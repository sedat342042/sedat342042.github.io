<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-61</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-13-</span></p>
			<p class="numara-alt" id="toc_marker-2-5-16"><span class="numara-alt char-style-override-1">Polisle İlgili Bazı Meselelerin Çözümü</span></p>
			<p class="tp-1"><span class="Normal char-style-override-1" xml:lang="tr-TR">Javert, kalabalığı açarak ve daireyi yararak seri adımlarla meydanın sonunda bulunan Polis Merkezi’ne doğru yürümeğe başladı. Yakaladığı sefil kadını da beraber sürüklüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın, kendi iradesiyle değil de bir makinenin tesiri altında bulunuyormuş gibi gidiyordu. İkisi de hiçbir söz söylemiyordu. Kalabalıktan ayrılan bir kısım kimseler ise gülerek, eğlenerek durumu takip ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten malumdur: Sefaletin son derecesi, halkı zevklendirir ve rahatlatır! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis karakolu bir yer koğuşundan ibaretti; soba ile ısıtılıyor ve bir küçük jandarma müfrezesiyle korunuyordu. Sokağa bakan kapısı camekânlı ve demir parmaklıkla örtülüydü. Önünde de bir nöbetçi beklemekteydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert kapıyı açarak Fantine ile içeri girdi ve kapıyı kapadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin sonunu anlamayı merak edenler, bundan memnun olmamakla beraber içeride geçecek durumu seyretmek üzere camekânlı kapı önünde çabalayıp duruyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Merak ve tecessüs de oburluğa (açgözlülüğe) benzer. Obur, ne kadar yese doymayacağı gibi meraklı da bu hali ne kadar seyretse doymaz. En sonuna kadar varmak ister… Meraklı için seyretmek, hırsla yemek yemeğe benzer!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçeri girdiğinde Fantine sakin ve suskundu; korkan bir köpeğin kıvrılması gibi bir köşeye yıkılıp kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jandarma çavuşu bir şamdan getirerek masanın üzerine bıraktı. Javert oturdu. Cebinden damgalı bir tabaka kâğıt çıkararak yazmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefilliğin en alt seviyesinde bulunan bu tür kadınları Fransız kanunları tamamen zabıta kuvvetlerinin insaf ve iradesine bırakmıştır. Zabıta, bu biçareler hakkında istediğini yapar. Hapis ve tutuklama, muhakeme, cezalandırma, tahliye tamamıyla onların elindedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O biçareler ise kendilerinde bulunması lazım gelen “iş” ve “hürriyet” dedikleri iki kuvvetin de zabıtanın elinde bulunduğunu bilmezler…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, her türlü ilgi ve duygudan tamamen sıyrılmıştı. Ciddiyet ve abusluk örneği olan çehresinde heyecandan, etkilenmişlikten eser yoktu. O sırada kafası olağanın üstünde meşgul görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün icraatlarında hiçbir kayıt ve teftişe tâbi olmayan bu adam, bu sırada vicdanî duygularına yenilmiş görünüyor, nüfuz ve kuvvetini nasıl uygulayacağına zihnini yoğunlaştırıyordu. Böyle zamanlar, Javert’in en müthiş zamanlarıdır. Orta yerde sahip ve hâkim olarak yalnız kendisini biliyor, oturduğu yeri bir mahkeme kürsüsü sanıyordu. Polis de, savcı da, hâkim de kendisiydi. Karşısındaki âciz kadını sorguya çekiyor, sıkıyor, sıkıştırıyor, hükmünü veriyordu. Zihninin bütün gücünü toplamaya çalışıyor, güçlü ellerinde bulunan sefil bir kadının yaptığı işi, kafasında ölçüp biçtikçe kendisinde olağanüstü bir hiddet ve öfke hissediyordu. Sanki büyük bir cinayet karşısındaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ona göre, insan topluluklarını oluşturan fertlerden, seçilmişlerden, emlak ve akar sahiplerinden birini, o toplulukların dışında bir mahlûk, sokak ortasında aşağılamaya ve horlamaya cüret etmişti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fuhuş ve sapıklık yolunda koşan alçak bir kadın, şehirli bir kibar gencin haklarını ve haysiyetini ayak altına almıştı! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ve o, bu hali bizzat görmüştü! Hiçbir şey söylemeyerek yazmağa devam ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık yazısını bitirdi. Kâğıdı imzalayıp katladı. Jandarma çavuşuna vererek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yanına üç jandarma al. Hapishaneye götür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra Fantine’e döndü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Altı ay hapse mahkûmsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hitap kötü talihli kadını titretti. Üzüntüyle haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Altı ay mahpusluk ha? Altı ay, günde yedi </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> mu kazanacağım? Ama Cosette’ciğimin hali ne olur? Ah, kızım… Ama müfettiş efendi, emin olunuz ki kızıma bakan Thénardier’lere yüz franktan fazla borcum var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jandarmaların çamurlu çizmeleriyle kirlenmiş döşeme taşları üzerinde kollarını açarak diz çöküp yalvarıp yakarmağa başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Javert, sizden affetmenizi diliyorum. İnanın ki kabahatli değilim. İşin başlangıcında bulunup da bizzat görmüş olsaydınız, kabahatin kimde olduğunu görür ve anlardınız. Tanrı adına yemin ederim ki, günahsızım. O tanımadığım genç ve kibar adam kim ise böyle bir havada yerden aldığı karı sırtıma ve cildimin üzerine yapıştırdı. Kimseye bir fenalık etmeyen, edep ve terbiyesiyle geçen bir yolcunun arkasına kar komak yakışık alır mı ve hak mıdır? Bu münasebetsiz hareket bana çok dokundu. Halime dikkat edecek olursanız, biraz hasta olduğumu anlarsınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bundan başka: ‘Çirkinsin, saçın yok, dişin yok!’diye aşağılıyor ve takılıp duruyordu. Bilirim ki dişim yok; ama aynı zamanda kimseye de bir zararım yok. Eğlenmek isteyen bir adam olduğuna hükmederek kendisine hiçbir söz söylememiş, hiçbir tavır ve harekette bulunmamıştım. Ona karşı namuslu davranıyordum. Buna karşılık o benim sırtıma kar soktu. Mösyö Javert! Benim lütufkâr müfettişim! Orada durumun nasıl meydana geldiğini gören bir takım adamlar var. Lütfen bunlara sorunuz. Size kabahatin kimde olduğunu söylerler. Galiba birdenbire hiddetlendiğime fena ettim. Ama kabul edersiniz ki, öyle zamanlar olur, insan kendisini tutamaz. Hislerine sahip olamaz. Soğuk havada umduğunun tersine aciz bir kadının vücuduna kar sokulunca ne yapabilir ve ne diyebilirdi? Bu kadının da hakkı, hukuku var. Öfkelenmesin mi? Bir şey demesin mi? Haklarını korumaya çalışmasın mı? Bu adam her kim ise şapkasını ezdim. Kusurumu itiraf ederim. O mösyö haklı ise niçin buraya gelmedi de ortadan kayboldu? Gelsin kendisinden af dileyeyim. Bu benim için mesele değildir. Mösyö Javert, rica ediyorum, size yalvarıyorum; bu defalık beni affediniz. Böyle bir affa ilk defa mazhar olacağım. Beni hapishaneye atmayınız. Orada günde ancak yedi </span><span class="Normal-i char-style-override-1" xml:lang="tr-TR">sov </span><span class="Normal char-style-override-1" xml:lang="tr-TR">kazanılıyor. Kabahat hapishane idaresinde değildir. Hâlbuki ben çalışmağa, para kazanmağa mecbur ve mahkûmum. Bugün benim gibi bir aciz kadının yüz franktan fazla borcu vardır. Bu kadar parayı ben nasıl tedarik eder de kızımı kurtarabilirim? Bu para verilmedikçe kızımı, bir tanecik ciğer paremi bana geri vermezler. O biçareyi de benimle beraber bulunduramam. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Aman Yarabbi! Ben ne kadar fena bir harekette bulundum! Ah kızım, yavrum! Benim küçük meleğim! Sen saf ve günahsızsın. Hiçbir şeyden haberin yok. Ben böyle sefalete ve hapse mahkûm olursam senin halin ne olur? </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu hancı Thénardier’ler akılsız ve merhametsiz köylülerdir. Benden sürekli para istiyorlar. Onlara para vermem lazım. Beni hapse atmayınız. Siz burada beni hapishaneye atarken, o merhametsizler de ciğer paremi sokağa atarlar. Böyle soğuk kış gününde bir masumun hali ne olur? Düşününüz, merhamet ediniz Mösyö Javert, siz insaniyetli bir adamsınız, merhamet ve insaniyetinize sığınıyorum. O küçük yavrucağa acıyınız. Büyük olsaydı o kadar gam yemezdim. Çalışır, ekmek parasını kazanırdı. Bana gelince: Aslında fena bir kadın değilim. Beni bu hale getiren tamahkârlık ve alçaklık değildir. Kader beni bu hale getirdi. Bugün işret ettim. Ama bunu sefillik yüzünden yaptım. Ben işreti sevenlerden değilim. Sırf elem ve kederlerimi hafifletmek ve dağıtmak için yaptım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Mutlu ve bahtiyar olduğum zamanlarda yalnız gardırobuma, eşyama bakmakla nasıl bir kadın olduğum anlaşılırdı. O zamanlarda böyle şuh meşrep değildim. Beni fuhuş ve sapıklık yoluna yönlendiren sırf sefalettir. Ne kadar süslü ve kıymetli elbiselerim vardı!..</span></p>
			<p class="tp-sb"><span class="Normal char-style-override-1" xml:lang="tr-TR">“Mösyö Javert, bana merhamet ediniz. Size ağlayarak, sızlayarak yalvarıyorum. Merhametinizi niyaz ediyorum…”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biçare kadın iki kat olmuş yalvarıyor, soğuktan, sel gibi akan gözyaşlarından ve üzüntüden bedeni titriyordu. Gözyaşları dinmek bilmiyordu. Boynu, boğazı çırçıplaktı. Yalvarırcasına ellerini açıyor, öte yandan ise hafakanlar kendisini boğuyor, kuru ve şiddetli bir öksürük göğsünü ve boğazını sıkıştırıyordu. Hafif bir sesle çıkan kelimeler ağzından ve dudakları arasından dökülüyordu. Sesi, can çekişmekte olan bir adamın sesine benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acı ve büyük musibet, müthiş bir ışıktır ki, merhamet ve ibret nazarları önünde sefilleri parıldatır. Bu esnada Fantine, şu perişan haliyle bile dilber görünüyor, güzelliği göze çarpıyordu. Bu haliyle ara sıra karşısındaki merhametsiz görevlinin eteklerini öpüyordu. Bu yalvarıp yakarmalarla taştan bir kalbi hassaslaştırıp merhamete getirebilirdi. Ama tahtadan bir kalp öyle kolay kolay yumuşatılamaz… Bu yalvarışlar üzerine Javert, önceki tavır ve haliyle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım, sözlerini dinledim. Daha bir diyeceğin var mı? Şimdi yürü bakalım! Hükmün verildi: Altı ay hapis! Tanrı bile seni bu cezadan kurtaramaz!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son sözler biçare kadın üzerinde müthiş bir tesir yaptı. Gücü kuvveti kesildi, yavaşça kekeledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affetmenizi ve merhametinizi talep ediyorum. Aman diliyorum! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert bu son yalvarışlara karşı da arkasını çevirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Jandarmalar kadını kollarından yakaladılar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir iki dakika evvel kimsenin nazar-ı dikkatini çekmeyerek içeriye bir adam girmişti. Arkasını duvara dayamış, biçare kadının başından sonuna kadar yalvarışlarını dinlemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jandarmaların birden kalkıp gitmek istemeyen kadını kollarından tutarak sürükleyip götürmek istedikleri esnada bu adam, karanlıktan çıkarak bir adım ilerledi ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lütfen biraz durunuz! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert başını kaldırdığı zaman karşısında Mösyö Madeleine’i gördü. Şapkasını çıkararak acemice ve teessüf edici bir tavırla onu selamladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affedersiniz sayın başkan! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in ağzından çıkan “Başkan” sözü, Fantine üzerinde hızlı ve garip bir tesir yarattı. Birden çıkan bir hayal gibi birdenbire irkildi. Ayağa kalktı. Kollarıyla iterek jandarmaların ellerinden kurtuldu. Jandarmaların tekrar tutmasına meydan bırakmadan Mösyö Madeleine’e doğrudan yürüdü. Kendini kaybedercesine bir tavırla gözlerini ona dikerek haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ooh, belediye başkanı dedikleri adam sensin öyle mi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyip kahkahayı bastı. Onun yüzüne tükürdü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine yüzünü silerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müfettiş Javert, bu kadını serbest bırak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, çıldıracak dereceye geldi. O anda, en şiddetli ve müthiş darbelere, baskılara, sanki hepsine birden aynı anda ve şimdi maruz kaldığını hissetti. Belki de bu hal, ömrü boyunca ilk defa oluyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir fahişenin, belediye başkanının yüzüne tükürmeğe cesaret etmiş olması, indinde en müthiş, en nefret edilesi bir hareketti ve değil bunun bilfiil olmasını, hatta düşünülmesini bile havsalasına sığdıramıyor ve bu durumu affedilmez bir cinayet sayıyordu…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir belediye başkanı ile bir fahişe arasındaki hukuk ve haysiyeti düşündü. İkisini karşılaştırdı. Neticeyi pek müthiş buldu. Çıldırmak işten bile değildi. Hele belediye başkanının rahat bir şekilde yüzünü silerek kendisine “Müfettiş Javert, bu kadını serbest bırak!” demiş olmasına bir türlü ihtimal vermiyor, adeta rüya gördüğünü zannediyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dilsiz ve suskun kaldı. Bir heykel gibi suskundu; ne diyeceğini, ne yapacağını bilmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözden Fantine de aynı derecede hayrete düştü. Düşmek üzere olan bir adam gibi çıplak kolunu kaldırarak sobanın anahtarına dayadı. Bir kere etrafına bakındı. Kendi kendisine söylenir gibi mırıldanıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Serbest bırakmak mı? Beni serbest mi bırakacaklar? Altı ay hapislikten kurtuldum mu? Bunu kim söyledi? Bu hayat kurtaran hükmü kim verdi? Hayır hayır! Kulaklarıma inanamıyorum. Mutlaka yanlış işittim. Bu canavar belediye başkanı bu sözü söyleyemez. Benim lütufkâr Javert’ciğim, şüphesiz bu emri siz verdiniz, değil mi? Size söyleyeceğim, siz de beni salıvereceksiniz. Ah, bütün başıma gelen bu felaketlerin müsebbibi bu uğursuz, bu ihtiyar belediye başkanıdır… Haksız yere beni fabrikasından attırdı. Bir iki zevzek ve iftiracı kadının uydurmalarına kulak verdi. Namusuyla işini gören, geçimini sağlamağa çalışan, her türlü destekten, dayanaktan yoksun bir biçareyi sebepsiz yere kovmak ve muhtaç olduğu bir lokma ekmekten mahrum bırakmak bir kusur, bir kabahat değil midir? Fabrikadan kovulunca iş bulamadım. Sonradan bulduğum işten az kazanmağa başladım. İşte o andan itibaren bütün fenalıklar üzerime çöktü. Polis, herşeyden evvel birçok fakir ve kimsesizlere karşı reva gördükleri haksız muameleden dolayı hapishane müteahhitlerini engellemelidir. Sebebini açıklayayım: Günde on iki </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kazanırken, bu miktar dokuz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’a inince geçinmek nasıl mümkün olur? Düşününüz, bu kadarcık bir parayla ne yapılabilir? Kendimden başka beslemeğe mecbur olduğum bir kızım var. Fena bir kadın olmağa mecburiyet hasıl olunca, ne yapabilirdim ki? Artık bütün felaketlerimin sebebi ve mimarının bu belediye başkanı olduğu anlaşıldı, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Biraz evvel Subay Kahvesi önünde o kibar adamın şapkasını ayaklarım altında ezdim. Fakat o da bana hakaret etti. Üzerime kar attı. Omuzuma kar soktu. Bizim gibi fakirlerin birkaç kat elbisesi yoktur. Topu topu bir kat elbiseleri olur ki, bunu da akşamları çıkarken giyerler. Ben bile bile bir kimseye fenalık eden kadın değilim. Benden her halde daha fena kadınlar görüyorum ki, benden daha mutludurlar. Oh, Mösyö Javert! Beni siz serbest bırakabilirsiniz. Araştırınız, evinde oturduğum kadından, komşulardan sorunuz, size ev kirasını muntazaman verdiğimi, namusumla çalıştığımı söyleyeceklerdir. Aman Yarabbi! Sevincimden ne diyeceğimi bilmiyorum. Bakınız: Şaşkınlıkla sobanın anahtarına dokunarak sobayı tüttürmek suretiyle sizi duman içinde bırakmışım, affınızı rica ederim.”</span></p>
			<p class="Temel-Paragraf"><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine büyük bir dikkatle bu sözleri dinledi. Elini yeleğinin cebine sokarak kesesini çıkardı. Kesede para bulunmadığını gördü. Tekrar cebine koydu. Fantine’e hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne kadar borcunuz var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar yalnız Javert’e bakan Fantine bu soru üzerine yüzünü çevirdi. Kabaca cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana bir şey söyleyen yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra Jandarmalara hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz de gördünüz ki bunun yüzüne tükürdüm. Ah, hain belediye başkanı! Buraya beni korkutmak için geldin. Ama senden korkmam. Ben yalnız Mösyö Javert’ten korkarım. Yalnız benim efendim Javert efendiden korkarım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek Polis müfettişine döndü:</span></p>
			<p class="tp-sb"><span class="Normal char-style-override-1" xml:lang="tr-TR">- Müfettiş efendi, insanın âdil olması gerekir. Ben sizin ne kadar âdil bir adam olduğunuzu bilirim. Olaya dönecek olursak, bunun gayet yalın bir şey olduğunu anlarız. Bir adam eğlenmek için yerden kar alıyor, kendi halinde bulunan bir kadının arkasına kar sokuyor, subayları ve gelip geçenleri güldürüyor. Beylerin, efendilerin hakları var: Gülüp eğlenmek isterler. Biz kimiz? Biz daima onların fiillerinin ve emellerinin oyuncağı değil miyiz? Sonra olay yerine geldiniz. Asayişi ve düzeni sağladınız. Bu da görevinizdir. Haksız olan kadını yakalayıp buraya getirdiniz. Ama iyi, hakkaniyetli, yüce kudretli bir kişi olduğunuz için düşündünüz. Haklı olduğumu anladınız. Bunun için serbest bırakılmamı emrettiniz. Şüphesiz çocuğuma acıdınız. Çünkü altı ay mahpusluk beni çalışmaktan men eder. Çalışamayınca çocuğumu da besleyemem. Bana bir daha böyle bir fiil ve harekette bulunmamamı emir ve tembih edersiniz. Ben de bu emre itaat eder, küpe gibi kulağımda saklarım. Mösyö Javert, bundan sonra göreceğim her türlü hakarete ve kötü davranışlara karşı ağzımı açmayacağım gibi elimi de kaldırmayacağıma emin olunuz. Bugün ağzımı açtım ve elimi kaldırdım. Ama canım yandı. O adamın böyle çirkin bir harekette bulunacağını ümit etmiyordum. Biraz evvel de dedim ki, hastayım. Şiddetli bir öksürükten muzdarip bulunuyorum. Midemde yuvarlak bir yabancı cisim hissediyorum. Bu cisim canımı yakıyor. Midemi sızlatıyor. Kendimi muayene ettirdiğim doktor bana “Kendinize iyi bakınız!” diye sıkı tavsiyede bulundu. Bakınız işte burası! Korkmayınız, elinizi verin. Şuraya dokunun. İşte bu nokta yüreğimi yakıp kavuruyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık ağlamıyor, gözlerinden yaş dökülmüyordu. Sesi gittikçe kısıklaşıp incelmişti. Javert sert, soğuk ve kaba ellerini beyaz ve latif boynuna dokunduruyor ve gülümseyerek ona bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık elbisesinin kırışıklıklarını düzeltti. Dizlerine kadar kalkmış olan eteklerini indirdi. Kapıya doğru yürümeğe başladı. Geçerken jandarmalara başıyla sevecen bir işarette bulundu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuklar işittiniz ya, Müfettiş Efendi beni serbest bıraktı. Gidiyorum! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek elini kapıya uzattı. Mandalı kaldırıp, kapıyı açıp çıkacaktı. Bir adım daha atmış olsaydı, kendisini sokakta bulacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ana kadar Javert ayak üstünde sakin ve susmuş, gözleri yere çevrilmiş bir durumda, yerinden oynatılan bir heykele benziyordu. Kapı mandalının sesi kendisini dalgınlığından uyandırdı. Derhal kral gibi başını kaldırarak hâkimane bir tavır aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nüfuz ve iktidar ne kadar aşağı seviyedekinde bulunursa, yani ne kadar kötü ahlak ve yaradılışta adamda olursa, o kadar korkunç ve müthiş olur. Bu nüfuz ve iktidar, hayvanda vahşet, insanda ise zulüm ve kıyıcılık şeklinde kendini gösterir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çavuş, bu miskinin gittiğini görmüyor musun? Gitmesini size kim emretti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in bu tehditkâr emrine karşı Mösyö Madeleine cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, Javert’in heybetli bağırışını işitince titredi. Bir şey çalmak istediği anda görülerek o şeyi elinden bırakan hırsız gibi o da kapının mandalını bıraktı. Sonra Mösyö Madeleine’in sesini işitince başını çevirdi. O andan itibaren hiçbir söz söylemeyerek, hatta serbestçe nefes alıp vermeğe bile cesaret edemeyerek belirsiz bakışlarını bir Javert’e, bir de Madeleine’e çeviriyordu. Kimin ne söylediğini anlamak istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert ise hâlâ hiddet ve şiddetini yenememişti. Belediye başkanı Fantine’in serbest bırakılmasını emretmiş olduğu için Jandarma çavuşunu azarlamaya cesaret edebilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belediye başkanının orada bulunduğunu unutmuş muydu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba “hükûmet memuru” sıfatıyla böyle bir emir veremeyeceğine kendince hüküm ve karar mı vermişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yoksa belediye başkanı bir başkası için istemeyerek mi emir vermişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yahut iki saatten beri gözünün önünde cereyan eden büyük ve önemli olayı düşünerek, polis memurunun hâkim, polis memurunun adliye memuru olması gerektiğini, sözün kısası kanun, ahlak, hükûmet ve bütün insan topluluklarının kendisinde temsil edildiği ve kişiliğinde toplanmış olduğu zannına mı düşüyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ne olursa olsun, Mösyö Madeleine’in “Emri veren benim!” dediği zaman, Javert belediye başkanına dönüp buz gibi dondu. Benzi sapsarı kesildi, dudakları morardı. Bakışlarında üzüntü ve ümitsizlik parıltıları belirdi. Vücudu baştan ayağa titredi. Bu halde, gözlerini yerden ayırmadan metanetle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, bu dediğiniz olamaz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neden?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sefil kadın kibar bir adamı tahkir etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Sakin ve barışçıl bir şekilde:) Müfettiş Javert, beni dinleyiniz. Namuslu bir adam olduğunuzu bildiğim için sizinle uzlaşmakta güçlük çekmeyeceğimi düşünürüm. Olayın mahiyet ve hakikati şudur: Bu kadını getirdiğiniz sırada ben de olayın geçtiği meydanlıktan geçiyordum. Orada henüz kalabalık vardı. Bana verilen bilgilerden kabahatin bu kadında olmayıp delikanlıda olduğunu anladım. O halde polisin bu kadını değil, delikanlıyı tutuklaması gerekir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sefil kadın Belediye Başkanını da tahkir etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sırf benimle ilgili bir meseledir. Ettiği hakaret tamamıyla benimle alakalı olduğu için, ben istediğim gibi hareket etmeye yetkiliyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, affınızı rica ederek derim ki, bu hakaret sizi değil, Adliyeyi ilgilendirir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müfettiş Javert, adalet, insanın vicdanıdır. Bu kadının deminden beri konuştuklarını dinledim. Bundan dolayı ben yapacağımı bilirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, gördüğüm durumlardan ve işittiğim sözlerden bir şey anlayamıyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde verilen emre itaat ediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim yalnız görevime itaatim vardır. Görevim, bu kadının altı ay hapis yatmasını emrediyor.</span></p>
			<p class="tp-sb"><span class="Normal char-style-override-1" xml:lang="tr-TR">- (Yumuşaklıkla:) Şunu iyi biliniz ki, bu kadın altı ay değil, bir gün bile hapis olmayacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam bir kesinlikle söylenen bu söz üzerine Javert, bakışlarını Belediye Başkanına çevirmekle beraber saygılı bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Belediye Başkanı’nın emrini yerine getiremeyeceğimden dolayı fevkalade esef duyuyorum. İhtimal ki bu hareket, ömrüm boyunca ilk defa oluyor. Ama arz ettiklerime dikkat buyurulursa görev ve yetkim dâhilinde hareket ettiğim anlaşılır. İsteğiniz üzere size yapılan hakareti kaale almayıp yalnız o delikanlıya karşı yapılan muameleden bahsedeceğim. Ben de oradaydım. Bu kızın üzerine atıldığı Mösyö Bamatabois Seçici Kurul üyelerinden olup meydanın köşesindeki yontma taşlarla süslü üç katlı ve balkonlu evin sahibidir. Bu âlemde tuhaf şeyler oluyor. Her ne olursa olsun Sayın Başkan, sokakta cereyan etmiş olan bu iş tamamıyla polisi ilgilendirmektedir. Bu sebeple bu kadını tutuklamağa mecburum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Mösyö Madeleine, kollarını göğsü üzerine çaprazladıktan sonra, o zamana kadar memlekette kimsenin henüz işitmediği bir seda ile dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bahse ve çekişmeye konu olan iş, belediye zabıtasına aittir. Ceza Kanununa ait talimatın dokuzuncu, on birinci, on beşinci ve altmış altıncı maddelerine uygun olarak bu iş bana aittir. Bu işte hâkim, benim. Bundan dolayı bu kadının serbest bırakılmasını emrediyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert son bir gayrette daha bulunmak istedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama Sayın Başkan…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size de 1799 Ekim’inin on üçünde düzenlenmiş olan kanunnamenin seksen birinci maddesine aykırı olarak, keyfe ma-yeşâ (keyfe göre) hapis ve tevkif fiiline cesaret ettiğinizi ihtar etmekle yetiniyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müsaade buyurursanız Sayın Başkan…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kadar yeter, bir kelime daha söylemenizi istemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size yeter dedim. Çıkınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert ayakta bulunduğu halde Moskof neferi gibi kurşunu tam göğsünden yemişti. Sayın Başkanı yerlere kadar eğilerek selamlayıp dışarı çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapının bir tarafında duran Fantine, koca Javert’in önünden geçip gittiğini hayretle gördü. Fantine, tuhaf bir şaşkınlıkla cereyan eden hale bakakalmıştı. Polis müfettişi gittiği halde tesiri sürüyordu. İki büyük nüfuz ve güç sahibinin kendisi için çekiştiğini görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözü önünde, ellerinde hürriyetini, hayatını, ruhunu ve çocuğunu tutan iki adamın mücadelesini görmüştü. Bu adamlardan biri, kendisini karanlığa doğru sürüklemek istediği halde diğeri bir aydınlığa doğru götürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mücadele esnasında ve üzüntü ve ızdırabı arasında bu iki adam, kendisine iki heybetli hayal gibi göründü. Bu iki hayalden biri, sanki kendisinin meleği, diğeri şeytanıydı. Melek sonunda şeytana galebe etmişti. Gariptir ki, melek dediği adam, hakkında şiddetle buğz ve düşmanlık gösterdiği ve içine düştüğü felaketlerin müsebbibi sandığı Mösyö Madeleine idi. Kendisine hakaret ettiği halde, o yine kendisini kurtarıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba düşünce ve duygularında aldanıyor muydu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalbindeki duyguları değiştirmeli miydi? Sebeplerini bilmediği halde vücudunda baştan aşağı bir ürperti hissediyordu. İşittiği sözlerden, gördüğü şeylerden şaşkın bir hale gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’nin sözlerinin, ona karşı kalbindeki buğz ve düşmanlık binasını ve karanlık duyguları yerle bir ettiğini hissediyordu. Buna mukabil kalbinde tabirinden çekindiği sıcak bir şey oluştuğunu duyuyordu ki, bu şey, sevinç, güven ve muhabbet idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, çıkıp gittikten sonra Mösyö Madeleine hafif bir sesle ve ağlamak isteyip de kendini tutmağa çalışan ciddi bir adam tavrıyla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Söylediklerinizi tamamıyla dinledim. Bunlardan hiçbirinden haberim yoktu. İfadenizin doğruluğundan şüphe edemem. Sizin ne fabrikaya girdiğinizden, ne de çıktığınızdan haberim oldu. Niçin bir kere gelip de beni görmediniz? Niçin olan biteni bana anlatmadınız?.. Şimdi bugünden bahsedelim. Borçlarınızı tamamıyla vereceğim, çocuğunuzu da getirteceğim. Bundan böyle çocuğunuzla burada, Paris’te veya istediğiniz bir yerde yaşarsınız. İkinizin geçimini de ben üzerime alıyorum. Bundan sonra çalışmanıza da lüzum yok. Ne kadar paraya ihtiyacınız varsa vereceğim. Artık namus ve mutluluğunuzu tekrar elde edersiniz. Evvelki gibi bahtiyar olursunuz. Bununla beraber eğer dediklerinizin aslı var ve gerçek ise, Tanrı’nın indinde sizin gayet sevgili ve erdemli bir kadın olduğunuzu müjdelerim. Vah biçare kadın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaad edilen bu şeyler zavallı kadının ümit ve beklentisinin ötesindeydi. Sevgili Cosette’ciğine kat kat kavuşmak, bu namussuz hayattan kurtulmak, serbest yaşamak, zengin, mutlu ve namuslu olmak, hem de Cosette’ciğiyle beraber… Birdenbire karanlıktan aydınlığa çıkmak! Bütün bu şeyler kendisi için en büyük nimet idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu cömert adama karşı şükran sunmak için ne diyeceğini, ne yapacağını şaşırdı. Bir şey söylemek istediği halde boğazına bir şey takıldığını hissediyordu. Yalnız canının derinliklerinden bir ah çekebildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in önünde dizleri üstüne düştü. Onun engellemesine meydan bırakmadan Madeleine’nin elini aldı ve dudaklarını üzerine kondurdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra da Fantine bayılıverdi…</span></p>
		</div>
	</body>
</html>