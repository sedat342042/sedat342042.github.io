<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-298</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-8-4"><span class="numara-alt char-style-override-1">3 Haziran Gecesi</span></p>
			<p class="numara-alt" id="toc_marker-5-8-5"><span class="numara-alt char-style-override-1">[Kancık (Köpek) İngilizce Homurdanıyor, </span></p>
			<p class="numara-alt" id="toc_marker-5-8-6"><span class="numara-alt char-style-override-1">Argonun Kurdu Ürüyor]</span></p>
			<p class="tp-1"><span class="Normal char-style-override-1" xml:lang="tr-TR">Ertesi gün 3 Haziran’dı. 1832 senesi Haziran’ının üçüncü günü, Paris ufukları üzerinde toplanmış bulutlar gibi askıda duran önemli olaylar hasebiyle, dikkati çekmeye değer bir tarihtir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius gecenin başlarında bir gün evvel aynı şekilde tatlı tatlı düşünerek geçtiği yolu takip ediyordu. Birdenbire bulvarın ağaçları arasında Eponine’nin kendisine doğru gelmekte olduğunu gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki gün üstüste, artık çok oluyordu. Marius birdenbire dönerek bulvarı terk edip yolunu değiştirdi, Plumet sokağına Monsieur sokağından geçerek gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine onu Plumet sokağına kadar takip etti. O zamana kadar o onu bulvardan geçerken uzaktan görmekle yetinip takip etmediği, hatta onunla konuşmak bile istemediği halde, yalnız bir gün evvel ona söz söylemeğe çalışmış, bu gece de takip etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Eponine’in kendisini takip ettiğinden habersizdi. Marius’un parmaklığın bir tanesini açarak bahçeye girdiğini gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine kendi kendine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bak hele! Eve giriyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu parmaklığa yaklaştı, birer birer demirleri yoklayıp Marius’un yerinden çıkardığı parmaklığı kolayca buldu. Kendi kendine mırıldanarak oracığa, o girişi bekleyecek gibi duvarın kenarına oturdu. Burası bahçe parmaklığının bitişik duvara eklendiği yerdi. Orada bir karanlık köşe vardı ki, kız oraya sokulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine hareket etmeden, hatta nefes bile almadan, derin bir düşünceye dalmış olduğu halde bir saatten fazladır oturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat ona doğru Plumet sokağından arada bir geçenlerden biri, işine geç kaldığı için bu tenha ve tehlikeli sokaktan hızla yürüyen bir ihtiyar, bahçenin parmaklığı önünden geçip köşeye vardığı zaman sağır ve tehdit edici bir sesin:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her akşam gelmiş olmana artık şaşırmam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediğini işitmişti. Bu adam etrafına bakınıp kimseyi göremediği gibi o karanlık köşeyi incelemeğe de cesaret edemeyerek, çok korkmuş bir halde süratle oradan uzaklaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yolcunun hızla oradan uzaklaşması isabet olmuştu. Çünkü az sonra birbirinden ayrı, biraz aralıklı olarak yürümekte olan altı şahıs duvarın dibinden geçip Plumet sokağına girdiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçenin parmaklığı önüne gelmiş olan birincisi orada durarak diğerlerini bekledi, bir saniye sonra hepsi toplanmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şahıslar yavaş sesle ve argo ile konuşmağa başladılar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-  </span><span class="Normal-i char-style-override-1" xml:lang="tr-TR">Te bu</span><span class="Normal char-style-override-1" xml:lang="tr-TR"> (=İşte burası).</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öteki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bahçede </span><span class="Normal-i char-style-override-1" xml:lang="tr-TR">kancık</span><span class="Normal char-style-override-1" xml:lang="tr-TR"> (=köpek) var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmem. Eğer varsa bile ona yedirmek için </span><span class="Normal-i char-style-override-1" xml:lang="tr-TR">ılvar kaldırdım</span><span class="Normal char-style-override-1" xml:lang="tr-TR"> (=ilaçlı ekmek getirdim).</span></p>
			<p class="Temel-Paragraf"><span class="Normal char-style-override-1" xml:lang="tr-TR">- </span><span class="Normal-i char-style-override-1" xml:lang="tr-TR">Cendereyi ezmeye</span><span class="Normal char-style-override-1" xml:lang="tr-TR"> (=Camlı kapının gürültüsünü önlemeye) çam sakızı aldın mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Parmaklık eski. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Karnından konuşur gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Daha iyi. </span><span class="Normal-i char-style-override-1" xml:lang="tr-TR">Şamata altında yaygara koparmaz, oraklaması kolay olur </span><span class="Normal char-style-override-1" xml:lang="tr-TR">(=Testere altında ses çıkarmaz, kesilmesi kolay olur).</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar konuşmalara katılmamış olan altıncı şahıs biraz evvel Eponine’nin yaptığı gibi parmaklığı kontrole başladı. Sırasıyla demirleri tutup büyük bir ihtiyatla sallıyordu. Böylece Marius’un sökmüş olduğu parmaklık demirine geldi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam onu tutacağı sırada karanlıktan çıkan bir el kolu üzerine birdenbire indi. Göğsünden şiddetle geriye doğru itildiğini hissetti. Sert bir sesin de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- </span><span class="Normal-i char-style-override-1" xml:lang="tr-TR">Kancık</span><span class="Normal char-style-override-1" xml:lang="tr-TR"> var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdığını işitti. O anda karşısında rengi soluk bir kadının ayakta durduğunu gördü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şahıs, beklenmeyen bir şeyin birdenbire ortaya çıkması üzerine oluşan etkiye maruz kaldı, saçları çirkin bir şekilde dikleşti. Vahşi hayvanları korkmuş ve ürkmüş halde görmek kadar çirkin ve korkunç bir manzara olmaz. Onların korkmuş tavırları insanı korkutur. O şahıs bir adım geri çekilerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu habis karı da kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kızın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten bu Thénardier’ye karşı Eponine idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine’in görünmesi üzerine öteki beşi yani Claquesous, Gueulemer, Babét, Brujon ve Montparnasse, gece adamlarına mahsus bir soğukkanlılıkla, gürültü çıkarmaksızın, söz söylemeksizin, acele etmeksizin yaklaşmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunların ellerinde çirkin hırsızlık âletleri vardı. Gueulemer hırsızların yaygın olarak kullandıkları bir keskiyi elinde tutuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yavaş konuşmak isteyen bir adamın öfke ve şaşkınlığını gösterecek derecede bağırarak:) Aa! Aa! Sen burada ne yapıyorsun? Niçin işimizi yapmaktan bizi engelliyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine gülmeğe başlayarak Thénardier’nin boynuna sıçradı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradayım babacığım; çünkü buradayım. Yoksa şimdi taşlar üzerine oturmak yasaklandı mı? Sizin burada bulunmamanız gerekiyordu. Buraya ne yapmağa geliyorsunuz? Mademki </span><span class="Normal-i char-style-override-1" xml:lang="tr-TR">bisküvidir </span><span class="Normal char-style-override-1" xml:lang="tr-TR">(= burada bir şey yoktur), Magnon’a onu haber vermiştim. Burada yapılacak bir şey yok. Fakat beni kucaklayınız babacığım! Epeyce zamandır seni görmedim, demek ki çıktınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier kendini Eponine’in kolları arasından kurtarmağa çalışarak mırıldandı:</span></p>
			<p class="tp-sb"><span class="Normal char-style-override-1" xml:lang="tr-TR">- Pekâlâ, beni kucakladın; evet dışardayım. İçerde değilim. Şimdi hadi git!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat Eponine yakaladığını bırakmıyor, babasını okşamayı ve sevmeyi artırıyordu. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım, nasıl yaptınız? Kendinizi oradan çıkarmak için çok akıllı olmanız gerekir. Bana bunu anlat. Annemden bana haber ver.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O iyidir. Beni bırak. Sana söylüyorum! Haydi git!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yüz bulmuş çocuk tavrıyla:) Ben de gitmek istemiyorum. Dört aydan beri sizi ancak gördüğüm ve kucaklayabildiğim halde beni kovuyorsunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine yine babasının boynuna sarıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Aa! Bu çocuklaştı be!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gueulemer:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- </span><span class="Normal-i char-style-override-1" xml:lang="tr-TR">Tüyelim</span><span class="Normal char-style-override-1" xml:lang="tr-TR"> burdan (=Çabuk olalım). </span><span class="Normal-i char-style-override-1" xml:lang="tr-TR">Horozcular</span><span class="Normal char-style-override-1" xml:lang="tr-TR"> (=Karakol devriyesi) geçebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biz babayla, anayla uğraşmak için yılbaşı gününde değiliz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- A! Bizim Mösyö Brujon ha? Merhaba Mösyö Babét! Merhaba Mösyö Claquesous! Yoksa beni tanımadın mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, seni tanıyorlar. Ama merhaba, merhaba; artık alargaya! Bizi rahat bırak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi tilki zamanıdır, tavuk zamanı değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babét:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsun ya, burada işimiz var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine Montparnasse’ın elini tuttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dikkat et! Elini kesersin, elimde </span><span class="Normal-i char-style-override-1" xml:lang="tr-TR">açık ağız</span><span class="Normal char-style-override-1" xml:lang="tr-TR"> (=bıçak) var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Sesini tatlılaştırarak:) Küçük Montparnasse’ım; insana biraz güven duymalı. Mösyö Babét, Mösyö Gueulemer işi anlamak, incelemek için ben görevlendirilmiştim. Sanıyorum ki ben babamın kızıyım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şunu dikkatinize sunalım ki, Eponine bunları argoyla söylemiyordu. Marius’u tanıdığı günden beri bu ürkütücü dil ona pek çirkin görünmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine, bir iskelet eli gibi kemikli ve kuvvetsiz küçük elleri içinde Gueulemer’in sert ve iri parmaklarını sıkarak devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilirsiniz ki ben ahmak ve budala değilim. Her zaman benim sözüme inanırlar. Size sırası düştükçe hizmet ettim. Pekâlâ! Şimdi ben pek güzel bilgiler alırım. Beyhude yere kendinizi tehlikeye atacaksınız. Yemin ederim ki bu evde yapılacak hiçbir şey yok. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gueulemer:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada yalnız kadınlar var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, onlar taşındılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babét:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat mumlar henüz bir yere gitmemiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O eliyle Eponine’e evin tavan arasında dolaşan ışığı gösterdi. Bu, çamaşır sermekle uğraşan Toussaint Kadın’dı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ buradalar, fakat çok fakir insanlar. Bir paraları bile yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Defol şurdan! Evin altını üstüne getirerek aradığımız zaman bir şey var mı yok mu anlaşılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier bu sözü söylerken kızı geri itmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dostum Montparnasse. Sen iyi bir çocuksun, rica ederim girme.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kesin bir tavırla emrederek:) Kız, şurdan defol, bizi işimizden bırak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine Montparnasse’ın tekrar tutmuş olduğu elini bırakarak konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek bu eve girmek istiyorsunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız parmaklığa dayandı, boğazlarına kadar silahlı olan altı hayduda karşı durarak bu şeytan suratlılara kuvvetli bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! Ben de sizin buraya girmenizi istemiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altı şahıs hayretle durdular, kız devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dostlarım, beni dinleyiniz! Eğer siz bahçeye girerseniz, eğer bu parmaklığa dokunursanız bağırırım, kapıları çalarım, herkesi uyandırırım, altınızı da yakalatırım. Güvenlik görevlilerini çağırırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yavaşça Brujon ile Claquesous’ya:) Bu kız söylediğini yapar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine başını sallayıp devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evvela babamı ele veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier kıza yaklaştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yakına gelme herif!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Geri çekilerek kendi kendine:) Buna ne olmuş? (Yüksek sesle:) Köpek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz bilirsiniz; buraya girmeyeceksiniz. Ben bir kurt kızı olduğumdan köpek kızı asla olmam. Siz altı kişisiniz. Fakat bence bunun hiç önemi yok! Siz erkeksiniz; ben bir kadınım. Ben sizden korkmam, beni korkutamazsınız. Size söylüyorum ki,  bu eve girmeyeceksiniz. Çünkü ben öyle istiyorum. Eğer yaklaşırsanız ürümeğe başlarım! Size dediğim gibi, buradaki köpek benim! Size hiç önem vermem! Haydi yolunuza! Sizden hoşlanmıyorum! Dilediğiniz yere gidin, fakat buraya gelmeyin; size bunu yasaklıyorum. Siz bıçakla ben nalınla, haydi vuruşalım! Haydi gelin bakayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız müthiş bir halde haydutlara doğru bir adım atarak ve kahkaha savurarak devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsunuz ya? Ben sizden korkmuyorum. Yazın aç kalır, kışın üşürüm, fakat korkmam. Bu adamlar bir kızı korkuturuz sanırlar da ne kadar budalalık ederler! Neden? Korku neden olacak? Siz beni biraz bağırınca karyolanın altına kaçan karılarınızdan biri mi sanıyorsunuz? Ben hiçbir şeyden korkmam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine babasına dikkatle bakarak sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hatta senden bile korkmam baba!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız geniş bir nefes alıp haydutlara küçümsercesine bir bakış fırlattıktan sonra dedi ki:</span></p>
			<p class="tp-sb"><span class="Normal char-style-override-1" xml:lang="tr-TR">- Yarın beni Plumet sokağında cansız olarak kaldırım üzerinde bulurlarsa yahut bir sene sonra çürümüş şişe tapaları ve boğulmuş köpek leşleriyle beraber balıkçı ağının içinde nehirden çıkarırlarsa bana ne olur? Bunun bence hiç önemi yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine, sözünü kesmeğe mecbur oldu. Kuru ve çirkin bir öksürük başlamış ve nefes göğsünden âdeta bir hırıltı yaparak çıkıyordu. Epeyce öksürdükten sonra devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim için bütün zahmet bir bağırmaktır. Derhal gelirler. Haydi bakalım deliğe! Siz altı kişisiniz ben bütün halkım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier öfkeyle ona doğru bir adım attı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Bağırarak:) Yaklaşma!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier durdu. Kızı tatlılıkla ikna ümidine düşerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ, yaklaşmıyorum. Fakat o kadar yüksek sesle konuşma, hele hiç bağırma. Kızım, bizi iş görmekten men etmek mi istiyorsun? Hâlbuki geçimimizi kazanmamız lazım. Sen artık babanı sevmiyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni sıkıyorsunuz, kızdırıyorsunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herhalde yaşamamız, yememiz lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Açlıktan geber!</span></p>
			<p class="tp-sb"><span class="Normal char-style-override-1" xml:lang="tr-TR">Eponine bunu söyledikten sonra parmaklığın kenarına oturdu, dişleri arasından şarkı söylüyordu:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Tombul kollarım,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Güzel bacaklarım,</span></p>
			<p class="tp-sb"><span class="Normal-i char-style-override-1" xml:lang="tr-TR">Zaman geçti kayboldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız dirseğini dizine, çenesini eline dayamış, ayağını lakayt bir tavırla sallıyordu. Delik elbisesinin arasından zayıf baldırları görünüyordu. Yakında bulunan sokak feneri yüzünü, vaziyetini aydınlığa çıkarıp gösteriyordu. Bundan daha ciddi ve daha şaşılacak bir şey olamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kızdan böyle mukabele görmüş olmalarından dolayı şaşırmış, sıkılmış olan hırsızlar bir tarafa, fenerin ışığından uzakça bir tarafa çekilerek aralarında tartışmaya başladılar. Kız onların omuz kaldırarak, kollarını oynatarak konuştuklarına vahşi fakat rahat bir tavırla bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babét:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onun bir şeyi var. Bir sebep var ki böyle yapıyor. Küçük âşık olmasın? Bununla beraber bu işi kaçırmak pek münasip bir davranış olmaz. İki kadın. Arka avluda odada oturan bir ihtiyar. Pencerelerdeki perdeler fena değil. İhtiyar bir Yahudi olmalı. Zannederim ki iş önemliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde siz girin. Ben kızın yanında kalırım. Eğer kımıldarsa…</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kolunda açık olarak tuttuğu bıçağı fenerin ışığıyla parlattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier bir şey söylemiyor, neye karar verilirse uygulamaya hazır gibi duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir dereceye kadar akıllı ve zeki kişilerden sayılan, okuyucularımızın malumu olduğu üzere, bu işi bulup meydana koyan Brujon bir şey söylemiyordu. Onun hiçbir şey önünden geri çekilmez olduğu, hatta sırf cesaretle yalnız başına bir karakolu soyduğu arkadaşları arasında bilinirdi. Bundan başka şiir yazar, şarkı bestelerdi ki, bu da onu arkadaşları arasında etkili kılmağa yetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babét ona sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen bir şey söylemedin Brujon?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon bir an daha sustu. Sonra başını sallayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bu sabah kavga eden iki serçeye rast geldim. Bu akşam da bana karşı koyan bir kadına tesadüf ettim. Bunlar fenalığa delalet eder. Haydi gidelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hepsi oradan savuştular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Giderken Montparnasse kendi kendine mırıldanıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer arkadaşlar istemiş olsaydı bu kızı şişlerdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babét cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, ben bir kadına kesinlikle ilişmem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haydutlar sokağın köşesini dönünce durdular. Aralarında yavaş sesle şöyle konuştular: Biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu akşam nerde yatacağız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğeri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- </span><span class="Normal-i char-style-override-1" xml:lang="tr-TR">Pantin</span><span class="Normal char-style-override-1" xml:lang="tr-TR">’in (=Paris’in) altında.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğeri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapının anahtarı üzerinde mi Thénardier?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tabii.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onları gözden ayırmadan Eponine geldikleri tarafa doğru tekrar yürümeğe başlayarak uzaklaştıklarını gördü. Kalkarak duvarların, evlerin kenarlarından sürünerek onları bulvara kadar takip etti. Haydutlar bulvara vardıklarında birbirlerinden ayrılarak gözden kayboldular.</span></p>
		</div>
	</body>
</html>