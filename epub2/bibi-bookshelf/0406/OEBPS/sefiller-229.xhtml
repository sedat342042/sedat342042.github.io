<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-229</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-4-7-5"><span class="numara-alt char-style-override-1">Şirketin Üyeleri</span></p>
			<p class="tp-1"><span class="Normal char-style-override-1" xml:lang="tr-TR">Aralarında bir ortaklık oluşturmuş olan bu dört haydut her zaman şekil ve kıyafetlerini değiştirerek Paris sokaklarında kurt gibi dolaşırlardı. Bu şekillerde arz-ı endam eden bu şerirler, birbirlerinin isimlerini ödünç alırlar, polislerin, jandarmaların bacakları arasında dolaşırlar, birbirlerine gizli işaretlerde bulunurlar, bazen topluca ve bazen tek olarak görünürler ve bu suretle habisliklerini yapmağa devam ederlerdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dört haydut dört kişi değillerdi. Paris’e musallat olmuş dört başlı esrarengiz bir hırsız türü, adeta büyük bir ahtapottu. Bunların Paris’te birkaç şubeleri de vardı. Seine bölgesi dâhilinde kurulan pusulara da nezaret ederler, geceleri bir takım düzenlemeler yaparlar veya gizli emelleri olan kimseler bunlara başvururlar, istedikleri şeyleri yaptırırlardı. Bu şerirler de bu düzenlemeleri gecenin tenhalığından ve karanlığından istifade ederek eyleme dönüştürürlerdi. Bir işte fazla menfaat sağlanacağını kestirdikleri ve omuz vurmağa muhtaç işleri bulunduğu zamanlarda derhal işlerini gördürecek adamlar bulmakta asla müşkilat çekmezlerdi. Hatta cinayet için bile icabında kendilerine lüzumu kadar yardımcı bulurlardı. Her türlü mağara facialarını oynamak üzere mükemmel aktörlere sahiptiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gecenin girmesiyle beraber uyanırlar ve bir araya toplanırlardı. Çoğunlukla Salpetriere civarındaki kaba otlar ve sazlarla çevrili olan meydanda toplanırlar ve istişarelerde bulunurlardı. Önlerinde on iki karanlık saatten ibaret uzun bir gece bulunurdu. Bu on iki saatte her şeyi yapabilirlerdi. Gecenin saatlerini arzu ve kararlarına göre düzenleyip aralarında taksim ederlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yer altında bu dört hayduttan teşekkül eden şirkete </span><span class="Normal-i char-style-override-1" xml:lang="tr-TR">“Patron Minette”</span><span class="Normal char-style-override-1" xml:lang="tr-TR"> adını vermişlerdi. Eski halk dilinde “Patron-Minette”, sabah, şafak ve “köpekle kurt arasında”, akşam demekti. Bu adı ve lakabı ihtimal ki, ihtiyaçlarının giderildiği zaman münasebetiyle seçmişlerdi. Çünkü şafak, geceye mahsus hayaletlerin kaybolduğu ve hırsızların da ortadan çekildiği zamandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dört kişi bu namla tanınırlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkeme başkanı, Lacenaire’in</span><span class="dipnot"><a class="footnote-link" href="#footnote-233-95" id="footnote-233-95-backlink">95</a></span><span class="Normal char-style-override-1" xml:lang="tr-TR"> inkâr ettiği olaya dair onu hapsolunduğu yerde sorguya çektiği sırada:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu kim yaptı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği zaman Lacenaire, mahkemenin anlayamayacağı ve fakat zabıta görevlilerinin kolayca anlayabileceği şu cevabı vermişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İhtimal ki Patron Minette yapmıştır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoğunlukla oyuncuların isimlerinden olayın içeriği anlaşılabildiği gibi, bu gibi eşkıya güruhunun da isimlerinden ne ayarda adam oldukları kolayca anlaşılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Patron Minette şirketinde kullanılan isimlerden hatıra gelenlerini zikredelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Panchard - Buna Printanier veya Bigrenaille de denilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon – Bu isimde, eskiden bir hükûmet de vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Boulatruelle – Evvelce adı geçmiş olan yol kesicidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lavéuve</span></p>
			<p class="Temel-Paragraf"><span class="Normal char-style-override-1" xml:lang="tr-TR">Finistere.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Homer-Hugo – Zenciydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mardisoir – Salı akşamı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Depeche - Aceleci Make.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauntleroy – Buna Bouquetiere de denilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Glorieux - Tersane zindanından çıkma.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barrecarrosse - yahut Monsieur Dupont.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Esplanade - du-Sud.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Poussagrive </span></p>
			<p class="Temel-Paragraf"><span class="Normal char-style-override-1" xml:lang="tr-TR">Carmagnolet</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kruideniers yahut Bizarro</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mangedentelle</span></p>
			<p class="Temel-Paragraf"><span class="Normal char-style-override-1" xml:lang="tr-TR">Les-pieds-en-l’Air</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demi-Liard yahut Deux-Milliards</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vs. vs.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları bırakarak, sözü daha kötülerine getirelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu isimler yalnız şahıslara değil türlere de delalet eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu isimler medeniyetin altında üreyen zararlı manzaralara benzemektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mahlûklar sokaklarda görülenlerden değildi. Geceleri yaptıkları vahşi eylemlerden yorgun düşerek gündüzleri kireç fırınlarında, bazen Montmatre veya Montrouge mahallelerinin terk edilmiş binalarında ve bazen de kerizlerde gizlenerek yatıp uyurlardı. Yatarlarken âdeta toprağa gömülürlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlar ne oldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daima mevcutturlar. Mevcudiyetlerini göstermişlerdir. Horace bunlardan bahsediyor ve şu adları veriyor: </span><span class="Normal-i char-style-override-1" xml:lang="tr-TR">Ambubaiarum Collegia, Pharmacopolae, mendici, mimae.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan toplulukları var oldukça bunlar da mevcudiyetlerini muhafaza edeceklerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar nereden hâsıl olur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçinde yaşadıkları karanlık mahzenin kubbelerinden, insan topluluklarının tortularından hâsıl olurlar. Bazı müthiş hayaller gibi tekrar zuhur ederler. Şu kadar ki, daha sonra ortaya çıktıklarında evvelki ad ve lakaplarıyla derilerini taşımazlar. Kaybolmuş şahıslar artık yok olmuşlardır, fakat cinsleri devam etmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her zaman aynı kuvvet ve kudreti taşırlar. Nesilleri kesilmez. Ceplerde para kesesi bulunup bulunmadığını anlayıp belirlerler. Onlar için altın ve gümüşün bir kokusu vardır. Saf ve sadedil bazı adamlar vardır ki o adamlar işte bunların peşine düşerler. </span></p>
			<p class="tp-sb"><span class="Normal char-style-override-1" xml:lang="tr-TR">Yanlarından bir yabancının veya bir şehirlinin geçtiğini gördüklerinde örümcek gibi titrerler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geceleri tenha sokaklarda bunlara tesadüf edenler veya bir aralıktan görenler korkarlar ve ürkerler. Hal ve şanları insanlara benzemez. Karanlıkla kaynaşmış olarak can taşıyan birer hayal hükmündedirler. Ruhları gölgeden ibarettir. Bunları görenler, geceleri can taşıyan ruhların olarak muvakkaten onların şekline girdiği zannederler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu müthiş gece hayaletlerini yok etmek için ne yapmalı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Işık ve eğitim-öğretim lazımdır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O karanlık ve cehaleti ilim ve marifetin ışıklarıyla aydınlatmalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gece kuşu yoktur ki, şafak aydınlığından gözleri kamaşmasın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan topluluklarının en alçaktaki katmanlarını bu şekilde daima aydınlatmaktan geri durmamalıdır.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-95-backlink" id="footnote-233-95">95</a><span class="Normal char-style-override-1" xml:lang="tr-TR">	Victor Hügo’nun bu eserinde adı birkaç defa geçen Lacenaire, Paris’in ünlü ve önde gelen haydutlarındandı. </span><span class="Normal-i char-style-override-1" xml:lang="tr-TR">Lacenaire’in Esrarı </span><span class="Normal char-style-override-1" xml:lang="tr-TR">adında meşhur bir romanda, komünistlerden olan bu adamın düşünceleri ve değerlendirmeleri okunmaya değer. Askerlik, avukatlık etmiş, iktidar ve liyakatini tanıttırmış olan Lacenaire’e Fransa Zaptiye ve Adliye Nezaretleri tarafından resmen “Cinayet öğretmeni” adı verilmişti. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>