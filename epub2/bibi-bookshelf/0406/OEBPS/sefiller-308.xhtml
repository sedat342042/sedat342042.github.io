<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-308</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-10-2"><span class="numara-alt char-style-override-1">Meselenin İç Yüzü</span></p>
			<p class="tp-1"><span class="Normal char-style-override-1" xml:lang="tr-TR">Bir isyan vardır, bir de ihtilal ve başkaldırı vardır. Bunlar aslında iki büyük hiddetten ibarettir. Biri haklı, diğeri haksızdır. Demokratik devlette -yalnız adalet prensibi üzerine kurulmuş olan yönetimler bunlardır- bazı kere bir fraksiyonun, bir partinin umumun hakkını gaspettiği görülür. O zaman “umum” ayağa kalkar. Gaspedilmiş hakkını geri almak lüzumu bazen silah kuşanılmasına kadar varır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kamu otoritesine ait meselelerde umumun bir partiye karşı ilan ettiği savaş ihtilal ve başkaldırı, partinin umuma karşı hücumu da isyandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tuilleries sarayında Kral veya Konvansiyon (Seçilmişler) bulunmasına göre, o saraya haklı veya haksız olarak hücum edilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">10 Ağustos’ta halka karşı çevrilmiş olan top haksız olduğu halde 14 Vendémiaire’de</span><span class="dipnot"><a class="footnote-link" href="#footnote-233-130" id="footnote-233-130-backlink">130</a></span><span class="Normal char-style-override-1" xml:lang="tr-TR"> çevrilen top haklıydı. Dıştan benzer, içten zıttır. İsviçreli askerler yalanı savundular, Bonaparte hakikati, doğruyu savundu. Kamuoyunun hürriyet ve hâkimiyeti dairesinde yaptığı şey sokak tarafından bozulamaz. Böylece sırf medenîliğe ait olan şeylerde bile dün pek güzel gören bakışı, yarın karışmış olabilir. Aynı hiddet ve hücum Terray’e karşı haklı, Turgot’ya karşı abestir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Makineleri kırmak, ambarları yağmalamak, demiryollarını bozmak, dokları tahrip etmek, kalabalığın tuttuğu eğri yol, ilerlemeye halkın bizzat ceza uygulamasına isyanı gibi şeylerin karışması, Ramus’un öğrenciler tarafından öldürülmesi, Rousseau’nun İsviçre’den taşa tutularak atılması, ayaklanma budur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">[Hz.] Musa’ya karşı İsrailoğulları, Phocian’a karşı Atina, Scipion’a karşı Roma isyandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bastille’e karşı Paris ihtilal ve ayaklanmadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İskender’e karşı askerlerin, Christopher Columbus’a karşı gemi tayfalarının yaptığı ihtilal değil, isyandır, hem de nankörce isyandır. Ne için? Çünkü İskender’in Asya için kılıçla yaptığı şeyi Christopher Columbus Amerika için pusulayla yapmıştır. İskender, Columbus gibi bir dünya buldu. Medeniyete bir dünya vermek bilgi ışığının o kadar artırılmasıdır ki, ona karşı yapılacak her karşı koyuş bir cinayettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere halk kendisine sadakatten sapar. Bazen halk kendisine karşı hıyanet eder. Mesela selamette ve refahlı gününde, genel anlamdaki başarıların yükseliş günlerinde, krallığı destekleyip sahiplenir. Bu suretle cumhuriyet aleyhtarlığına döner. Ve bir maksadın aleyhine yapılmış bir isyan iken, o maksadın lehine bir başkaldırıya dönüşen, ara sıra birden ortaya çıkıvererek meşru bir isyan halini alan tuz kaçakçılarının uzun, kanlı şikâyet ve nizamlarından daha garip bir şey var mıdır? Bunlar cehaletin karanlık araçlarındandır. Tuz kaçakçısı krallığın darağaçlarından yakasını kurtarır. Darağacı ipinin bir parçası boynunda olarak askerî hizmete sokulur. Tuz vergisine karşı  “Gebersin tuzcular!” nidalarından “Yaşasın kral!” avazeleri doğar. Saint-Barthélemy’de kaatilleri, 1793 Eylül boğucuları, Avignon katliamcıları, Coligny’nin, Madam de Lamballe’in, de Brune’ün kaatilleri, canileri, haydutlar, cengâverler, örme saçlı husarlar, bazubent şövalyeleri… İşte isyan ve isyanı yapanlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vendée olayları büyük bir Katolik isyanıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Harekete kalkışan hakkın, hukukun avazeleri tanınır. Bu avazeler daima isyan halinde bulunan kitlelerin sarsıntısından çıkmaz. Ortada çılgınca öfkeler, çatlak çanlar vardır. Tehlike zamanında çalınan her çan tunç sedası vermez. İhtirasların, cahilliğin ayaklanması ve harekete geçmesi ilerleyişin hareketlerinden, sarsıntılarından farklıdır. Kalkınız, isyan ediniz. Pekiyi. Fakat bu isyan, yükselmek ve gelişmek için olsun. Hangi yöne gittiğinizi gösteriniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanlar yalnız ilerleme ve gelişme maksadıyla isyan ve ihtilal yaparlar. Bu maksada dayanmayan ayaklanmalar kötüdür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geriye doğru atılan her ihtilalci adım isyandır. Geri çekilmek, geri dönmek, insanoğluna karşı zorlayıcı bir davranıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayaklanma ve ihtilal, hakikatin öfkeli hamlesidir. Ayaklanmanın harekete getirdiği kaldırımlar hakkın ışınlarını saçar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyanda ise bu kaldırımlar çamurdan başka bir şey saçmaz. Danton’un XVI. Louis’ye karşı isyanı, isyandır (</span><span class="Normal-i char-style-override-1" xml:lang="tr-TR">insurrection</span><span class="Normal char-style-override-1" xml:lang="tr-TR">).</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hébert’in Danton’a karşı hareketi ise başkaldırıdır (</span><span class="Normal-i char-style-override-1" xml:lang="tr-TR">revolution</span><span class="Normal char-style-override-1" xml:lang="tr-TR">).</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bundan dolayıdır ki Lafayette’in dediği gibi, bilinen hususlarda isyan ve ihtilal görevlerin en kutsalından olabilirse, başkaldırı dahi suikastların en ölümcülü, en müthişi olabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hararetin, sıcaklığın şiddetinde de bir fark vardır. Ayaklanma ve ihtilal çoğunlukla bir volkandır. Başkaldırı ekseriya saman yangınıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polignac bir başkaldırıcıdır, Camille Desmoulins idarecidir. Bazı başkaldırılar idarede görülür.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyan ve ihtilal bazen yeniden diriliştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaygın genel görüşe göre çözümlemek kesinlikle zamanımıza has olan bir usul olduğundan, bu usule öncelik etmiş olan tarih dahi gaspedilmiş haklarla, kavimlerin ve milletlerin elem ve ızdıraplarıyla dolu olduğundan, tarihin her devri kendisince mümkün olan itirazları da birlikte aktarıp devreder. Kayzerlerin devrinde isyan ve ihtilal yoktu. Fakat Juvénal</span><span class="dipnot"><a class="footnote-link" href="#footnote-233-131" id="footnote-233-131-backlink">131</a></span><span class="Normal char-style-override-1" xml:lang="tr-TR"> vardı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Facit indignatis versum</span><span class="Normal char-style-override-1" xml:lang="tr-TR">(= Öfke şiir doğurur) sözü Graccques’</span><span class="dipnot"><a class="footnote-link" href="#footnote-233-132" id="footnote-233-132-backlink">132</a></span><span class="Normal char-style-override-1" xml:lang="tr-TR"> ların yerini tutardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kayzerlerin devrinde Syene’e sürülen vardı; fakat </span><span class="Normal-i char-style-override-1" xml:lang="tr-TR">Annales</span><span class="dipnot"><a class="footnote-link" href="#footnote-233-133" id="footnote-233-133-backlink">133</a></span><span class="Normal char-style-override-1" xml:lang="tr-TR"> de yazılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Hayal ve tefekkür âlemi namına hakiki ve maddî âlemi itirazlar altında ezen, anlayış ve görüşleri hiciv malzemesi yaparak Ninova’ya, Babil’e, Sodom (Lut) şehirlerine benzemiş olan Roma’nın üzerine Apocalypse(=Kıyamet)’in parlak ışıklarını saçan Patmos adasının müthiş bir sürgün yeri olmasından bahsetmeyelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean [Havarilerden Yohanna)’ın kayası üzerinde durması, kaidesi üzerinde duran Mısır’ın Sfenks</span><span class="dipnot"><a class="footnote-link" href="#footnote-233-134" id="footnote-233-134-backlink">134</a></span><span class="Normal char-style-override-1" xml:lang="tr-TR"> heykeline benzer. Sözü anlaşılamaz. Yahudidir; konuştuğu dil ise İbranî dilidir; fakat </span><span class="Normal-i char-style-override-1" xml:lang="tr-TR">Annalles</span><span class="Normal char-style-override-1" xml:lang="tr-TR">’i yazan adam bir Latin’dir, daha doğrusu bir Romalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Neronlar zulüm ve istibdatla hüküm sürdüklerinden siyah renkle tasvir edilmişlerdir. Yalnız, kazılırsa belki donuk görünürler. Bu kazılmış çizgilerinin arasına dikkati çekecek sıkıştırılmış bir nesir döğmeli!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zalimler, zorbalar düşünenler için bir düşünme aracı oluştururlar. Zincire vurulmuş olan sözler müthiş sözlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir zorba, halkı susmağa zorlarsa yazar yazış tarzını zayıflaştırır ve şiddetlendirir. Bu sükûttan esrarengiz bir yazış şekli, bir birikim ortaya çıkar ki, tefekküre sızar ve orada sertleşir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tarihteki baskı, tarihçide icaz ve kısaltmaları doğurur. Ün kazanmış olan mensur bir eserde rastlanılan sağlamlık, zorba ve zalim tarafından oluşturulmuş olan bir kitledir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zulüm ve baskı yazarların dimağlarını daraltır, mahsullerini hapseder, tutuklar. Sıkışıklıklara zorlar ki bunlar kuvvetin artmasına hizmet ederler. Hatip Çiçeron’un zorba Verres’in üzerine tesir uygulamak için ancak yeterli olan devresi, Caligula zamanında işlevsiz kalırdı. Cümlede daha az genişlik, darbede daha fazla şiddet! Tacitus az ve öz kelimeyle düşünür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Adalet ve hakikat üzerinde yoğunlaşmış büyük bir kalbin namus ve iffeti, yıldırım etkisiyle vurur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şunu söyleyelim: Dikkate şayandır ki, Tacitus, tarih açısından Sezar’ın üzerinde değildir. Tiberius’lar ona ayrılmıştır. Sezar’la Tacitus birbiri ardınca iki hadise, iki tuhaflıktır ki, çağların sahneye konuluşunda giriş ve çıkışların düzenleyicisinin, bunların birbirine tesadüfünü gizli bir şekilde ortadan kaldırdığı sanılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sezar büyüktür. Tacitus da büyüktür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı, bu iki büyük gücü birbirine vuruşturmayarak korumuştur. Hâkim bunları ağır şekilde cezalandırıp haksız düşebilirdi. Fakat Tanrı bu haksızlığa razı olmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Afrika ve İspanya’nın büyük muharebeleri, Sicilya korsanlarının mahvedilmeleri, eski Fransa’ya, Britanya’ya, Germanya’ya medeniyetin girmesi Sezar için öyle bir şereftir ki, Rubicon</span><span class="dipnot"><a class="footnote-link" href="#footnote-233-135" id="footnote-233-135-backlink">135</a></span><span class="Normal char-style-override-1" xml:lang="tr-TR"> nehrini örtmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yüce Gasıp, müthiş tarihçinin hücumuna müsaadede tereddüt etmiş, Tacitus’un tenkitlerinden ve hicvinden Sezar’ı korumuştur. O dehaya hafifletici sebepleri ihsan eden Mukaddes Adalet’in orada bir lütuf ve nezaketi vardır. Şüphe yoktur ki, deha sahibi bir diktatörün yönetimi altında olsa da zorbalık, yine zorbalıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ünlü zalimlerin devrinde ahlakta eşitlik vardır. Fakat alçak zalimlerin yönetimlerindeki devirlerde ahlakî veba daha iğrençtir. Bu gibi saltanatlarda hiçbir şey yoktur ki utancı örtsün! Tacitus ve Juvénal gibi kalem sahipleri, insanoğlu huzurunda daha faydalı bir şekilde, bu apaçık alçaklık ve rezalete hücum etmektedirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Roma Vitellius zamanında Sylla’nın zamanından daha kokuşmuştur. Cladius ve Domitien zamanında da zalimin çirkinliğine denk bir alçaklık çirkinliği vardır. Esirlerin alçaklık ve rezilliği, doğrudan doğruya diktatörün mahsulüdür. Sahiplerinin yüzlerine aksetmekte olan bu kokuşmuş vicdanlardan bir bulaşıcı hastalık oluşmaktadır. Hükûmet daireleri iğrençtir; kalpler soysuzlaşmıştır. Vicdanlar çürüktür. Ruhlar kokuşmuştur. Caracalla’nın, Commudus’un, Heliogabalus’un devirlerinde bu hal hüküm sürmekteydi. Hâlbuki Sezar’ın zamanında Roma Senatosu’ndan yayılan koku kartal yuvalarındaki kokudan farklı değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tacitus’ların, Juvénal’lerin görünmekte geç kalmalarının sebebi bundandır. Bunu ispat eden şey, zamanında ortaya çıkmalarıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat mukaddes devirlerde Hz. Yuşa, ortaçağda Dante birer insan oldukları gibi Tacitus da Juvénal de birer insandılar. Başkaldırıyı, ayaklanma ve isyanı hazırlayıp uygulayanlar bazen haksız olan aşağı tabakadan insanlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoğunlukla başkaldırı maddî bir sebepten patlak verir. İsyan ve ihtilal ise daima bir gerçeklik, bir manevî hadisedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Masaniello bir başkaldırıdır, Spartacus isyan ve ihtilaldir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyan ve ihtilal akıl ile sınırdaştır. Başkaldırının sınırdaşı ise midedir. Gaster(=Mide) öfkelenir. Fakat mide daima haksız değildir. Kıtlık meselelerinden başkaldırı, bu cümleden olarak Buzancais’in başkaldırısının hakiki, heyecan verici, haklı bir başlangıcı ve hareketi vardır. Bununla beraber daima bir başkaldırıdan ibarettir. Niçin? Çünkü söylemde haklı iken şeklen haksızdı. Haklı olduğu halde vahşi, kuvvetli olduğu halde şiddetli olup tesadüf ettiğine darbeyi vurdu. Kör bir fil gibi ezerek yürüdü. Arkasında ihtiyarlar, kadın ve çocuk cesetleri bırakmış, hiçbir zarar ve ziyanları olmayanların, masumların kanlarını sebebini bilmeyerek dökmüştür. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Milleti beslemek hayırlı bir maksattır. Milleti katletmek fena bir yoldur. Silahlanmış şikâyetlerin hepsi, hatta en meşruları, hatta 10 Ağustos, 14 Temmuz şikâyetleri de intizamsızlıkla başlarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hak ortaya çıkmadan evvel öfke ve şamata vardır. Taşkınlar oluşturan büyük nehirler küçük sulardan oluştuğu gibi başlangıçta da başkaldırılar küçük isyan ve hareketlerden oluşur; sonra ihtilal denilen büyük okyanusa dökülür. Bununla beraber bazen adalet, hikmet, muhakeme, hak gibi yüce zirvelerden çıktığı zaman dağ tepeleri ile sürekli çarpışmalardan, ardarda gelen akislerden ve zafer yolunda yüzlerce katılımcı alarak büyüdükten sonra, Ren nehrinin bir bataklık içinde kaybolması gibi isyan ve ihtilal de birdenbire adi bir yar, bir uçurum içinde kaybolup gider. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bunlar geçmişe aittir. İstikbale ait olanlar başkadır. Kamuoyunun hayrete ve alkışlanmağa değer olan yönü şudur ki, başkaldırıyı oluşumunun başlangıcında zapteder ve önler. Ve oy hakkını ihtilale bağışlamak suretiyle silahını, yani isyan ve ihtilalin silahını alır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşların, sokak savaşlarının, hudut savaşlarının sonu, işte kaçınılması imkânsız olan ilerlemenin gayesi budur. Bugünün hali ne olursa olsun, yarınınki her halde barış ve esenliktir. Zaten isyan ve ihtilal ile başkaldırma başka başka şeylerdir. Her ne kadar bunlar birbirlerinden ayırt edilebilirse de burjuvalar yani şehirliler bunların arasındaki farkı idrak edemezler. Bunların indinde hepsi başkaldırıdır, adi bir isyandır. Köpeğin efendisine karşı isyanı gibi ki, sonu, onu tekrar kulübesine sokmak, zincire bağlamak suretiyle cezalandırmaktan ibaret bir isyandır; bir gün bu köpeğin başı birdenbire büyüyerek karanlık içinde arslan başı gibi görünmeğe başlar. İşte o zaman halk: “Yaşasın millet!” diye bağırır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu açıklamalardan sonra, 1832 senesi Haziranında vuku bulan hareket tarih açısından nedir? Başkaldırı mı? İsyan mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir isyan ve ihtilaldir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müthiş bir olayı açıkladığımız ve tarif ettiğimiz sırada bazen başkaldırıdan bahsetmemiz muhtemeldir. Fakat bu kelimeyi olayları sırf yüzeysel olarak nitelendirmekte kullanacağız. Şeklî olan başkaldırıyla esasa ait olan isyan ve ihtilal arasındaki farkı koruyacağız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832 senesinde meydana gelen hareketin alevlenmesinde, karanlık sönüşünde o kadar azamet vardır ki, bu hareketin başkaldırıdan ibaret olduğunu iddia edenler bile bundan saygıyla bahsederler. Bunların indinde 1832 senesi hareketi 1830 senesi hareketinin kalıntısıdır. Bir etki altında bulunan hayalî güçler bir günde dinginlik kazanamaz. Bir ihtilal bir günde bıçak gibi kesilemez. Dağın vadiye doğru inmesine benzeyecek bir halde, dinginlik haline dönmesinden önce mecburi bir takım dalgalanmalar vardır. Jura dağları olmayınca Alp sıradağları olamadığı gibi Astorya dağları da olmazsa Pireneler silsilesi olamaz.</span></p>
			<p class="tp-sb"><span class="Normal char-style-override-1" xml:lang="tr-TR">Parislilerin hatırasında “Başkaldırılar devri” namıyla anılan çağdaş tarihin bu etkili krizi de bu asrın sıkıntılı devirleri arasında hiç şüphe yoktur ki, karakteristik özellikler taşıyan bir zamandır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hikâyeyi anlatmaya başlamadan evvel son bir söz daha söyleyelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anlatacağımız olaylar, tarihin bazen vakit ve yer olmayışından dolayı ihmal ettiği feci ve canlı hakikatler cümlesindendir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber biz bu olayların detaylandırılmasında ısrar ediyoruz. Çünkü insan hayatının çarpıntısı, ürpertisi bu dramlara dâhildir. Evvelce de söyledik sanırız. Küçük detaylar büyük olayların yapraklarına benzerler. Bunlar tarihin uzun devirleri arasında kaybolurlar. “Başkaldırılar devri” denilen bu devir, buna benzer tafsilatla yoğun bir şekilde doludur. Adlî soruşturmalar ve tahkikatlar tarihin bahsettiklerinden başka olan sebeplerden dolayı meydana gelmmiş olan bütün hakikatleri aleniyet meydanına getirmedi, açığa kavuşturmadı. Belki de incelemeyi derinleştirmedi.</span></p>
			<p class="tp-sb"><span class="Normal char-style-override-1" xml:lang="tr-TR">Bundan dolayı bilinen ve yayınlanan hususî haller arasında bazılarının unutulması ve bazılarının da ölümü ile meçhul kalan, bilinemeyen şeyleri hakikat alanına getireceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu büyük olayların, hadiselerin yapıcıları ve tahrikçileri mahvolmuştur. Bunlar olayın ertesi günü sustular. Fakat bizim hikâye edeceğimiz şeyler için “Biz bunları gördük!” diyebiliriz. Bazı isimleri değiştireceğiz. Çünkü tarih yalnız anlatır, bir polis hafiyesi gibi ele vermez. Biz, hakiki şeyleri tasvir edeceğiz. Yazdığımız kitabın yazılış şartlarından dolayı yalnız bir yön ve yalnız bir olayı, bir hadiseyi; 1832 senesi Haziran’ının beşinci ve altıncı günlerinde meydana gelip hakkıyla bilinemeyen yalnız bir hadiseyi göstereceğiz. Öyle ki, kaldıracağımız karanlığın örtüsü arasında okuyucu müthiş hadisenin hakiki şeklini görebilsin.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-130-backlink" id="footnote-233-130">130</a><span class="Normal char-style-override-1" xml:lang="tr-TR">	İhtilal sonrası ortaya konan Cumhuriyet takviminin ilk ayı -22 Eylül-22 Ekim arası.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-131-backlink" id="footnote-233-131">131</a><span class="Normal char-style-override-1" xml:lang="tr-TR">	Romalı hiciv şairlerinden. Zamanında Roma’da hüküm süren ahlaksızlığı pek net ve açık şekilde tenkit etmiş ve bununla ün kazanmıştır. Hicivleri Satirler’de toplanmıştır. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-132-backlink" id="footnote-233-132">132</a><span class="Normal char-style-override-1" xml:lang="tr-TR">	Gracchus’lar Roma’nın en büyük hatiplerinden Tiberius ve Gaius adında iki kardeşin ismidir. Roma soylularının düşmandan alınan araziyi kişisel menfaatlerine ayırmaktaki hırs ve tamahlarına son vermek üzere arazi ve ziraat kanunlarını koymağa gayret etmişlerdi. Her ikisi de bir isyanda öldürülmüşlerdir. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-133-backlink" id="footnote-233-133">133</a><span class="Normal char-style-override-1" xml:lang="tr-TR">	Annales: Romalı tarihçi ve senatör Tacitus tarafından kaleme alınmış bir eserdir. Syene ise Mısır’ın güneyinde Kıptî Kiliselerinin bulunduğu bir mahaldir.  (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-134-backlink" id="footnote-233-134">134</a><span class="Normal char-style-override-1" xml:lang="tr-TR">	Mısır’ın ve Yunan’ın kadîm çağlarında kız başlı ve kanatları arslan şeklinde tahayyül edilen bir perisi)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-135-backlink" id="footnote-233-135">135</a><span class="Normal char-style-override-1" xml:lang="tr-TR">	“Rubicon’u Geçiş” deyimi, dönüşü olmayan bir noktayı geçmek demektir: Roma tahtına yürümek için isyan eden Sezar, Roma’lı zenginlerden Crassus’la, Roma’nın en güçlü komutanlarından Pompeius ile ittifaklar kurarak isyan etti. MÖ. 49 yılında Roma’nın batısında Rubicon nehri kıyısına geldi; kesin karar vermesi gereken bir konumdaydı. Sezar, Rubicon’u geçip emrindeki lejyonlar ile Roma toprağına ayak basarsa, bir iç çatışma çıkabilir, çok kan dökülebilir, her şey bitebilirdi. “Alea iacta est!(=Ok yaydan çıktı!) diyerek tereddüt bile etmeden ve belki nehrin yatağını bile değiştirerek Rubicon’u geçti. Yazar, Sezar’ın bu isyanının medeniyet için yararlı olduğunu ima ediyor… (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>