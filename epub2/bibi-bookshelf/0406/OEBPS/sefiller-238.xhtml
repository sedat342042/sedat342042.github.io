<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-238</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-4-8-10"><span class="numara-alt char-style-override-1">Karanlık ve Pis Odada Bir Işık</span></p>
			<p class="numara-alt" id="toc_marker-4-8-11"><span class="numara-alt char-style-override-1">Yahut Harabede Bir Hayal</span></p>
			<p class="tp-1"><span class="Normal char-style-override-1" xml:lang="tr-TR">Büyük kız babasına yaklaşarak elini eli üzerine koyduktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bak ne kadar üşüyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boş versene. Bu üşümek mi? Ben bundan fazla üşüyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anne öfkeyle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen zaten her işte, hatta fenalıkta bile herkesten ileri olmak istersin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gürültü istemez! Susun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anne, tuhaf bir nazarla bakarak sustu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Viranede bir süre sessizlik hüküm sürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük kız lakaytça harmanisinin çamurlarını temizliyor, elinden yaralanmış olan kız kardeşi ağlıyor, anneleri ise yaralı kızın başını kolları arasına alarak öpüp okşuyor ve yavaşça diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağlama elmasım! Bak annen sana yalvarıyor. Bunun bir faydası yok. Ağlayarak babanı kızdırırsın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır hayır. Bırak ağlasın. Hem de hıçkırarak ağlasın. Bence daha iyi! İşime böylesi daha fazla yarar. (Büyük kızına hitaben:) İyi de nerede kaldı ya? Gelmedi. Ya gelmezse? Boş yere ateş söndürmüş ve sandalyeyi kırmış oluruz. Camın kırılması, gömleğin yırtılması da cabası!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anne:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya çocuğun yaralanması?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tanrı müstahakını versin. Bu harabede de öyle bir soğuk var ki köpekleri bile üşütür. Ya o adam gelmeyecek olursa? Boşuna bizi bekletiyor. Ümide düşürüyor. “Biraz beni bekleyebilirler, ne önemi var, acele bir işleri yok ya!” deyip keyiflerine bakarlar. Ah, bu zenginlerden o kadar nefret ediyorum ki! Elime geçse onları büyük bir şevkle, sevinçle boğardım. Kendilerini hayırsever ve insan-sever gösterirler,  ferah-fahur yaşarlar, dinî merasimlere katılırlar, ruhanî görevlilere para verirler, bizi daima hor ve hakir görürler. Kendilerini yukarıda tutarlar, on para bile etmeyen paçavraları bize elbise diye getirirler, birer parça ekmek verirler. Ah hilekâr herifler, alçaklar! Ben bunları ne yapayım? Bana para lazım. İşin para yönüne gelince, buna hiç yanaşmazlar! Para vermeyi sevmezler! Güya para verirlerse biz meyhanelere gidip kafayı çeker, tembelleşirmişiz! Ya kendileri? Kendileri ne yapıyor ki? Eskiden neydiler? Her biri birer hırsız! Hırsız olmasalar zengin olmazlardı. Ah, bu insan topluluklarını bir sofra bezine doldurup uçlarından tutarak havaya atmalı. Bir işe yaramazlar. O zaman her şey mahvolup yıkılırdı ama ortada da bir şey kalmazdı ya! Hiç olmazsa bu kazanılırdı. Ya o senin insaniyetli mösyö ne oldu? Gelecek mi? Gelmeyecek mi? Hayvan herif belki evi unutmuştur! Ah, ihtiyar hayvan…</span></p>
			<p class="Temel-Paragraf"><span class="Normal char-style-override-1" xml:lang="tr-TR"> O anda oda kapısı hafifçe vuruldu. Herif derhal yerinden fırladı. Bağırarak ve saygıyla selamlar ve tebessümler saçarak kapıyı açtı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buyurunuz efendim. Tenezzülen içeri buyurun muhterem efendi. Latif ve nazik kerimenizle buyurunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözler, kapının eşiği üzerinde görünen ihtiyar bir adamla genç bir kıza karşı sarf ediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius el’an bulunduğu yerde durarak odada cereyan eden şeyleri seyrediyordu. O anda neler hissettiği anlatılamazdı. O harabelik yerin kapısında ortaya çıkan ihtiyar bir adamla genç kızı görünce şiddetli bir heyecana kapılmıştı. Çünkü ihtiyarın yanındaki kız, o, yani kalbindeki sevgiliydi! Evet, oydu. Ömründe sevmiş ve sevilmiş olanlar tek harften ibaret olan “o”nun ne demek olduğunu takdir ederler. Bu “o’ belirsiz üçüncü şahıs zamirinden ibaret olan kelimeciğin, ne anlamlar ve ne duygular içerdiğini kabul ederler. Bu kelime telaffuz edilir edilmez sevdaya düşmüş olanların bütün duyguları coşup kabarır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten ihtiyar adamın beraberindeki kız Luxemburg Bahçesi’nde Marius’un görüp sevmiş olduğu kızdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius o anda önünde beliriveren aydınlık duman arasından onu ancak teşhis edebilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, viranede ortaya çıkan, nice zamandan beri kaybetmiş olduğu o latif mahlûktu. Aşkının güzel çehresinde aralıksız altı ay nurlar saçan yıldızdı. Evet, karşısında gördüğü o hoş ve çekici gözler, o alın, o ağız, o dilber yüzdü. Ortadan kaybolmasıyla Marius’u karanlıkta bırakan melek yüzlüydü. Artık güneş tutulması geçmiş ve dünyayı süsleyen güneş yüzünü göstermiş, ışıklarını yayıyordu! Bu güneş ışıklarını karanlık ve pis bir yerde yayıyordu. Bu bir ışındı. Harabede görülen bir hayaldi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius şiddetle ürperdi. Kalbinin heyecanı, görme duygusunu bulanıklaştırıyor ve o anda gözlerinden teessür gözyaşlarının dökülmek üzere olduğunu hissediyordu. Nihayet, o kadar araştırıp durduktan sonra yine onu görebilmişti. Oh! Ne güzel, ne mutluluk! Sanki ruhunu kaybetmiş de tekrar bulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, yine eskisi gibi aynı haldeydi, hiçbir değişiklik görülmüyordu. Yalnız şimdi sanki azıcık sararmıştı. Mehtaba benzeyen yüzünü eflatun renginde kadifeden yapılmış zarif bir şapkanın kenarları kısmen örtüyordu. O düzgün endamı siyah satenden bir kürk içindeydi. Uzun elbisesinin altından ipekli bir potinin içindeki küçük ayakları hoş bir şekilde göze çarpıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beraberinde her zamanki gibi Mösyö Leblanc vardı. Odanın içinde birkaç adım ilerleyerek masanın üzerine büyükçe bir paket bırakmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette ailesinin büyük kızı kapının arkasına çekilerek karanlık bakışlarla o kadife şapkaya, ipekten yapılmış elbiseye, o mutlu ve hoş yüze bakıyordu.</span></p>
		</div>
	</body>
</html>