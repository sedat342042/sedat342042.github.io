<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-66</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-2-7-1"><span class="numara-alt char-style-override-1">Sör</span><span class="dipnot"><a class="footnote-link" href="#footnote-233-24" id="footnote-233-24-backlink">24</a></span><span class="numara-alt char-style-override-1"> Simplice</span></p>
			<p class="tp-1"><span class="Normal char-style-override-1" xml:lang="tr-TR">Okurlarımızın okudukları olayların hepsi Montreuil-sur-Mer kasabası halkı tarafından bilinmiyor. Bununla beraber bilinenlerden bir kısmının kamuoyunda bırakmış oldukları hatıralara ait tafsilatın burada söylenmemesi büyük bir eksiklik olur. Bunlar arasında, okuyucularımız, ihtimalden uzak gibi görünen bazı noktalara rastlayacaklarsa da, bunları gerçek olarak buraya aktaracağız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in ziyaretinden sonra Mösyö Madeleine, her zaman yaptığı gibi öğleden sonra Fantine’i ziyarete gitti. Fantine’in yanına girmezden evvel Sör Simplice’i çağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in revirinde de bu sörlerden veya rahibelerden ikisi bulunmaktaydı ki, birinin ismi Sör Perpétue, diğerinin Sör Simlice idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabalı, daha doğrusu köylü bir kız olan Sör Perpétue bir hizmete girercesine gelip rahibe kaydolunmuştu. Ona göre sörlük de bir sanattı. Aşçılığı bir kadın nasıl sanat bilirse, Perpétue de rahibeliği bir sanat olarak görüyordu. Bu fikirde bulunanlar nadirattan olmayıp manastırlar bu tipleri istedikleri için, derhal kayıt ve kabul ederler. Bunların hoyratlıkları, ruhanî görevlilerin birçok kaba hizmetlerini görmeye pek müsaittir. Bir sığır çobanının rahip olmasında hiçbir mahzur yoktur. Biri manen çalışır, diğeri maddeten. Aralarındaki fark budur. Köylülerde görülen cehalet ile manastırlardaki cehalet nokta-i nazarından esasen ikisi de denk sayılır. Her iki sınıf da yani köylülerle rahipler, cehalet okulunun öğrencileridirler. Bir köylü, üzerindeki elbiseyi biraz genişletince rahip olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Perpétue dinine düşkün olup Pontoise yakınında Marines kasabasında doğmuştur. Kelimeleri doğru telaffuz edemezdi. Daha doğrusu henüz dilini düzeltememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cahil bir adamın hizmeti de kaba olur. Sör Perpétue de hastaların inanma derecelerine göre dua eder, bitki çaylarına şeker ilave eder, bununla beraber onlara karşı sert ve haşin tavır alırdı. Hele ölüm halinde olanlara karşı pek fena hareket ederdi… Kısacası, Sör Perpétue kırmızı yüzlü, gürültücü, bununla beraber namuslu bir rahibe idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Simplice’e gelince: Bu biçare balmumu gibi bembeyazdı. Perpétue’nün yanında bulunduğu zaman Perpétue şamdana, kendisi de bu şamdanın mumuna benzerdi.</span></p>
			<p class="tp-sb"><span class="Normal char-style-override-1" xml:lang="tr-TR">Kalem sahiplerinden Vincent De Paul, hürriyetle esareti o derece karıştırıyor ki, eserlerinden birinde hastabakıcı rahibeler hakkında şunları beyan eder:</span></p>
			<p class="tp-sb"><span class="Normal-i char-style-override-1" xml:lang="tr-TR">“Manastır yerine hasta evlerinden, bir kira odası yerine hücreden, mabed yerine mahallelerinin umumî mabedinden, inziva yerine şehrin sokaklarından veyahut hastahane koğuşlarından, ibadet yerine itaatten, Allah korkusu yerine parmaklıktan, hayâ ve iffet yerine de örtünmekten başka bir şeyleri yoktur...”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Simplice, bu konunun canlı bir modeliydi. Yahut o bahis bunu tasvir için yazılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Simplice’in kaç yaşında olduğunu kimse bilmiyordu. Haline dikkat edilirse genç olmadığı gibi, asla ihtiyarlamayacağı da zannedilirdi. Gayet halim selim bir şahıstı. Ömrü boyunca yalan söylemeyen iyi bir yoldaştı. “Şahıs” dedik; “kadın” demeğe cesaret edemiyoruz. Simplice, son derece nazik, narin olup evvelce granit taşı kadar sertmiş. Bedbahtlara saf ve temiz parmaklarıyla dokunurdu. Sözü gerektiğinde ve gayet az olarak söylerdi. Sözü sükûttan ibarettir denebilirdi. Sesindeki âhenk ve hoşluk, bir topluluğa şevk ve neşe katacak derecedeydi. Bedeninin inceliğiyle elbisesi, ruhlarla cisimlerin ilişkisine bir örnek oluşturacak derecede birbirine uymuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Simplice, gerçekten ömrü boyunca her ne sebeple olursa olsun yalan söylemeyi âdet edinmemiştir ki, birinci erdemi de bu idi. Bu erdemiyle memlekette pek iyi bir nam kazanmıştır. Rahip Sicard dilsiz ve sağır Massieu’ya yazdığı mektuplardan birinde Sör Simplice’in bu meziyetinden bahsetmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanlar ne kadar saf ve temiz olurlarsa olsunlar, yine masumane sayılabilecek bazı yalanları söylemekten kendilerini alamazlar. Simplice ise bu masumane yalanlardan da kendini sıyırmış ve ayırmıştı. Yalanın küçüğü olamayacağı gibi, masumanesi de olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalanı seçmek, büyük ve kesin bir hastalığı davettir. Az yalan söylemek ihtimal dışıdır. Yalan söyleyen bir adam, yalanı tamamıyla söylemiş ve bu fenalıktan nefsini koruyamamış olur. Yalan söylemek iğrenç bir fiildir ki, şeytanın çehresini oluşturur. Zaten şeytanın iki ismi vardır ki, biri şeytan, diğeri yalandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Simplice, yalan söylemek konusunda bu düşüncedeydi. Davranış ve eylemi de bu fikrine tamamıyla uymuştu. Bu hasletinden kaynaklanan mahcupluk ve tatlılık ışıltıları dudaklarıyla gözlerini, hatta bütün yüzünü nurlandırırdı. Bundan başka bakışı da tebessümü de pâk ve temizdi. Bu saf ve temiz vicdanın çeperinde ne tozdan ne de örümcekten bir eser vardı. Bir ayna kadar saf, temiz ve parlaktı. Saint- Vincent De Paul tarikatına girdiği zaman Simplice adı kendisine özellikle verilmişti. Sicilyalı Simplice adındaki azize bir kadın, malum olduğu üzere Siracusa’da doğduğu halde Segeste’de doğmuş olduğu yalanını söylemeyi kabul etmediği için memelerinin kesilmesine rıza göstermişti. Eğer doğduğu şehir yerine Segeste’de doğduğunu gerçeğe aykırı olarak söylemiş olsaydı kurtulacaktı. Yalan söylememek konusunda bu azize, bu ruh ile muvafık düşüyordu. Rahibeliğe girdiği zaman iki kusuru vardı. Zamanla bunları da terk etti. Düzeldi ve nefsini temizledi. İki kusurdan biri tatlı ve benzeri nefis yiyeceklere düşkünlüğü, diğeri de mektup yazmağa olan aşırı eğilimiydi. Kitap olarak yalnız büyük harflerle basılmış Latince bir dua kitabını okurdu. Latinceyi bilmez, fakat bu kitabı okur, anlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dikkatli ve özenli ellerine emanet edilen Fantine’i can-u gönülden sevdi. İhtimal ki bu talihsiz kadında gizli bir fazilet bulunduğunu keşfetmişti. Hayatını, vaktini tam bir istekle, sevgiyle o biçare Fantine’in tedavisine ve şifa bulmasına tahsis etmişti. Fantine, revire getirildiği zaman Mösyö Madeleine Sör Simplice’i bir tarafa çekerek Fantine’e özel surette bakmasını tavsiye etmişti. Bu tavsiye, etkisini derhal gösterdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine rahibeden ayrıldıktan sonra Fantine’in yanına girdi. Fantine, her gün hayat ve sevinç bahşeden bir ışığın doğmasını beklercesine Madeleine’in gelmesini bekliyordu. Rahibelere hitaben diyordu ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Bey burada bulundukça kendimde hayattan eser hissediyorum. Onun yokluğunda kendimi ruhsuz bir vücut gibi buluyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in son ziyaret gününde vücudunda şiddetlice bir nöbet gözlemleniyordu. Madeleine’i görünce hemen sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’ten bir haber var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine gülümseyerek cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek yakında gelecek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, Fantine’in yanına oturdu. Her zaman yarım saat kalmak mutadı iken bu defa bir saat kalması Fantine’in pek ziyade memnun olmasına sebep oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hastanın her noksanının tamamlanması, her yönden dinlenmesi ve hoş tutulmasına çalışılması lüzumunu Mösyö Madeleine revir müstahdemlerinin hepsine sıkı bir şekilde tenbih etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık Madeleine’in yüzü sarardı. Anlaşıldı ki, doktor kendisine yaklaşarak “Halinde gittikçe bir çöküş var!” demesi, bu tesiri yapmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine revirden ayrıldıktan sonra belediye dairesine gitti. Oda hizmetçisi onun bir aralık odada asılı bulunan yolları gösteren Fransa haritasını büyük bir dikkatle gözden geçirdiğini gördü. Hakikaten Mösyö Madeleine haritaya bakarak kurşun kalemle kâğıt üzerinde bazı hesaplar yaptıktan sonra bir takım rakamlar da yazdı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-24-backlink" id="footnote-233-24">24</a><span class="Normal char-style-override-1" xml:lang="tr-TR">	 Hıristiyanlığa ait dinî kurumlarda târik-i dünya (dünyadan geçmiş) olarak dinî görev ve hizmetlerde, hastahanelerde hastalara bakmak gibi hayır işlerinde hizmet eden kızlara “sör” veya “rahibe” denir. Fransızcası “Soeur de charité” yahut sadece “Soeur”dur.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>