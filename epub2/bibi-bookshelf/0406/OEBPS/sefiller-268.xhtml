<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-268</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-3-2"><span class="numara-alt char-style-override-1">Jean Valjean Millî Muhafız Oluyor</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean ekseri vakitlerini Plumet sokağındaki evinde geçirir ve şöyle yaşardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kadınla beraber Cosette bahçeye bakan bölümde ikamet ederlerdi. Büyük ve boyalı yatak odasıyla yaldızlı özel oda, duvarları halılarla kaplı, geniş koltuk ve kanepelerle döşeli salon ve bahçe Cosette’indi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean onun için yatak odasına süslü, geniş bir karyola koydurmuş, üç renkli Şam kumaşından perdeler astırmış ve Figuier-Saint-Paul sokağındaki Gaucher Ana’nın halı mağazasından satın aldığı güzel bir Acem halısı serdirmişti. Bütün bu eski usûl şeyleri genç bir kızın hoşuna gidecek hale getirmek için yaldızlı raflar, kitaplık, süslü kitaplar, yazı takımı ve renkli kâğıtlar, iş masası, gümüşten yapılmış tuvalet takımları, Japon porselenden vazolarla karıştırmıştı. Birinci katın bütün pencerelerinde karyolanın perdelerine benzer kırmızı zemin üzerine üç renkli çiçeklerle süslü Şam işi perdeler ve zemin katında ise ağır halı perdeler asılmıştı. Bütün kış Cosette’in dairesi yukarıdan aşağıya mükemmelen ısıtılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi, avlunun kenarındaki iki odadan birinde oturmayı uygun görmüş olduğundan oraya kurdurduğu bir ağaç karyolanın üzerine bir tek şilte koydurmuştu. Bu odanın döşemeleri iki adi sandalye, bir su testisi, beyaz tahtadan bir masa, rafın üzerinde ufak bir bohça çamaşırla odanın bir köşesinde özel olarak yaptırdığı bir rafın üzerinde malum küçük çantadan ibaretti. Cosette ile beraber yemek yiyor, sofrada kendi için daima siyah ve adi ekmek bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi Toussaint Kadını hizmetine aldığı zaman:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu evde emreden yalnız Matmazel Cosette’dir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hayretle:) Siz nesiniz Mösyö?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben burada ev sahibi ve yegâne âmir değilim, babayım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, manastırda bulunduğu sırada ev işlerine alışmış olduğundan, az olan masrafları düzenliyor ve hesapları tutuyordu. Her gün Jean Valjean Cosette’i koluna alarak gezmeğe götürüyordu. Onu Luxemburg Bahçesi’nin tenha köşelerine ve her Pazar en uzak olan Saint-Jacques-du-Haut-Pas Kilisesine ibadete götürüyordu. Kilisenin bulunduğu yer Paris’in en fukara mahallesi olduğundan orada pek çok sadaka verir, bütün fakirler kilisede etrafına toplanırdı ki, bundan dolayı Thénardier’ler yazdıkları mektubun üzerine </span><span class="Normal-i char-style-override-1" xml:lang="tr-TR">“Saint-Jacques-du-Haut-Pas Kilisesinin hayırseveri bulunan Mösyöye”</span><span class="Normal char-style-override-1" xml:lang="tr-TR"> adresini yazmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoğunlukla Cosette’i sefalette bulunanları, hastaları ziyarete götürürdü. Plumet sokağındaki eve hiçbir yabancı girmezdi. Toussaint erzak ve yiyecekleri çarşıdan alır, Jean Valjean yakında bulunan bir çeşmeden gereken suyu bizzat taşırdı. Bu evi yaptırmış olan başkanın sun’î mağara olmak üzere imal ettirdiği ve o zamanlarda âdet ve moda olduğu için metresiyle beraber ara sıra vakit geçirdiği mahzenimsi bir yere odun ve şarap gibi şeyleri koyuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin Babylon sokağına açılan arka kapısının üzerinde mektup ve gazete koymağa mahsus ufak bir kutu vardı. Başkanın zamanında bir takım âşıkane yazışmalara hizmet etmiş olan bu kutunun hizmeti şimdi evde oturanların mektup ve gazete gibi gelecek bir şeyleri olmadığından vergi tahsildarlarının beyannamelerine, nöbet pusulalarına indirgenmişti. Çünkü Mösyö Fauchelevent irat sahibi olduğundan Millî Muhafız askerlerindendi. 1831 yılında olağanüstü bir dikkatle uygulanan askerî kayıt muamelelerinden kendisini kurtaramamıştı. O zamanlarda belediye dairelerinin uygulamakta olduğu tahkikat ta Petit-Picpus manastırına kadar nüfuz etmiş ve oradan çıkan Jean Valjean halkın nazarında, daha doğrusu mensup olduğu belediyenin nazarında saygıya değer bulunmuş ve bundan dolayı Millî Muhafız olmağa layık görülmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Senede üç dört kere Jean Valjean asker elbisesini giyerek nöbetini tutuyordu. Özellikle bu görev onun pek çok hoşuna gidiyordu. Çünkü asker elbisesi altında kimsenin kendini tanıması ihtimali olmadığı halde herkesle beraber bulunuyor ve dünyanın gidişatına dair bilgi ediniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean askerî hizmetten düşme zamanı olan altmış yaşına girdiyse de elliden fazla görünmezdi. Özellikle bu hizmetten yakayı kurtarmak fikrine düşmemişti. Nüfus tezkeresi yoktu. İsmini gizler, hüviyetini saklar, yaşını söylemez, kısacası kendine ait her şeyi saklı tutardı. Söylediğimiz gibi, o gönüllü, rızasıyla hizmet eder bir askerdi.  Hükûmete borcunu ödeyen ahali fertlerinden birine benzemek; bütün arzusu bundan ibaretti. Bu adamın maksadı içte bir melek, dışta halktan bir fert olmaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, Cosette’le beraber dışarı çıktıkça münasip bir tarzda giyinir, emekliye ayrılmış bir subaya benzerdi. Yalnız olarak çıkarsa -ki çoğunlukla akşamdan sonraları olurdu- daima bir işçi ceket ve pantalonu giyer,  başına yüzünü kısmen saklayacak derecede geniş bir kasket koyardı. Bu hareket tarzı ihtiyat için miydi? Yoksa tevazu eseri miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, bunda bu iki yön de vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu gibi muammaya benzer durumları göre göre alışmış olduğundan babasının bu şaşılacak, garip hallerine dikkat bile etmezdi. Hizmetkâr Toussaint Kadına gelince Jean Valjean onun nazarında muhterem ve mukaddes kişilerden sayıldığından her bir hal ve hareketinde bir keramet, bir kutsallık gerekçesi görüyordu. Bir gün Jean Valjean’ı görmüş olan kasap ona:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ne garip adam?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediğinde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O, mukaddes bir zattır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerek Jean Valjean gerek Cosette ve hizmetçi Toussaint yalnız Babylon sokağındaki kapıdan girer çıkarlardı. Onları Plumet sokağındaki bahçe parmaklığından görmek muhtemel olmadığından o mahallede oturduklarını kimse bilmiyordu. Parmaklığın kapısı daimî surette kapalıydı. O kimsenin gözüne batmamak için bahçeyi kendi haline bırakmış, düzenlettirmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunda belki Jean Valjean aldanıyordu.</span></p>
		</div>
	</body>
</html>