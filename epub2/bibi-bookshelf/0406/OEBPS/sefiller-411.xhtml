<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-411</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-8-1"><span class="numara-alt char-style-override-1">Alt Kat Odası</span></p>
			<p class="tp-1"><span class="Normal char-style-override-1" xml:lang="tr-TR">Ertesi gün akşamüzeri Jean Valjean alacakaranlık bastığı zaman Gillenormand’ın evinin kapısını çaldı. Sanki bu hususa dair özel emir almış gibi tam zamanında orada bulunan Basklı kapıyı açarak onu karşıladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Basklı Jean Valjean’ın kendisine yaklaşmasını beklemeyerek söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Le Baron, efendimizin yukarıya çıkmak mı yahut aşağıda kalmak mı arzu ettiğinizi sormamı emretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean da:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aşağıda kalacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını verdiğinden, olağanüstü saygılı olan Basklı aşağıdaki salonun kapısını açtı ve: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam’a haber vermeye gidiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın girdiği oda kubbeli, rutubetli, ihtiyaç duyulduğunda kiler olarak kullanılan, sokağa nazır, kırmızı tuğladan döşemeleri olan, pencereleri demir parmaklıklı, biraz loş bir yerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu oda süpürge ve buna benzer temizlik araçlarının sık sık ziyaret ettiği odalardan değildi. Tozlar rahat ve asude bir haldeydi. Örümceklere karşı hiçbir tür zalimane tecavüz düzenlenmemişti. Pencerenin camlarından birinin üstünde geniş, simsiyah, ölmüş sineklerle bezenmiş bir örümcek ağı bir tekerlek oluşturmuş duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tavanı alçak ve küçük olduğu için pek dar olan bu mahallin bir köşesini boş şarap şişeleri kümesi işgal ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarları sarı renkli badanalanmışsa da çoğu yerlerinde rutubetten geniş bir takım lekeler oluşmuştu. Bir tarafta siyah tuğladan bir şömine olup orada ateş yanıyordu. Ateşin yakılmış olması Jean Valjean’ın “Aşağıda kalacağım” cevabının evvelden beklendiğine delalet ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şöminenin iki tarafına birer sandalye konulmuştu. Bunlar arasına ise kenevirden yapılmış adî bir kilim serilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odayı şöminede yanan ateşle pencereden giren gurûb aydınlatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean yorgundu. Birkaç günden beri ne yemek yemiş, ne de uyumuştu. Koltuklardan birinin üzerine hemen düşüverdi. O sırada Basklı gelip şöminenin üzerine yanmış bir şamdan koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean başını eğmiş, çenesini göğsüne dayamış, düşünüyordu. Ne Basklı’yı, ne de mumu gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire yerinden sıçrayıp ayağa kalktı. Cosette arkasında duruyordu. Gerçekten onun odaya girdiğini görmemişse de hissetmişti. Geriye dönüp ona özlemişçesine baka kaldı. Cosette tapılacak derecede güzeldi. Jean Valjean’ın öze işleyen bakışla görmek istediği şey hoşluğu ve güzelliği değil, Cosette’in ruhuydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekiyi babacığım. Sizin pek garip fikirli bir adam olduğunuzu bilirdim. Fakat bunu asla beklemiyordum. Ne tuhaf düşünce!... Marius’un ifadesine göre benim sizi burada kabul etmemi siz talep etmişsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, doğrudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde şunu beyan ediyor, size şimdiden haber veriyorum. Sizinle kavga edeceğiz. Şimdi baştan başlayalım. Evvela beni kucaklayınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, Jean Valjean’a doğru alnını uzattıysa da ihtiyar bir heykel gibi hareketsiz kaldı. Bundan şaşkına dönen Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yerinizden kımıldanmıyorsunuz! Tabii! Bu vaziyet bir suçlu, bir kabahatli vaziyeti. Fakat zararı yok, ben sizi affediyorum. Mesih Cenapları diğer yanağınızı uzatınız diye emir buyurmuşlar. İşte diğer yanak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette diğer yanağını uzattıysa da yine Jean Valjean yerinden hareket etmedi. Sanki ayakları yerde mıhlıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Bu yeni durum oluyor! Ben size ne yaptım? Size darıldım. Barışmak teklifi sizden gelecek. Bizimle beraber yemek yiyeceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yemek yedim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğru değil bu. Sizi Mösyö Gillenormand’a azarlattıracağım. Büyükbabalar babaları tekdir için yaratılmıştır. Haydi benimle beraber salona çıkınız, hemen şimdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette burada mücadelenin zemininden birazını kaybetti. Emirlerden vazgeçerek sorulara başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat niçin mümkün değil? Beni görmek için de evin en çirkin odasını seçiyorsunuz. Bu, müthiş bir şey. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biliyor musun…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sözünü düzelterek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biliyorsunuz Madam. Benim kendime mahsus bazı fikirlerim, mütalaalarım var…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette iki ellerini birbirine çarparak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vaay… Madam… biliyor musunuz?... Bunlar da yeni… Bunlar ne demek?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean üzüntülü şekilde tebessüm ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam olmak istediniz. Madam oldunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım. Sizin için değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık bana baba demeyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne dediniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana “Mösyö Jean” deyiniz. Sadece Jean… İsterseniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz artık baba değil misiniz? Ben artık Cosette değil miyim? Mösyö Jean mı? Bunlar ne demektir? Bu gibi şeylere sebep ne oluyor? Ne oldu? Biraz yüzüme bakınız. Demek bizimle beraber oturmak istemiyorsunuz! Odamı da kabul etmiyorsunuz! Ben size ne yaptım? Bir şey mi oldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Hiçbir şey olmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her şey her zamanki gibi yerli yerindedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsminizi niçin değiştiriyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz de isminizi değiştirdiniz ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar aynı tebessümle sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mademki siz Madam Pontmercy’siniz, elbette ben de Mösyö Jean olabilirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlardan bir şey anlayamıyorum. Bunların hepsi budalalıktır. Sizin Mösyö Jean olmanız için kocamdan izin isteyeceğim, ümit ederim ki buna muvafakat etmeyecektir. Beni çok gücendirdiniz. Herkesin kaprisleri olur, fakat küçük Cosette’ini gücendirmez. Bu iyi değildir. Sizin fena olmağa hakkınız yoktur. İyilerin fena olmak yetkisi yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar cevap vermedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette birdenbire Jean Valjean’ın iki elini tuttu ve karşı konulması mümkün olmayan bir hareketle onları yüzüne doğru kaldırarak boynuna, çene altına doğru çekti. Bu hareketiyle derin bir şefkat ve muhabbet delili göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah!... İyi olunuz. Fena olmayınız. İyi olmak, iyi yürekli olmak nedir, biliyor musunuz?  İyi olmak burada ikamet etmek üzere buraya gelmektir. Plumet sokağında olduğu gibi burada da kuşlar var. Bizimle beraber yaşamak, L’Homme Arme çukurunu terk etmek, herkes gibi olmak, bizimle beraber yemek yemek, benim babam olmak… İşte iyi yürekli olmak buna derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ellerini çekerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık babaya ihtiyacınız yoktur. Şimdi bir kocanız vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hiddetle:) Babaya ihtiyaç mı yok? Böyle mantıktan yoksun şeylere insan ne diyeceğini şaşırıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kurtuluş çaresi arayıp her dala tutunan adamlar gibi Jean Valjean dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer Toussaint burada olsaydı, benim bu gibi huylarım olduğunu herkesten evvel söylerdi. Yeni hiçbir şey yoktur. Ben daima bir kuytuda unutulmayı severim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat burası soğuk. Işık yok.  Mösyö Jean olmak… Bu arzu gariptir. Müthiştir. Bana “siz” diyerek hitap etmenizi kesinlikle istemem. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sözün akış yönünü değiştirmek maksadıyla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demincek buraya gelirken Saint Louis sokağında bir mobilya gördüm. Marangoz dükkânındaydı. Eğer güzel bir kadın olsaydım ben bu mobilyayı aldırırdım. Güzel bir tuvalet, şimdi moda, zannederim gül ağacından oymalı bir şey. Oldukça büyük bir aynası var. Çekmeceleri var. Pek güzeldir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay… Kıskanç… adamlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fevkalade latif bir şakraklıkla dişlerini sıkarak, dudaklarını asarak Jean Valjean’a inci gibi dişlerini gösterdi. Bir güzellik tanrıçası heykelinin bir kediyi taklit ettiği zannedilirdi.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fevkalade hiddetliyim. Dünden beri hepiniz beni son derece kızdırıyorsunuz. Bilmem anlayamıyorum. Beni Marius’a karşı savunmuyorsunuz. Marius beni size karşı savunmuyor. Yalnızım. Bir odayı güzelce süslettim. Oraya bir mukaddes kişiyi koyacaktım. Bu kadar zahmetle düzelttiğim odamı öyle bıraktılar. Oraya yerleştireceğim kişi benden kaçıyor. Nicolette’e güzel bir yemek hazırlamasını emrettim. “Yemeği reddettiler. Madam, yemeğinizi istemiyoruz.” dediler… Babam Mösyö Fauchelevent kendini Mösyö Jean diye adlandırmamı istiyor. Çürük, yosun bağlamış, eski, dökük, cam yerine, billur yerine boş şişeleri, perde yerine örümcek ağlarını içeren bir bodrumda kabul edilmesi arzu olunuyor. Tuhaf, garipsiniz. Pek iyi! Huyunuz böyle. Fakat henüz evlenen adamlara hürmeten bu huyunuzdan bir müddet vaz geçiniz, hemen eski huyunuza geri dönmemeliydiniz. O murdar L’Homme Arme sokağındaki deliğinizden memnun mu olacaksınız? Ben orada iken pek çok defa yeise düşmüştüm. Bana niçin düşman gibi bakıyorsunuz? Beni çok gücendiriyorsunuz. Ayıp!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette birdenbire ciddi bir tavırla Jean Valjean’a gözlerini dikerek sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben mutlu olduğumdan dolayı beni kıskanıyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Safderunluk bazen kendiliğinden hadden aşkın bir surette ilerler. Cosette için sade olan bu soru Jean Valjean için derindi, derindeydi, mühimdi. Cosette’in bir eli ufacık, azıcık tırmalamak istiyordu. Hâlbuki yaralı bir kalbi yırtıyor, paralıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sarardı. Bu soru bir müddet cevapsız kaldı. Sonra açıklaması ve tarifi mümkün olmayan bir tarz ile kendi nefsine hitab eder gibi mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mutluluğu! Hayatımın en büyük emeliydi. Artık Tanrı hayatımı son vermeyi emir buyurabilir… Cosette, sen mutlusun: Benim görevim bitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette telaşla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah!... “Sen” dedin… “Sen” ile hitap ettin… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye haykırarak Jean Valjean’ın kucağına atıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean aşırı öfke ve aşırı coşku içinde delicesine Cosette’i bağrına bastı, âdeta onu geri alıyormuş gibi bir hisle duygulanmıştı ve memnundu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim babam.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyecan ve duygusallık Jean Valjean için elem ve ızdırabın başlangıcı olacak mertebeye varmıştı. Yavaş yavaş Cosette’in kolundan çekildi ve şapkasını aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapıyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam sizi bekliyorlar, ben de gidiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapının eşiğinden şunu ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben size “Sen” diye hitap ettim. Kocanıza söyleyiniz, bu kabahati bir daha işlemem. Beni affediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean muamma gibi olan bu vedasıyla Cosette’i şaşkın ve hayrette bırakarak çıktı.</span></p>
		</div>
	</body>
</html>