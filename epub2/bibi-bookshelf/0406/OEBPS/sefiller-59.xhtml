<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-59</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-2-5-14"><span class="numara-alt char-style-override-1">Tanrı Bizi Korusun!</span></p>
			<p class="tp-1"><span class="Normal char-style-override-1" xml:lang="tr-TR">Bu Fantine’in hikâyesi nedir? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ne gönül yakıcı bir olaydır! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplum içinde acınarak ve üzüntüyle görülen bu ve buna benzer başa gelen, çekilen kötü olaylar nedir? Neden kaynaklanıyor? Bu tedavisi imkânsız bir dert midir? Bu derde deva yok mudur? Öldürücü ve korkunç bir surette hükmünü yürütmekte olan bu duruma karşı insan toplulukları niye bir tedavi yolu bulamıyor? Evet, bu Fantine biçaresinin uğradığı hal nedir? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, toplumun bir esir satın almasından ibarettir! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba bu esir kimin için alınıyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefalet için!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sefalet ki açlık, soğukluk, terk edilmişlik ve yoksulluktan ibarettir. Bu ne yuva yıkan, bu ne gönül yakan bir alışveriştir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir lokma ekmek parçası için bir ruh, bir vücut heder olup gider! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine böyle bir şey için nice fedakârlıklarla meydana gelen bir vücut, sonunda sefalet ve ölüme mahkûm olur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefalet böyle bir varlığı sunuyor ve insan topluluğu da bunu kabul ediyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mukaddes bir ilahî kanun, bugünkü medeniyetimizi yönetiyor, fakat ışıkları her yere hakkıyla girip nüfuz edemiyor. Mutluluk ve insanın rahatlığı sağlanamıyor. Denebilir ki, esaret Avrupa medeniyetinde kaybolup gitmiştir. Ama bu bir hatadır. O, hâlâ mevcut ve sürüp gitmektedir. En çok da kadınlara musallat oluyor ve “fuhuş” adını alıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, kadınlara yani letafet, zaaf, güzellik ve analık üzerine musallat oluyor!... Bu hal insanlar ve insanlık için az bir utanç değildir. Bu gönül yakıcı facianın geldiğimiz noktasında Fantine’in evvelce taşıdığı maddî ve manevi hasletlerden hiç biri kalmıyor. Evvela alçaklığın çirkefine düşüyor ve sonra bir taş parçası oluyor. Ona dokunan, bir soğukluk tesiri hisseder. Elini taşın üzerine koyan bir adam hararet mi duyar? Bu talihsiz kadın gidiyor, tanımadığı, bilmediği adamların kucağına atılıyor. Yüzü namus ve hayâdan sıyrılıyor. Buna mukabil onun yerine bir güçlülük, bir arsızlık, bir kayıtsızlık geçiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayat ve medenî usûl ona son sözlerini söylemiş. Ona, gelebilmesi mümkün olan her şey gelmişti. Elemlerin ve musibetlerin hepsini gördü, her şeye tahammül etti. Her şeyi denedi. Yeis ve ızdırapta boğuldu. Her şeyini kaybediyor ve her zaman ağlıyor. Ölümün uykuya benzemesi gibi o da kayıtsızlığa benzer bir tür teselli ile kendini teselli ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık hiçbir şeyden sakınmıyor, geri dönmüyor; hiçbir şeyden korkmuyor, çekinmiyor! Bütün bulutlar üzerine düşsün, isterse bütün Atlas Okyanusu üzerinden geçsin. Ona ne tesiri olabilir? O şimdi su yutmuş bir süngerdir. O böyle bir zandadır. Fakat talihinin sonuna yaklaştığı ve her şeyin nihayetine varıldığı zannına düşmek bir hatadır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyhat! Şöyle veya böyle birbirini kollayan ve takip eden bu talihler nedir? Nereden gelip nereye gidiyor? Niçin böyle bir hüküm ve tesir gösteriyor? Nedir bunlar? Çekilen bütün kahırlar, minnetler, yeis ve ızdıraplar hep kaderin bir zorunluluğu mudur? Nedir bu talih? Bunun hükmü ne zamana kadardır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar sonuçsuz sorulardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gibi gizli şeyleri ancak anlayıp kavrayan ve her zaman mevcut olup her şeyi bilen biri vardır ki o da Cenab-ı Hak’tır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vahdaniyet, kuvvet ve kudret yalnız O’na mahsustur. </span></p>
		</div>
	</body>
</html>