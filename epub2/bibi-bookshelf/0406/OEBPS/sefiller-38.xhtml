<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-38</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-2-3-4"><span class="numara-alt char-style-override-1">Tholomyes Duyduğu Hazdan </span></p>
			<p class="numara-alt" id="toc_marker-2-3-5"><span class="numara-alt char-style-override-1">Bir İspanyol Şarkısı Söyler</span></p>
			<p class="tp-1"><span class="Normal char-style-override-1" xml:lang="tr-TR">Bu dört güzellerin âşıklarıyla toplandıkları gün, bütünüyle şafaktan örneklenen bir gün kadar güzeldi. Sanki tabiatın tamamı bütün faaliyetleri bırakmış, tebessümlere gark olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Cloud civarının toprakları kokulu olup Seine nehrinden doğru gelen bir rüzgâr ağaçların yapraklarını hafifçe dalgalandırıyor ve dallarını ise yavaşça eğiyordu. Arılar, yasemin çiçeklerini yağmalıyorlar, bir çok serseri kelebek yapraklar ve çiçekler üzerine kâh konup kâh uçuşuyorlardı. Fransa Kralı’nın bahçesinde ise, hoş sedalı kuşlar uçuşup ötüşüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çifte dörtler; güneşe, kırlara, çiçeklere, ağaçlara karışarak neşelenip gülüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cennetten bir örnek olan bu ferah yerde kızlar ve delikanlılar konuşarak, şarkı söyleyerek, koşarak, oynayarak, kelebekleri kovalayarak, çiçek toplayarak, elbiselerini uzun ve yumuşak otlar üzerindeki çiyden ıslatarak, temiz ve saf kalplerle birbirlerinden buseler alıyorlardı. Yalnız Fantine müstesna idi; o ürkmüştü ve düşünüyordu. Ama seviyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Favourite: </span></p>
			<p class="Temel-Paragraf"><span class="Normal char-style-override-1" xml:lang="tr-TR">-Sende, diyordu, sende hep bir.. şey havası var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte sevinmek ve haz duymak budur! Bu mutlu ve bahtiyar çiftlerin hali hayat ve tabiata bir davet olup her ikisinden de bu suretle faydalanıp nurlanıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaktiyle bir peri vardı ki, sırf sevda-zedeler için ağaçlar, çayır ve çimenzarlar oluşturmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oradan çalılar ve ağaçlarla çevrili olan o ezelî mektepte her zaman sevda-zedeler, devreder ve muhabbet kitabını daimî surette okurlar. Kırlardaki bu tabii mektepler mevcut oldukça muhabbetin yönlendirdiği öğrencileri de eksilmezler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlkbaharın o kadar kıymetli ve namlı olması da bundan kaynaklanmaktadır. Tecrübeli kimseler fakir, zengin, saraya mensup olanlar, şehirliler, kısacası vaktiyle söylendiği gibi herkes bu perinin tebaasıdır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanlar gülerler, birbirlerini ararlar… Hoş esintili havalarda böyle garip bir özellik vardır. Sevmek ve sevilmek için ne güzel bir dönüşümdür o!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yavaş sesle konuşmalar, gizli laflaşmalar, fiskoslar, ağaçlar altında, çimenler üzerinde takip ve arayışlar, koşarken yakalanmalar, sonra da kucak kucağa gelmeler, semaî nağmeler gibi hararetli sözler, bir kelimenin telaffuz edilmesiyle anlaşılan muhabbetler, ağzın diğer bir ağızdan çekip aldığı şeftaliler; velhasıl bütün bu vadide sarf edilen sözler, vaadler, teminatlar esintili havanın tabakaları arasında yükselerek kaybolur…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dilber kızlar böylece tatlı bir savrukluk yaparlar ve bu hal ilelebet devam edecek zannedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Filozoflar, şairler, ressamlar bu halleri görürler, gözleri kamaşır, etkilenir ve hayrette kalırlar, ne yapacaklarını şaşırırlar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransız ressamlarından Watteau bunu anlatmak için aşk ilahesinin bulunduğu “Cythére’ye Gidiş”</span><span class="dipnot"><a class="footnote-link" href="#footnote-233-13" id="footnote-233-13-backlink">13</a></span><span class="Normal char-style-override-1" xml:lang="tr-TR"> adlı eseri ortaya koymakla yetiniyor. Yine Fransız ressamlarından Lancret laciverdî gökyüzüne hayret ve şaşkınlıkla bakmayı kâfi buluyor; Diderot, bu sevdalara kollarını uzatıyor; d’Urfé ise ezgilerini karıştırıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemekten sonra çifte dörtler Hindistan’dan yeni getirilip ismini hatırlayamadığımız garip bir fidanı görmek üzere Kralın bahçesine gittiler. O devirde bu fidan, bütün Paris sakinlerini Saint-Cloud’a çekiyordu. Bu garip ama güzel, yapraksız ve küçük bir ağaçtı; bu fidanın yüksekçe gövdesi üzerinde sayısız dalları vardı ki, bunların üzerinde de milyonlarca beyaz ve küçük çiçekleri bulunuyordu. Uzaktan bu küçük ağaç bir çiçek demeti zannedilirdi. Her gün yüzlerce, binlerce seyirci bahçeye gider, hayretle bu ağaca bakar dururdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu garip ağacı seyrettikten sonra Tholomyes’in “Eşekler benden!” demesi üzerine, bir merkepçiyle pazarlık edildi. Merkeplere binerek Vanvres ve İssy yoluyla döndüler. İssy’de bir hadise oldu. O tarihte millî bahçe, askerî mühimmat ve levazım müteahhidi Bourguin’in tasarrufu altında yönetiliyordu. Bahçe, açıktı. Bahçeye girerek hayrete değer sayılan bir mağara ile içindekileri, aynalı köşkü ve daha başka bazı şeyleri gördükten sonra Rahip Bernis tarafından kutsanan iki kestane ağacı arasında yapılmış olan ipten salıncakta delikanlılar kızları birer birer sallamağa başladılar. Rüzgârın tesiriyle açılıp havalanan etekler, ressam Greuze’a</span><span class="dipnot"><a class="footnote-link" href="#footnote-233-14" id="footnote-233-14-backlink">14</a></span><span class="Normal char-style-override-1" xml:lang="tr-TR"> “sermaye” olacak latif manzaralar oluşturuyordu. </span></p>
			<p class="tp-sb"><span class="Normal char-style-override-1" xml:lang="tr-TR">Salıncak sahnesi hepsinin neşe ve eğlenmesine yol açmış olduğu için bağrışıp gülüşüyorlardı. Bu sırada İspanya’nın Tolosa şehrinin amca-zadesi olan Fransa’nın Toulouse şehrinden olan Tholomyes, yine böyle iki ağaç arasında dilber kızlar tarafından söylenmiş olacağı ihtimaline dayanarak, eski bir İspanyol şarkısı olan “Gallega” şarkısını hüzünlü bir ses ve sözle teganni etmeğe başladı. </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Soy de Badajoz</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Amor me llame</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Toda mi alma</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Es en mi ojos</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Porque ensenas</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">A tus piernas</span><span class="dipnot"><a class="footnote-link" href="#footnote-233-15" id="footnote-233-15-backlink">15</a></span><span class="Normal char-style-override-1" xml:lang="tr-TR"/></p>
			<p class="tp-ob"><span class="Normal char-style-override-1" xml:lang="tr-TR">Yalnız Fantine sallanmak istemedi. Bunun üzerine Favourite acı bir ifadeyle mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrusu böyleleriyle arkadaşlık etmekten hoşlanmam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eşekler bırakıldı. Yeni bir eğlence daha: Seine nehri gemi ile geçildi. Passy’den yaya geçtikten sonra Etoil sınırına ulaştılar. Hatırlanacağı üzere bunlar, sabahın saat beşinden beri ayakta geziyorlardı. Elbette az çok bir yorgunluk hissedilir. Bunun farkına varan Favourite hemen dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pazar günü yorgunluk olmaz. Yorgunluk bile pazarları çalışmaz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat üçe doğru çifte dörtler şen şakrak oldukları halde düşe kalka Beaujon tepelerini işgal eden garip ve büyük bir binayı da içine alan “Rus Dağları”na çıkıyorlardı ki, Champs-Elysées’nin ağaçları üzerinden bunun yılankavi yolları göze çarpar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra Favourite diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hani ya beklediğimiz sürpriz? Nerede? Bunu mutlaka isterim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tholomyes ise cevap veriyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz sabret!...</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-13-backlink" id="footnote-233-13">13</a><span class="Normal char-style-override-1" xml:lang="tr-TR">	Cythére bugünkü Serigio adası olup burada Venüs’ün olağanüstü bir mabedi vardı. Burayı eskiler aşkın vatanı sayarlardı.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-14-backlink" id="footnote-233-14">14</a><span class="Normal char-style-override-1" xml:lang="tr-TR">	Ahlakîliği resimlerinde yansıtmakla ünlü bir ressam.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-15-backlink" id="footnote-233-15">15</a><span class="Normal char-style-override-1" xml:lang="tr-TR">	“Badozluyum ben, aşk beni çağırıyor. Canım gözlerinde, sen bacaklarını gösteriyorsun!”</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>