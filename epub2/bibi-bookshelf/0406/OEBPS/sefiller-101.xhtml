<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-101</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-17-</span></p>
			<p class="numara-alt" id="toc_marker-3-1-19"><span class="numara-alt char-style-override-1">Waterloo’yu İyi mi Bulmalı?</span></p>
			<p class="tp-1"><span class="Normal char-style-override-1" xml:lang="tr-TR">Saygıdeğer olduğu kadar da hür bir meslek vardır ki Waterloo’yu asla kınamaz. Biz bu meslek taraftarlarından değiliz. Fikrimize göre Waterloo, hürriyetin şaşırtıcı bir tarihinden başka bir şey değildir. Böyle bir yumurtadan böyle bir kartal çıkar. Bu darbe, ümit edilen ve beklenene aykırı olarak ortaya çıkmıştır. Meseleyi inceden inceye inceleyecek olursak görürüz ki, Waterloo, ihtilalcilere karşı kasdî bir muzafferiyettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Avrupa’nın Fransa’ya; Petersburg, Viyana ve Berlin’in Paris’e karşı hareketi demektir. Mevcut olanın, ilk teşebbüslere karşı çıkışı ve 1789 senesi 14 Temmuzunun 1815 senesi Martının yirminci gününe, kısacası Fransa’nın şanlı hareket ve faaliyetlerine karşı bir saldırıdır. Çünkü Avrupa, yirmi altı seneden beri bir volkan gibi ateş püskürmekte olan Fransız kavmini söndürmek, ezmek istiyordu. Bu hareket, Hohenzollern’lerin, Habsburg’ların, Fransız hanedanından Bourbon’lar ile işbirliği ve ortaklıklarından kaynaklanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo, genel olarak İlahî hukuku içinde toplamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurası muhakkaktır ki, İmparatorluk, mutlakî bir hükûmetti. Tabii olarak meydana gelen reaksiyon olayları üzerine kurumlaşmış olan krallık ise, mecburen hürriyetçi oluyordu. Bundan güzel bir meşrutiyet idaresinin çıkıp uygulanması için, galiplerin büyük teessüfleri arasında kerhen bir iş ortaya çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlahî hükme aykırı olarak Fransa İhtilali kesinlikle mağlup edilemezdi. İhtilal aleyhinde yapılan teşebbüsler etkili olamazdı. Waterloo’dan evvel bu fikir İmparator Napoleon’un şahsında doğup merkezîleşerek eski tahtları yerle bir ediyordu. Waterloo’dan sonra ise XVIII. Louis’de bedenleşerek meşrutiyet usulü getirilip pekiştiriliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon, eşitlik getirmek ve uygulamak fikriyle eşitsizlik yaparak, Napoli kraliyet tahtına bir sürücüyü, İsveç kraliyet tahtına da bir çavuşu oturttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">XVIII. Louis Saint-Ouen’de İnsan haklarını imzasıyla tasdik etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa İhtilali’nin ne demek olduğunu ve nasıl bir şey idiğini anlamak ister misiniz? O halde bu ihtilale “ilerleme” adı veriniz. İlerlemenin ne demek olduğunu da anlamak ister misiniz? Buna da “yarın” yani istikbal adını veriniz. O zaman ihtilal ve ilerlemenin ne demek olduğu anlaşılır. İhtilal, ilerlemeden doğar. İlerleme ise, ne maziden ve ne de halden ibarettir; o, istikbalden ibarettir. İstikbal, mukavemet ve muhalefet kabul etmeyecek surette üzerine düşen işleri ve görevleri yerine getirir. Hatta bugünden itibaren yerine getirmeğe başlar. Hoşgörülü değildir. Daima hedefine, sonuca garip ve şaşılacak bir şekilde erişir. Bir askerden başka bir şey olmayan Foy’u bir hatip kılmak için Wellington’u alet edinir. Foy Hougomont’da düşer, fakat onun hitabet kürsüsünde ayağa dikildiği görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte ilerleme bu şekilde işleri ve görevleri yapar. İlerleme, adeta mahir bir işçidir. Bir işçinin elinde fena bir âlet bulunamaz. Alp Dağlarını geçen adamla Elysée’nin ihtiyar ve hastalıklı şahsını işlerine ve hayırlı görevine aracı edinir, her ikisinden de nasıl yardım alıp faydalanırsa, sakat ve hastalıklı olan şahıstan da öylece faydalanır ve beslenir. Öncekinden görünüşte, ikincisinden ise içten istifade eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu halde Waterloo, ne gibi etkiler oluşturdu? Avrupa başkentlerini kılıçla yıkıp tahrip etmeğe bir yönden engel oldu. Lakin başka yönden de ihtilalci fikir ve duygularda devam etmek için mucizeli bir tesir oluşturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kılıç tutanların önüne set çekildi. Kolları bağlandı. Bunun yerine kalem tutanların önü açıldı. Çalışma sırası kılıçtan kaleme intikal etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo, ilerleme çağını, ilerleyişinden men etmek istedi. Buna muvaffak olabildi mi? Hayır. Bu ilerleme çağı, Waterloo’nun üzerinden geçerek yoluna devam etti. Kazanılan o uğursuz zafer, hürriyete mağlup oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözün kısası, Waterloo’da zafer elde etmiş olan ve Wellington’un arkasından gülen bütün Avrupa’nın -hatta dolaşan söylentilere göre Fransa’nın bile- “mareşallik” payeleri almasını gerektiren, insan kan ve kemikleriyle oluşturulan sun’î tepe üzerine arslan heykeli oturtan, bu sütun üzerine “18 Haziran 1815” tarihini kazdıran, Blucher’e cesaret bahşederek kaçan düşmanı kılıçtan geçirten, Mont-Saint Jean tepesi üzerinden bir av üzerine hücum edercesine saldırış gösteren, velhasıl bütün bu sayılıp dökülen şeyleri mümkün kılan şey, ihtilal fikrine karşı yönlendirilen bir düşünce ve maksattan başka bir şey değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu uğursuz düşünce, şu alçakça maksadı güdüyordu: Parçalara ayırmak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşünce Paris’e geldiği zaman volkanı yakından gördü. Bu volkandan etrafa saçılmış olan sıcak küller, düşünce sahibinin ayaklarını yaktı. Kastedilen şey, yerle bir edilerek bundaki sakatlık anlaşıldı. Fikir değiştirme gereği duyuldu ve karşısında meşrutiyet nurunun parladığını görünce, bundan ürküp geri dönmeğe mecbur oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Fransa içinde cereyan eden halleri değiştirip yozlaştırmak için dışarıdan gelen kuvvet, bu şekilde mahv ve perişan olmuştu. Bu sebeple Waterloo’da, Waterloo’da cereyan eden durumlardan başka şeyler araştırmaya lüzum görmemeliyiz. Orada hürriyete kastedilmekten başka bir şey görülemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlerlemenin aleyhinde olan kuvvet, arzu ve emellerine aykırı olarak hürriyet fikrinin doğmasına ve yayılmasına pek garip bir şekilde aracılık ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka Napoleon da arzu ve emellerine aykırı olarak ilerleme ve ihtilale hizmet etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 yılı Haziranının on sekizinci günü Robespierre atlıyken, attan indiriliverdi.</span></p>
		</div>
	</body>
</html>