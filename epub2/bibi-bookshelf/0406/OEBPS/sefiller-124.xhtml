<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-124</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-3-4-4"><span class="numara-alt char-style-override-1">Başkiracının Gözlemleri</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean gündüzleri asla dışarı çıkmamak ihtiyatlılığında bulunuyordu. Akşamüzerleri bazı kere tek başına ve çoğunlukla da Cosette ile tenha caddelerde, yollarda gezinir, gece bastırınca kiliseye giderdi. En fazla civardaki Saint-Médard Kilisesine giderdi. Yalnız çıktığı zamanlarda Cosette, ihtiyar kadınla beraber kalırdı. Lakin Cosette babasıyla dışarı çıkmayı daha çok seviyordu. Bir saat onunla dışarıda gezinti yapmayı, bebeğiyle baş başa verip saatlerce mutlu bir şekilde uğraşmağa tercih ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Cosette ile çıktığı zaman onun elinden tutar, tatlı sözler söyleyerek yürürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâsılı Cosette şen ve şakraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kadın odayı temizler, yemeği pişirir ve gereken şeyleri pazardan alıp getirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatları kanaatkârca geçiyordu. Ocaklarında daima biraz ateşleri bulunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean odadaki eşyayı değiştirmedi. Yalnız Cosette’in yattığı bölmenin camlı kapısını kaldırtarak yerine yekpare bir tahta kapı koydurdu. Elbisesini bile değiştirmeyip sarı ceket, siyah pantalonla eski şapkasını muhafaza ediyordu. Sokakta görenler kendisini fakir biri zannederlerdi. Bazen kadınların dönüp kendisine bir </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk bir sadaka verdiklerini bile görürdü. O zaman Jean Valjean parayı alır ve sadaka veren kadını saygıyla selamlardı. Bazen de bir takım sefiller kendisinden sadaka dilenirlerdi. O vakit bir kimsenin görüp görmediğini anlamak üzere etrafına bakınır ve gizlice fakire yaklaşarak eline bir sikke, genellikle gümüş bir sikke bırakıp hızla uzaklaşırdı. Böyle hareket etmesi aslında mahzurluydu. Nitekim bir müddet sonra mahallede “Sadaka veren dilenci” diye anılmağa başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten gamlıymış gibi duran ve haset edenlerin komşuları hakkındaki dikkatlerinden kızarmış gibi görünen baş-kiracı yani ihtiyar kadın, Jean Valjean’ı dikkatli bakışlarıyla iyice gözden geçiriyordu. Jean Valjean ise kadından şüphe etmiyordu. Kadın biraz sağır olduğu için lüzumundan fazla konuşmasını gerektiriyordu. Geçmiş hayatı kendisine iki diş bırakmıştı ki, bunlardan biri üst, diğeri alt çenesindeydi. Çoğunlukla bu iki diş birbirlerine temas ederdi. Hiçbir şey bilmeyen zavallı Cosette’i sorguya çekmiş ve ondan Montfermeil’den geldiğinden başka hiçbir bilgi alamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kocakarı bir sabah Jean Valjean’ın harabenin boş odalarından birine girdiğini görerek ve durumunu dikkate değer bularak onu ihtiyar bir kedi gibi kendisini göstermeksizin izlemeğe ve karşıdaki kapıdan onun hareketlerini merakla gözlemeğe başladı. Jean Valjean ihtiyaten arkasını kapıya çevirmişti. Kocakarı bunun elini cebine soktuğunu, bir iğne mahfazası çıkardığını gördü. Daha sonra makas ve iplik çıkardı. Ceketinin bir eteğinin astarını sökmeğe başladı. Oradan sarımtırak bir kâğıt çıkardı. Kâğıdın katlarını açtı. Kocakarı kâğıdın bin franklık banknot olduğunu büyük bir hayretle görmüştü. Bütün ömrü boyunca kocakarı ikinci veya üçüncü defa olarak böyle bir banknot görüyordu. Büyük bir korku ve çekingenlikle oradan, gizlendiği yerden çekildi. Bir an sonra Jean Valjean kocakarının yanına giderek bin franklık banknotu bozdurmasını rica ettiği sırada, bunun üç aylık geliri olduğunu, evvelki gün kendisine gönderilmiş olduğunu söyledi. Kocakarı kendi kendisine nereden gönderilmiş olduğunu sorduğu sırada çıkıp gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu bin franklık banknot Vignes sokağındaki ihtiyar kadınlarca abartılarak dedikodulara yol açtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Jean Valjean ceketini çıkararak koridorda bir tahta kesiyordu. Kocakarı yalnız başına odayı temizliyordu. Cosette şaşkınlıkla tahtanın kesilmesini seyrediyordu. Ceket bir çiviye asılmıştı. Kocakarı ceketi inceleyip kontrol etti. Astar tekrar dikilmişti. Ceketi silkti. Eteklerinin kâğıtlarla dolu olduğunu anladı. Şüphesiz birçok bin franklık banknotlar vardı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka ceplerinde her türlü şey bulunduğuna dikkat etmişti. Makas, iğne ve iplikten başka büyükçe bir cüzdan, büyük bir bıçakla bunlardan daha fazla dikkat çekici ve şaşırtıcı olarak muhtelif renklerde perukalar vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ceketin her cebi ansızın ortaya çıkacak olaylara karşı alınacak tedbirlerin ve başvurulacak araçların yığıldığı yerdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu suretle harabede oturanlar kışın sonlarına erişmişlerdi.</span></p>
		</div>
	</body>
</html>