<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-103</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-19-</span></p>
			<p class="numara-alt" id="toc_marker-3-1-21"><span class="numara-alt char-style-override-1">Savaş Alanının Geceleyin Manzarası</span></p>
			<p class="tp-1"><span class="Normal char-style-override-1" xml:lang="tr-TR">Şimdi bir kere daha o uğursuz savaş alanına döneceğiz. Bu da kitabımızın gerektirdiklerindendir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 senesi Haziranının on sekizinci gecesi gökyüzü, ayın ışıklarıyla aydınlanmıştı. Bu sebeple ay ışığı, Blucher’in vahşice yaptığı takiplerini kolaylaştırıyor ve kaçakların izlerini bulmağa, bu bedbahtların Prusya süvarilerinin eline geçerek öldürülmesine vasıta oluyordu. Gecenin çoğunlukla baş gösteren felaketlere böyle feci cilveleri olur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son top sedasından sonra Mont-Saint Jean sahası artık ıssız bir kırdan ibaret görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngilizler, Fransız ordugâhını işgal ettiler. Bu hal, galip gelmenin zaruri sonuçlarındandır. Galip mağlubun yatağında yatar. İngilizlerin açık ordugâhlarını Russomme’den biraz ötede kurdular. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Prusyalılar, kaçakları epeyce bir mesafeye kadar şiddetle takip ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington, Waterloo nahiyesine giderek Lord Bathurst’a göndermek üzere muharebeye dair raporlarını yazdı. Başkasının ad ve ünvanıyla şan ve zafer elde etmek için Waterloo pek güzel bir vesile olmuştur. Waterloo nahiyesi, muharebeye karışmamış, askerî harekâtın yapıldığı yerden yarım fersahlık mesafede kalmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mont-Saint Jean nahiyesi topa tutuldu. Hougomont ve Papelotte nahiyeleri ateşe verildi. Plancenoit de ateşe verildi. Bu üç nahiye alevler içinde yanıyordu. Haie-Sainte hücumla zapt edildi. Belle-Alliance nahiyesinde iki muzaffer kucaklaştılar. Bu isimler, zor hatırlanıp söylenir, hatıra gelmez, belki de meçhuller zümresine dâhildir. Asıl Waterloo, hiçbir şeye karışmadığı halde, şan ve şöhret kazanmıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz, muharebe için dalkavukluk edenlerden, yaltaklananlardan değiliz. Fırsat elverirse, her türlü hakikatleri söylemekten, açıklamaktan geri durmayız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Muharebenin nefret edilecek bazı güzellikleri bulunduğunu itiraf ve kabul ettiğimiz halde, bunları da saklayıp gizlemedik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çirkin halleri de yok değildir. Bunlar, birincisi zafer kazanıldıktan sonra öldürülenlerin soyulmasıdır. Bir muharebeyi takip eden şafak, daima çıplak cesetler üzerinde yükselir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu yapan kimdir? Kazanılan başarıyı bu şekilde şaibeli hale getiren kimdir? Muzafferiyetin cebine girerek faydalanmış olan gizli ve çirkin el kimindir? Şan ve zafer kazanmış olmanın ardında saklanan ölü soyucuları kimlerdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aralarında Voltaire de dâhil olduğu halde, bazı filozoflar, bunların şan ve zafer kazananlardan ibaret olduğunu kesinlikle söylerler. Evet, bu insan soyucuları yine galiplerdir. Değişiklik yoktur. Ayakta bulunanlar yerde yatanları soyarlar. Gündüzün kahramanı, gecenin cadısı olur. Yani gündüzleri savaş alanında kahramanlık edenler, geceleri de kendilerinden ve düşman askerlerinden öldürülmüş olanları soyarlar. Bu iğrenç âdet, şüphesiz insanların ruhsuz olarak yere serdikleri cesetleri kontrol etmeye ve aramaya kendilerinde hak bulmalarından ileri geliyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Bize gelince: Biz buna inanamamakta mazuruz! Halkın ellerinden, zaferin ve şöhretin tacını alan bu elleri, bir ölünün kundurasını çalmak suretiyle kirletmesine ihtimal veremeyiz. Bu hal, bir alçalıştır, bir tür cinayettir. Zafer kazanan eller, hiçbir vakit bu cinayetin kanıyla lekelenmemelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gerçek görünen taraf şudur ki, muharebelerin sonlarında galip gelenlerin görevleri bitince, ortaya bir takım hırsızlar ve gasıplar çıkar. Bunlar da sanatlarını icra etmek suretiyle, cibilliyetlerinin gereği olan alçaklığı yerine getirirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerleri, özellikle zamanımız askerlerini böyle bir şaibeden tam anlamıyla tenzih eder, saygıdeğer ve cesur askerleri böyle bir kusurdan uzak ve aynı nisbette pak ve masum görürüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ordunun bir kuyruğu vardır ki, asıl suçlanacak olan da budur. Bu kuyruğu oluşturanlar kimlerdir? Bunlar, yarasa gibi sırf geceleri dışarıda gezerler. Hem hizmetçi, hem de aynı zamanda haydutluk edenler; muharebe denilen karanlığın meydana attığı bir takım adamlar, üniforma taşıdıkları halde muharebe etmeyen bazı kişiler, hastalık taklidi yapan yalancı hastalar, küçük yük arabalarında bazen karılarıyla gezen madrabazlar, satıcılıkla tanındığı halde hırsızlık edenler, askerlere hizmet eden ve yemek pişiren aşçılar, kılavuzluk eden ve fakir görünen kişiler ile muhtelif sanat ve mesleklere mensup köylüler, yağmacılar ve adam soyuculardan ibarettir. Bu tür kişiler askerlerin son safları arkasında bulunurlar. Şimdiki askerler arasında gerçi bu tip adamlar bulunmamaktaysa da, vaktiyle muharebelere giden askerlere iştirak ederlerdi. Bunlara askerî terimlerde “döküntü” denir ki, hiçbir ordu, hiçbir millet bu yadigârlardan dolayı sorumlu tutulamaz ve ayıplanamazdı. Waterloo muharebesinde de bunlardan vardı. İngilizleri takip ediyorlardı. İtalyanca konuşuyorlardı. Bu bedbaht döküntülerden bir İtalyalı Fransızca bildiği için Fransız gibi görünerek Marki Fervacques’ı kandırmış ve Cerisoles zaferinin gecesinde biçareyi namertçe öldürdükten sonra soymuştu. Böyle yağmacılardan, çapulculardan doğanlar da kendileri gibi olurlar. Bu hususta “Düşman eşya ve parasıyla yaşamak” denilen nefrete değer iğrenç bir darbımesel vardır ki, ne yazık ki, o kötü soygunculuk âdetinin yayılmasına hizmet etmektedir. Bu bir tür cüzzam illetidir ki bulaşıcıdır. Yalnız şiddetli bir disiplin ve askerî itaat bu illeti tedavi edebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı yalancı şöhretler vardır ki, insanı aldatabilir. Bazı generallerin nasıl olup da herkesin hürmet ve muhabbetine mazhar olduklarına akıl erdirilemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Turenne, askerleri tarafından ilahlaştırılırcasına sevilirdi. Çünkü maiyetinin soygunculuk yapmalarına göz yumardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kötü bir müsaade de iyilikten pay sahibi olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Turenne, o kadar iyi bir adamdı ki, Palatinate’nın kana boğulup ateşe verilmesi hususunda tolerans göstermiştir. Orduların sonunda bu tipte kimselerin az çok bulunması, kumandanlarının disiplin derecesiyle orantılı olurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hoche ve Marceau’nun askerleri arkasında döküntülerden kimse görülmemiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington’un ordusunda bunlardan az bulunuyordu. Bununla beraber Haziran’ın on sekizinci gününü takip eden gecede savaş alanında bulunan ölüleri soydular. Wellington sert davrandı. Döküntü veya soygunculardan yakalanacakların en ağır ceza ile cezalandırılacaklarına dair emir verildi. Lakin çapulculukta devam edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş alanının bir tarafında yağmacılardan bazıları kurşuna dizilirken, diğer bir tarafında ölülerin soyulmasına devam ediliyordu.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş alanı üzerinde ay dehşet verici bir manzara gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece yarısına doğru Ohain çukur yolu köşesinde ölü soymak utanç verici niyetiyle biri dolaşıyor, daha doğrusu sürünerek yürüyordu. Bu adam haline tavrına bakılırsa, tarif ettiğimiz döküntülerden biri olup ne İngiliz’e, ne Fransız’a, ne köylüye ve ne de askere benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam insandan ziyade gulyabaniye benziyordu. Kazandığı zafer hırsızlık yapmaktan ibaret olan bu adam, koku alma duygusunun sevkiyle, sırf ölü soymak üzere Waterloo’ya gelmişti. Üzerinde hemen hemen bir kaputa benzer bir ceket vardı. Muzdarip ve bununla beraber küstah görünüp, ileriye doğru yürüyor, fakat ara sıra arkasına da dönüp bakıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam kimdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soruya, gece cevap verebilirdi. Çünkü gece, bu adamın haline gündüzden daha çok vakıftı. Bir torba taşımıyordu. Lakin kaputunun altında geniş cepleri bulunduğu şüphesizdi. Ara sıra duruyor, bir kimse tarafından görülüp görülmediğini anlamak üzere etrafını gözden geçiriyordu. Bazen birdenbire eğiliyor, yerde hareketsiz ve konuşmadan duran bazı şeylerin duruşlarını bozuyor, doğrusunu söylemek gerekirse karıştırıyor, sonra yine doğrulup ilerliyordu. Kayması, tavır ve hareketleri, bir şey karıştırırken aldığı hızlı vaziyet ve hali, geceleri harap yerlerde bulunduğu eski Romalılarca tasavvur edilen karakoncalosa benziyordu ki, eski Normandiya hikâyelerinde bunlara “Alleur” denilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Leylek gibi bacakları uzun bazı gece kuşları, bataklık yerlerde bu türlü denetlemelerde bulunurlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu karanlığa nüfuz edecek bir bakış olursa, Mont-Saint Jean’dan Braine-l’Alleud’ya uzanan yolun köşesinde ve Nivelles caddesinin kenarına rastlayan bir bina enkazının arkasına saklanmış gibi görünen bir yük arabası görülürdü. Araba katranlı hasırla üzeri örtülü olup gayet lagar bir beygir koşuluydu. Bu, âdeta askerlere öteberi satan seyyar bakkal arabalarına pek benziyordu. Beygir, taze ısırgan sürgünlerini yemekle meşguldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabada bulunan bir takım küçük sandıklar ve paketler üzerine oturmuş kadın gibi bir şey görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölü soyucusuyla bu kadın arasında bir bağlantı bulunması ihtimali vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gecenin karanlığı açık ve sâkindi. Başın üzerinde buluttan eser yoktu. Yer ne kadar kırmızıya boyanırsa boyansın, gök yine beyaz kalır. Bu durum, göğün kayıtsızlığıdır. Çayırlıkta mermilerin tesadüfüyle kırılıp da yere düşmeyen, fakat yalnız kabuklarla duran ağaç dalları, gecenin esen hafif rüzgârıyla sallanıyor ve soluklanmaya benzeyen hafif bir üfürük, çalıları hareketlendiriyordu. Ruhların gidişi gibi yerdeki çayır çimenlerde de ürperme eserleri ve sarsılma gözleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uzakta belli belirsiz bir şekilde İngiliz karakollarının gidip geldikleri işitiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hougomont ve Haie-Sainte yanmakta devam ediyordu. Biri doğuda, diğeri batıda bulunan bu iki büyük ateş, iki büyük küpeye benziyordu. Öyle ki, bunların ortasındaki tepelerde bulunan İngiliz açık ordugâhlarının ateşi de ufuk üzerinde, yarım daire şeklini alarak kızıl yakuttan tasarlanmış ve birer uçlarından küpelere tutturulmuş bir gerdanlığı andırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ohain çukur yolundan ve bu yolda ansızın meydana geliveren felaketten evvelce bahsetmiştik. O cesur askerlerin nasıl feci bir kaza neticesinde ölüp gittiklerini tasavvur etmek kadar feci ve etkileyici bir şey olamaz. Böyle bir şeyin ise, tasavvuru müthiş olur ve hayalleri aşan bir hakikattir ki, o da şudur: Yaşamak, güneşin hayat bahşeden ışınlarını görmek, erkeklik gücüne, sağlık ve mutluluğa sahip olmak, zevk ve sevinç içinde, önde bulunan bir şan ve şöhreti kazanmağa koşmak, göğüste iyi işleyen sağlam ciğerlerle bir kalp, meşru emellere, dengeye, muhakeme gücü olan bir dimağa malik olmak, sevilmek, ümit etmek, sevmek, bir zevceye, anneye ve çocuklara sahip olmak… Işığa erişmeğe bir dakikadan daha az bir müddet kala bir felakete maruz kalmak, düşmek, yuvarlanmak, ezmek, ezilmek, buğday başaklarını, dalları, yaprakları, ağaçları görmek ve hiçbir şeye tutunmamak, kılıcın bir şeye yaramadığını hissetmek, altta beygirler, üstünde insanlar, karanlık içinde şiddet ve vahşetle kemiklerin kırıldığı halde beyhude vuruşulduğunu, bir mahmuzun göz çıkardığını görmek, kudurmuşçasına beygir nallarını ısırmak, çarpışmak, boğulmak, inlemek, altta kalmak ve sonunda biraz evvel hayattaydım demek… Hepsi bundan ibaret değil midir? Orada, o acıklı felaketin meydana geldiği o çukur yolda hâlâ bir sessizlik ve sükûn hüküm sürüyordu. O uğursuz yol, insan ve beygir cesetleriyle dolmuş, birbiri üzerine yığılarak o çukurluk kaybolmuştu. Burada dolaşmak tehlike ve dehşeti davet demekti. Çukur, tamamen cesetlerle örtülerek doldurulmuş ve üzeri silinmiş arpa kutusuna, yani ölçeğine benziyordu. En üstünde bir yığın cesetler ve en altta ise kandan ibaret bir sel bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte 1815 Haziran’ının on sekizinci gününün gecesi o uğursuz yol böyle bir manzara sergiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kan, Nivelles yolunun kaldırımına kadar akıp gidiyor ve kesilerek yolu kapayan ağaçların altında geniş ve kokan bir havuz oluşturuyordu. Bugün burası mevcuttur, gösterilir. Zırhlı süvariler, hatırlanacağı üzere, Genappe caddesine yakın ve hemen yolu kapayacak bir yerde felakete uğramışlardı. Ceset yığınının kalınlığı, çukurun derinliğine denkti. Yolun ortasında ve Delort birliklerinin geçtiği yerde ceset tabakası daha az derinlikteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvel okuyuculara tanıttığımız gece soyguncusu bu tarafa doğru gidiyordu. Bu büyük makberede av peşinde koşuyordu. Ve ölülerin korkunç manzarasına karşı anlaşılmayan bir cesaretle etrafına bakarak ilerliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kan üzerinde yürüyordu. Ayakları kana bulanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç adım ilerisinde, çukur yolda, ceset kitlesinin azalmış olduğu bir noktada, insan ve beygirlerin altından ay ışığıyla aydınlanmış, açık bir el çıkıyordu. Bu elin parmaklarından birinde bir şey parlıyordu. Bu parlayan şey, altın bir yüzüktü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölü soyucu, eğildi. Biraz bu halde kaldı. Tekrar doğrulduğu zaman o parmaktaki parıldayan altın halka yoktu. Büsbütün doğrulmamıştı. Arkasını ölülere çevirmiş olduğu halde korku ve dehşete uğramış bir adam haline benzer bir vaziyette durdu. Elleriyle dizlerini yere dayattırarak başını kaldırdı. Çukur yola ve ufuk çizgisine doğru baktı. Bazen dört ayaklı bir çakal gibi bulunmak, hale ve zamana daha uygun düşer. Ölü soyucu, şüphesiz bir şeye karar vermiş olmalıdır ki, büsbütün doğruldu. Ansızın bulunduğu yerde sıçradı. Arkasından bir elin kendisini tuttuğunu hissetmişti. Başını çevirdi. Biraz evvelki açık el, kaputunun eteğinden yakalamıştı. Bu namuslu bir adam olsaydı, şüphesiz korkup ürkerdi. Halbuki bu adam gülmeğe başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mırıldanarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ay! Bu bir ölü imiş. Herhalde bir ölüyü jandarmadan daha fazla severim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">El gevşedi. Ve tuttuğu eteği bıraktı. Kabirde kuvvet çabuk tükenir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölü soyucu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tuhaf! Dur bakalım, şu henüz sağ mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek tekrar eğildi. Cesetleri araştırdı. Geçişine engel olanları bir tarafa çekti. O eli tuttu. Kolunu yakaladı. Başını meydana çıkardı. Cesedi kendine doğru çekti. Birkaç saniye sonra o çukur yolun karanlığında ruhsuz bir cesedi yahut baygın bir adamı sürükleyip götürüyordu. Bu, zırhlı süvari subaylarından biriydi. Büyük rütbede bir subaya benziyordu. Zırhının altından altın yaldızlı büyük bir apolet çıkıyordu. Başında kasketi yoktu. Yüzünde büyük bir kılıç yarası görülüyordu. Akan kan, yüzünü bütünüyle boyamıştı. Her tarafı sağlam görünüyordu. Eğer tabiri caizse, iyi bir tesadüf, bu vücudun üzerinde bir kemer oluşturarak, bu suretle onun ezilmesine ve boğulup ölmesine mani olmuştu. Gözleri kapalıydı. Zırhının üzerinde meşhur Légion d’Honneur nişanının gümüş bir haçı bulunuyordu. Bu nişanı kopardı ve kaputunun iç tarafındaki büyük ceplerinden birine attı. Sonra yeleğinin cebini çıkardı. Bir saat bulunduğunu hissedince çıkarıp aldı. Yeleğin ceplerinde bir de para kesesi buldu. Bunu da alarak cebine indirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yarı ölü sayılan yaralıya ölü soyucusu bu türlü bir yardımda bulunurken, yaralı gözlerini açtı. Hafif bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölü soyucunun araştırmasından kaynaklanan sert hareketlerle gecenin serinliği, serbest soluk alıp vermesi yaralıyı ayıltmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölü soyucu cevap vermedi. Başını kaldırdı. Ovada ayak sesleri işitti. Bu ayak seslerinden bir devriye kolunun yaklaşmak üzere bulunduğu hissediliyordu. Yaralı, henüz iyice konuşamıyordu. Sesi, can çekişmekte olan bir adamın sesi kadar zayıftı. Mırıldanarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Savaşı kim kazandı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölü soyucu cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İngilizler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ceplerime bakınız. Bir kese ile bir saat vardır. Alınız. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iş çoktan yapılmıştı. Ölü soyucu bu emri yerine getiriyormuş görünmek için yaralının ceplerini şöylece bir araştırdıktan sonra dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiçbir şey yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vah vah! Demek ki beni soymuşlar. Bu şeylerin size kısmet olmasını isterdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Devriye kolu yaklaşıyordu. Ölü soyucu uzaklaşmak üzere bir harekette bulunarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buraya geliyorlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onu gitmekten men etmek için yaralı zorlukla kolunu kaldırıp ölü soyucuyu tutarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim hayatımı kurtardınız. Kimsiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölü soyucu hızlıca fakat hafif sesle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de sizin gibi Fransız ordusunda bulunuyordum. Şimdi sizden ayrılmam gerekiyor. Eğer beni tutarlarsa kurşuna dizerler. Hayatınızı kurtardım. Artık başınızın çaresine bakınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Rütbeniz nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çavuş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsminiz nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Thénardier.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ismi unutmayacağım. Siz de benimkini unutmayınız. İsmim Pontmercy’dir.</span></p>
		</div>
	</body>
</html>