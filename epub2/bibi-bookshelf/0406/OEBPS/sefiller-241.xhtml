<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-241</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-4-8-14"><span class="numara-alt char-style-override-1">Sefalet, Acıya ve Üzüntüye Hizmet Sunar</span></p>
			<p class="tp-1"><span class="Normal char-style-override-1" xml:lang="tr-TR">Marius ağır adımlarla viranenin merdivenlerinden yukarı çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odasına gireceği esnada Jondrette’in büyük kızının koridorda kendisini takip ettiğini gördü. Bu kız artık kendisine iğrenç görünüyordu. Çünkü beş frangını almıştı. O beş frangı şimdi alsa da bir işe yaramazdı. Vakit geçmişti. Mösyö Leblanc ile kızının bindikleri araba gözden kaybolmuştu. Beş frank ona o zaman lazımdı.  Bundan başka geri almak istese de kim verecekti ki? İhtiyarla kızının oturduğu yeri bu kızdan sormak hatırına gelebilirdi. Fakat kız onların ikametgâhını bilemezdi. Çünkü Fabantou imzalı mektubun üzeri </span><span class="Normal-i char-style-override-1" xml:lang="tr-TR">“Saint-Jacques-de-Haux-Pas kilisesinin hayırhahı olan Mösyö cenaplarına”</span><span class="Normal char-style-override-1" xml:lang="tr-TR"> diye yazılmıştı. Bundan başka bir adres yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sebeple Marius odasına girince kapıyı kapadı. Kapı kapanmadı. Başını çevirdiği zaman yarı açık duran kapıyı itmekte olan bir el gördü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne oluyor? Orada kim var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapı önünde Jondrette’in kızı duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius öfke ve şiddetle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-  Yine sizsiniz? Benden ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız, dalgın görünüyor ve bir yere bakmıyordu. Sabahki cesaret ve güveni yoktu. Odaya girmeyerek dışarıda karanlıkta dolaşıyordu. Marius kendisini kapının aralığından görüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius tekrar sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cevap versenize, benden ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız mahzun bakışlarını kaldırıp Marius’a yöneltti. Bu mahzun bakışlarda belirsiz bir surette peydahlanan bir nevi parıltı görülüyordu. Marius’a hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius, mahzun görünüyorsunuz, neniz var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, sizin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiçbir şeyim yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam tersine, var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size var diyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni rahat bırakınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius tekrar kapıyı itti. Genç kız bu defa eliyle kapının kapanmasına mani oldu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haksızsınız. Zengin olmamakla beraber bu sabah bir lütuf ve yardımda bulundunuz. Bana az çok bir şey verdiniz. Şimdi de yine lütufkâr olunuz ve söyleyiniz bana: Neniz var? Her halde bir şeye üzüldüğünüz belli oluyor. Ben ise sizin üzgün olmanızı istemem. Söyleyiniz, bunun için ne yapmak lazım? Size faydalı bir hizmette bulunamaz mıyım? Eğer yapılacak bir hizmet varsa memnuniyetle yerine getirmeğe hazırım. Sırlarınızı öğrenmek istemem. Onları bana söylemeyiniz. İşinize yarayacağımı ümit ederim. Herhalde size bir hizmet ve yardımda bulunabilirim. Beni kullanınız. Mademki her şekilde babama hizmet ve yardımda bulunuyorum, size de aynı şekilde hizmetim dokunabilir. Evlere gitmek, kapı kapı dolaşmak, mektup götürmek, bir ikametgâh arayıp bulmak, birini takip etmek gibi işleri istenildiği gibi yerine getirebilirim. Söyleyiniz: Böyle bir işiniz var mı? Bir kimseye haber göndermek istiyorsanız bana emrediniz. İnsan bazen konuşmakla teselli bulur. Bir derdi varsa dermanını bulur. Söyleyiniz, emrinize hazırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un aklına bir anda bir fikir geldi. İnsan düşeceği zaman hiçbir dalı hor göremez. Jondrette’nin kızına yaklaşarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni dinle…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızın gözlerinde bir sevinç ışığı parladı, muhatabının sözünü kesti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte böyle, bana sen diye hitap ediniz. Daha memnun olurum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! O ihtiyarla kızını buraya sen getirdin, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İkametgâhlarının nerede olduğunu biliyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu bana bul.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızın gözlerinde sevinç eserleri belirdi. Sevincin ardından hüzün ve keder geldi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstediğiniz şey yalnızca bu mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onları tanıyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Şiddetle:) Yani o kızı bilmiyorsunuz, fakat bilmek istiyorsunuz, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızın evvela “onları” dediği halde sonra yalnız “o kızı” demesinde iç burkutucu bir anlam gizliydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Söylediğim şeyi yapabilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İçiniz rahat olsun, o dilber kızın oturduğu yeri öğrenip size bildireceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son cümlede “dilber kız” sözü vardı. Bu sözün telaffuz şekli Marius’un nazar-ı dikkatini çekti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her ne ise, babanın veya kızın adresini öğrenmek istiyorum, hepsi bu kadar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Dikkatle muhatabına bakarak:) Bana ne verirsiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her ne istersen onu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her ne istersem mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde istediğiniz şeyi öğreneceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek başını önüne eğdi. Sonra şiddetle kapıyı çekip kapadı. Kapı kapanınca Marius odada yalnız kaldı. Kendisini sandalyenin üzerine bıraktı. Başını elleri arasına alarak dirseklerini yatağına dayadı. Dizginlemeye güç yetiremediği düşünce ve duyguların etkisi altında kendinden geçecek bir hale gelmişti. Müthiş bir sıkıntı baş gösterecekmiş gibi görünüyordu. O güzel yaratığın ortaya çıkışı ve sonra kayboluşu, ağzından çıkan sözler, yeis ve ümitsizlik arasında bir ümit ışığının parıldaması gibi sabahtan beri olup bitenler zihnini tamamen işgal etmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire bu müthiş dalgınlığından kurtuldu. Jondrette’in sert ve kaba sesiyle kendisi için tuhaf bir fayda taşıyan şu sözleri söylediğini işitti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana diyorum ki mutlaka odur; ben onu tam olarak tanıdım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette kimden bahsediyordu? Kimi tanımıştı? Mösyö Leblanc’ı mı? Sevgili Ursule’ünün babasını mı? Bu ne demekti? Jondrette onları tanıyor muydu? Marius, hayatını karanlıktan kurtaracak olan kendisine gerekli olan bilgilere tesadüfün sürüklemesiyle mi vakıf olacaktı? Acaba sevdiği kızın ve babasının kim olduklarını nihayet öğrenecek miydi? Onları kuşatan karanlık kalkacak ve aradaki perde açılacak mıydı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Derhal sıçrayarak masanın üzerine çıktı. Duvardaki küçük delikten tekrar bakmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette ailesinin oturduğu harabenin içini tekrar görüyordu. </span></p>
		</div>
	</body>
</html>