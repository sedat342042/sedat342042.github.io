<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-129</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-5-4"><span class="numara-alt char-style-override-1">Paris’in 1727 Planı</span></p>
			<p class="tp-1"><span class="Normal char-style-override-1" xml:lang="tr-TR">Üç yüz adım sonra takip ettiği sokağın ikiye ayrıldığı yere vardı. Burada sokak biri sağa diğeri sola giden iki yola ayrılıyordu. Jean Valjean âdeta Y harfinin kolları gibi iki yol önündeydi. Bunlardan hangisini tercih etmeliydi? Uzun müddet düşünmeğe lüzum görmeksizin sağ taraftaki yola girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Niçin bu yolu tercih etti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çünkü soldaki yol mahalle içerisine yani iskân edilmiş araziye gittiği halde sağ taraftaki yol kıra yani iskân edilmemiş araziye doğru gidiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ile Cosette artık evvelkisi gibi süratle yürüyemiyorlardı. Cosette’in ağır adımları Jean Valjean’ın da ağır yürümesine sebep oluyordu. Bu sebeple tekrar Cosette’i sırtına aldı. Cosette başını babalığın omuzuna dayadığı halde susuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean arasıra arkasına dönüp bakıyordu. Sokağın daima karanlık tarafını takip ediyordu. Sokak kıvrımlı olmadığından arkasında dümdüz görünüyordu. Bir iki defa bakıp da kimseyi göremeyince kendini güvende hissetti. Sokakta derin bir sessizlik hüküm sürüyordu. Bir aralık başını çevirip de arkasına baktığında biraz uzakta ve kendisinin biraz evvel geçmiş olduğu sokağın karanlık tarafında bazı hareketler görür gibi oldu. Sapacak bir sokak bulmak ve izini bir kere daha kaybetmek düşüncesiyle ileriye doğru hızla yürüdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir duvarın önüne geldi. Bu duvar daha ileriye gitmeğe engel olacak veya atlanılmayacak derecede olmayıp Jean Valjean’ın bulunduğu sokaktan geçen başka bir küçük sokağın alçak duvarı idi. Burada da bir karar vermek gerekiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sağa mı yoksa sola mı gitmeliydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sağa baktı. Küçük sokak bir takım kulübeler ve ahırlar arasından geçerek büyük ve beyaz bir duvara kadar uzanıyordu. Bu sokağın çıkmaz olduğu fark ediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sola baktı. Bu tarafta küçük sokak açılıp yaklaşık iki yüz adım kadar bir mesafede geniş bir sokağa çıktığı için daha salim bir yoldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sola sapmak üzere tereddüt edip durduğu sırada küçük sokakla büyüğünün birleştiği yerde ve küçük sokağın köşesinde, tam da o esnada kendisinin geçeceği yerde hareketsiz duran siyah heykel gibi bir şey gözüne ilişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, şüphesiz yolunu bekleyen bir adamdı. </span></p>
			<p class="tp-sb"><span class="Normal char-style-override-1" xml:lang="tr-TR">Jean Valjean geriye döndü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın bulunduğu Paris’in bu noktası Saint-Antoine ve Râpée arasında bir yerdi. Son günlerdeki yapılanmalar sebebiyle değişmiş ve bazılarının düşüncelerine göre fena görüntü kazanmış bir yerdi. Bostanlar, imalathaneler ve eski binalar mahvolmuştur. Bu gün orada yeni yapılmış büyük yollar, cambazhaneler, vahşi hayvan eğitilen yerler, tren istasyonları ve Mazas Hapishanesi vardır. Görülüyor ki, gelişmiş medeniyet, hem ıslaha hem eğitime ait gerekenleri getirip yerleştirmiştir! Yarım yüzyıl evvel </span><span class="Normal-i char-style-override-1" xml:lang="tr-TR">Les Quatre-Nations</span><span class="Normal char-style-override-1" xml:lang="tr-TR"> (Dört Millet) Enstitüsü’nü ve </span><span class="Normal-i char-style-override-1" xml:lang="tr-TR">Opera-Comique’</span><span class="Normal char-style-override-1" xml:lang="tr-TR">i </span><span class="Normal-i char-style-override-1" xml:lang="tr-TR">“Feydeau”</span><span class="Normal char-style-override-1" xml:lang="tr-TR"> diye adlandırmakta ısrar eden halk dilinde, Jean Valjean’ın bulunduğu yere </span><span class="Normal-i char-style-override-1" xml:lang="tr-TR">Le Petit-Picpus</span><span class="Normal char-style-override-1" xml:lang="tr-TR"> denirdi. Saint-Jacques, Paris ve Sergent kapılarıyla Porcherons, Galiote, Celestins, Capucins, Le Mail, La Bourbe, l’Arbre de Cracovie, La Petite-Pologne, La Petit-Picpus gibi isimler eski Paris’in isimleri olup yenisinin üzerinde yüzmektedirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yani, halkın hatırası, geçmişin yıkıntıları üzerinde yüzmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus yeni oluşmakla beraber bir mahalle halini kazanamayıp hemen hemen bir İspanyol şehrinin manastırı hükmünde kalmıştır. Yolları muntazam şekilde düzeltilememiş ve sokaklarına pek az kaldırım döşenmiştir. Bahsedeceğimiz birkaç sokağı istisna edilirse, geri kalan kısımları küçük duvarlardan, boş arazilerden ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir dükkân ve bir araba bile bulunmuyordu. Ancak ötede beride bazı pencerelerde yanan şamdanların ışıkları görülmekteydi. Saat ondan sonra evlerin bütün ışıkları söndürülüyordu. Görünen yalnız bahçe ve manastırlarla imalathaneler, bataklıklar, ötede beride mevcut alçak evler ve evler kadar yüksek büyük duvarlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mahalle geçen yüzyılda bu haldeydi. Fransa’nın bilinen ihtilali mahalleyi büsbütün harap etmiştir. Cumhuriyetin belediye memurları bu mahalleyi yıkıp yararak ve her tarafını delerek fena bir hale getirmişlerdir. Her tarafta molozlar yığılmıştır. Otuz sene evvel yeni inşaatların mühendislik çizimleri altında kayboluyordu. Bugün tamamıyla ortadan kaldırılmıştır. Paris’in yeni planında Küçük Picpus’un izleri görülemez. Fakat Platre sokağının karşısında olan Saint-Jacques sokağında bulunan Denis Thierry tarafından ve Prudence’de Merciere sokağında Jean Girin tarafından basılan 1727 yılı planlarında oldukça açık olarak görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus sokağı biraz yukarıda ifade ettiğimiz gibi, Y harfi şeklindeydi ki, bu da Chemin-Vert-Saint-Antoine sokağının ikiye ayrılmasından ileri geliyordu. Bunlardan soldakine Küçük Picpus sokağı ve sağdakine Polonceau denilirdi. Harfin iki kolları zirvede bir kol gibi birleşiyordu. Bu kola Droit-Mur sokağı adı verilirdi. Polonceau sokağı da orada son buluyordu. Küçük Picpus sokağı ise Lenoir Marketine kadar uzanıyordu. Seine nehri tarafından gelen kolu Polonceau sokağının sonuna kadar gelip orada birdenbire dönerek bir dik açı oluşturan solda Droit-Mur sokağı önünde bir duvarla Droit-Mur sokağının Cul-de-Sac Genrot denilen çıkmaz sokağı bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Jean Valjean bu noktada bulunuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıda zikrettiğimiz gibi Jean Valjean Droit-Mur sokağıyla Küçük Picpus sokağının birleştiği köşede bir karaltı görünce geriye dönmüştü. Şüphesiz o karaltı kendisinin yolunu bekliyordu. Büsbütün geri gitmeğe zaman yetmezdi, çünkü biraz evvel arka tarafında görmüş olduğu gölgeler de Javert ile beraberindekilerden ibaretti. Büyük bir ihtimalle Javert, Jean Valjean’ın son ucunda bulunduğu sokağın henüz başında bulunuyordu. Görünüşe bakılırsa, Javert bu sokakları bildiği için yanındakilerden birini sokağın sonunda beklemesi için göndermişti. Hakikate pek yakın olan bu ihtimaller, ansızın çıkan bir rüzgârın tesiriyle kalkan bir avuç toz gibi, üzülen ve karamsarlığa bürünen Jean Valjean’ın zihninde bir kasırga gibi dönüp dolaştı. Çıkmaz Genrot sokağını gözden geçirince yolun kesilmiş olduğunu anladı. Küçük Picpus sokağını gözden geçirince orada da bir karakol bulunduğunu gördü. Ay ışığında beyaz görünen kaldırım üzerinde o adamın karanlık çehresini görüyordu. İleriye gitmek, bu adamın üzerine düşmek demekti. Geri çekilmek, Javert’in kucağına atlamak demekti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gittikçe toplanarak daralmakta olan bir ağın içinde bulunuyormuş gibi, her taraftan kuşatılmış olduğunu gördü. O müthiş Javert’in zalim pençesine düşmesi muhakkaktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Son derece üzgün ve ümitsizlik içinde bakışlarını gökyüzüne çevirdi. Oradan yardım talebinde bulundu.</span></p>
		</div>
	</body>
</html>