<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-23</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-2-2-5"><span class="numara-alt char-style-override-1">“İtaat”taki Kahramanlık</span></p>
			<p class="tp-1"><span class="Normal char-style-override-1" xml:lang="tr-TR">Kapı açıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ardına kadar şiddetle açılmıştı. Sanki dışarıdan bir kasıt sonucunda şiddetle itilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapının bu şekilde açılmasından sonra içeriye bir adam girdi. Bu adamı okuyucularımız tanırlar; bütün şehrin sokaklarında gezen ve kendisine başını sokacak bir yer arayan yolcudur. İçeri girdi ve bir adım attıktan sonra kapıyı açık bırakmış olduğu halde durdu. Omuzunda bir çanta, elinde de uzun ve kalın bir değnek vardı; halinde bir küstahlık, cesaret ve vahşet görülüyordu. Gayet yorgun olduğu belliydi. Şöminedeki ateşten yayılan ışık kendisini aydınlatıyordu. Hali ve çehresi korkunç bir devmiş gibi içeri girmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire o derece korkmuştu ki, hafif bir ses çıkarmaya bile güç yetiremedi. Vücudu baştan aşağı titreyerek, şaşkın ve dili tutulmuş bir halde kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Baptistine başını çevirerek korku ve dehşetle meçhul şahsı gördü. Yarı doğruldu. Sonra yavaş yavaş kendisini toplayarak başını şömineye doğru çevirdi. Ağabeyine bakmaya, simasına eski rengi gelmeye başladı. Telaş ve heyecanı, artık sakinliğinin yerini alıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos meçhul adama rahat ve sakin bir nazarla baktı. Ağzını açarak ne istediğini sormaya yeltendiği sırada meçhul adam iki elini birden değneğine dayadı. Piskoposu ve kadınları süzdükten sonra, Piskoposun söz söylemesini beklemeden gür bir sesle lafa başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmim Jean Valjean! Bir kürek mahkûmuyum. Ondokuz sene tersane zindanında kaldım. Dört gün evvel hürriyetime kavuştum, şimdi yolculuk yapıyorum. Pontarlier’ye gitmek istiyorum. Toulon’dan beri dört gündür yol yürüyorum. Bugün yaya olarak on iki fersah yol katettim. Bu akşam bu memlekete ulaştığımdan hanlardan birine gittim. Üzerimde bulunan ve görülen lüzum üzerine belediye dairesine ibraz etmiş olduğum sarı pasaport sebebiyle beni kabul etmediler. Başka bir hana başvurdum. Buradan da defol diyerek kovdular. Kimse beni kabul etmek istemedi. Şehrin hapishanesine başvurdum, kapıcı kapıyı açmadı. Nihayet bir köpeğin kulübesine sığındım. Bu köpek de bir adam gibi beni ısırarak kovdu. Sanki benim kim olduğumu o da biliyordu. Yıldızların ışığı altında yatmak niyetiyle kırlara doğru açıldımsa da gökyüzünde yıldızdan eser yoktu. Yağmur yağacağını da düşündüm. Bir kapının önünde bir siper bulup yatmak üzere şehre girdim. Şuradaki meydanda bir taşın üzerinde yatmak istediğim sırada merhametli bir kadın sizin evi göstererek bana: “Şu evin kapısını çalınız!” dedi. Bunun üzerine ben de çaldım işte. Gördüğünüz gibi evin içinde bulunuyorum. Burası nedir? Han mıdır? Param var. Üzerimde on dokuz seneden beri zindanda çalışarak biriktirebildiğim yüz dokuz frank on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’um var. Gereken ücreti öderim. Param var. Çok yorgunum. On iki fersahlık bir mesafeyi yaya yürüdüm. Karnım pek aç. İster misiniz ki burada kalayım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Magloire, sofraya bir tabak daha getir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu üç adım atarak masanın üzerinde bulunan lambaya yaklaştı. Piskoposun ne dediğini anlamamış gibi görünerek sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anladınız mı? Ben bir mahkûmum. Tersane zindanında bulunuyordum. Buraya oradan geliyorum. (Cebinden sarı bir kâğıt çıkarıp göstererek:) İşte pasaportum. Görüyorsunuz ki, rengi sarıdır. Bu kâğıt ancak gittiğim yerden kovulmama yarar! Okumak bilir misiniz? Ben… Ben bilirim. Zindanda öğrendim. Orada okumak isteyenler için bir kurs vardır. Durun size pasaportumu okuyayım: </span><span class="Normal-i char-style-override-1" xml:lang="tr-TR">“Jean Valjean. Tutsaklıktan tahliye edilmiş kürek mahkûmu. Doğduğu yer: </span><span class="Normal char-style-override-1" xml:lang="tr-TR">(Bunun sizce önemi yok.)</span><span class="Normal-i char-style-override-1" xml:lang="tr-TR"> Zindanda on dokuz sene kalmıştır. Beş sene cebir ve şiddetle icra eylediği hırsızlıktan dolayı, on dört sene de dört defa firara kalkıştığından. Bu adam pek tehlikelidir.”</span><span class="Normal char-style-override-1" xml:lang="tr-TR"> İşte bunun için herkes beni atıyor, kovuyor. Siz beni kabul edecek misiniz? Burası han mı? Bana yiyecek yemek ile bir yatak verir misiniz? Bir ahırınız olsun yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Magloire, misafir yatağının çarşaflarını değiştiriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki kadının Piskoposa karşı ne kadar itaatkâr olduklarını evvelce söylemiştik. Efendisinin emirlerini yerine getirmek üzere hizmetçi kadın dışarı çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos yolcuya dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, oturunuz ve ısınınız. Biraz sonra yemek yiyeceğiz. Yemek yiyinceye kadar yatağınız da yapılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu bu defa söylenenleri tamamıyla anladı. Tavrında ve yüzünde görülen tereddüt ve kuşku izleri ortadan kalkarak sevinmeye ve başka bir hal almağa, bir mecnun gibi kekeleyerek söylenmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi? Nasıl? Beni kabul ediyor musunuz? Kovmuyor musunuz? Bir mahkûmu kabul ediyorsunuz ha? Beni ‘Defol oradan köpek’ diye kovarlarken siz bana ‘Mösyö’ diye hitap ediyorsunuz! Sandım ki siz de beni kovacaksınız! Bunun için ilk iş olarak kim olduğumu size söyledim. Ah, burasını bana gösteren kadın pek merhametli ve hayırsevermiş. Şimdi burada yemek yiyeceğim. Herkes gibi ben de temiz çarşaflı yatak üzerinde yatacağım. Evet, bir yatakta… Tam on dokuz seneden beri yatak yüzü görmedim. Demek burada kalacağım ha? Siz ne âlicenap adamlarmışsınız! Bundan başka param da var. İstenildiği kadar veririm. Affedersiniz, hancı efendi, isminiz nedir? İstediğiniz kadar para veririm. Siz mert ve cesur bir adam gibi görünüyorsunuz. Bu hanın sahibisiniz değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben burada ikamet eden bir rahibim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir rahip mi? Öyleyse pek iyi bir rahipsiniz. O halde benden para istemezsiniz değil mi? Buranın rahibi; hayır hayır; Büyük Kilise’nin rahibisiniz değil mi? Ben de ne kadar budalayım ya! Şapkanıza bakmadım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları söylerken çantasıyla değneğini bir köşeye koydu. Pasaportunu cebine yerleştirerek oturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Baptistine, yolcuya merhamet ve şefkatle bakıyordu. Yolcu sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz pek insaniyetliymişsiniz, rahip efendi. Çok da alçak gönüllüsünüz. Bir rahip için ne güzel bir hal. Şu durumda para vermeme lüzum yok, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, paranız sizde kalsın. Ne kadar paranız var? Bana yüz dokuz frank demiştiniz değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, yüz dokuz frank on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yüz dokuz frank on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">! Eee, bu kadar parayı ne kadar zamanda kazandınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- On dokuz senede.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- On dokuz senede ha?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos bu son söz üzerine derin bir göğüs geçirdi. Yolcu devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Param tamamen yanımdadır. Yalnız dört günden beri yirmi beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> harcadım. Ayrıca Grasse’da bazı arabaların yüklerini boşaltırken yardım ettim, karşılığında bir miktar daha para kazandım. Mademki siz bir rahipsiniz, bu vesileyle bizim de zindanda bir rahibimiz bulunduğunu söyleyeyim. Bir gün bir piskopos da gördüm. Ona “Monsenyör” diye hitap ediyorlardı. Marsilya’da Major Piskoposu idi. Piskopos, rahipler üzerine görevli rahip demektir. Affedersiniz, elbet siz bu şeyleri bilirsiniz. Ben layıkıyla söyleyemedim. Çünkü bu konular benden o kadar uzak ki… Böyle şeyleri elbet siz pek iyi bilirsiniz… Bizim rahip, zindanda bir kürsü üzerinde dua ederdi. Başında da altın sivri bir şey vardı ki, öğle vakti gayet parlak görünürdü. Biz üç sıra halinde dizilirdik. Ön tarafımızda fitilleri tutuşturulmuş toplar dururdu. O kadar iyi göremiyorduk. O konuşuyordu. Fakat pek aşağıda olduğumuz için sözlerini işitemedik. İşte piskopos bundan ibaretti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu bunları söylerken Piskopos kalkıp ardına kadar açık duran kapıyı kapadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire, tekrar geldi. Bir yemek tabağı daha getirmişti ki, bunu da sofranın üzerine koydu. Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Magloire, bu tabağı mümkün olduğu kadar ateşe yakın bir yere koyunuz. (Misafirine dönerek:) Alp Dağlarında geceleri rüzgâr pek şiddetli olur. Üşürsünüz Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos tatlı ve gür sesiyle her defa bu “mösyö” kelimesini telaffuz ettikçe misafirin yüzü gülümsemeyle aydınlanıyordu. Bir mahkûma mösyö demek, adeta bir kazazede için bir bardak sudur. Zillet ve düşkünlük, haysiyet ve saygınlığa karşı susuzdur. Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bir lamba, ama iyi ışık vermiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire, bu sözdeki nükteyi anlayarak hemen Piskoposun yatak odasındaki şömine üzerinde duran iki gümüş şamdanı getirmeye gitti. Mumları yakılmış olduğu halde getirip sofranın üzerine koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Adam:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Rahip Efendi, siz pek iyi bir insansınız. Beni hor görmüyorsunuz. Yanınıza kabul ediyorsunuz. Mumlarınızı da benim için yakıyorsunuz. Ben ki, nereden geldiğimi ve nasıl bir bedbaht olduğumu sizden gizleyip saklamaya lüzum görmeyerek açıklamıştım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Adamın yanına oturmuş olan Piskopos yavaşça onun elini tutarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim olduğunuzu bana söylemeyebilirdiniz. Burası benim evim değildir… Buraya giren bir adamın ismi değil, ihtiyacı ve sıkıntısı sorulur. Şu anda sizin bir ihtiyacınız vardır ki, o da açlık ve susuzluktur. Safa geldiniz. Bana teşekkür etmeyiniz ve sizi evime kabul ettiğimi söylemeyiniz. Böyle bir şeye lüzum yok. Burada kimse evinde sayılmaz. Bir sığınacak yere muhtaç olanlar müstesna. Ben size, burası benden ziyade size aittir diyorum. İsminizi öğrenmeye ne ihtiyacım var? Bundan başka, siz söylemeden önce de ben sizin bir isminiz olduğunu biliyordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Adam gözlerini hayretle açtı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi? İsmimi biliyor muydunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Sizin adınız </span><span class="Normal-i char-style-override-1" xml:lang="tr-TR">“kardeşim” </span><span class="Normal char-style-override-1" xml:lang="tr-TR">oluyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Durunuz rahip efendi. Ben buraya girerken çok açtım. Fakat insaniyet ve hayırhahlığınız şu anda bana açlığımı unutturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Misafirinin yüzüne bakarak:) Çok azap ve ızdırap çekmiş olduğunuz anlaşılıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah o kırmızı kaput, ayaklarımdaki bukağı, geceleri uyumak için kuru tahtadan bir yatak, sıcak, soğuk, iş, o forsa ve değnek darbeleri! Sebepsiz yere geçirilmiş çifte zincirler… Bir sözden dolayı zindan… Hastalanarak hastanede yatsan bile zincirleri yine vururlar. Köpekler… Köpekler herhalde daha bahtiyardırlar. On dokuz yıl böyle bir mahpusluk!... Bugün kırk altı yaşındayım. Bir de sarı pasaportum var. Hepsi bu kadar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, siz bir kasvetler mekânından çıkıyorsunuz. Dinleyiniz: Yüzünde gözyaşı ve pişmanlık eseri bulunan bir günahkâr, her zaman yüz âdilden daha çok mutluluk duyar. Eğer o çilehaneden insanlara kin ve düşmanlık duygularıyla yüreğinizi doldurarak çıkıyorsanız, sizi gerçekten bedbaht sayarım ve halinizi acınmaya değer bulurum. Yok eğer barışıklık; yumuşaklık ve kardeşlik gibi hayırhah ve insaniyetli duygularla dolu olarak çıkıyorsanız, bizim her birimizden daha faydalı ve kıymetli olursunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada sofra hazırlanmıştı. Üzerinde sulu ve zeytinyağlı bir çorba, tuz ve ekmek, biraz içyağı, biraz koyun eti, incir, taze peynir ve bir büyük çavdar ekmeği bulunuyordu. Olağan dışı olarak buna Madam Magloire bir şişe de eski şarap ilave etmişti. Şu anda Piskoposun yüzünde ikram edici ve misafirperver kişilerde görülen bir memnuniyet ve tatminkârlık eseri belirdiği halde, şöyle dedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım, sofraya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mutadı olduğu üzere misafirini azizlemek ve ona ikramda bulunmak için sağ tarafına oturdu. Matmazel Baptistine, tamamen huzurlu ve tabii halinde sol tarafta yer aldı. Aniden Piskopos dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama zannedersem sofrada bir noksanımız var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu noksan Madam Magloire’ın sofraya yalnız üç kişilik takım koymasından ibaretti. Hâlbuki Piskopos’un bir misafiri ile yemek yediği zaman sofraya altı gümüş tabağı getirtmek alışkanlığı vardı ki, bunu Madam Magloire uygulamakta gaflet göstermişti. Bunlar bu ev için masumane bir ziynetti. Fakirliği şan ve azametin yüksek konumuna bir anda yükseltiveren bu mütevazı evde ortaya konulan bu ziynet, saflıkla dopdolu çocukluktan başka bir şey değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire, Efendisinin maksadını anladı. Hiçbir söz söylemeksizin salondan çıktı. Biraz sonra Piskopos tarafından arzu ve işaret olunan üç gümüş yemek tabağı, her birinin önüne birer tanesi konulmuş olduğu halde sofra üzerinde parıldamaktaydı.</span></p>
		</div>
	</body>
</html>