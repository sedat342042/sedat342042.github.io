<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-147</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-3-6-11"><span class="numara-alt char-style-override-1">Sürekli İbadetin Kökeni</span></p>
			<p class="tp-1"><span class="Normal char-style-override-1" xml:lang="tr-TR">Bir fikir hâsıl etmek için verdiğimiz malumattan çıkarılacağı gibi, gerçekten görüşme odası kabrin bir örneği olup sırf bu manastıra mahsustu. Hakikatte başka bir tarikata mensup olan Temple sokağındaki manastırın görüşme odası muntazam bir salon olup duvarları nefis resim çerçeveleriyle süslüdür. Pencerelerinde beyaz muslinden perdeler asılmıştır. Duvarlardaki resimler arasında yüzü örtüsüz bir Benedictin rahibesiyle bir Osmanlı başı görülmektedir. Picpus Manastırı’nın görüşme odasındaki karanlık kanatlara mukabil burada koyu renkli perdeler konulmuş ve takılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hindistan’dan getirilip Fransa’nın en büyük ve en güzel kestane ağacı olan ve on sekizinci yüzyılda bulunanların düşüncelerine göre bu cins ağaçların babası bulunan heybetli ağaç da Temple Manastırı’nın bahçesini süslemektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Citeaux tarikatından büsbütün farklı olup sürekli ibadette bulunan Benedictin rahibeleri tarafından evvelce Temple Manastırı’nın işgal edilmiş olduğunu söylemiştik. İşbu sürekli ibadet tarikatı pek eski olmayıp mazisi iki yüz seneyi geçmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1649 tarihinde Kutsal Ekmek Paris’in iki kilisesinde yani biri Saint-Sulpice, diğeri Greve’deki Saint-Jean kiliselerinde birkaç gün aralıkla iki defa hakarete uğramıştı. Böyle bir hakaret nadiren vuku bulduğu için korku ve dehşete yol açmıştı. Bundan dolayı Saint Germain-des-Pres başpiskopos yardımcısı Papa Vekilinin katılımıyla bir istiğfar duası edilmesini emretmişti. Bu hakaret bir emrivaki olmasına rağmen Madam Courtin de Boucs ile Kontes de Chateau-vieux için yeterli görülmedi, bunlar bu hakaretin tamamen ortadan kaldırılıp silinmesi için bazı kız manastırlarında sürekli ibadette bulunulmasına lüzum gördüler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine bunlardan biri 1652’de diğeri 1653’de Saint-Benoit tarikatında bir manastır kurmak üzere Kutsal Ekmek intisabıyla tanınmış olan Catherine de Bar Ana’ya birer büyük meblağ verdiler. Manastırın kurulması için ilk defa olarak Saint Germain rahibi Monsenyör De Metz tarafından altı bin liralık bir sermaye sağlamak üzere üç yüz liradan ibaret bir ücret getirmedikçe hiçbir kızın manastıra kabul edilmemesi şartıyla Catherine de Bar’a izin verildi. Daha sonra kral da bu konuda gereken beratı verdi. 1654’de gereken muamele yapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Paris’teki Kutsal Ekmek Daimî İbadeti rahibeleri için kurulmuş olan manastırın kökeni ve bunun resmî tasdikle sonuçlanması böyle olmuştur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk manastır Madam Chateau-vieux ile De Boucs verdikleri para ile Cassette sokağında yeni olarak inşa edilmiştir. Bu tarikatın Citeaux denilen Benedictin rahibeleriyle bir rabıtası ve münasebeti bulunmadığı görülür. Sacré-Coeur rahibeleri Cizvitler generali ve “Sör de Charitheler” (hemşireler) Lazaristler generali tarafından kurumlaştırılmış olduğu gibi, bu tarikat da Saint-Germain rahibi tarafından kurulmuştur. İç yüzünü okuyuculara göstermiş olduğumuz Picpus Bernardin rahibelerinin tarikatından farklıdır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">1657 Papa VII. Alexander Kutsal Ekmek rahibeleri gibi Küçük Picpus Manastırı’ndaki sürekli ibadet rahibelerine de resmen izin vermiş, fakat iki tarikat arasındaki fark baki kalmıştı.</span></p>
		</div>
	</body>
</html>