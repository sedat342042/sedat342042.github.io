<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-206</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-4-4-7"><span class="numara-alt char-style-override-1">Ufkun Genişlemesi</span></p>
			<p class="tp-1"><span class="Normal char-style-override-1" xml:lang="tr-TR">Hayret edilecek şeydir ki, yeni ortaya çıkmış fikirlerin birbiriyle çatışmasından çıkacak olan kıvılcımların ve doğacak ışıkların önceden anlaşılıp belirlenmesi mümkün değildir. Böyle bir çatışmadan ne çıkacak? Bunu kimse önceden sezip çıkaramaz. İncelikten ve yumuşak huyluluktan bir kahkaha ortaya çıkar. En keyifli zamanda birdenbire bir ciddiyet kendini gösterir. Her iş tesadüf eseri sarf edilecek ve söylenecek bir söze bağlıdır. Burada tesadüf hâkimdir. Bir işaret, görülmedik ve işitilmedik bir hal doğurabilir. O gürültülü sohbetler birdenbire değişikliğe uğrar. Bütün bu şeyleri düzenleyen şey tesadüftür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada Grantaire’in zihnine aniden bir fikir doğdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gürültülü bir konuşmadan bir fikir veya bir tabir ne şekilde ortaya çıkar veya oluşabilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şeylerin değerlendirilmesinin ve belirlenmesinin mümkün olamayacağını bildirmiştik. O gürültü arasında Bossuet Combeferre’e yazdırmakta olduğu fıkralardan birine ansızın şu tabirle son verdi:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“18 Haziran 1815. Waterloo.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Waterloo kelimesinin telaffuz edilmesi üzerine suyla dolu bir bardağın konulmuş bulunduğu masaya bir kolunu dayayarak düşünmekte olan Marius, elini çenesinin altından çekerek dikkatle hazır bulunanlara bakmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu on sekiz rakamı tuhaftır. Beni etkiliyor. Bonaparte’ın uğursuz bir sayısıdır. Louis’i öne geçiriniz, Brumaire’i</span><span class="dipnot"><a class="footnote-link" href="#footnote-233-86" id="footnote-233-86-backlink">86</a></span><span class="Normal char-style-override-1" xml:lang="tr-TR"> arkaya alınız; başlangıcı sonuna bağlı bulunmak şartıyla insanlığın bütün mukadderatını görürsünüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar susmayı tercih eden Enjolras Courfeyrac’a hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cinayet kefarete bağlı demek istiyorsun değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo sözünden etkilenmiş olan Marius’un bu “cinayet” sözü sabır ve tahammülünü yok etti. Artık bu kadarına dayanamazdı. Oturduğu yerden kalktı. Duvara asılmış olan Fransa haritasının bulunduğu yere giderek haritanın alt tarafında ayrıca bir daire içinde gösterilmiş olan bir küçük adanın üzerine parmağını koydu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şurada görülen Korsika adasıdır. Fransa’yı büyük yapan işte bu küçük adadır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz salondakilere buzlar arasından çıkan bir rüzgâr tesiri yaptı. Salondakiler bundan bazı şeyler ortaya çıkacağını hissetmişlerdi. Bahorel, Bossuet’ye cevap vermek üzereyken, bu söz üzerine dinlemeğe başladı. Enjolras’nın mavi gözlerinin hiçbir yere çevrilmediği görülüyordu. Marius’a bakmaksızın cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fransa, büyümek için hiçbir Korsikalıya muhtaç değildir. Fransa, yalnız Fransa olduğu için büyüktür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, sözünü geri almak mecburiyeti duymaksızın Enjolras’ya dönüp ürperen kalbiyle titremekte olan yüksek bir sedayla karşılık verdi:</span></p>
			<p class="tp-sb"><span class="Normal char-style-override-1" xml:lang="tr-TR">- Hâşâ! Maksadım Fransa’yı küçültmek, küçük göstermek değildir. Napoleon’un Fransa ile karıştırılması, Fransa’yı küçültmek demek değildir. Açık konuşalım. Ben ilk defa olarak aranızda bulunuyorum. Sözlerinizden hayrete düştüğümü gizlemeğe lüzum göremem. Nerede bulunuyoruz? Biz kimiz? Siz kimsiniz? Ben kimim? Evvela: İmparator hakkında izahat verelim: Kral taraftarları gibi sizin de Bonaparte’a “Bou-na-par-te” dediğinizi görüyorum. Benim büyükbabamın bu hususta daha insaflı davrandığını belirmeliyim: O, “Buo-na-par-té” derdi. Ben sizi tamamen temiz ve yeni düşüncelere sahip kişiler sanıyordum. Heyecanınızı nereye harcıyorsunuz? Bundan ne fayda sağlıyorsunuz? İmparator’u takdir etmediğinize göre, kimi beğeniyorsunuz? Ne istiyorsunuz? O büyük adamı istemediğinize göre hangi büyük adam ve adamları istiyorsunuz? O adamda herşey vardı.  Tam ve mükemmeldi. Zihninde bütün insanoğlunun özetlenmiş gücü vardı. Justinien gibi kanunlar, nizamlar düzenlerdi. Sezar gibi hükümran olurdu. Sözlerinde Pascal’ın şimşeği, Tacitus’un yıldırımları gizlenirdi. Tarihi bizzat yapıyor ve yazıyordu. Onun ordu bültenleri Homeros’un birer </span><span class="Normal-i char-style-override-1" xml:lang="tr-TR">İliades</span><span class="Normal char-style-override-1" xml:lang="tr-TR">’ından geri kalmazdı. [Hz.] Muhammed’in metaforik sözleriyle Newton’un sayıları arasında ilişki kurardı. Doğu ülkelerinde piramitler kadar büyük sözler bırakmıştır. Tilsitt’te büyüklük ve ihtişam dersleri vermiştir. Fransa Akademisi’nde Laplace’a mukabelede bulunur, Devlet Şûrası’nda Merlin’e itiraz edebilirdi. Bazılarının mühendislik hesaplarına ve bazılarının bilgeliğine canını verircesine koşardı. Avukatlara karşı bir avukat, müneccimlere karşı bir müneccimdi. Herşeyi görür, herşeyi bilirdi. O da Cromwel gibi iki mumdan birini söndürür, bir perde püskülü almak için Temple çarşısında pazarlık ederdi. Bununla beraber küçük çocuğunun beşiği üzerinde saf ve samimi bir baba gibi gülmekten de geri durmazdı. Avrupa böyle bir varlığın karşısında korku ve paniğe kapıldı. Askerler toplayıp yığınaklar yaparak ona karşı gönderiliyordu. Müthiş top arabaları sevk ediliyor, nehirler üzerinde gemilerden köprüler kuruluyordu. Süvari alayları fırtına bulutları gibi hareket ediyorlardı. Her tarafta boru ve trampet sesleri yankılanıyordu. Kınından çıkan harikulade kılıcının sedası işitiliyor, sahibinin elinde bir meşaleye dönüşüyor, bakışlarında kudretin nurları parladığı halde gök gürültüleri ve yıldırımlar içinde iki kanadını, yani büyük ordusuyla hassa alayını harekete geçirerek ufukta görünüyordu…</span></p>
			<p class="tp-sb"><span class="Normal char-style-override-1" xml:lang="tr-TR">Herkes susuyordu. Enjolras yere bakıyordu. Sükût, daima kabul ve tasdik etkisi yaparak insana cesaret verir. Bu sebeple Marius daha dazla bir heyecanla sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Saygıdeğer dostlarım,  âdil olalım. O büyük imparatorun tâbiiyyeti altında bulunmak bir mutluluktur. Özellikle imparatorun yönetimi altında Fransız milleti gibi bir millet bulunup da o zat ile fikir ve ülkü birliği ederek hükümran olmak, daima zafere doğru yürümek, büyük başkentleri açık ordugâha dönüştürmek, hükümdarları düşürmek, bütün Avrupa’nın çehresini değiştirmek, eli kılıcının kabzasına konulduğu zaman karşısındakileri korkudan titretmek, Hannibal’ı, Sezar’ı, Charlesmagne’ı şahsında birleştirmek, her sabahı bir muharebenin kazanıldığını müjdeleyen birer şafağa çeviren hükümdarın tebaası olmak, sabahları top sesleriyle uykudan uyanmak, Marengo, Arcole, Austerlitz, İena, Wagram zaferlerine erişmek, muzafferiyet semalarında her dakika bir galibiyet yıldızı oluşturmak, sıradağlar gibi alay ve taburları her tarafa yaymak, yenmek, hüküm sürmek, yıldırım yağdırmak, şan ve şeref kazanmak, üstün, muzaffer, şanlı bir millet olmak, dünyayı hem galibiyetle hem de şan ve şöhretle zapt edip büyülemek pek yüce ve kıymetli bir şeydir. Acaba bundan daha büyük dünyada ne tasavvur edilebilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hür olmak!</span></p>
			<p class="tp-sb"><span class="Normal char-style-override-1" xml:lang="tr-TR">Bu defa Marius başını önüne eğdi. Bu yalın fakat soğuk söz bir bıçak gibi Marius’un tam bir belagat ve akıcılıkla attığı nutkunu kesivermişti. Başını kaldırdığı zaman Combeferre orada değildi. Zannedildiğine göre verdiği cevaptan memnun halde ayrılmıştı. Daha sonra Enjolras müstesna olmak üzere diğerleri de birbiri peşinden salonu terketmişlerdi. Salon tamamıyla boşalmıştı. Enjolras, Marius’la yalnız kalmıştı. Ciddiyetle Marius’a bakıyordu. Marius zihnini topladığı zaman kendisini mağlup ve sözlerini çürütülmüş saymamıştı. Kendisinde kuvvet ve direnme gücü hissediyordu. Bu sebeple Enjolras’ya cevap vermek istediği sırada birinin şarkı söyleyerek merdivenden indiğini gördü. Bu şarkı mırıltısı Combeferre’den geliyordu. Söylediği şarkı şuydu:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Si Cesar m’avait donne </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">La gloire et la guerre,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Et qu’il me fallait quitter </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">L’amour de ma mere,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Je dirais au grand Cesar: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Reprends ton sceptre et ton char,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">J’aime mieux ma mere, o gue! </span></p>
			<p class="tp-sb"><span class="Normal-i char-style-override-1" xml:lang="tr-TR">J’aime mieux ma mere!’</span></p>
			<p class="Temel-Paragraf"><span class="Normal char-style-override-1" xml:lang="tr-TR">(Eğer Sezar bana şan ve şöhretle savaşı vermiş olsa ve buna karşılık anne sevgisinden vazgeçmek lazım gelse, büyük Sezar’a ‘Sen hükümdarlığınla asanı ve arabanı al, ben annemi tercih ederim; çünkü ben annemi daha fazla severim.’ derdim.)</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre’in hüzün ve vahşetle karışık sesi şarkıya başka bir yücelik katıyordu. Marius bakışları tavana çevrili olarak düşünüyordu. Bir aralık gayrı ihtiyari yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Annemi mi?...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünü hatırlayıp tekrarladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada omuzu üzerinde Enjolras’nın elini hissettiğinden başını çevirdi. Karşısında Enjolras’yı gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, delikanlıya hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak vatandaş; benim anam cumhuriyettir!</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-86-backlink" id="footnote-233-86">86</a><span class="Normal char-style-override-1" xml:lang="tr-TR">	Fransız İhtilali sonrasında devrim çılgınlığıyla birçok şey gibi takvim de değiştirilerek yeni bir takvim düzenlenmiştir ki, bu takvimin ikinci ayı Brumaire’dir. Bu yeni takvimin sekizinci yılında, 18 Brumaire (9 Kasım 1799) tarihinde Napoleon Bonaparte bir darbeyle Direktuvar hükümetini ortadan kaldırıp ülkeyi, kendisinin içinde bulunduğu Üç Konsül ile yönetmeğe başlamıştır.Bu komite, Napoleon imparatorluğunu ilan edinceye kadar (1804) yönetimde kalmıştır. İşte bu darbenin tarihi 18 Brumaire ile, Waterloo yenilgisinin tarihi olan 18 Haziran ve bu yenilginin ardından ancak işbaşına gelebilen kral Louis’in 18. Louis olması münasebetiyle “18” rakamı ile Napoleon’un kader çizgisi arasında garip bir bağlantı kurulmaya çalışılıyor. (E.K.) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>