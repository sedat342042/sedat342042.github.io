<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-316</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-11-6"><span class="numara-alt char-style-override-1">Çocuk İhtiyardan Dolayı Şaşkındır</span></p>
			<p class="tp-1"><span class="Normal char-style-override-1" xml:lang="tr-TR">Saint-Jean çarşısı karakolunda bulunan neferlerin silahı alınmıştı. Gavroche orada Enjolras, Courfeyrac, Combeferre, Feuilly idaresinde bulunan bir çeteye katılmıştı. Bunlar hemen tamamen denecek kadar silahlanmışlardı.</span></p>
			<p class="tp-sb"><span class="Normal char-style-override-1" xml:lang="tr-TR">Bahorel ve Jean Prouvaire bunları tekrar bularak çetelerini takviye etmişti. Enjolras’da bir av çiftesi vardı. Kuşağında da açık olan redingotu altında göze çarpmakta olan iki tabancası vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Prouvaire’de bir eski süvari tüfeği, Bahorel’de bir karabina denilen tüfek bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac elindeki şişli bastonu sallamaktaydı. Feuilly ise yalın bir kılıçla vaziyet alarak bunların önünde yürüyor ve “Yaşasın Lehistan!” diye bağırıyordu. Boyunbağsız, şapkasız, yorgun, yağmurdan dolayı sırsıklam kesilmiş bulunduğu ve gözleri ateş saçtığı halde Morlan rıhtımından geliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bunlara sükûnetle katıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gidiyoruz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye Courfeyrac cevap verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Feuilly’nin arkasında başkaldırının suda sıçrayan bir balığı olan Bahorel yürümekten ziyade sıçrıyordu. Gayet kırmızı yeleği giyinmişti. Konuştuğu laflarla herkesi yaralıyordu. Kırmızı yeleğini gören bir yolcu korku ve dehşetle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte kızıllar geliyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahorel cevaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kırmızı, kızıllar… Hemşeri korkunuz pek tuhaf! Bana gelince: Bir papatya önünde titremem. Küçük kırmızı şapka bende hiçbir korku uyandırmaz! Hemşeri, bana inanır mısın? Kırmızı renkten korkmayı boynuzlu hayvanlara bırakalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözleri bir duvarın köşesine takıldı. Bu duvarın üzerinde dünyanın en barışçıl bir ilanı vardı. Bu ilan Paris Başpiskoposu tarafından “raiye”sinin (=kendisine tabi olanların) kümes hayvanı yumurtası yemelerine müsaade edildiğinden bahsediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahorel hemen bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- “Raiye” demek “kaz” demektir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek ilanı kopardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hareket Gavroche’u kendisine çekmiş oldu. O dakikadan itibaren Gavroche Bahorel’i incelemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bahorel haksızsın! Bu ilanı bırakmalıydın. Bizim işimiz bununla değil. Öfkeni boşa harcıyorsun. Mühimmatını idareli kullan. İster ruh, ister silahla olsun, safların dışında ateş edilmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahorel:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herkesin bir yaradılışı var. Rahibin neşriyatı beni kızdırıyor. Ben izne gerek duymadan yumurta yemek isterim. Senin yaradılışın pek ateşlidir. Ben anlıyorum. Zaten harcamada falan bulunmuyorum. Heyecana geliyorum. </span><span class="Normal-i char-style-override-1" xml:lang="tr-TR">Hercle</span><span class="Normal char-style-override-1" xml:lang="tr-TR"> ben ilanı sırf iştihamın açılması için kopardım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“</span><span class="Normal-i char-style-override-1" xml:lang="tr-TR">Hercle</span><span class="Normal char-style-override-1" xml:lang="tr-TR">” sözü Gavroche’un dikkatini çekti. Öğrenmek için bir fırsat arıyordu. İlan koparıcısı da Gavroche’un beğenisini kazanmıştı. Ona sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- “</span><span class="Normal-i char-style-override-1" xml:lang="tr-TR">Hercle</span><span class="Normal char-style-override-1" xml:lang="tr-TR">” ne demektir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Latince “Vay köpek” demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahorel geçişlerini pencereden seyreden siyah sakallı, soluk benizli bir adamı gördü. Evvelce tanımış olduğunu zannetti. Galiba ABC Dostları’ndan biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çabuk fişek gönder! </span><span class="Normal-i char-style-override-1" xml:lang="tr-TR">Para bellum</span><span class="Normal char-style-override-1" xml:lang="tr-TR">! (=Savaşmağa hazır ol!)</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche Latince söylenen “Para bellum” sözünü </span><span class="Normal-i char-style-override-1" xml:lang="tr-TR">“bel home”</span><span class="Normal char-style-override-1" xml:lang="tr-TR"> şeklinde anladığından:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakikaten güzel adam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık Latince’yi anlıyorum zannediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu çetenin arkasından öğrenci, sanatkârlarla Aix şehrindeki Cougourde derneğine mensup gençlerden, işçiden, gemicilerden oluşmuş bir kalabalık geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hepsi süngü ve sopa ile silahlanmışlardı. Bazılarının, Combeferre gibi, paltolarının altında silahları vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gayet ihtiyar görünen biri bu çeteyi oluşturanların arasında yürüyordu. Silahı yoktu. Geride kalmamak için dalgın haline rağmen oldukça hızlı yürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bunu gördü. Courfeyrac’a sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir ihtiyar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ihtiyar Mösyö Mabeuf’tu.</span></p>
		</div>
	</body>
</html>