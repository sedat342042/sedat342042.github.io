<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-151</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-3-7-2"><span class="numara-alt char-style-override-1">Manastır ve Tarihî Gerçekler</span></p>
			<p class="tp-1"><span class="Normal char-style-override-1" xml:lang="tr-TR">Tarih, mantık ve hakikat açısından manastır reddedilmiştir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir millette manastırların çoğalması, hareket ve karışıklıklara karşı bir problemdir. Manastırlar ilerlemeye engeldir. Faaliyet ve hareket merkezleri olması gereken yerlerde ataletin ve yavaşlığın merkezleri olurlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırlar insanlık için ciltte ve bazı ağaçların üzerinde hâsıl olan urlara benzer. Manastırların çokluğu, gelişmesi ve rağbet görmesi ülkenin fakirliğine ve harap olmasına yol açar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ruhbanlık idaresi, medenî emel ve maksatlarına, beşer tabiatındaki vahşeti kutsal bir fikirle ortadan kaldırmaya, hafifletmeye ve değiştirmeye hizmet etse bile, erkeklik gücüne kesinlikle aykırı ve zıttır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ne kadar manastırların varlık ve düzenlerini koruyamayarak yok olup dağıldıkları görülüyorsa da, ilerledikleri ve mükemmel oldukları dönemlerde umulan kazanımlar da yine bunların aslında zararlı olduklarını ispatlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırlara ve bunlara benzer yerlere kapanıp kalmak zamanı geçti. Bugünkü medeniyet bir uzlet köşesine çekilip oturmağa ve bir başına kalmağa engeldir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugünkü medeniyetin başlangıç zamanlarında eğitim ve öğretim için faydalı görülen manastırlar, medeniyetin yaygınlaşmasına, ilerlemesine ve mükemmelleşmesine engel olan güçlü sebeplerdendir. Manastır ve manastır hayatı medeniyet için zararlı ve medeniyete aykırıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırlar insan toplulukları için bir eğitim yeri sayıldığı halde, onuncu asırda faydaları görülmüş, on beşinci asırda tartışmaya muhtaç duruma gelmiş ve on dokuzuncu yüzyılda ise iğrenç ve nefreti gerektiren halleri görülmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır bir cüzzam olup Avrupa’nın ünlü kavimlerinden İtalya ile İspanya’yı kemiklerine kadar kemirerek harap ve perişan bir hale getirmiştir. Bu iki kavimden biri Avrupa için ilim ışığı, diğeri şan ve şöhret sebebiydi. Bu illetten o iki kavmin tamamen kurtularak şifaya kavuşması 1789 tarihinde sağlık kurallarına şiddetle uyulması prensibi sayesinde mümkün olabilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır ve özellikle eski zamanlardaki kadın manastırları, hatta bu yüzyılın eşiğinde bile İspanya, İtalya ve Avusturya’da görülen örnekleri orta çağın en menfur ve karanlık kötülüklerindendir. O manastırlar nefret ve dehşetin birer timsalidirler. Bu cümleden olarak Katolik manastırları ölümün karanlık çizgileriyle doludur. Hele İspanyol manastırları pek hüzün vericidir. İspanyol manastırlarında karanlık içinde sisli ve rutubetli kemerler, meçhul kubbeler altında Nemrut kulesine benzer yerler vardır. Zulmet ve dehşetten birer örnek olan bu yerlerde siyah zincirlerle asılmış beyaz haçlar ve siyah abanozlar üzerinde fildişinden yapılmış büyük ve çıplak Mesih’ler vardır. Sanatlı olmakla beraber müthiş bir manzarayı gösteren bu putlar, üzerinden kan akar gibi görünür. Dirseklerinde kemikleri, diz kapaklarında derileri, yaralarında çıplak etleri, gümüş dikenlerle taçlanmış ve altın iğnelerle tutturulmuş olup alınları üzerinde yakuttan kan damlaları ve gözlerinde elmastan yaşlar görülür. O elmaslar, yakutlar ıslanmış gibi görünürler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşağıda, karanlıkta yüzleri örtülü bir takım mahlûkları ağlatırlar. Bunlar ucu demirli kamçılarla yanları yaralanmış ve yakarışta bulunmaktan dizlerinin derileri soyulmuş, göğüsleri kamış sepetler içinde ezilmiş olduğu halde kendilerini bir ulvîlik ve kutsîlik alanında görürler. Geceleri baktıkları yerlerde müthiş hayallerden başka bir şey göremezler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlarda düşünme gücü var mıdır? Hayır! Bir şey arzu ve talep ederler mi? Hayır! Sevmek isteği var mı? Hayır! Hayatta mıdırlar? Hayır! Sinirleri kemiğe ve kemikleri taşa dönüşmüştür. Başlarındaki örtü karanlığın hırkasıdır. Bu örtülerin altındaki teneffüsleri ölümün korkunç teneffüsüne benzer. Şefleri başlarında durarak onları kutsar ve daha da şiddetlendirir. Karşılarında hareket etmeden duran Meryem tasviri onlara zulme uğramış ve ürkmüş görünür. İspanya’nın eski manastırları işte bu haldedir: Şiddetli ve dehşet verici bir ibadete yataklık, bakirelere kabirlik eden vahşi bir yerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İspanya Katolikleri, Roma Katoliklerini daha geride bırakmışlardır. İspanya manastırı en yüksek derecede Katolik manastırıdır. Orada bir doğu kokusu sezilir ve duyulur. Başpiskopos göğün bir kızlar-ağası gibi, nefislerini Tanrı ibadetine adamış zavallı kızları manastıra kapatır.  Kapılarını sürmeler ve çürütme işlemini uygulardı. Rahibeler birer odalık ve rahipler ise birer harem-ağasıydı. Rahibeler rüyalarında seçildiklerini ve İsa’ya zevce olduklarını görürlerdi… Gece o güzel ve çıplak genç ağaç-haçtan inerek manastır hücrelerine gelir ve şaşırıp hayrete düşer… O pak ve dilber kızları yüksek duvarlar dış dünyayla haşır neşir olmaktan men ederler. Dışarıya bir göz atmak sadakatsizlik sayılır. Burada insanların üzerine “meşin torba” yerine zindan geçirilmiştir. Bunlar Doğuda denize atılır ve Batıda ise toprağa gömülürdü. İki tarafta da yani Doğuda da Batıda da ızdırap çeken kadınlar görülür, Doğu tarafında suda Batı tarafında ise toprakta olurlar, bir tarafta boğuluyorlar, öteki tarafta ise defnediliyorlardı. Müthiş bir kıyaslama!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geçmişte yapılmış olanları tasvip edip destekleyenler, bu olayları red ve inkâr edememekle beraber, bugün o hallere gülücük saçanlar tarafına geçmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tarihî hakikatlerin gizlenip saklanması, felsefî yorumların yok ve geçersiz sayılması, bütün bulanık olayların ve karanlık hadiselerin olmamış farz edilmesi her tarafta garip bir moda oldu. Hatipler ve eblehler bu şeyleri safsata sayıyorlar. Jean Jacques, Diderot, </span><span class="Normal-i char-style-override-1" xml:lang="tr-TR">Calas</span><span class="Normal char-style-override-1" xml:lang="tr-TR">’ın yazarı Voltaire, Labarre ve Sirven birer safsatacı oldular. Son zamanlarda Tacitus’un da safsatacı olduğunu bilmem kim çıkardı? Sanki Neron mazlum ve sanki Holofernes’e de merhamet göstermek gerekiyor! Ne fayda ki, olaylar buna benzer iddiaları tasdikten pek uzaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kitabın yazarı Brüksel’den sekiz fersahlık bir yerde, yani pek uzak ve meçhul olmayan bir ortaçağda, Villers Manastırı’nda ve manastırın içindeki çayırlıkta bir zindan ile Thil kıyısında, kısmen su altında kısmen toprak altında dört taş zindan görmüştür. Bunlar manastır zindanlarından başka bir şey değildi. Bugün kısmen bu mahaller mevcuttur. Zindanların bir demir kapısı, helası ve bir ızgaralı bacası bulunup bacalar dıştan nehirden iki kadem yüksek ve içten yerden altı kadem yüksekliğindedir. Dört kadem derinliğinde olan nehir dıştan o duvarın uzunluğu boyunca akar. Zemin daima rutubetlidir. Zindanlara atılanların yatakları o nemli topraktan ibaretti. Zindanlardan birinin duvarında sabit bir zincir ve diğerinde dört büyük granit taşından oluşturulmuş dörtgen şeklinde içinde yatılamayacak kadar kısa, doğrulamayacak kadar alçak bir tür sandıkçe mevcuttur. Bu sandıkçenin içine konulan adamın üzerine de taştan büyük bir kapak konulurdu. Bu sandıkçe bugün mevcuttur. Herkes görebilir. Eliyle muayene edebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu zindanlar, demir kapılar, zincirler, hizalarından sular akan bacalar ve üzeri taş kapakla örtülen ve kabre göre farkı içindeki mahlûkun hayatta olmasından ibaret olan sandıkçe ile çamurdan yataklar, helaya ayrılmış menfezler, üzerlerinden su damlayan duvarlar bugün mevcuttur… </span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde: Safsata bunun neresindedir? Safsata söyleyenler kimlerdir?</span></p>
		</div>
	</body>
</html>