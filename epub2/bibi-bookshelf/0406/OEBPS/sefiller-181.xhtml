<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-181</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-12-</span></p>
			<p class="numara-alt" id="toc_marker-4-1-14"><span class="numara-alt char-style-override-1">Halk Arasında Gizli İstikbal</span></p>
			<p class="tp-1"><span class="Normal char-style-override-1" xml:lang="tr-TR">Paris halkına gelince: Bunlar yetişmiş oldukları halde yine külhanbeyidirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çocuğu tasvir etmek bir şehri nitelendirmek demektir. Bunun içindir ki, kartalı nitelendirmezden evvel serçeyi inceleyip gözden geçirdik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz yine ısrar ederiz ki, asıl Paris ırkı varoşlarda bulunur. Parisliye oralarda tesadüf edilir. Hakiki Paris çehresini görmek için oralara gitmeniz gerekir. O halis Paris halkının çalıştığı, ızdırap çektiği yerler oralarıdır. Çalışmak ve zahmet çekmek insanın iki çehresidir. O varoşlarda her türlü çehreye, ahlak ve yaradılışa rastlanılır. Hali, şanı meçhul pek çok adamlar vardır. Rapée’de eşya çıkaranlardan Montfaucon’da hayvan derilerini soyanlara kadar her cins adam bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çiçero “</span><span class="Normal-i char-style-override-1" xml:lang="tr-TR">Fex urbis</span><span class="Normal char-style-override-1" xml:lang="tr-TR">=Şehrin posası!” diye bağırır. Burke de buna öfkeyle ekler: “Ayaktakımı!” Avam sınıfından insanlar, kalabalık, halk; bu şeyler kolayca söylenip yazılıyor. Bunları düşünmelidir. Bu halkı güzel idare etmek lazımdır. İlerlemenin ve mutluluğun dayanacağı sebepleri hazırlayıp sağlamalıdır. Bir yerde toplanmış olan halk hayvan sürüsü değildir. İdare hikmetle, vukuf ve tecrübeyle olur. Çıplak-ayak gezen insanlar için kayıtsızlık göstermemeli. Cahil kalırlarsa fayda ve zararı kendilerine ait dememeli. Bu sebeple onları yüksek bir duruma bırakmak icap etmez. Acıya ve musibetlere uğramalarına meydan vermemelidir. O kalabalığın, o halkın, o avam tabakasından insanların arasına ilim ve marifet nurları yayılmasına gayret etmelidir. Kendi haline bırakılırsa oraya karanlık girer. Karanlığın yerine eğitim-öğretimin nurları saçılmalıdır. Bu vesileyle burada tekrar ve ısrarla şu sözü söyleyeceğiz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir halka daima tahsil ve terbiye lazımdır. Tahsil ve terbiyeden mahrum insanlar ölü sayılır. Maarif, maarif diye daima bağırmalıyız. Gayret edelim. Belki o karanlık şeyler aydınlanarak kaldırılıp yok edilir. İnkılap nedir, inkılaptan maksat nedir? Tecelliyi ve şekli değiştirmek demek değil midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Filozoflar, öğretmenler! Köylere, kasabalara, halkın bulundukları yerlere gidiniz. Onlara ders veriniz, eğitiniz. O çaresiz kişilerin fikirlerini aydınlatmağa, ahlaklarını güzelleştirmeğe gayret ve çaba gösteriniz. Aralarına medeniyetin nurlarını ve ilerilikleri yayınız. İyi düşününüz. Onları uyarmak için bağırınız. Memnuniyetle koşunuz.  Meydanlarda, sokaklarda, kısacası rast geldiğiniz yerlerde fikirlerine insanlık ve kardeşliği sokup tavsiye ediniz. Birbirlerine kardeş olmaları icap edeceğini öğretiniz. Heyecan verici ve müessif hadiselere mukabil şevke getiren ve coşkunluk veren sözler söyleyiniz. Abece kitaplarını her tarafa ulaştırınız. İnsan haklarını öğretiniz. Vatan şarkılarını söyletiniz. Onlara daima şevk, muhabbet, ferahlık telkin ediniz. Mutlu ve şen şatır olsunlar. Fikirlerini açarak birer sanat ve mesleğe girmelerini kafalarına sokunuz. O halk bu sayede insanlığa hizmet eden yüksek bir kadro haline gelebilir. İnsan barışıklık içinde insan sayılır. Bazı kere gelişen sosyal erdemlerden faydalanmayı öğrenmeliyiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O çıplak-ayaklar, çıplak kollar, üst ve başlardaki o eski paçavralar, yamalar, o cehalet ve karanlık, tasavvur edilen fazilet ve olgunlukların fethedilmesi yolunda kullanılabilir. O insan kitlelerinin aralarına giriniz. Dikkatli bakışlarınızı onlara çeviriniz. Araştırmalarda bulununuz. O zaman hakikati görüp öğrenebilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayaklarınızın altında o hakir kum parçasını çiğneyip geçmeyiniz. Onu özenle alıp tutunuz, o yerden kaldırıp bir fırına veriniz; orada ergiyip çözümlensin. O zaman onun kıymetli ve göze hoş görünen bir billûr parçası olduğu görülür. İnsana bakılırsa insan, bakılmazsa hayvan olur. Elmas ve altın parçaları da kum ve topraklar arasından çıkar. Cahil, saf ve çaresiz halka eğitim-öğretim imkânı verirseniz fazilet ve olgunluk sahibi birer insan olurlar. Bize hayret veren zekâlar da onların arasından çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Galileo ile Newton’un yıldızları keşfetmeleri bu sayede mümkün olmuştur.</span></p>
		</div>
	</body>
</html>