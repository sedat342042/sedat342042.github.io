<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-55</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-2-5-9"><span class="numara-alt char-style-override-1">Fauchelevent Paris’te Bahçıvan Oluyor</span></p>
			<p class="tp-1"><span class="Normal char-style-override-1" xml:lang="tr-TR">Fauchelevent’in düştüğü esnada diz kapağı yerinden çıkmış olduğundan, Madeleine Baba tarafından verilen emir üzerine fabrika binası dâhilinde işçiler için yaptırılan ve iki hemşirenin gözetimi altında yönetilen revire nakledildi. Ertesi gün Fauchelevent Baba masası üzerinde bin franklık bir çekle küçük bir pusula gördü. Pusula Madeleine Baba’nın elyazısıyla yazılmıştı ve şunlar yazılıydı:</span></p>
			<p class="tp-ob"><span class="Normal-i char-style-override-1" xml:lang="tr-TR">“Bu parayla arabanızı ve atınızı satın alıyorum.”</span></p>
			<p class="tp-ob"><span class="Normal char-style-override-1" xml:lang="tr-TR">Halbuki araba kırılmış ve at da ölmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent sağlığına kavuştu. Fakat diz kapağı biraz sakat kaldı. Mösyö Madeleine, revirindeki hemşirelerle rahiplerinden almış olduğu tavsiye üzerine, Fauchelevent’i Paris’te Saint-Antoine mahallesinde kadınlar yönetiminde olan bir kuruma bahçıvan tayin ettirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan bir müddet sonra da Mösyö Madeleine belediye başkanı olarak tayin edilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert ilk defa olarak Mösyö Madeleine’i resmî elbisesiyle görünce bir buldog köpeğinin efendisinin elbisesi içinde bir kurdu görmesinden kaynaklanan bir hal ile ürperdi. O zamandan itibaren Javert, mümkün olabildiği kadar belediye başkanından kaçmağa başladı. Görev gereği belediye başkanının yanında olmak icap edip de bir şekilde kurtulmağa imkân bulamazsa, o zaman başkan efendiye büyük saygı göstererek vaziyeti idare ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba tarafından Montreuil-sur-Mer kasabasıyla civarında oluşturulan bayındırlık ve kalkınma eserlerinden dolayı manevi bir etki oluşmuştu ki, gözle görülemeyen bu hal az anlamlı değildi. Bu durum insanı hiç yanıltmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halk zaruret ve sefalet içinde olduğu, iş bulunamadığı ve ticaret durgun gittiği zaman haliyle resmî vergi ve yükümlülükleri ödeyemez. Hükûmet vergi toplamak için birçok para harcar. Aksine iş çok, memleket zengin ve mutlu olursa resmî vergi ve yükümlülükler vaktinde ve zamanında ödenir, hükûmet de masraftan kurtulur.</span></p>
			<p class="tp-sb"><span class="Normal char-style-override-1" xml:lang="tr-TR">Bir memleketin refah ve servetiyle fakirlik ve sefilliğinin derecesini belirleyen ve gösteren bir ölçüt (mikyas) vardır ki, bu tahsilat masraflarının miktarıdır. Hâlbuki Madeleine Baba’nın Montreuil-sur-Mer’e geldiği tarihten beri hükûmetin tahsil masrafları dörtte üç nisbetinde düştü ve hatta bu hal o tarihte Maliye Bakanı bulunan Mösyö Villele’in de dikkatini çekmiş olduğundan bu kasabayı diğerleri için örnek olarak gösterdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’in geldiği sırada memleketin hali bu merkezdeydi. Kendisini kimse hatırlamadı. Bereket versin, sadakatli bir sevdiğinin siması gibi Madeleine Baba’nın fabrika kapısı da işsizlere daima açık bulunduğundan, Fantine iş bulamamak endişesine düşmedi. Memleketine varışından sonra fabrikaya götürüldü. Kadınlar kısmına kabul ve kayıt olundu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine için bu iş, hatta çalışmak yeni bir sanattı. Haliyle bu sanatta ustalık göstermesi mümkün değildi. Geçimini sağlamak için çalışıyor ve fakat günde pek az bir şey kazanıyordu. Fantine buna da razıydı. İhtiyaç ve müşküllerini gidermeye muvaffak olmuştu. Az çok geçinmek için bir şey kazanabiliyordu.</span></p>
		</div>
	</body>
</html>