<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-277</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-4-2"><span class="numara-alt char-style-override-1">Plutarque Ana </span></p>
			<p class="numara-alt" id="toc_marker-5-4-3"><span class="numara-alt char-style-override-1">Bir Şeyi Açıklamakta Zorluk Çekmez</span></p>
			<p class="tp-1"><span class="Normal char-style-override-1" xml:lang="tr-TR">Bir akşam küçük Gavroche yemek yememişti. Bir gün evvel de yemek yemediği aklına geldi. Bu hal kronik bir duruma dönüşüyordu. Bundan dolayı bu akşam yemek yiyebilmeğe çalışmağa karar vererek Salpetriere taraflarında, tenha yerlerde dolaşmağa gitti. Kelepirler oralarda bulunur, kimsenin olmadığı yerlerde bir şey bulmak ihtimali vardır. Gavroche geze geze bir yere kadar vardı ki, burası Austerlitz köyü idi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan evvel dolaştığı zamanlardan birinde orada ihtiyar bir erkek ve kocamış bir kadının dolaştıkları eski bir bahçeyi, bu bahçede mükemmel bir elma ağacını görmüş ve dikkat etmişti. Bu elma ağacının yanında bir meyve kileri vardı ki, kapısı kilitli olmadığından, oradan bir iki elma alabilmek mümkündü. Bir veya iki elma bir yemek, bundan ötürü de hayattı. Âdem Peygamberi cennetten çıkarıp zarara uğratan şey Gavroche’u kurtarabilirdi. Bahçe pek tenha ve kaldırımsız bir sokağın kenarında olup etrafı çalıdan bir çitle korunmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bu bahçeye doğru yürüdü. Tenha sokağı buldu. Evvelce dikkatini çekmiş olan elma ağacını tanıdı. Çitin aralığından bakarak kileri kontrol ettikten sonra çiti gözden geçirdi. Bunu kolayca atlayabilirdi. Akşam olmakta, âlemi bir yarı karanlık istilâ etmekte olup sokakta bir kedi bile yoktu, tam müsait bir vakitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche çitten atlamak üzereyken birdenbire durdu. Bahçede insan sesleri işitmişti. Gavroche çitin aralığından içeri baktı. Bulunduğu yerden biraz ötede, atlamak için müsait farzettiği yerin tam karşısına konulmuş olup iskemle hizmetini gören taşın üzerinde ihtiyar adam oturuyor, kocakarı da onun karşısında ayakta durmuş, konuşuyordu. Gavroche diğerlerinin konuştuğu şeyleri dinlemenin fena bir şey olduğuna aldırmayarak dinlemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Mabeuf!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mabeuf! Ne tuhaf isim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisine hitap edilen ihtiyar hiç aldırmadı; ihtiyar kadın tekrar ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Mabeuf!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Başını kaldırarak, gözlerini dikmiş olduğu topraktan ayırmayarak:) Ne var, Plutarque Ana?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Plutarque Ana! Bu da başka bir tuhaf isim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Plutarque Ana söze başladı, Mösyö Mabeuf konuşmağa mecbur oldu. Plutarque:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mal sahibi memnun değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne için?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üç taksit borcumuz var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üç ay sonra borcumuz dört taksit olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi evden çıkaracağını söylüyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de çıkarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakkal da parasını istiyor, artık beklemeğe tahammülüm yok dedi. Bu kış ne ile ısınacaksınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Güneş var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kasap veresiye vermiyor, artık et vermem diyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok isabet olmuş. Midem eti hazmedemiyor, çok ağır geliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde ne yiyeceğiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ekmek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ekmekçi de hesap görülmesini istedi, para olmayınca ekmek yok dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yersiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elma ağacının elmalarını.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat Mösyö, böyle parasız yaşamak mümkün değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapalım, param yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Plutarque Ana kendi kendine söylenerek gitti, ihtiyar yalnız kaldı. Düşünmeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche de düşünüyordu. Gece de olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bir müddet düşündükten sonra şimdilik bahçeye girmekten vazgeçerek tam arkasında çitin aralığına sokuldu ihtiyarın muntazaman aldığı nefesi işitiyordu. Yemek tedariki mümkün olamadığı için uyumağa karar vermişse de bu da kabil olamadı. Bundan dolayı bulunduğu yerde etrafı gözetlemeğe devam etti. Karanlık iki sıra çalıların arasından uzanan yol mavimsi bir hat gibi uzanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire yolun bir tarafından iki şekil göründü. Biri ileride yürüyor, diğeri onun birkaç adım arkasından geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte iki adam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İleride yürüyen insan şekli beli bükülmüş ve düşünceli bir ihtiyara benziyordu. Sade surette giyinmiş, yaşlı olduğu için yavaş yavaş yürümekte olduğundan akşamdan sonra hava almak için dolaşan, kendi yağıyla kavrulan bir moruk olduğu anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğeri beli doğru, ince yapılı, güçlü vücutlu olup yürüyüş ve hareketini önde gidenin yürümesine uydurarak yavaş yavaş yürüyorduysa da yürüyüşünden ve hareket tarzından genç ve çevik olduğu anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ikinci şahıs o zaman süslü bir adam denilecek surette giyinmişse de hal ve tavrında merak çekici bir tür vahşet eseri mevcuttu. Başında modaya uygun bir şapka, arkasında güzel kesilmiş, iyi çuhadan yapılmış siyah redingot vardı. Başını latif surette dik tutuyor, güzel şapkanın altında soluk bir delikanlı siması görünüyordu. Bu şahıs, Gavroche’un pek iyi tanıdığı bir adam, Montparnasse idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche, ötekini tanımıyordu. Yalnız ihtiyar olduğunu anlamış, çehresiyle elbisesini pek iyi seçememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche derhal gözlerini açarak dikkatle incelemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki yolcudan birinin diğeri hakkında bazı tasavvurları olduğu anlaşılıyordu. Gavroche bulunduğu yerde, görünmeyerek her şeyi görebilecek bir vaziyetteydi. Çitin aralığı pek münasip bir saklanma yeriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle bir saatte, böyle bir yerde Montparnasse’ın av arkasından gitmesinin korkunç bir hal olduğunu pek güzel bilen Gavroche ihtiyara kalben acımağa başladı. Düşündü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne yapmalı? İşe müdahale etmek mi? Bir zayıfın diğer zayıfa yardımı! Montparnasse buna pek çok gülecekti. Gavroche bu on sekiz yaşındaki müthiş haydut için gerek ihtiyarın, gerek kendisinin iki lokmadan ibaret olduğunu biliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk kendisine bir hareket şekli belirlemeyi düşündüğü sırada saldırı birdenbire ve şiddetli bir şekilde gerçekleşti. Bu saldırı bir kaplanın ufak bir kuzuya, iri bir örümceğin küçük bir sineğe saldırısı gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse iki tarafına bakındıktan sonra ihtiyarın üzerine atılarak boğazından yakalayıp sıkmış, bunu gören çocuk büyük bir teessürle haykırmaktan güç halle kendini zaptedebilmişti. Bir lahza sonra iki adamdan biri ağacın dibinde, yere yatmış, hırıldayarak kıvranmakta, diğeri demir gibi dizini onun göğsü üzerine koymuş durmaktaydı. Ancak bu, Gavroche’un beklentisine ve zannettiğine tamamıyla aykırıydı; yerde yatan, kıvranan Montparnasse, onun göğsü üzerinde bulunan ise ihtiyardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bunlar Gavroche’un gizlendiği yerden birkaç adım mesafede cereyan ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire saldırıya uğrayan ihtiyar derhal dönerek Montparnasse’a öyle bir saldırmıştı ki, bir dakika zarfında saldıranla saldırılanın rolleri değişti. Bu hali saklandığı yerden seyreden Gavroche ihtiyarın başarısını büyük bir memnuniyetle ve el çırparak alkışladıysa da, Montparnasse kurtulmak için kıvrandığından, ihtiyar da onu bırakmayıp güzelce haddini bildirmekle meşgul olduğundan bu alkışı işitemediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir iki dakika sonra ortalıkta derin bir sessizlik hüküm sürmeğe başladı. Montparnasse artık kımıldanmıyor, uğraşmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche düşündü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba öldü mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mücadele esnasında ihtiyar hiç ses çıkarmamış, bir kelime bile söylememişti. O Montparnasse’ın artık uğraşmaktan vazgeçtiğini görünce, doğrulup kalktı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kalk!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse ayağa kalktı, fakat ihtiyar onun yakasını bırakmamıştı. Haydut, koyuna mağlup olmuş bir kurt gibi hem öfkeli, hem aşağıdan alır bir hal ve tavırdaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche saklandığı yerde büyük bir dikkatle dinliyor ve bakıyordu. Bundan fevkalade memnun oluyordu. Nihayet şu konuşmayı işitti, ihtiyar soruyor, haydut cevap veriyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaç yaşındasın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- On dokuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen kuvvetli ve sağlamsın; niçin çalışmıyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İş görmekten sıkılıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne iş yaparsın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boş gezerim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ciddi cevap ver. Senin için bir şey yapabilir miyim? Ne olmak istersin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hırsız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir müddet sustu. İhtiyar derin bir düşünceye daldı. O hareket etmeden duruyor ve Montparnasse’ı da sımsıkı tutuyordu. Arasıra kuvvetli bünyeli ve seri hareketli olan genç haydut tuzağa tutulmuş vahşi hayvan gibi sıçramağa davranıyor, ihtiyarı gafil avlamağa, bir çelmeye getirmeye, elinden kurtulmağa çalışıyordu. İhtiyar onun bu hareketlerinden tınmıyormuş gibi davranarak bir eliyle iki kolunu birden tutuyor, kuvvetinden son derece emin olan bir adamın kayıtsız tavrıyla haydudun kurtulma teşebbüslerine önem vermiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bir müddet düşündükten sonra dikkatle Montparnasse’ın yüzüne baktı. Kuru ve etkili bir seda ile şöyle nasihat vermeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evladım, sen tembellikle hayatın en çok işi olan bir haline giriyorsun! Bak, sen kendini bir boşgezer olarak gösteriyor ve öyle nitelendiriyorsun! Çalışmağa, çalışmağa hazır ol. Cendere denilen ve demirleri ezip levha haline getiren dehşetli bir makine vardır, hiç onu gördün mü? Bu makine müthiş ve pek hilekâr olduğundan insanın bunun yanında gayet ihtiyatlı, pek dikkatli davranması icap eder. Eğer makine senin bir kere eteğini yakalarsa, bütün vücudun oradan geçer. İşsizlik bu makineye benzer. Henüz vakit varken, iş işten geçmeden evvel dur da kendini kurtar. Yoksa mahvolmak kaçınılmazdır. Çok geçmeden dişli çarkların arasına girersin. Bir kere tutuldun mu, artık kurtulmayı hiç umma.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Çalış, tembel adam! Artık sana huzur yok! Acımasız meşakkatin demir kolu seni zaptetti. Hayatını kazanmak istemezsin, bir işin olsun istemezsin, bir görevi ifa etmek istemezsin. Diğer adamlar gibi olmak seni sıkar. Tamam o zaman! Sen farklı olacaksın. Emek adalettir; her kim ki onu reddederse kendine ceza çektirecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sen iş sahibi olmak istemiyorsun, o halde esir olursun. Çalışmak bir adamı bir taraftan bırakırsa, diğer taraftan tutar. İşe ve çalışmaya dost olmayı istemiyorsun. O halde onun kölesi, onun emrine boyun eğen bir bendesi olacaksın. Sen insanlar gibi namuslu yorgunluktan çekiniyorsun ve kaçıyorsun, o zaman zillete ve miskinliğe mahkûm olanlar gibi, kan ter içinde kalacaksın! Diğerlerinin şarkı söyledikleri yerde sen hırıldayacak ve ağlayacaksın. Uzakta, ta karşıda çalışan adamları görerek onları istirahat ediyor sanacaksın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sana çiftçiler, orakçılar, demirciler, gemiciler, yüksek mutluluk âleminin bahtiyarları gibi nurlar içinde görünecek; örsten çıkan şerareler mutluluk nurları olarak, saban sürmeyi, demet bağlamayı sevinç kaynağı olarak göreceksin. Rüzgâra karşı yelken açmış, denizler üzerinde hür ve serbest kayıp giden, hatta müthiş dalgalar arasında yuvarlanan kayığı bayram yapıyor gibi telakki edeceksin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sen ey tembel! Kazma kaz, taş kır, araba çek, yük taşı, yularını sürükle! Böyle yapmazsan, cehennemin yük çeker hayvanı olacaksın! Bir şey yapmamak! Maksadın bu değil mi? Pekâlâ! Bir hafta, bir gün, bir saat, hatta bir dakika en ağır işlerden, yorgun ve takatsiz kalacak derecede çalışmaktan kurtulamayacaksın. İş görecek, çalışacak, fakat mecburen, vicdan azabıyla uğraşacaksın. Hayatın her dakikası kemiklerini çatırdatacak, damarlarını koparacak, canını yakacaktır. Diğerleri için kuştüyü gibi olan bir şey senin için koca bir kaya kadar ağır, en sade ve kolay şeyler sana son derece müşkül gelecek, hayat etrafında müthiş bir canavar gibi seni tehdit edecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Gitmek, gelmek, nefes almak bile zor hizmetler sırasına dâhil olup ciğerini yüz okka ağırlığında bir yük zannedeceksin. Nerden yürümek, nasıl adım atmak gerekeceğini düşüneceksin. Olduğu yerden çıkmak isteyen bir adam kapısını açıp çıkar, değil mi? Sen çıkmak istersen kalın bir duvarı delmeğe mecbur olacaksın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sokağa gitmek için insan merdivenden iner değil mi? Hâlbuki sen yatak çarşafını yırtıp parça parça bölerek, bükerek ip haline getirdikten sonra pencereden çıkacak, gecenin karanlığında, fırtınalı, yağmurlu, karanlık bir gecede derin bir girdabın üzerinde, o kuvvetsiz ve muhtemelen çürük ipe asılarak inmeğe çalışacaksın. Eğer ip kısa ise? Yahut çürük olup koparsa? Kafan patlamak, bacakların kırılmak, vücudun hurdahaş olmak tehlikelerini gözüne alarak atlamağa yahut on metre ve belki daha ziyade bir yükseklikten, altında ne olduğu meçhulün olan bir yere, belki kaldırım taşları üzerine düşmeğe mecbur olacaksın. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Yahut kurtulmak için diri diri yanıp kavrulmayı göze alarak bir bacadan tırmanmağa, ayağın kayıp düşmek ihtimali her zaman mevcut olduğu halde damlar üzerinde titreyerek yürümeğe; yahut bin türlü çirkef ve müzahrafat içinde boğulmak tehlikesiyle karşı karşıya kalarak lağımlardan geçmeğe çalışacaksın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bütün bu tehlikeli yollara ulaşabilmek için delikler açmak, taşlar söküp çıkarmak, günde yirmi ve belki otuz defa heyecanla işi bırakıp durmak, duvardan çıkan taş ve toprağı yatağının altında saklayıp kimseye göstermemek gibi şeylerden, bunlardaki olağanüstü, âdeta göze alınması mümkün olmayan zorluklardan bahsetmek istemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Halktan biri kapısını açmak isterse bir çilingirin yaptığı anahtarla açar. Sen bulunduğun yerin kapısını açıp oradan çıkmak istersen neler yapmağa mecbur olacağını bilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Evvela bir iri sikke tedarik edip onu tam ortadan ikiye bölmen gerekir. Fakat ne ile? Hangi âletle? Onu tedarik etmek sana ait bir iştir. Bu âleti sen icat edeceksin. Sonra bu iki parçanın, dıştan kesinlikle bozulmamak şartıyla içini oyacaksın, kenarlarına yiv açarak bunu gayet güzel uyumlu kapanır bir kutu haline getireceksin. O kadar muntazam ve mükemmel yapmağa çalışacaksın ki, senin için bir kutu olan bu sikkeyi başka biri görürse -ki daima aranır, yoklanır- bir adi sikke zannetmelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sonra böyle imal ettiğin kutuya ne koyacaksın? Bir küçük çelik parçası! Ufak bir saat zenbereği. Sonra bu zenbereğe dişler açmak, onu bir testere haline getirmek senin işin olacak. Nihayet bir toplu iğne uzunluğunda olan ve bakır sikkenin içinde gizli bulunan bu testere ile bu demir kapının kilidini, kalın bir sürgünün dilini, asma kilidin kolunu, pencerenin demir parmaklığını, ayağındaki prangayı kesmeğe mecbur olacaksın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bütün bu sanat, ustalık, sabır ve metanetin semeresi, kısacası keramete benzer şeyler yapıldıktan sonra, şayet bunları yaptığın hissedilecek, anlaşılacak olursa sonu ne olur bilir misin? Yerin dibinde, karanlık bir zindan! İşte istikbal bu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Tembellik, zevk-u sefa! Ne derin iki sefalet uçurumu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bir iş yapmamak! Çalışmamak! Emin ol ki pek fena, son derece tehlikeli bir yoldur. Toplumun çalışması ile işsiz ve zahmetsiz yaşamak! Verimsizlik ve bundan dolayı zararlı olmak! İnsanı doğruca sefaletin dipsiz derinliğine götürür. Boş durarak yaşamak isteyenler hiçbir zaman felaketten kurtulamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Çalışmak sana hoş gelmiyor değil mi? Maksadın, fikrin iyi yemek, iyi içmek, rahat uyumak değil mi? Nihayet adi ve mundar bir su içecek, simsiyah bir ekmek yiyecek, koluna ve bacaklarına geçirilmiş ağır demirler arasında kuru tahtalar üzerinde yatacaksın. Bu demiri kırar ve kaçarım dersen, pekâlâ! O zaman ne yapacaksın? Kimseye görünmemek için çalılar arasında haşerat gibi sürünecek, vahşi hayvanlar gibi dağlarda, ormanlarda dolaşacak, otlar ve ağaç kökleriyle besleneceksin. Fakat bir gün herhalde tekrar ele geçeceksin. O vakit birçok seneleri yerin altında, bir duvara asılı gibi tutturulmuş, ışıktan mahrum, testiyi bulup bir yudum su içmek için ellerinle etrafı yoklayarak, köpeklerin bile yemeğe tenezzül etmeyecekleri bir ekmeği kemirerek, senden evvel kurtların içini yiyip yalnız kabuğunu bıraktığı kuru bakla haşlaması yiyerek geçireceksin. Bu sürekli karanlık içinde gözler görme kabiliyeti kaybedecek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sefil çocuk! Kendine acı, nefsine merhamet et! Henüz yirmi sene evvel sütünü emdiğin annen belki hayattadır. Kendine acımazsan ona acı. Rica ederim, beni dinle. Öğütlerime kulak ver.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sen siyah ince kumaştan elbise, parlak iskarpin giyinmek, süslenmek, tuvalet yapmak, saçlarına kokulu yağlar sürmek, insanlara güzel görünmek, sevimli olmak istediğin halde eğer iş görmemek fikrinde ısrar eder ve boş gezmekte devam edersen, sonunda bir kırmızı suçlu gömleği içinde kalıp ayaklarına altı tahtalı kundura giymeğe mecbur olursun. Parmağında güzel ve kıymetli bir yüzük arzu ederken boynuna bir demir halka geçer. Bir kadına bakarsan derhal başına bir sopa darbesi iner.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Oraya yirmi yaşında girip elli yaşında çıkarsın. Genç, dinç, taze ve körpe, gözlerin parlak, dişlerin beyaz, saçların siyah olarak girer, belin bükülmüş, vücudun sakat, yüzün solmuş, gözlerin çukura kaçmış, dişlerin dökülmüş, yüzün ürkütücü bir hale gelmiş,  saçların beyazlamış olarak çıkarsın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ah zavallı çocuk! Tuttuğun bu yol eğridir. Senin tembelliğin sana pek kötü öğüt veriyor. Dünyada işlerin en sert ve ağırı hırsızlıktır. Beni dinle, nasihatime kulak ver de işsiz olmak gibi zor bir işi üstlenme. Bir haylaz olmak, rahat olmak değildir. Namuslu bir adam olmak daha kolaydır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Hadi şimdi işine git, benim söylediklerimi güzelce düşün. Düşün de ona göre hareket et.</span></p>
			<p class="tp-sb"><span class="Normal char-style-override-1" xml:lang="tr-TR">“Ha! Aklıma geldi: Bana saldırdığın vakit benden ne istiyordun? Kesemi değil mi? İşte al, senin olsun!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bunları söyledikten sonra Montparnasse’ı bıraktı. Cebinden çıkarıp delikanlının eline verdiği keseyi genç haydut elinde şöyle bir tarttıktan sonra, çaldığı bir şeymiş gibi büyük bir ihtiyatla, yankesicilere mahsus ustaca bir süratle redingotunun arka cebine yerleştirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada ihtiyar arkasını dönerek hiçbir şey olmamış gibi tam bir dinginlikle gezmeğe, yürümeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse kendi kendine itiraf etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi kurtuldum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ihtiyar adam kimdi? Okuyucularımız şüphesiz onu tanımıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse ihtiyarın yavaş yavaş uzaklaşmakta olduğunu hayretle seyrediyordu. Karanlıkta görünmez oluncaya kadar arkasından baktı. Bu seyrediş onun için zararlı oldu. Çünkü ihtiyar uzaklaştığı sırada Gavroche yaklaşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche yandan bir bakışla Mabeuf Baba’nın belki uyumuş olduğu halde hâlâ sözünü ettiğimiz taşın üstünde oturmakta olduğunu görmüştü. Çocuk çalının altından çıkıp şaşkın bir halde hareketsiz kalan Montparnasse’ın arkasına doğru tilki gibi sürünerek, büzülerek yürümüş, bu halle delikanlıya duyurmaksızın, sezdirmeksizin yanına kadar varmıştı. Yavaşça elini uzatıp olağanüstü bir maharetle redingotun arka cebine sokarak keseyi aldıktan sonra, yine geldiği gibi sürünerek karanlıkta kayboldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse, uyanık davranmak için hiçbir sebep olmadığı, belki ömründe ilk defa olarak düşünmekte olduğu için, hiçbir şeyden haberdar olmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche, Mabeuf Baba’nın bulunduğu yerin hizasına gelince keseyi çitin üzerinden ihtiyarın yanına atarak alabildiğine kaçtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kese Mabeuf Baba’nın ayağı üzerine düştü. Bu düşüş, ihtiyarı dalmış olduğu uykudan uyandırdı. Ve eğilerek yerden keseyi aldı. Bundan hiçbir şey anlamayarak açtı. Bu, iki gözlü bir keseydi. Bir gözünde birkaç adet ufaklık, diğer gözünde altı Napolyan lirası vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf bu gökten düşen keseyi çok fazla korkmuş olduğu halde hizmetçi kadına götürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Plutarque Ana keseye baktıktan ve Mabeuf Baba’nın söylediklerini dinledikten sonra dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, merak edecek, anlamayacak bir şey yok, gökten düştü işte!</span></p>
		</div>
	</body>
</html>