<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-384</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-6-3-9"><span class="numara-alt char-style-override-1">Heyelan</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean bir heyelan, bir uçurum karşısında bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte Champs-Elysees’nin altındaki toprak, sulu bulunmasından ve zeminin altında âdeta bir bataklık gibi oynak olmasından dolayı teknik operasyonlara ve inşaata müsait ve dirençli olmadığından sık sık çöküntüler oluyordu. Bu cıvıklık, ancak betonlu taş rıhtım yapmak suretiyle önü alınmış olan Saint-Georges mahallesi kumlarından, sonunda bir demir boru geçirilerek zorlukları aşılmış olan Martyrs sokağının gazlı balçıklarından daha oynaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1836 senesinde yeniden yapılması için Saint-Honore mahallesinin altında bulunan Jean Valjean’ın girmiş olduğu taştan yapılmış lağım yıkılmıştı. Champs-Elysees’nin altındaki oynak, hareketli kumlar çalışılmasına bir engel oluşturduğundan, inşaat ve çalışmalar altı ay devam etti. Seine sahilinde oturanlar, özellikle büyük saray ve araba sahipleri olan soylular son derecede şikâyet ettiler. İşler son derecede zorlukları, tehlikeleri bünyesinde toplamıştı. Gerçekten dört buçuk ay aralıksız yağmur yağdığı ve Seine nehrinin üç kere taştığı da inkâr edilemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın rast geldiği heyelanın müsebbibi bir gece evvel yağan şiddetli yağmurlardı. Toprakaltı yumuşak kumdan layıkıyla tutamadığı kaldırımın bir kısmı çökmüş ve şehir sularının aktığı yatağı tıkamıştı. Su içeriye doğru sızınca toprak çökmüş; ızgara dahi açılınca çirkef içine düşmüştü. Burası ne kadar uzunluk üzerine çirkefe çökmüştü? Bunu söylemek mümkün değildi. Karanlık başka taraflardan ziyade orada hâkimdi. Orası baştanbaşa karanlık bir mağara içinde, bir çirkef deliğiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendi ayakları altındaki kaldırımın gittikçe çöktüğünü hissetti. Yüzeyde su, dipte çirkef vardı. Oradan geçmeliydi. Geriye dönmek mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius can çekişmekte, Jean Valjean ise halsizdi. Zaten nereye gidilebilirdi ki? Jean Valjean ilerledi. Heyelan ilk adımlarda Jean Valjean’a az derin göründü. Fakat ilerledikçe ayakları dalıyor, batıyordu. Az bir müddet sonra çamur dizlerine kadar çıktı. Su ise dizinin üst tarafını geçiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki koluyla Marius’u mümkün olduğu kadar suyun üzerinde kaldırarak ilerliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çamur şimdi bacaklarına, su da beline kadar gelmekteydi. Artık bundan sonra geriye dönmek mümkün değildi. Gittikçe çamura batıyordu. Zaten bir adamın ağırlığına mukavemet edemeyecek kadar yoğun olan çamur elbette iki kişiyi götüremezdi. Marius ve Jean Valjean birer birer yürümüş olsalar belki kurtulurlardı. Jean Valjean ruhsuz bir ceset olması muhtemel olan, son nefesini vermek üzere olan birini tutarak ilerlemekte devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Su koltuğuna kadar geliyordu; yavaş yavaş battığını hissediyordu, bulunduğu derin çamurun içinde ancak hareket edebiliyordu. Kendisine bir dayanak oluşturan yoğunluk, bir engel de teşkil ediyordu. Hâlâ Marius’u kaldırıp olağanüstü bir kuvvet harcayarak ilerliyordu.  Fakat bir taraftan da batıyordu. Şimdi de yalnız başıyla, Marius’u kaldıran iki kolu çirkefin yüzeyinde ve dışında kalmıştı. Nuh Tufanı’nı gösteren eski tablolarda çocuğunu aynı şekilde kaldıran bir annenin resmi vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlâ batıyordu. Sudan kaçınmak ve nefes alabilmek için başını geriye doğru eğdi. Bu karanlık içinde onu gören olsaydı, karanlık zemin üzerinde taşıdığı Marius’un sarkan başını, solgun yüzünü belirsiz bir surette görürdü. Son ve ümitsizce bir gayretle adımını ileriye attı. Ayağı sağlam, sert bir şeye çarptı. Dayanılacak bir nokta mı? Hem de tam vaktinde!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dayanma noktası üzerine ayağını şiddetle bastı, bir nevi ölümcül gayretle âdeta oraya kök bağladı. Bastığı şeyin hayata yükselten bir merdivenin ilk basamağı olduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En hayatî bir dakikada çamur ve çirkef içinde rastladığı bu dayanak noktası, kırılmayarak suyun ağırlığı altında âdi bir tahta gibi boydan boya çökmüş, eğilmiş olan ızgaranın diğer ucu, diğer tarafıydı. İyi yapılmış olan kaldırımlar kemer teşkil ederler ve bu gibi metaneti gösterirler. Kısmen suya batmış fakat sağlam olan bu ızgara parçası hakiki bir yokuş oluşturuyordu. Bir kere bu yokuşun üzerine çıkınca kurtulmak muhakkaktı. Jean Valjean bu meyili çıktı ve heyelanın öteki tarafına ulaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sudan çıktığı sırada bir taşa çarptı ve diz üzerine düştü. Jean Valjean bu düşmeyi haklı buldu. Ve bir müddet Cenab-ı Hakka hitap eden bir duacı haline dalarak kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buz kesmiş, tir-tir titriyor, pis kokular saçıyordu. Sırtında sürüklediği o yarı ölmüş olan adamın ağırlığı altında iki büklüm, üstünden çamurlar akarken, ruhu garip bir nur ve parlaklıkla doluydu.</span></p>
		</div>
	</body>
</html>