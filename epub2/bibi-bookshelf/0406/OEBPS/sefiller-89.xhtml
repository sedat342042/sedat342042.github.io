<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-89</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-3-1-5"><span class="numara-alt char-style-override-1">Muharebelerin Karanlık Noktaları</span></p>
			<p class="tp-1"><span class="Normal char-style-override-1" xml:lang="tr-TR">Bu muharebenin iki taraf için de şüpheli, karışık, karanlık ve meçhul görünen birinci safhasını herkes bilir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna rağmen korkulacak durumun, Fransızlardan ziyade İngilizlerin tarafında olduğu görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün gece yağmur yağarak zemini iyice ıslatmış, ötede beride yarıklar ve hendekler açmış, çukur yerleri ise doldurarak küçük birer göl oluşturmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yağan yağmur suları, çukur yerlerde hâlâ bir teknedeymiş gibi duruyordu. Her taraf çamura bulanmıştı. Bazı yerlerde top arabalarının tekerlekleri dingillerine varıncaya kadar toprağa gömülüyordu. Çamura batıp çıkan arabaların her tarafından çamurlar, çamurlu ve kirli sular akıyordu. Eğer buğday ve çavdarlar yere yatarak bir dereceye kadar çamuru örtmüş olmasaydı bütün askerî harekât, bilhassa Papelotte tarafındaki vadilerde top arabalarının sevk edilmesi ve nakliyatı mümkün olamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşe geç başlandı, yani muharebeye geç girişildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geçen açıklamalardan anlaşılmış olacağı üzere, bütün bataryalar her zamanki gibi, Napoleon’un elinde bulunuyordu. Top bataryalarını bir tabanca tutar gibi elinde bulunduruyor ve savaş alanının bazen bir yanına, bazen diğer yanına yönelerek onları işletiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bakışı ve düşüncesi her an o bataryalara dayandığı halde arabaların serbestçe hareket etmelerini ve süratlenmelerini sağlamak için beklemek istemişti. Bu maksadın sağlanması için de güneşin çıkması ve zemini kurutması icap ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lakin güneş çıkmadı. Burası artık Austerlitz’deki vaad edilmiş mülakat değildi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk top darbesi etrafta yankılanmağa başladığı zaman İngiliz generali Colville, saatine bakarak vaktin on biri otuz beş dakika geçtiğini gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî harekâta sürat ve şiddetle başlandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransız askeri, sol kanattan Hougomont üzerine şiddetle, belki de Napoleon’un istediğinden fazla bir şiddetle saldırdı. Bu suretle çarpışma başlamıştı. Aynı zamanda Napoleon düşmanın merkezine de taarruz etti. Quiot’nun tugayını Haie-Sainte üzerine sevk ettiği gibi Ney’in emri altında bulunan Fransız askerinin sağ cenahını da Papelotte’a arkasını vermiş olan İngilizlerin sol kanadına karşı taarruz ettirmişti. Hougomont üzerine olan hücum bir hileden ibaretti. Maksat Wellington’u o tarafa çekmek ve sol kanada yönelmesini sağlamaktı. Eğer İngilizlerin dört bölüğüyle Perponcher birliklerine mensup cesur Belçika askerleri tam bir metanetle bu mevkii yani Hougomont’u muhafaza ve müdafaa etmemiş olsaydılar, Napoleon’un hilesi başarıyla sonuçlanacak ve bu suretle maksadı da gerçekleşecekti. İngiliz kumandanı Wellington ise kuvvetini buraya sevk edip toplayacağı yerde, Brunswick birliklerinden bir taburla başka dört bölük göndererek orayı takviye etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransızların sağ kanadının taarruz ve hücumundan maksat, İngilizin sol cenahını perişan etmek, Brüksel yolunu kesmek, Prusyalıların geçmesi muhtemel bir geçidi zapt etmek, Mont-Saint Jean’ı sıkıştırmak ve Wellington’u Hougomont, sonra Braine-l’Alleud ve oradan Hal üzerine doğru ricat ettirmekten ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada bazı hadiseler çıkmasına rağmen hücum başarıyla neticelendi. Papelotte, ele geçirildi ve Haie-Sainte ise istila edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada bazı detayların kaydına lüzum vardır:</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiliz askerî kuvvetleri arasında özellikle Kempt’in tugayındaki askerler arasında acemi piyadeler vardı. Bu genç askerler, bizim talim görmüş piyadelerimiz karşısında yiğitlik gösterdiler. Cesaret ve yiğitlikleri tecrübesizliklerini örttü. Hele nişancılıkta oldukça ustalık gösterdiler. Nişancılığın savaşta özel önemi vardır. Bu acemi askerler de Fransızlar kadar öfkeli ve şiddetli idiler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Haie-Sainte’in ele geçirilmesinden sonra muharebede bir tereddüt yaşandı. Öğleden saat dörde kadar savaşa muntazam olmayan bir fasıla verildi. Merkezde iki tarafın askerlerinin birbirlerine karışmasından kaynaklanan bir intizamsızlık gözlemlendi. Nihayet şafak attı. Sis arasında büyük bir kararsızlık ve garip bir serap, savaş gereçlerinde ise bir karışıklık görüldü. Bu arada kırmızı başlıklar, güzel çantalar, çapraz kuşanılmış sahtiyandan yapılmış askerî eşyalar, fişek palaskaları, hafif süvari alayının giysileri, bin kıvrımlı kırmızı çizmeler, teller ve kurdelalarla süslü asker serpuşları, İngilizlerin kırmızı ve Prusyalıların simsiyah elbisesini giyinmiş askerler, omuzlarında apolet yerine beyaz iri toplar taşıyan İngiliz neferleri, sahtiyandan siperliği ve serpuşu, kırmızı püskülü olan Hannover askerleri, dizleri çıplak, kırmalı elbiseli İskoçya askerleri gibi şeyler ve muhtelif manzaralar Gribeauval’dan ziyade Salvator Rosa’ya malzeme olacak bir halde göze batıyordu.</span><span class="dipnot"><a class="footnote-link" href="#footnote-233-30" id="footnote-233-30-backlink">30</a></span><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Bir muharebede daima bazı fırtınalar, bazı karışıklıklar göze çarpar. Bu karışıklıklar arasından her tarihçi kendi seçtiği noktaları ve manzaraları alıp kayda geçirir. Kumandanlar arasındaki vaziyetler ve hareketler ne mertebede bulunursa bulunsun silahlanmış birçok kitlenin çarpışmaları med – cezir olayına benzer. Askerî hareketlerde planlar yerle bir olur. Biri diğerinin düzenini bozmağa çabalar. Toprağın kabiliyetine göre, dökülen sudan az veya çok çekip emmesi gibi savaş alanının da bazı noktaları az veya çok savaşçı telef eder. İşte bu gibi noktalar zayıf bırakılmayıp daima askerle takviye edilir. Verilen telefler, beklenmeyen masraflardan sayılır. Askerî saflar birbirine karışır. İp gibi kıvrım kıvrım olur. Deniz gibi kabarır. Çarpışmadan sel gibi kanlar akmağa başlar. Cephedeki saflar, deniz dalgaları gibi kâh yükselir, kâh çöker. Alayların ileri geri yaptıkları hareketler burunlar ve körfezler oluşturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşın şekil ve manzaraları birbirlerini ardarda takip eder. Bir faaliyet, bir hareket görülür. Piyadelerin bulunduğu yeri topçular, topçuların bulunduğu yeri süvariler işgal eder. Taburlar gezici birer duman halini alır. Bir mevkide görülen bir şeyin biraz sonra oradan kaybolduğuna şahit olunur. Şimşek gibi ışıklar sürekli yer değiştirirler. Uzaktan siyah birer kitle veya duman halinde görülen alaylar ve taburlar kâh ileriye atılırlar, kâh geri çekilirler. İlerlemeyi ricat ve ricati ilerleme takip eder. Mezardan çıktığı sanılan bir tür rüzgâr insan kitlelerini ileri doğru sevk eder, hareketlendirir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş nedir? Bir tür raks ve kabarıp taşmadır. Savaşın şekil ve manzarası sabit olmayıp değişkendir. Şeklini alması için bir gün değil bir dakika yeterlidir. Savaşla ilgili manzaraları yansıtmak için usta ve güçlü ressamlara ihtiyaç görülür. Rembrandt, Van Der Meulen’den daha iyidir. Van Der Meulen, öğle vakti doğrucu, ondan sonra yalancıdır. Hesap bilgisi bu meselede insanı aldatır. Fırtına ve kasırgalar aldatmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı zamanlar olur ki, bir muharebe çeşitli şekiller arz eder: Çarpışmalara ayrılır. Bunlar da artar ve çoğalır. Bin türlü olaylara sahne olur. Napoleon çarpışmaları ordunun tarihine değil, alayların hal tercümelerine benzer. Şu halde bunları özetlemek hakkı, tarihçiye ait olur. Bir tarih yazarı, çarpışmanın yürütüldüğü halleri ve şekilleri kaydedebilir. Ne kadar incelerse incelesin, gerçekte korkutucu ve müthiş buluttan ibaret olan savaşın şeklini kavrayıp anlatmağa muvaffak olamaz. Silahlı kitlelerin yaptığı çarpışmalarda rastlanan bu hal bilhassa Waterloo muharebesinde mevcuttu ve hissedilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her halde öğleden sonra bir aralık muharebe kesinlik kazandı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-30-backlink" id="footnote-233-30">30</a><span class="Normal char-style-override-1" xml:lang="tr-TR"> Gribeauval toplar üzerinde çalışan bir Fransız askerî mühendisi, Salvator Rosa ise İtalyan ressamdır.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>