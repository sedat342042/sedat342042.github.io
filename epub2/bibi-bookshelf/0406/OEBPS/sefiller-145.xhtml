<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-145</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-3-6-8"><span class="numara-alt char-style-override-1">Manastırın Genel Yapısı</span></p>
			<p class="numara-alt" id="toc_marker-3-6-9"><span class="numara-alt char-style-override-1">(Yüreklerden Sonra Taşlar)</span></p>
			<p class="tp-1"><span class="Normal char-style-override-1" xml:lang="tr-TR">Manastırın manevî konumunu bildirdik. Şimdi birkaç söz de maddî durumuna dair söyleyerek bu konuyu tamamlayalım. Buraya kadar vermiş olduğumuz tafsilattan okuyucular oldukça malumat edinmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus Saint-Antoine Manastırı Droit-Mur, Polonceau sokaklarıyla Küçük Picpus ve eski planlarda Aumarais denilen, daha sonra kapatılan küçük bir sokak arasındaki, yalnız iki tarafı biraz daha uzun olan geniş arsayı işgal ediyordu. Bu dört duvar, arsayı mezar gibi dört taraftan kuşatmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır birkaç bina ile bir bahçeden oluşmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Asıl manastırı oluşturan binaya kuşbakışıyla bakılacak olursa genel kadrosuyla yan yana yapılıp zemine konulmuş bir üçgene benzediği görülür. Şeklin büyük kolu Droit-Mur sokağıyla Picpus ve Polonceau sokaklarına ve küçük kolu ise Küçük Picpus sokağına nazır olup yüksek, karanlık ve parmaklıklarla çevrilidir. 62 no.lu büyük kapı, şeklin sonunu teşkil eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Binanın bu yüzü ortasında alçak ve kemerli eski bir kapı vardı ki, toz toprak sebebiyle asıl rengini kaybetmiş, örümcek yuvalarıyla örtülmüştü. Bu kapı nadiren açılırdı. En çok Pazar günleri bir veya iki saat kadar bir müddet için; bir de bir rahibe cenazesi çıkarılacağı zaman açılırdı. Manastır kilisesine gitmek isteyen halk bu kapıdan girer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Binanın köşesinde rahibeler tarafından </span><span class="Normal-i char-style-override-1" xml:lang="tr-TR">“la dépense” </span><span class="Normal char-style-override-1" xml:lang="tr-TR">(=Harcama) denilen dörtgen şeklinde bir salon vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Muganniye ve rahibelerin hücreleri ve şakirtlerin odaları binanın büyük kolu, mutfaklarla yemekhane küçük kolu üzerinde bulunmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okul 62 no.lu kapı ile Aumarais adındaki küçük kapalı sokak arasındadır ve dışarıdan görülmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arsanın geri kalan kısmı bahçedir.  Buranın seviyesi Polonceau sokağına nazaran gayet alçak olduğu için duvarları dışarıdan ziyade içeride daha yüksektir. Bahçenin orta kısmı yüksek olup bu yüksek noktada konik bir çam ağacı vardır. Buradan etrafa uzanan dört büyük yol ile bir takım büyük ağaçlar ikişer, küçük ağaçlar ise sekizer sıra olmak üzere ayrıca birer yol teşkil etmektedir. Bu yapısıyla bahçe yuvarlak farz olunsa, âdeta bir tekerlek üzerine konulmuş haça benzer. Yollar duvar kenarlarına uzanır. Bahçenin düzensizliği sebebiyle uzunlukları birbirine eşit değildir. Yolların kenarları frenküzümü ağaçlarıyla çevrilidir. Sonunda Droit-Mur köşesinden Aumaris sokağı köşesine yani Küçük Manastır binasına kadar olan eski harabelikte kavak ağaçları vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Manastır önündeki alana Küçük Bahçe denir. Bu kadroya bir avlu ve dâhilde teşekkül etmiş olan muhtelif köşeler, hapishane duvarlarına benzer duvarlarla Polonceau sokağı tarafındaki civar binaların bir sıra karanlık çatıları eklenirse, Küçük Picpus Manastırının bundan kırk beş yıl evvelki şekli ve manzarası hakkında tam bir fikir sağlanmış olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kutsal bina on dördüncü yüzyıldan on altıncı yüzyıla kadar “On bir bin şeytan batakhanesi” denilen bir nevi top oyununa mahsus alan üzerinde yapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu sokaklar Paris’in en eski sokakları olup taşıdıkları isimlerden daha eskidirler. Droit-Mur ve Aumaris isimleri de eskidir. Aumaris sokağının eski ismi Maugout ve Droit-Mur sokağınınki ise Eglantiers yani “Beyaz Gülağaçları Sokağı” idi. Çünkü insanlar orada taşları yontmazdan evvel Tanrı çiçekler yetiştiriyordu.</span></p>
		</div>
	</body>
</html>