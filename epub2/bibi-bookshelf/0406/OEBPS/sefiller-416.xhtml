<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-416</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-9-1"><span class="numara-alt char-style-override-1">Bahtsızlara Merhamet </span></p>
			<p class="numara-alt" id="toc_marker-6-9-2"><span class="numara-alt char-style-override-1">Mutlulara Müsamaha</span></p>
			<p class="tp-1"><span class="Normal char-style-override-1" xml:lang="tr-TR">Mutlu olmak müthiş bir şeydir! İnsanlar nasıl memnun olur! Nasıl da mutluluğu yeterli görür! Hayatın hayal edilen maksadı olan mutluluğu yakalayınca asıl, hakiki maksadı olan görevi nasıl unutur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber şurasını söyleyelim: Marius’u suçlamak haksızlıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce söylediğimiz gibi, evliliğinden evvel Marius Mösyö Fauchelevent’a sorular sormamış; evlendikten sonra da sorgulamaktan korkmuştu. Verdiği sözden, yaptığı vaadden pişman oldu. Jean Valjean’da gördüğü ümitsizliğe karşı bu imtiyazı, bu müsaadeyi vermekle hata ettiğini itiraf ediyordu. Jean Valjean’ı yavaş yavaş evinden uzaklaştırmağa, Cosette’in fikrinden ve hafızasından çıkarmağa çalışmakla yetinmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daima Jean Valjean ile Cosette’in arasına girmiş ve bu suretle Cosette’in Jean Valjean’ı görmeyerek ona kafa yormayacağı ümidine düşmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kendisine göre gerekli ve doğruya yakın olduğuna hükmettiği şeyi uyguluyordu. Jean Valjean’ı şiddete başvurmadan fakat zaaf ve tereddüt göstermeden uzaklaştıracak, şimdiye kadar görülmüş ve bundan sonra da görülecek sebeplerin mevcut olduğunu zannediyordu. Almış olduğu bir davada Banker Laffitte’in eski bir memuruna rastlayarak talep etmeksizin, aramaksızın, esrarengiz bilgiler elde etmişti. Fakat gerçekte onları saklamayı vaadettiği sırra hürmeten ve Jean Valjean’ın bulunduğu tehlikeli vaziyet sebebiyle, idareten derinleştirememişti. Hatta o sırada büyük, ciddi, mühim bir görevi yerine getirmekle mükellef bulunduğunu sanıyordu. O da, en gizli bir şekilde araştırdığı bir şahsa o altı yüz bin frangı iade etmek göreviydi. Şimdilik de o paraya el sürmekten çekiniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette gelince, bu sırlardan hiçbirine dair bir bilgisi yoktu. Bu yüzden onu suçlamak zordur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in üzerinde Marius’un mıknatısî, büyük bir tesiri vardı, Marius’un arzularına adeta bir içgüdü ile uyum sağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Mösyö Jean” hakkında Marius’un bir maksadı olduğunu anlıyor ve bu meramına uygun hareket ediyordu. Kocasının kendisine bir şey söylemesine lüzum ve ihtiyaç yoktu. Onun sessiz maksatlarının müphem fakat açık baskısı altında kalıyor, ama tam anlamıyla itaat ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu husustaki itaati, Marius’un unuttuğunu, unuttuğu şeyi hatırlatmamaktan ibaretti. Bunu yapmak için de gayret göstermeğe bile lüzum yoktu. Cosette, sebep ve illetini bilmeden ve suçlanması gerekmeden ruhu o derecede kocasıyla bütünleşmişti ki, Marius’un zihninde karanlıkla örtülü olan şey, kendi zihninde büsbütün karanlık altında kalırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber pek de ileriye gitmiş olmayalım. Jean Valjean hakkındaki unutkanlığı, unutmuşluğu yüzeyseldi. Unutmaktan ziyade gaflet vardı. Esasen uzun müddet baba lafzı ile iltifat ettiği kişiyi fevkalade severdi. Fakat kocasını daha ziyade severdi. Bir tarafa meyleden bu kalbin terazisini bozan şey de buydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen Cosette’in Jean Valjean’dan bahsedeceği gelir, onun böyle görünmemesine şaşırırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Galiba burada değil, seyahate gideceğini söylememiş miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi… İhtiyarın ikide birde böyle kaybolmak alışkanlığını biliyorsa da… Bu kadar uzun sürdürmezdi, diye düşünürdü. Birkaç defa Nicolette’i gönderip Jean Valjean’ın seyahatten dönüp dönmediğini sordurmuştu. Jean Valjean “Henüz gelmedi.” cevabını verdirirdi. Cosette’in dünyada Marius’tan başkasına ihtiyacı olmadığından, fazla sordurmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şunu da söyleyelim ki, Marius ile Cosette de bir müddet ortadan kaybolmuşlardı. Vernon’a gitmişlerdi. Marius Cosette’e babasının mezarını ziyaret ettirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius gittikçe Cosette’i Jean Valjean’dan çekmişti. Cosette de kendisini işin akışına bırakmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten bazı hususlarda çocuklarda evladın nankörlüğü diye lüzumundan fazla şiddetle bahsedilen şey, her zaman zannedildiği kadar ayıplanmayı ve şikâyeti gerektirecek bir şey değildir. Tabiatın nankörlüğüdür. Başka bir yerde söylediğimiz gibi, tabiat daima bir doğrultu takip eder. Tabiat canlı yaratıkları gelirken giderken ayırır, taksim eder. Gidenler karanlığa, gelenler ışığa doğru yönelmişlerdir. Burada bir sapma vardır ki, ihtiyarların tarafında gidilen yol ölümcüldür, gençlerin tarafında istek-dışı bir körfezdir. Evvela hissedilmeyecek derecede olan bu sapma, dalların ayrılmış olduğu gibi yavaş yavaş oluşur; dallar kütükten ayrılmayarak ondan uzaklaşırlar; kabahat onlarda değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gençlik sevincin, zevklerin; şiddetli ışıkların, aşkın bulunduğu yere gider; yaşlılık ise sona, yok olmaya yönelmiştir. Gerçi birbirinin nazarından kaybolmaz, fakat artık bir rabıta, bir yapışıklık kalmaz. Genç adamlar hayatın soğukluğunu, ihtiyarlar ise mezarın soğukluğunu hissederler. Bu zavallı çocukları suçlamayalım.</span></p>
		</div>
	</body>
</html>