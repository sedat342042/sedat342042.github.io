<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-24</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-2-2-6"><span class="numara-alt char-style-override-1">Pontarlier Peynir</span></p>
			<p class="numara-alt" id="toc_marker-2-2-7"><span class="numara-alt char-style-override-1"> İmalathanelerine Dair Tafsilat</span></p>
			<p class="tp-1"><span class="Normal char-style-override-1" xml:lang="tr-TR">Şimdi sofra başında geçen durumlar hakkında okuyuculara bir fikir vermek için Matmazel Baptistine’in Madam Boischeveron’a yazıp gönderdiği bir mektubu buraya alalım ki, mektupta Piskopos ile kürek mahkûmu arasında geçmiş olan konuşma pek safça ve dikkatli olarak tasvir edilmiştir:</span></p>
			<p class="indentmetin"><span class="Normal char-style-override-1" xml:lang="tr-TR">“….Bu adam hiç kimseye bakmıyor ve büyük bir hırs ve iştahla yemeğini yiyordu. Yemekten sonra dedi ki:</span></p>
			<p class="indentmetin"><span class="Normal char-style-override-1" xml:lang="tr-TR">- Rahip Efendi, yediklerimiz iyi ve benim için de çoktur. Ancak kendileriyle yemek için beni bırakmayan o arabacıların size nisbetle daha iyi yediklerini de itiraf edeyim.</span></p>
			<p class="indentmetin"><span class="Normal char-style-override-1" xml:lang="tr-TR">Herifin bu sözü -laf aramızda- biraz gücüme gitti. Ağabeyim ona şu cevabı verdi:</span></p>
			<p class="indentmetin"><span class="Normal char-style-override-1" xml:lang="tr-TR">- Onlar benden daha çok yorgundurlar.</span></p>
			<p class="indentmetin"><span class="Normal char-style-override-1" xml:lang="tr-TR">- Hayır, yorgunluktan değil, paralarının çokluğundan. İyi görüyor ve anlıyorum ki, siz fakirsiniz. Belki de rahip de değilsiniz. Köy rahibi misiniz? Değilseniz bile olmanız yarı yarıya ihtimal dâhilindedir.</span></p>
			<p class="indentmetin"><span class="Normal char-style-override-1" xml:lang="tr-TR">- Cenab-ı Hak âdil ve kerimdir.</span></p>
			<p class="indentmetin"><span class="Normal char-style-override-1" xml:lang="tr-TR">Bir lahza sonra konuşmasına devam etti:</span></p>
			<p class="indentmetin"><span class="Normal char-style-override-1" xml:lang="tr-TR">- Mösyö Jean Valjean, Pontarlier’ye mi gideceksiniz?</span></p>
			<p class="indentmetin"><span class="Normal char-style-override-1" xml:lang="tr-TR">- Evet, gitmeğe mecburum. Yarın sabah şafakla yola çıkmam gerekiyor. Yolculuk güç oluyor. Gecelerin soğukluğu nisbetinde gündüzleri de sıcak oluyor.</span></p>
			<p class="indentmetin"><span class="Normal char-style-override-1" xml:lang="tr-TR">- İyi bir memlekete gidiyorsunuz. İhtilal zamanında ailem mahv ve perişan olunca ilk olarak Franche-Compte’ye iltica ettim ve bir müddet kol gücünün semeresi ile geçinmeye mecbur kaldım. Çok arzulu idim. İyi bir iş de bulmuştum. Orada birinin bir işe uygun bulunması zor bir iştir. Kâğıt fabrikaları, debbağhaneler, yağhaneler, taktirhaneler (içki damıtılan yerler); çalar saat, çelik, bakır fabrikalarıyla en az yirmi demir imalathanesi mevcuttur. Bunlardan Lods, Chatillon, Audincourt ve Beure’de bulunan dördü önemlidir. </span></p>
			<p class="indentmetin"><span class="Normal char-style-override-1" xml:lang="tr-TR">Yanılmıyorsam, ağabeyimin saydığı isimler bunlardı. Daha sonra bana dönerek sordu:</span></p>
			<p class="indentmetin"><span class="Normal char-style-override-1" xml:lang="tr-TR">- Sevgili hemşirem, orada bizim bir akrabamız yok mu?</span></p>
			<p class="indentmetin"><span class="Normal char-style-override-1" xml:lang="tr-TR">Ben:</span></p>
			<p class="indentmetin"><span class="Normal char-style-override-1" xml:lang="tr-TR">- Evet, vardı. Bunlar arasında Mösyö de Lucenet, krallık zamanında Pontarlier kapıları muhafızlığına memurdu.</span></p>
			<p class="indentmetin"><span class="Normal char-style-override-1" xml:lang="tr-TR">Ağabeyim:</span></p>
			<p class="indentmetin"><span class="Normal char-style-override-1" xml:lang="tr-TR">- Evet, hatırladım. Fakat 93’te kimsenin arkasında akrabası olmayıp yalnız kollarına dayanmaktan başka çare yoktu. Ben çalıştım. Mösyö Valjean, gideceğiniz memlekette pek güzel peynir fabrikaları vardır ki, bunlara yemişçi dükkânları adını verirler…</span></p>
			<p class="indentmetin"><span class="Normal char-style-override-1" xml:lang="tr-TR">Velhasıl ağabeyim bu adama bir yandan yedirmekle beraber Pontarlier peynir fabrikalarına dair uzun uzadıya tafsilat veriyordu. Bu tariflerden orada iki türlü fabrika bulunduğu anlaşılıyor. Bunlardan biri büyük ahırlardır ki, zengin kimselere aittir. Bunlarda kırk, elli inek vardır. Her yaz bunlarla yedi-sekiz bin (tekerlek) miktarında peynir imal olunur. Diğerleri ortak ahırlardır ki, fakirlere mahsustur. Bunlar da köylülerden ibaret olup ineklerini bir araya getirerek, ürettikleri peynirleri sonra aralarında paylaşırlar. Rehin olarak bıraktıkları inekleri için bir adam tutarlar ki, buna “Grurin” derler. Bunlar günde üç defa süt toplarlar ve südün miktarını bir çetele üzerinde işaret ederler. Peynircilik işi Nisanın sonuna doğru başlar. Haziranın ortasında ise peynirciler ineklerini alıp dağlara götürürler.</span></p>
			<p class="indentmetin"><span class="Normal char-style-override-1" xml:lang="tr-TR">Jean Valjean yedikçe kuvvet ve hayat buluyordu. Ağabeyim, bu adama pahalılığından dolayı içmediği Mauves şarabı içiriyordu. Huyunu bilirsiniz ya: Bütün bu detayları büyük bir hoşnutlukla verdiği sırada, nazikçe ve şaka yollu konuya beni de karıştırıyordu.</span></p>
			<p class="indentmetin"><span class="Normal char-style-override-1" xml:lang="tr-TR">Peynir şirketlerinin kullandıkları adam konusunun önemine muhatabının dikkatini çekmek için birkaç defa tekrarladığına bakılırsa, doğrudan doğruya ve kabaca söylemeyi arzu etmiyor, zımnen o işi tavsiye etmek istediği anlaşılıyordu. Bir şey nazar-ı dikkatimi çekti. Bu adam size tarif ettiğim adamdı. Hâlbuki kardeşime, Hz. İsa’ya dair birkaç söz istisna edildiği takdirde, gelişinden sonra zamanla yemekte ne haline, ne de kendisinin kim olduğuna dair hiçbir şey söylemedi. Hâlbuki bu pek iyi bir fırsattı. Kardeşimin yerinde başkası olsaydı, şüphesiz elinde bulunan bu adamın maddeten doyurulması ve güçlenmesiyle beraber manen de faydalı ve etkili öğütlerle beslenip eğitilmesine ve bu suretle kendisine iyi bir gelecek hazırlamasına dikkat ve gayret ederdi. Kardeşim ise, ismini, memleketini ve mazideki hayatını sorgulamadığı gibi, böyle bir soru sorulduğunda ortaya çıkacak olan kabahati hatıra getirecek sözlerden de çekinir görünüyordu.</span></p>
			<p class="indentmetin"><span class="Normal char-style-override-1" xml:lang="tr-TR">Hatta Pontarlier dağlarında sakin köylülerin semaya yakın yüksek bir yerde nasıl tatlı bir hayat geçirdiklerini, bu saf ve masum adamların ne derece mutlu ve bahtiyar olduklarını anlattığı sırada, ağzından kaçırdığı sözlerde muhatabının kalbinin kırılmasına yol açan bir söz bulunur korkusuyla konuyu kısa kesivermişti. Ağabeyimin kalbinden geçeni anlamak fikriyle düşündüm ve yanılmıyorsam anladım. Şüphesiz Jean Valjean adındaki bu adam, başındaki felaket sebebiyle ızdırap içinde bulunuyordu ve teselliye muhtaçtı. O halde diğer mesut insanlar gibi onu da tatlı sohbet konularıyla meşgul ederek bir lahza olsun ızdırabından ayırmağa ve acısını hafifletmeğe çabalıyordu.</span></p>
			<p class="indentmetin"><span class="Normal char-style-override-1" xml:lang="tr-TR">Şefkat ve merhamet bunu gerektirir. Bir felaketzedenin gönlünün alınması da bir tür ve belki de en iyi cinsinden bir sadaka sayılır. Böyle bir nezaket ve insaniyet yaradılışın prensiplerinden olup bu yolda verilecek bir takım vaaz ve nasihatlere de tercih edilir. Bir adamın ağrıyan yerine dokunmamak gerekir. Zannedersem kardeşim de bu nazik ve mühim noktaları düşünüyordu. Herhalde diyebilirim ki, bu düşüncede bulunması galip ihtimal olan kardeşim bu konuda bana hiçbir şey hissettirmemiştir. Hal ve hareketlerinde zerre kadar bir değişiklik eseri görülmemiştir. Mösyö Gedeon veya mahalle rahibi ile nasıl yemek yiyor ve ne halde bulunuyorsa, bu Jean Valjean ile yemekte de aynı halde bulunuyordu. Yemeğin sonuna doğru incir yiyorduk. Birden kapı çalındı. Kucağında çocuğuyla Valide Gerbaud içeri girdi. Kardeşim çocuğun alnından öptükten sonra yanımda bulunan on beş </span><span class="Normal char-style-override-1" xml:lang="tr-TR">sovluk bir akçeyi alarak annesine verdi. Jean Valjean, hiçbir şeye dikkat etmiyor, hatta pek çok yorulmuş olmalı ki söz bile söylemiyordu. Valide Gerbaud gitti; kardeşim her zamanki duasını bitirdikten sonra bu adama hitaben:</span></p>
			<p class="indentmetin"><span class="Normal char-style-override-1" xml:lang="tr-TR">- Zannederim yatmağa pek ihtiyacınız var. </span></p>
			<p class="indentmetin"><span class="Normal char-style-override-1" xml:lang="tr-TR">Dedi.</span></p>
			<p class="indentmetin"><span class="Normal char-style-override-1" xml:lang="tr-TR">Madam Magloire, derhal sofrayı kaldırdı. Yolcunun uykuya olan ihtiyacından dolayı artık bizim de çekilmemiz icap ettiğinden, Madam Magloire ile yukarı çıktık. Kısa bir süre sonra odamda bulunan bir karaca pöstekisini de Madam Magloire ile bu adamın yatağı için gönderdim. Geceleri gayet soğuk olduğunu, pöstekinin de pek iyi ısıttığını bilirsiniz. Yazık ki bu pösteki eskiyor. Tüyleri dökülüyor. Bu karaca pöstekisi ile sofrada bulundurduğum fildişi saplı bıçağı, kardeşim Almanya’da Tuna kaynakları civarında Töttlingen şehrinde satın almıştı.</span></p>
			<p class="indentmetin"><span class="Normal char-style-override-1" xml:lang="tr-TR">Biraz sonra Madam Magloire geldi. Çamaşır serdiğimiz salonda ikimiz de her zamanki duamızı bitirdikten sonra birbirimize bir şey söylemeksizin odalarımıza çekildik…”</span></p>
		</div>
	</body>
</html>