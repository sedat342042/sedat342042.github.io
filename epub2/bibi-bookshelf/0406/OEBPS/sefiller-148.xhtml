<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-148</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-3-6-12"><span class="numara-alt char-style-override-1">Küçük Picpus’un Sonu</span></p>
			<p class="tp-1"><span class="Normal char-style-override-1" xml:lang="tr-TR">Restorasyon Hükûmetinin kurulmasından itibaren Küçük Picpus Manastırı harap olmağa yüz tutmuştu. Daha sonra tarikat da benzerleri gibi çöküşe uğrayarak on sekizinci yüzyılla beraber büsbütün mahvolup gitmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Murakabe ve münacat, yani iç-hesaplaşmalar ve yakarmalar da insanların ihtiyaçlarındandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilalden az çok herkes etkilendiği gibi, bu da hariç kalmamıştır. Şüphesiz bundan sonra insanlığın ilerlemesine engel olmaktan ziyade ona destek olacak bir surete dönüşecektir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus Manastırı nüfusunu süratle kaybetti. Herkes manastırı terk etmeğe başlamış ve 1840’da Küçük Manastır’la Okulun nam ve nişanı kalmamıştır. Artık ne ihtiyar kadınlar, ne de genç kızlar kaldı. Bunlardan bir kısmı ölmüş, bir kısmı da savuşup gitmişti. Kuş gibi uçmuşlardı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sürekli ibadet tarikatının şiddeti herkesi yıldırmış olduğundan kimse bu yola girmeğe cesaret edemiyor ve girmiş olanlar da gittikçe azalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1845’de henüz birkaç sör manastıra giriyorlarsa da rahibe olanlar asla görülmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kırk yıl evvel mevcut rahibelerin miktarı yüze yakındı. Hâlbuki on beş sene evvel bunların miktarı yirmi sekizi geçmiyordu. Bugün ne miktardalar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">1847’de başrahibenin gayet genç olmasına bakılırsa seçilme dairesinin çok azalmış olduğunu söyleyebiliriz. Başrahibe henüz kırk yaşını doldurmamıştı. Miktar azaldıkça yorgunluk artar, herkesin görevi zorlaşır. Bu sebeple artık Saint-Benoit tarikatının güç tüketen şiddetine tahammül edenlerin miktarı on ikiyi geçmiyor ve esasen ağır olan yük, asıl ağırlığını koruyordu. Rahibelerin sayısı olağanüstü azalmış olduğu halde yükün ağırlığı değişmiyordu. Öte yandan bu kadar ağırlığa tahammül edemeyenler ölüyordu. Bu kitabın yazarı henüz Paris’te ikamet ettiği sırada bunlardan biri yirmi beş ve diğeri yirmi üç yaşında olarak, ikisi vefat etmişti. Julia Alpinula gibi: “Buradayım, yirmi üç yıl yaşadım!” diyebilir. Bu çöküş sebebiyle manastırda genç kızlara mahsus olan okul kapandı ve kızların eğitim öğretiminden kesinlikle vazgeçildi.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="tp-sb"><span class="Normal char-style-override-1" xml:lang="tr-TR">Bu meçhul, karanlık ve esrarengiz binanın önünden geçip de içine girmemek, Jean Valjean’ın hüzün verici macerasını takip ederken bize katılanların meraklarını gidermeyi düşünerek oraya bakışlarını oraya yönlendirip sokmamak doğru olamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz eski usullerle dolu olduğu halde bugün yeni sanılan bir manastıra girdik. Bu, adeta kapalı bir bahçedir. Bu garipliklerle dolu olan yerden detaylı olarak ve aynı zamanda saygıyla bahsettik. Hürmet ve itibarı tafsilatla kaynaştırabilecek derecede muhafazaya gayret ettik. Hepsini anlamıyoruz, fakat hiçbir şeyi hor da görmüyoruz. Celladı kutsayan Joseph De Maistre’nin safdilliğinden ne kadar uzak bulunuyorsak, haçı alaya almaya kadar varan Voltaire’in kayıtsızlığından da o nispette uzak bulunuyoruz. Sırası gelmişken Voltaire’in bu kayıtsızlığını mantığa aykırı bulduğumuzu söyleriz. Calas’yı nasıl müdafaa ettiyse İsa’yı da öyle müdafaa edebilirdi. O, katledilmiş bir hakîm (bilge) değil miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">…..</span></p>
			<p class="Temel-Paragraf"><span class="Normal char-style-override-1" xml:lang="tr-TR">On dokuzuncu yüzyılda diyanet fikri krize uğruyor. Öğrenilmiş şeyler terk edilip unutuluyor. Gerçi bu iyi bir hareket ise de henüz öğrenilecek şeyler bulunduğunu da göz önünde tutmak lazım gelir. İnsan kalbinde boş yer yoktur. Fena denemeyecek olan bazı yıkımlar gerçekleştiriliyor. Bu yıkımlara mukabil yeni kurumlar ve yeni yapılar gerektiğini de unutmamalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yeni yapılanmalar beklediğimiz sırada, yıkılan şeyler olmasını ve tekrarlanmasını önlemek için onları inceleyelim: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Geçmişin taklitleri sahte birer isim alarak istikbal suretinde yüzünü gösterir. Bu mazi denilen cadı, geçiş tezkeresini daima taklit etmeğe eğilimlidir. Bu tuzağa düşmekten uzak durmalıyız. Geçmişin hurafeler adında bir çehresi vardır. Riya namına bir de maskesi vardır. Bu maskeyi çekip atmalı ve o çehreyi açmalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırlara gelince: Bu, muğlak ve karmaşık bir meseledir. Öyle ki, onları mahkûm eden, bir medeniyet meselesidir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ama yine öyle bir hürriyet meselesidir ki, onları himaye eder!</span></p>
		</div>
	</body>
</html>