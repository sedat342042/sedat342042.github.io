<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-337</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-5-14-7"><span class="numara-alt char-style-override-1">Jean Prouvaire’in Manzumesi Sona Erer</span></p>
			<p class="tp-1"><span class="Normal char-style-override-1" xml:lang="tr-TR">Herkes Marius’un etrafına toplandı. Courfeyrac onu candan kucakladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen buradasın ha?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne saadet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam zamanında geldin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen olmasaydın ben şimdi ölmüş olacaktım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen olmasaydın ben de çoktan hapı yutmuş olacaktım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lider nerde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lider sensin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un bütün zihin gücü sarsıldı. Büyük bir buhran içinde olduğu halde, şimdi de bir girdap içinde bulunuyordu. Bu girdap, ona mevcudiyetini unutturuyordu. Hayatın pek uzak bulunduğunu hissediyordu. Meğer muhabbet ve sevinçle dopdolu iki aylık hayatının sonu bu müthiş girdapla noktalanıyormuş. Cosette artık kendisi için belirsiz ve yok olup gitmiş bir şeydi. Şimdi azminin önünde, ayakları dibinde bir barikat bulunuyordu. Mabeuf Cumhuriyet uğrunda hayatını feda etmişti. Kendisi ise ihtilalcilere lider oluyordu. Bütün bu şeyler, kendisine müthiş bir kâbus gibi görünüyordu. Etrafındaki mevcut şeylerin gerçek olduğuna inanmak için nefsini zorlamağa mecbur oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, mümkünsüzlüklerden başka bir muhakkaklık, bir mutlaklık olmadığını ve bundan çıkarılması lazım gelen şeyin delillendirilemeyenden ibaret olduğunu idrak etmek için pek az yaşamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anlaşılmaz bir oyuna hazırmış gibi, kendine ait dramın uygulanmasında hazır bulunuyordu. Direğe bağlı bulunan ve barikata yapılan hücum sırasında hiçbir harekette bulunmamış olan; inandığı şeyler uğruna bin türlü acıya katlanan, yapılan zulümlere karşı sabır ve metanet gösteren, aynı zamanda adalet dağıtmakla görevli bir hâkime mahsus büyüklükle ihtilalin seyrini izleyen Javert’i görememişti. Zihnindeki karmaşa buna müsait değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada saldıranlarda bir hareket görülmüyordu. Sokağın sonunda gidip geldikleri, sonra bir yere toplanıp dağıldıkları işitiliyordu. Fakat bunlar, gerek yeni emirler beklemelerinden, gerek ele geçirilemez durumda olan barikata bir daha hücum etmeden evvel yardım kuvveti almayı umduklarından dolayı bir adım ileri atamamaktaydılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyancılar nöbetçiler dikmişlerdi. Bunların bir kısmı Tıbbiye Okulu öğrencilerinden olduğu için yaralıların yaralarını sarmağa başlamışlardı. Masalar, meyhane dışına atılarak yalnız biri tiftik, diğeri kurşun yapmağa ayrılmış iki masa ile üzerinde Baba Mabeuf’un cesedi bulunan masa muhafaza edilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meyhaneden dışarı çıkarılan masaları barikattaki engellere eklemişlerdi. Masaların kaldırılmasıyla açılan yerlere dul Madam Hucheloup ile hizmetçi kızlarının yatakları serilerek üzerlerine yaralılar yatırılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Corinthe’de ikamet eden üç zavallının ne oldukları bilinmiyordu. Sonradan bunların mahzende saklanmış oldukları anlaşıldı.</span></p>
			<p class="tp-sb"><span class="Normal char-style-override-1" xml:lang="tr-TR">Saldırganların kuşatmasından kurtulan barikat dâhilindeki isyancıların sevinci, yerini heyecana bırakmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yoklama yapıldı. İsyancılardan biri noksandı. Bu kimdi? En çok sevilenlerden, en cesurlardan biri olan Jean Prouvaire. Yaralılar arasında aranıldı. Bulunamadı. Telef olanlar arasında da yoktu. Esir düştüğüne şüphe kalmadı. Combeferre, Enjolras’ya hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dostumuzu aldılar; bizde de onların bir memuru var. Bu hafiyenin ölümünü istiyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, ama Jean Prouvaire’nin yaşamasını istediğim kadar bu hafiyenin ölmesini istemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu konuşma, aşağıdaki salonda ve Javert’in bağlı bulunduğu direğin yakınında geçiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle ise mendilimi bastonuma bağlar, barış elçisi sıfatıyla bizim adamla onlarınkinin değiş-tokuşunu teklif ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras Combeferre’nin koluna dayanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dinle! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="tp-sb"><span class="Normal char-style-override-1" xml:lang="tr-TR">- Sokağın nihayetinde manidar bir silah şakırtısı var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada birinin:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaşasın Fransa! Yaşasın istikbal!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdığı işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Prouvaire’in sesi tanındı. Bir ışık parladı. Ardından bir silah sesi işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre yazıklanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eyvah! Onu öldürdüler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="tp-sb"><span class="Normal char-style-override-1" xml:lang="tr-TR">Enjolras, Javert’e dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dostların seni kurşuna dizilmeğe mahkûm ettiler!</span></p>
		</div>
	</body>
</html>