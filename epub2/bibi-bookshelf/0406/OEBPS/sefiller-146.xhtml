<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-146</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-3-6-10"><span class="numara-alt char-style-override-1">Bir Yakalık Altında Bir Asır</span></p>
			<p class="tp-1"><span class="Normal char-style-override-1" xml:lang="tr-TR">Picpus Manastırı’nın eski ve bugünkü durumuna dair gerekli bilgileri vermiş olduğumuz gibi, açtığımız bir pencereden okuyucularımıza manastırın içini de gösterdik. Birer sır hükmünde olup dikkat çeken ve garip görünen noktalarını açıkladık. Bu konuda birkaç söz daha söyleyeceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Manastır’da Fontevrault Manastırı’ndan gelmiş bulunan asırlık bir rahibe bulunmaktaydı. Bu, Büyük İhtilal’den evvel dünyalık bir kadındı. XVI. Louis zamanında mühürdarlık etmiş olan Miromesnil ile pek yakından tanıdığı Duplat adındaki bir kadın reisten bahsederdi. Bu iki ismi her zaman övünerek zikrederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fontevrault Manastırı’nın âdeta bir şehir olduğunu ve içinde sokaklar bulunduğunu söylerdi. Konuşma tarzından okul kızları pek hoşlanırlardı. Her sene manastıra gelişinin yıldönümü merasimini yapar ve bu törende rahibe: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, Saint-Francesco’dan ve bunun yerine geçen Saint-Julien’den ve bundan Eusebe ve Saint-Eusebe’den Procope ve ilh.dan ders görmüştür. Pederim, ben de sizden ders görüyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek genç kızları örtüleri altında hafif ve latif bir surette güldürürdü. Muganniye rahibeler bu tebessümlere karşı kaşlarını çatarlardı </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu asırlık rahibe önceleri bir takım hikâyeler anlatırdı: Gençliğinde yani on sekizinci yüzyılda Bernardin rahipleri adeta silahşörlere benzerlermiş. Büyük İhtilal’den evvelki Şampanya ve Burgonya (Champagne ve Bourgogne) ahalisinin ahlak ve âdetlerinden ve bilhassa dört şaraptan bahsederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük adamlardan -mesela bir mareşal, bir prens, bir dük ve ayan üyelerinden- biri bu şehirlerden geçtiği zaman o zatı karşılar, dört türlü şarabı içine alan dört kupa takdim ederlermiş. Birinci kupanın üzerinde “Maymun şarabı”, ikincisinin üzerinde “Arslan şarabı”, üçüncüsünün “Koyun şarabı” ve dördüncüsünde ise “Domuz şarabı” yazılırmış.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu nitelemeler bir sarhoşun şarap içtiği zaman düşeceği dört dereceyi gösterirmiş. İlk sarhoşlukta neşelenir, ikinci derecesinde hiddetlenir, üçüncü derecesinde şaşırır ve dördüncüsünde ise aklî ve manevî melekelerini kaybederek bir domuz derekesine inermiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daima kapalı duran dolabında gizli ve çok sevdiği bir şeyi vardı.  Fontevrault tarikatı bu şeye müsait olup kadın bu şeyi kimseye göstermezdi. Ara sıra çıkarıp gizlice seyredermiş ki, buna da mensup olduğu tarikat mani değilmiş. Eğer bu esnada birinin sofada gezindiğini işitirse, mümkün olabildiği kadar sürat ve dikkatle dolabını kapatırmış. Bu şeyden kendisine bahsedildiği zaman susmayı tercih eder, isterse konuşurdu. Her ne kadar bu şeyin ne olduğunu öğrenmek arzu ve merakında bulunulmuşsa da başarılamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırda işi olmayanlarla canı sıkılanlar için ihtiyar rahibenin bu hali meşguliyet vesilesi oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gizli ve kıymetli şey acaba neydi?  Çok yaşlı bir kadın için bu şey âdeta bir hazine idi. Kıymetli bir tesbih veya kutsal bir kitap mıydı? Yoksa tesiri denenmiş bir muska mıydı? Vakit harcandığı, zihin yorulduğu halde bu şeyin ne olduğunu kimse öğrenememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe öldüğü zaman hemen dolabına koştular. İhtimal ki kocakarı henüz ruhunu teslim bile etmemişti. Dolap açıldığı zaman üç kat beze sarılmış mukaddes bir paten</span><span class="dipnot"><a class="footnote-link" href="#footnote-233-46" id="footnote-233-46-backlink">46</a></span><span class="Normal char-style-override-1" xml:lang="tr-TR"> meydana çıktı. Bu kabın üzerinde eczacı çırakları tarafından büyük şırıngalarla takip edilmeleri sebebiyle uçmakta bulunan aşk ilaheleri resimleri vardı. Resim dikkate değer olduğu kadar eğlenceliydi.  Ahlak bakımından bu resimden kastedilen şeye gelince: Aşkın cismanî bir elem ile mağlup olduğu ima ediliyordu. Üzerindeki resimle ihtimal ki, Moliére’e bir fikir vermek şerefini kazanmış olan bu kap 1840 yılı Eylülüne kadar mevcuttu.  Daha sonra Beaumarchais caddesinde bir eskici dükkânında satılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yaşlı kadın dışarıdan kimsenin ziyaretini kabul etmezdi. Sebebine gelince: Görüşme odasının elem verici manzarası bana ızdırap veriyor, derdi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-46-backlink" id="footnote-233-46">46</a><span class="Normal char-style-override-1" xml:lang="tr-TR">	Kilisede kullanılan ve kutsal sayılan bir tabağı andıran bir tür kap.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>