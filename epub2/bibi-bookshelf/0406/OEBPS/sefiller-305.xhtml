<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-305</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-9-3"><span class="numara-alt char-style-override-1">Mösyö Mabeuf</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean’ın kesesi Mösyö Mabeuf için faydasız oldu. Mösyö Mabeuf kendi saygıdeğer masumiyeti ile yıldızların hediyesini kabul etmemişti. O, bir yıldızın altın lavı şeklinde paraya dönüştüğüne bir türlü ihtimal veremiyordu. Gökten düşen bu kesenin Gavroche’tan geldiğini de anlayamadığından keseyi mahallenin polis komiserine götürdü. Sahibinin ortaya çıkmasını beklemek üzere kaybolmuş eşyalar arasında saklanmak üzere komisere emanet edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kese gerçekten kayboldu. Söylemeğe hacet yoktur ki, onu kimse arayıp istemedi, Mösyö Mabeuf’a da yardımı dokunmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada Mösyö Mabeuf düşüşüne devam ediyordu. Çivit üzerine yaptığı denemeleri Botanik Bahçesinde Austerlitz’deki bahçeden fazla bir başarı getirmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sene evvelden beri hizmetçi kadının maaşlarını verememişti, bu sene görmüş olduğumuz gibi, ev kirasını borçlanmağa başlamıştı. Emniyet Sandığı, on üç ay geçtikten sonra </span><span class="Normal-i char-style-override-1" xml:lang="tr-TR">Flora</span><span class="Normal char-style-override-1" xml:lang="tr-TR"> (=Bitkiler) adındaki kitabının bakır klişelerini satmıştı. Bunları satın alan kazancılar tencere yapmışlardı. Bakırlar satıldıktan sonra yanındaki perakende kitabı bile tamamlamağa muktedir olamayacağını anlayarak, bütün mevcutlarını ehven fiatla bir sahafa yıpranmış kitaplar halinde toptan sattı. Bütün hayatı boyunca çalışarak oluşturduğu eserden elinde hiçbir şey kalmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kitapların bedelini yemeğe başladı. Geçiminin bu zayıf kaynağının bitmek üzere olduğunu görünce sevgili bahçesinde çalışmaktan vaz geçerek onu öylece bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan evvel, hem de çok evvel, ara sıra yemekte olduğu iki yumurta ile bir parça sığır etini terk etmişti. Patates ve ekmekle karın doyuruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eşyaları sattı. Sonra yatak takımından olmak üzere çift bulunan her ne varsa onları, arkasındaki elbiseden fazlasını, ikinci yorganını, daha sonra ot numuneleriyle çiçek resimlerini satmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat kıymetli kitaplar henüz duruyordu, bunların arasında cidden nadir olanları vardı: 1560 senesinde basılmış olan</span><span class="Normal-i char-style-override-1" xml:lang="tr-TR"> Kitab-ı Mukaddes Tarihi</span><span class="Normal char-style-override-1" xml:lang="tr-TR">, Pierre de Besse’nin </span><span class="Normal-i char-style-override-1" xml:lang="tr-TR">İnciller Arasındaki Benzerlikler</span><span class="Normal char-style-override-1" xml:lang="tr-TR">; Jean de La Haye’in Navarre Kraliçesine sunduğu </span><span class="Normal-i char-style-override-1" xml:lang="tr-TR">Marguerites de la Marguerite</span><span class="Normal char-style-override-1" xml:lang="tr-TR">, Villiers Hotman’ın yazmış olduğu </span><span class="Normal-i char-style-override-1" xml:lang="tr-TR">Elçilerin Haysiyet ve Görevleri,</span><span class="Normal char-style-override-1" xml:lang="tr-TR"> 1644 senesinden bir botanik kitabı:</span><span class="Normal-i char-style-override-1" xml:lang="tr-TR"> Florilegium Rabbinicum</span><span class="Normal char-style-override-1" xml:lang="tr-TR">, 1567’den </span><span class="Normal-i char-style-override-1" xml:lang="tr-TR">Tibulle, </span><span class="Normal char-style-override-1" xml:lang="tr-TR">1644 yılında Lyon’da basılan bir </span><span class="Normal-i char-style-override-1" xml:lang="tr-TR">Diogéne Laêrce </span><span class="Normal char-style-override-1" xml:lang="tr-TR">ve benzeri daha bir takım ender kitaplar mevcuttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf odasında kesinlikle ateş yakmıyor, mum yakmağa mecbur kalmamak için akşamla beraber yatıyordu. Sanki komşusu ve civarında oturan kimsesi yoktu. Sokağa çıktığı zaman ondan çekiniyorlar, bunu da o hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çocuğun sefaleti bir anneyi müteessir eder, bir gencin sefaleti bir genç kızı düşündürür, bir ihtiyarın sefaleti kimseyi etkilemez. Bütün zaruret ve sefaletlerin en soğuğu budur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber Mabeuf Baba masumane neşesini tamamen kaybetmemişti. Gözleri kitapları üzerine çevrilince bir kuvvet kazanıyor, mevcudu bir tek olan </span><span class="Normal-i char-style-override-1" xml:lang="tr-TR">Diogéne Laêrce’</span><span class="Normal char-style-override-1" xml:lang="tr-TR">yı seyrettikçe gülümsüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En lüzumlu olan şeylerin dışında alıkoymuş olduğu bir şey varsa o da camlı dolabıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Plutarque Ana ona dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öğle yemeği için bir şey alacak param yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun öğle yemeği dediği şey biraz ekmekle dört beş patatesten ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabeuf cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Veresiye al.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilirsiniz ki kimse vermiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf dolabını açarak kitaplarına birer birer, uzun müddet baktı. O andaki hali, evlatlarını azaltmağa mecbur olan bir babanın onlardan birini seçmek üzere baktığı gibiydi. Bir müddet seyrettikten sonra kitaplardan birini alıp koltuğunun altına koydu, sokağa çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki saat sonra döndüğünde koltuğunun altında bir şey yoktu. Masanın üzerine bir buçuk frank koyarak Plutarque Anaya seslendi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yiyecek alırsınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamandan itibaren ihtiyar kadın Mabeuf Baba’nın çehresine teessürün bir gölgesi düştüğünü gördü ki, bu bulutumsu gölge artık oradan yok olmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün, daha ertesi gün tekrar işe başlamak icap ediyordu. Mösyö Mabeuf her gün koltuğunda bir kitapla çıkar, cebinde parayla dönerdi. Eski kitap alan kitapçılar onu satmağa mecbur gördüklerinden, aynı yerden yirmi franga aldığı şeye bir frank verirlerdi. Cilt cilt bütün kütüphane o köprüden geçiyordu. Bazen kendi kendine derdi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben seksen yaşındayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kitaplar bitmeden evvel ömrünün son bulacağına eminmiş gibi başını sallıyor, günden güne gamlı hali artıyordu. Bununla beraber bir gün sevindi. Bir Robert Estienne ile evinden çıkıp onu otuz beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’a Malaquais rıhtımında satmış, Gres sokağında kırk </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">a satın aldığı bir Aldus ile dönmüştü. Hizmetçi Plutarque’a sevinçle şöyle demişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> borçlandım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf Ziraat Derneği üyelerindendi. Dernek üyeleri onun son derece zaruret içinde olduğunu biliyorlardı. Bir gün derneğin başkanı ziyaretine gelip ondan ziraat ve ticaret bakanına bahsetmeyi vaad etti. Vaadini de yerine getirdi.  Bakan, dernek başkanının söylediklerini duyduktan sonra hayretle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl? Hay hay! Bir ihtiyar âlim! Bir botanik âlimi! Zararsız bir adam! Onun için bir şey yapmalı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti. Ertesi gün Mösyö Mabeuf bakanın yanında yemeğe davet edildiğini bildiren bir tezkere aldı. Sevincinden titreyerek bu tezkereyi Plutarque Kadına gösterdi Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık korkma, merak edecek bir şey kalmadı. Kurtulduk.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kararlaştırılan günde bakanın yanına gitti. Yırtık kravatı, eski elbisesi, boyasız kunduraları ile kapıcıları hayrete düşürdüğünü gördü. Hatta bakan bile ona bir söz söylemedi. Saat ona kadar kendisine hitap edilmesini bekledi. Bakanın karısı bunun böyle uzun uzadıya oturmakta olduğundan sıkılmış olmalıdır ki, işitilecek derecede yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ihtiyar mösyö kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sormuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf gece yarısında yaya olarak evine döndü. Şiddetli bir yağmur yağıyordu. Giderken araba ücretini vermek üzere bir kitap satmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her gece yatmadan önce </span><span class="Normal-i char-style-override-1" xml:lang="tr-TR">Diogéne Laêrce</span><span class="Normal char-style-override-1" xml:lang="tr-TR"> kitabından birkaç sahife okumak âdetindeydi. Bu kitabın inceliklerine nüfuz edebilecek derece Grekçe bilirdi. Artık onun bundan başka neşelenebileceği bir şeyi yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böylece birkaç hafta geçti. Birdenbire Plutarque hasta düştü. Ekmekçiden ekmek alacak parası olmamaktan daha ağır, daha acı bir şey vardır: İlaç alacak parası olmamak! Bir akşam doktor çok pahalı bir ilaç vermişti. Bundan başka hastalık ağırlaşmakta olduğundan bir hastabakıcıya lüzum vardı. Mösyö Mabeuf kitap dolabını açarak baktı, orada bir şey kalmamıştı. Son cilt gitmiş, elinde sadece </span><span class="Normal-i char-style-override-1" xml:lang="tr-TR">Diogéne Laêrce</span><span class="Normal char-style-override-1" xml:lang="tr-TR"> kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kitabı koltuğu altına koyarak çıktı. O gün 1832 senesi Haziranının 4’üncü günüydü. Saint-Jacques kapısındaki kitapçı Royol’un yanına gidip eve elinde yüz frankla döndü. Beş franklık gümüş sikkeden ibaret olan bu meblağı ihtiyar kadının yanına koyarak hiç konuşmadan odasına çekildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün şafakla beraber bahçesinin kenarına oturdu. Çitin üzerinden onun bütün gün başı göğsü üzerine eğilmiş, gözleri yere dikilmiş olduğu halde hareket etmeden durduğunu geçenler görüyorlardı. Ara sıra yağmur yağıyorsa da ihtiyar bunun farkında değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öğleden sonra Paris tarafından olağanüstü bir takım gürültüler duyulmağa başladı. Bu, tüfek seslerine, kalabalık halkın bağrışmalarına benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabeuf Baba başını kaldırarak yoldan geçen bir bahçıvan gördü, sordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu nedir? Ne oluyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçıvan çapası omuzunda olduğu halde gayet rahat bir tavırla cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsyan var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsyan mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Paris’te dövüşüyorlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne için dövüşüyorlar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Tuhaf şey! Ben ne bileyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne tarafta?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tersane tarafında.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabeuf Baba eve girerek şapkasını başına koydu. Koltuğu altına koymak için bir kitap araştırdıysa da bulamadığından:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aaa! Doğru!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra dalgın bir halde Paris’e doğru gitti.</span></p>
		</div>
	</body>
</html>