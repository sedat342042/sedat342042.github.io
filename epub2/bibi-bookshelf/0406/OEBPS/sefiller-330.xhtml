<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-330</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-13-2"><span class="numara-alt char-style-override-1">Baykuş Bakışıyla Paris’in Görüntüsü</span></p>
			<p class="tp-1"><span class="Normal char-style-override-1" xml:lang="tr-TR">O sırada bir baykuş veya yarasa kanatlarıyla Paris üzerinde şöyle bir dolaşan bir mahlûk, hüzün verici ve acılı bir manzara karşısında bulunurdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şehir içinde şehre benzeyen ve Saint-Denis ile Saint-Martin sokaklarının içine aldığı binlerce küçük sokağın kesişim noktaları olup isyancıların istihkâm yerleri ve silah deposu olarak seçtikleri eski Halles mahallesi, şüphesiz o uçan mahlukun gözüne, Paris’in merkezinde, büyük, karanlık ve çukur bir açıklık gibi görünürdü. Orada bakış, bir girdaba tesadüf etmiş olurdu. Orada kırık fenerler, kapalı pencerelerle ne ışıktan, ne hayattan, ne de ses ve şamatadan bir eser görülebilirdi. Her şey orada kesilmiş oluyor, sona ermiş bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyancıların göze görülmez polis memurları her tarafta gözetleme yapıyorlar ve bu suretle intizam ve asayişi, yani geceyi korumağa özen gösteriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Az bir miktarı geniş bir karanlık içinde görünmez kılmak, bu karanlığın içine alabileceği imkân dâhilinde olan şeylerin sayısını artırmak, ihtilalin muhtaç olduğu taktik bir hazırlıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam olduktan, güneş gurûb ettikten sonra ışıklı her pencere bir kurşuna hedef olmuştu. Kurşunun ardından ışık yok olur, bazen ışıkla evde sakin bulunanlar da telef olurdu. Bu sebeple hiçbir yerde hareket ve faaliyetten eser görülemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oradaki evlerde hüküm süren şey korku ve dehşet, ümitsizlik, matem, şaşkınlık ve hayretti. Sokaklarda ise bir tür kutsal dehşet hükmünü icra ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Pencerelerin, hane katlarının uzun sıraları, ocak ve dam saçaklarıyla çamurlu ve ıslak kaldırımların üzerindeki yansımalar bile görünmez olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıdan aşağıya yoğun karanlığı seyreden bir gözlemci, belki ötede beride ve belirli mesafelerde epeyce fark edilip seçilemeyen ışıklarla, bu ışıkların oluşturdukları eğri ve tuhaf hatları ve bir takım garip inşaat kesintileriyle harabeler arasında yakılmış bir takım ışıkları görebilirdi. İşte o mahal, barikatların bulunduğu yerlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şehrin geri kalanı karanlıktan, sisten oluşmuş, ağır, mateme bürülü âdeta bir küçük denizdi ki, bunun üzerinde Saint-Jacques kalesi, Saint-Merry Kilisesi, insanların birer heyula olarak meydana getirdiği iki üç muazzam bina, korkunç ve hareketsiz birer gölge gibi duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütünlük arz eden bu uçsuz bucaksız sıkıntılı genişliğin etrafında, gelip gidenlerin henüz kesilmediği, bazı nadir gaz fenerlerinin yanmakta bulunduğu Paris mahallelerinde, gözlemci, kılıç ve meçlerin madenî parıltılarını, top arabalarının ağır ve sürekli gürültülerini her an artırıp yoğunlaştıran taburların sürekli hareketlerini, isyancıların etrafını yavaş yavaş sıkıştırıp kuşatan büyük heybetli kitleyi; orduyu görebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İstila edilen mahalle büyük ve müthiş bir mağaraydı. Her şey hareketsiz görünüyordu. Sanki gaflet ve ataletin ağır uykusuna yatmıştı. O mahalleye ulaşan bütün sokaklarda karanlıktan başka bir şey görünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte müthiş tuzaklarla, müthiş ve müphem çarpışmalarla dolu bir karanlık! İçeriye sızılması korkulu! Böyle bir mahalde bulunmak, insanın tüylerini ürpertir. Oraya girenler, kendilerini bekleyenlerin karşısında sarsılırlar ve bekleyenler de geleceklere karşı ürperirlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sokak köşesinde savaşçılar; gecenin karanlık ve yoğunluğunda ise ölüm ve kabir engelleri saklı! Bunlar olup bitiyordu. Orada tüfeklerin namlularından çıkan alevlerden başka bir ümit ışığı görülemez. Ölümün ani ve seri gürültüsünden başka bir şeye rastlanmaz. Nerede? Nasıl? Ne vakit? Bu bilinmiyor. Fakat muhakkak, kaçınılmaz bir halin olması mutlaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tarif edilen işte o mahalde hükûmet ile ihtilal, Hassa Ordusuyla halk cemiyetleri, burjuvalarla isyancılar gecenin karanlığında birbirlerini arayıp bulmak ve birbirleriyle vuruşmak üzere bulunuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her iki taraf da aynı ihtiyaç karşısında bulunuyorlardı: Ya oradan zafer kazanmış olarak çıkacaklar veya mahvolacaklardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle bir olağanüstü hal, öyle içe işleyen bir karanlık ki, en korkaklar kendilerinde bir azim ve karar, en cesurlar ise korku ve dehşet hisseder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten her iki tarafta da aynı maksat, aynı hiddetle aynı azim ve kararlılık vardı. Bir taraf için ilerlemek ölmek demekti; fakat hiç kimse gerilemeyi aklına getiremezdi. Diğer taraf için kalmak, muhakkak ölüm demekti; fakat hiç kimse kaçmayı düşünemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu işin ertesi gün sona ermesi, galibiyetin iki taraftan birinde kalması, ayaklanmanın bir ihtilal mi yahut sıradan bir çarpışmadan ibaret mi olduğunun netleşmesi lazımdı. Hükûmet de, parti ve gruplar da bunu böyle değerlendiriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük burjuvalar bile bu gerekliliği kavramaktan âciz değildi. Oradan; her şeyin karar yeri olan o mahallenin koyu karanlığına gömülmüş olan gecesinden acı ve ızdırap fikrinden başka bir şey ortaya çıkamazdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Can çekişen bir ruhun son nefesi kadar içler acısı ve bir musibet kadar öfkeli bir ses çıkıyordu ki o da Saint-Merry Kilisesinin çanıydı. Ortalıktaki matem havasını artıran bu çan sesinin karanlıklar içinde yankılanışı kadar insanın kanını donduran bir ses düşünülemezdi. Çoğunlukla öyle olur ya, o sırada sanki tabiat da insanların yapacağı şeylere uyum sağlamış gibi, bu işbirliğinin yıkıcı, yakıcı uyumunu bozan hiçbir şey yoktu. Yıldızlar gökyüzünden kaybolmuşlardı. Gayet ağır ve kasvetli bulutlar ufukları kaplamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu geniş mezar üzerine geniş bir kefen uzatılıyormuş gibi bu ölümcül sokakları kaplayan hava asude bir örtü bürünmüş, yer ve gök korkunç bir karanlığa gömülmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir takım ihtilal olaylarına sahne olmuş bulunan bu bölgede siyasi bir savaş hazırlanırken, gençler, gizli cemiyetler, okullar, temel prensipler adına, orta sınıflar da menfaatler adına birbirine çarpmak, üzere ilerlerken, yani herkes krizin son ve kat’î dakikasını çabuklaştırmağa uğraşırken, bu müthiş ve uğursuz mahallenin dışında, zengin mutlu Paris’in ihtişamı altında, eski Paris’in araştırılması imkânsız olan dipsiz boşluklarının en derin katmanları içinde, insanların tehdit edici karanlık homurtuları işitiliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Korkunç ve aynı zamanda kutsallık taşıyan, insanlığın vaveylasıyla Tanrı kelamından meydana gelmiş olup zayıfları korku ve haşyete düşüren, düşünce ve izan sahiplerini uyaran; aşağıdan arslan kükreyişi, yukarıdan şimşek çakması ve gök gürlemesi gibi işitilen bu ses, milletin sesidir.</span></p>
		</div>
	</body>
</html>