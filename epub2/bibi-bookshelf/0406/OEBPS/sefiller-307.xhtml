<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-307</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-10-1"><span class="numara-alt char-style-override-1">Meselenin Dış Yüzü</span><span class="dipnot"><a class="footnote-link" href="#footnote-233-128" id="footnote-233-128-backlink">128</a></span><span class="numara-alt char-style-override-1"/></p>
			<p class="tp-1"><span class="Normal char-style-override-1" xml:lang="tr-TR">İsyan ve kalkışma neden oluşur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiçbir şeyden ve her şeyden!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yavaş yavaş meydana gelen bir elektrikten, birdenbire ortaya çıkıp parlayan bir alevden, dolaşan bir kuvvetten, patlayan bir rüzgârdan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu rüzgâr konuşan kafalara, düşünen ve hayal kuran dimağlara, acı çeken ruhlara, için için yanan ihtiraslara, uluyan sefalet ve zaruretlere rastlar, onları beraber götürür ve sürükler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nereye?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rastgele. Otoriteye karşı, kanunlara karşı, diğerlerinin mutluluk ve selametine karşı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızgın inanmışlıklar, şiddetli gayretler, harekete geçmiş öfkeler, sıkıştırılmış duygular, heyecana getirilmiş genç cesaretler, civanmertçe körlükler, halden ve gelecekten endişe, değişme ve dönüşme arzusu, beklenmeyene ve bilinmeyene karşı atılışlar, sebepleri anlaşılmaz kalpten duygular, gizli garezler, açığa vurulmamış kin, hoşnutsuzluk, talihin kendisini kahrettiğini ve zarar görmesine sebep olduğunu sanan kişisel gururlar, refahtan mahrumluk, yıkımdan selamet ve kurtuluş ümidi, kısacası derhal ateş alan halktan insanlar bir isyanın asıl malzemesidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyada olanların en büyüğünden en küçüğüne kadar var olanlar, her şeyin dışında dolaşıp fırsat gözleyen mahlûklar, Çingeneler,  işi gücü olmayan adamlar, dört yol ağzı serserileri, sokaklarda gökkubbenin altında yatanlar, sefalet ve zaruretin, yokluk ve ihtiyacın meçhul adamları, çıplak kollar, yalın ayaklar isyanın failleridir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükûmetin, hayatın, talihin fiillerinden bir fiile karşı kalbinde gizli bir hoşnutsuzluğu olan her fert başkaldırıya katılır. Kalkışma başlayınca bir pehlivanın güreş alanına girince titremeğe başladığı gibi titremeğe, fitnenin ve başkaldırının girdabıyla sürüklenmekte olduğunu hissetmeğe başlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyan ve ayaklanma sosyal atmosferin bir kasırgasıdır. Bazı hava şartlarına göre birdenbire, apansız oluşarak burula burula yükselir, koşar, gürler, koparır, yolar, kazır, ezer, yıkar, söker, büyük ve küçük yaradılışları, güçlü ve zayıf akılları, ağaç gövdeleriyle saman çöplerini kendiyle beraber sürükler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun sürükleyip götürdüğü şeyler gibi dokunduğu, çarptığı şeyler de helak olmakla, mahvolmakla karşı karşıyadır. Onları birbirine karşı çarpıp kırar, döker. Kavradığı, tutup yakaladığı şeylere bilmem ne gibi bir olağanüstü bir kudret verir, rastgele tuttuğu şeyi olayların gücüyle doldurur, besler. Her şeyden bir mermi, tahrip edici bir şey çıkarır. Bir çakıl taşını gülle, bir hamalı general yapar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gizli siyaset kâhinlerinden bazılarının sözüne inanılmak gerekirse, iktidar açısından biraz karışıklık, istenilir bir şeydir. Onların söylediklerine göre, karışıklık, devirmediği hükûmeti kuvvetlendirir, orduyu sınar, halkın itaatini dağınıklıktan kurtarıp merkezde toplar. Polisin sinirlerini ve kol gücünü faaliyete getirir, sosyal bünyenin muazzam kadrosundaki kuvvet ve metaneti meydana çıkarır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine onların söylediklerine göre, ayaklanma bir tür idmandır, hemen hemen sağlığın korunmasıdır. Bir ayaklanmadan sonra hükûmet, idmandan sonra sağlıklı bünye, daha kuvvetli olan bir insan gibi diri ve güçlü olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan otuz sene evvel ayaklanma ve isyan başka açılardan değerlendiriliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her konuda kendini açıkça kabul ettiren bir usûl vardır: Aklıselim! Doğru ile eğri arasındaki bir çizgi, biraz üst perdeden yapılan bir açıklama, hatırlatma ve hafifseme ki, azarlamakla beraber mazur da görür. Böyle olduğu için, çoğunlukla cahilliğin aynı olan malumat-furuşluktan başka bir şey olmadığı halde, akıl ve zekânın bir mahsulü sanılır. İşte ortalama hizmet denilen siyaset usulü tam da bundan kaynaklanmıştır. Soğuk su ile sıcak su arasında bir ılık su kısmı vardır. İşte bu tür siyaset taraftarları, tamamen görünüşten ibaret olan sahte derinlik ile, sebeplere kadar çıkmayarak, etkileyene göz atmayarak etkiyi dağıtmağa çalışma esasına dayanan bu siyaset ile, genel meydanlar hareketleri cesaretlendirir. </span></p>
			<p class="tp-sb"><span class="Normal char-style-override-1" xml:lang="tr-TR">Bu siyaset taraftarlarını dinleyelim: Onlar diyorlar ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“1830 yılının semerelerini karıştırıp şekillendiren ayaklanmalar bu büyük inkılabın kısmen saflığını ortadan kaldırmıştır. Temmuz İnkılabı millet fırtınasının kuvvetli bir sarsıntısı olup onu derhal açık ve berrak bir hava takip etti. Siyasetin atmosferi bulut parçalarından arınmış ve açılmış bir hale geldi. Fakat ayaklanmalar bu semayı tekrar bulutlarla örttüler. Büyük-küçük halk gruplarının birleşip elbirliği yapmasıyla bu kadar şaşırtıcı bir inkılabı çekişmelere dönüştürerek aslından uzaklaştırdılar ve bozdular. Temmuz İnkılabında her ilerleme sarsıntısında olduğu gibi bir takım kırıklar meydana gelmiş, bunlar gizli ve saklı kalmıştı. Ayaklanma onları meydana çıkarıp gösterdi, acısını hissedilir bir hale getirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“‘A! Kırılmışmış!’ dedirtti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Temmuz İnkılabından sonra halk sadece milletin kurtuluşunu hissediyordu. Ayaklanmalardan sonra felaket hissedildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Her bir ayaklanma dükkânları kapar, sermayeyi azaltır, borsayı şaşırtır, ticareti zarara sokar, işleri durdurur, iflasları çoğaltıp hızlandırır. Meydanda para kalmaz, özel sermayeyi düşündürür, genel itibarı sarsar, sanayi bocalar, sermaye geri çekilir, işçi ücreti düşer, her tarafta korku ve ürkeklik, endişe ve telaş baş gösterir, bütün memlekete etkisinin aksettiği görülür; bunun sonucu da girdaptır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İlk gününde ayaklanmanın Fransa’ya yirmi milyona, ikinci günün kırk milyona, üçüncü günün altmış milyona; üç gün ayaklanmanın yüz yirmi milyona mal olduğu hesap edilmiştir. İşte malî sonuçları ki, altmış savaş gemisini batırıp yok eden bir muharebeyi kaybetmeğe, büyük bir felakete eşdeğerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ayaklanmanın, tarih açısından kendine mahsus bir ulvîliği olduğu şüphesizdir. Kaldırım savaşları çalı savaşlarından daha az ulvî, daha az dikkat çekici değildir. Birinde ormanların ruhu, diğerinde şehirlerin kalbi vardır. Birinin Jean Chouan’ı</span><span class="dipnot"><a class="footnote-link" href="#footnote-233-129" id="footnote-233-129-backlink">129</a></span><span class="Normal char-style-override-1" xml:lang="tr-TR">, diğerinin Jeanne’ı vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR"> “Ayaklanma, kızıl fakat şaşaalı bir ışıkla Paris menfez volkanının bütün çıkıntılarındaki çarpıklıkları, hayrete ve görülmeğe şayan şeyleri aydınlığa çıkarmıştır. Civanmertlik, fedakârlık, patırtılı neşelilik, cesaretin ilim ve tekniğin kısımlarından olduğunu ispat eden öğrenci, milletin sarsılması kabil olmayan muhafızlar ordusu, esnaf ve dükkâncılardan oluşmuş karargâhlar, çocukların yaptıkları kaleler, oradan geçenlerde ölüme önem vermemek gibi gariplikleri gösterdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Okullarla alaylar birbiriyle çarpıştılar. Gençlerle ihtiyarlar kavraştılar. Aynı cins ve milletten olan vuruşanlar arasında yalnız bir yaş farkı vardı. Yirmi yaşında kendine mahsus fikri için, kırk yaşında ailesi için ölen aynı cesur adamlar, iç savaşlarda daima gamlı olan ordu çılgınca cesarete takdirle, soğukkanlılıkla mukabele etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ayaklanma aşağı tabaka halkın korkak olmadığını ispat etmekle beraber orta sınıfın cesaretini de terbiye etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Pekâlâ, bütün bunlar dökülen kana değer mi? Dökülen kana karanlık oluşturan istikbali, tehlikeye düşen ilerlemeyi, iyiler arasında endişe ve telaşı, namuslu hürriyet taraftarlarının ümitsizliğini, inkılaba kendi eliyle açılan bir yaradan memnun olan yabancı monarşi hükûmetlerini, 1830 mağluplarının muzaffer bir tavırla ‘Biz demiştik ya!’ dediklerini ilave ediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İhtimal ki, büyümüş olan Paris’i, fakat şüphesiz küçülmüş olan Fransa’yı da ilave ediniz. Her şeyi olduğu gibi söyleyelim: Vahşi bir canavar haline gelmiş olan muntazam zaferin namusunu lekeleyen ve berbat eden katliamları da çılgınca hürriyete ekleyerek, birlikte ilave ediniz, sonra faydasıyla zararını bir düşününüz.</span></p>
			<p class="tp-sb"><span class="Normal char-style-override-1" xml:lang="tr-TR">“Hiç şüphe yoktur ki ayaklanmalar büyük bir felaket ve koskocaman bir mazarrat olmuştur.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözler doğru gibi görünür, sadedil halk da bunu öyle kabul eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gelince: Biz pek geniş, bundan dolayı pek kolay söylenen bu ayaklanma kelimesini bir tarafa atıp reddeder, bir halk hareketi ile başka bir halk hareketi arasındaki farkı takdir eder ve görürüz. Bu isyanın bir muharebe kadar masrafa yol açıp açmadığını önemli saymaz ve hiç düşünmeyiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvela soralım ki, bir savaş ne içindir? İşte burada savaş meselesi ortaya çıkar. Bir savaş, bir ayaklanmanın felaket olduğundan daha az bir bela mıdır? Sonra her ayaklanma ve isyan, bir uğursuzluk, bir felaket midir? Bir 14 Temmuz Fransa’ya yüz yirmi milyona mal olursa ne olur? Ne önemi vardır? V. Philippe’in İspanya Krallığına yerleştirilmesi meselesi Fransa’ya iki milyara mal oldu! Hatta biz eşit bedelle bir 14 Temmuz’u tercih ederiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka biz burkmaları, kıvırmaları, dıştan doğru ve haklı göründüğü halde gerçekte sırf anlamsız bir sözden, bir kelimeden başka bir şey olmayan bu hesapları reddederiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mademki önümüzde bir ayaklanma, bir isyan vardır, onu bizzat, itiraf ederek inceleyelim, işin içyüzüne nüfuz ederek öylece gözden geçirelim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıda aktardığımız itiraz beyanları ve değerlendirmeler özellikle etkiye, usule aittir. Biz etkileyeni, sebepleri arayalım, ona göre değerlendirme yapalım.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-128-backlink" id="footnote-233-128">128</a><span class="Normal char-style-override-1" xml:lang="tr-TR">	Kitabın bu kısımlarında “Mütercim: A’vanzade M.Süleyman ve İskender” imzası vardır; anlaşılan mütercimimiz -belki de zarurete binaen- kısa bir ara verdikten sonra tekrar işe dönerek ve İskender adlı zattan da yardım alarak, başladığı işi bitirmeğe girişmiştir.(E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-129-backlink" id="footnote-233-129">129</a><span class="Normal char-style-override-1" xml:lang="tr-TR">	</span><span class="Normal char-style-override-1" xml:lang="tr-TR">Jean Chouan (1757-1794): Fransız karşı-devrimci. Temmuz 1794 öldü. O bir isyancı ve sadık bir</span><span class="Normal char-style-override-1" xml:lang="tr-TR"> kralcıydı.</span><span class="Normal char-style-override-1" xml:lang="tr-TR"> </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>