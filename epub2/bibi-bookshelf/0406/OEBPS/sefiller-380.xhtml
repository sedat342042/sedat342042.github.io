<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-380</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-6-3-2"><span class="numara-alt char-style-override-1">Açıklamalar</span></p>
			<p class="numara-alt" id="toc_marker-6-3-3"><span class="numara-alt char-style-override-1"/></p>
			<p class="tp-1"><span class="Normal char-style-override-1" xml:lang="tr-TR">Haziranın altıncı günü lağımların araştırılması emredilmişti. Kerizlerin, lağımların mağluplar tarafından sığınak edinilmiş olmalarından korkuluyordu.</span></p>
			<p class="tp-sb"><span class="Normal char-style-override-1" xml:lang="tr-TR">Bu suretle General Bugeaud yerüstünde Paris’i, genel olarak Paris’i süpürürken, Zaptiye Nazırı Gisquet de toprakaltı Paris’i araştırıyordu. Yukarıda askerî kuvvetlerin ve aşağıda zabıta kuvvetlerinin sergiledikleri, hükûmet güçlerinin zayıf bir işbirliği çerçevesinde yönettikleri ortak bir hareket! Polis ve lağımcılardan ibaret üç bölük Paris’in yeraltı sokaklarını dolaştılar: Birincisi sağ sahilini, ikincisi sol sahilini, üçüncüsü de şehrin merkezini araştırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis görevlileri karabina, cop, kılıç ve kamalarla donanımlıydılar. O sırada Jean Valjean’ın üzerine çevrilen ışık sağ sahil devriye kolunun feneriydi. Bu kol Cadran sokağı altında bulunan kemerli galeriyi ve üç çıkmaz sokağı denetlemişti. Kol, fenerini bu çıkmazlarda dolaştırırken, Jean Valjean galerinin girişine rastlamış ve bu girişi de asıl koridordan daha dar bulduğundan içeriye girmeyerek ileriye doğru yoluna devam etmişti. Zabıta kolu Cadran galerisinden çıkarken Kavşak Lağımın tarafından doğru bir ayak gürültüsünü işittiklerini zannettiler. Gerçekten bunlar Jean Valjean’ın adımlarıydı. Kolbaşı çavuşu fenerini kaldırdı. Kol askerlerinin hepsi de meraklı bakışlarını gürültünün geldiği tarafa yönelttiler. Bu dakika, Jean Valjean için tarifi zor bir dakika olmuştu. Bereket versin ki kendisi feneri görüyorduysa da fener onu göremiyordu. Fener, ışığı cisme dönüştürüyordu, Jean Valjean ise karanlığı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, pek uzaktaydı, gece karanlığına karışmıştı: Duvara dayanarak durdu. Zaten arkasından gelen ve hareket eden şeyin ne olduğunu seçemezdi. Uykusuzluk, gıda eksikliği, üzüntüler, onu dahi hayalet haline dönüştürmüştü. Bir ışımalar ve bu ışımaların etrafında böcekler görüyordu. Ne idi? Onu idrak edemezdi. Jean Valjean durunca gürültü kesildi. Kol neferleri dinliyor fakat bir şey işitemiyorlardı: Bakıyorlar; fakat bir şey göremiyorlardı. Aralarında görüştüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devirde Montmar-tre lağımının bu noktasında “servislere mahsus” tabiriyle bir nevi dört yol ağzı vardı. Burası büyük boralarda, yağmurlarda suların hücumuyla tıkanmaktan geri kalmadığından hizmet dışı bırakılmıştı. Zabıta kolu bu dört yol ağzına sığındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu gölgelerin bir daire oluşturduklarını ve bu köpek başlarının birbirine yaklaştıklarını gördü. Gayet yavaş bir sesle konuşuyorlardı. Bu muhafız köpeklerin görüş alış-verişinin sonucu, aldanmış olduklarına, orada kimsenin olmadığına, Kavşak Lağımına girmenin bir faydası bulunmadığına, fakat hemen Saint-Merry’ye doğru gitmenin gerekliliğine, görülecek bir iş varsa, izi bulunacak bir sığınmacı varsa ancak o bölgede aranması gerektiğine karar verdiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görevliler isyancılardan bahsederlerken “Bousingot” kelimesini bu anlamda kullandılar. Siyasi ayrılıklar ara sıra eski tahkir sözlerine yeni bir renk vermektedir. “Bousingot” kelimesi 1832 senesinde artık kullanımdan düşmeğe başlayan “Jacobin” kelimesiyle, o zaman kullanılmaz olup sonraları bu kadar faydalı şekilde kullanıla gelmiş olan “Démagogue” kelimesi arasında bir nevi geçiş görevi yapıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çavuş sola, Seine nehrinin havzasına doğru yürünmesini emretti. Eğer iki takım üzerine iki tarafa doğru gitmeyi düşünselerdi Jean Valjean yakalanacaktı. Bu gibi haller ince bir ipliğe bağlı bulunurlar. İhtimal ki Zaptiye Nezareti isyancıların kalabalık sayıda olduğunu ve güvenlik görevlilerine hücum edeceklerini düşünmüş olduğundan, kollara takımlara ayrılmayı yasaklamıştı. Polis kolu Jean Valjean’ı arkada bırakarak yürümeğe başladı. Jean Valjean bu hareketlerden hiçbirini görmemişti. Yalnız birdenbire dönen fener ışığının yok olduğunu gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oradan ayrılmadan önce başçavuş polis vicdanının hafifletilmesi bakımından terk ettiği tarafa doğru yani Jean Valjean’ın bulunduğu yere doğru bir el silah boşalttı; silah sesi efsanedeki dev bağırsağında işitilen gurultu gibi mağaranın derinliğinde yankılandı. Suya düşerek bir gulgule gürültüsü meydana getiren bir duvar parçası, Jean Valjean’a kurşunun başı üzerindeki kemere isabet ettiğini belirtti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir müddet ızgaranın üzerinde muntazam ve düzenli adımlar işitildi; mesafenin uzaklığı büyüdükçe adımların gürültüsü de gittikçe kaybolmaktaydı. Bu siyah şekiller, karanlıklara doğru sokuldu; bir ışık iki tarafa sallandı, dalgalandı. Kubbenin üzerine kızılımtırak bir gölge erişti. Bu gölge de gittikçe belirsizleşti. Sonra büsbütün yok oldu; sessizlik yeniden derin bir surette hükmünü yürütmeğe başladı; karanlık hükmü tamamıyla ele geçirdi; gözler görmemeğe, kulaklar işitmemeğe tekrar başladı. Hâlâ yerinden kımıldanmağa cesaret etmeyen Jean Valjean duvara dayanmış, gözbebekleri genişleyerek bu hayaletler kolunun gece karanlıklarında gözden kayboluşlarına uzun müddet bakakaldı.</span></p>
		</div>
	</body>
</html>