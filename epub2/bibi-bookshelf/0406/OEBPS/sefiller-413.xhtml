<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-413</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-6-8-3"><span class="numara-alt char-style-override-1">Plumet Sokağı Bahçesini Hatırlıyorlar</span></p>
			<p class="tp-1"><span class="Normal char-style-override-1" xml:lang="tr-TR">Bu hal son defa gerçekleşmişti. Bu son parlaklık, bu son nurdan sonra tam bir sönme meydana geldi. Artık teklifsizlik kalkmıştı. Ah, o kadar tatlı ve hoş olan “baba” ismi artık bir daha telaffuz edilmemişti.  Kendi talebi, kendi katılımıyla, sürüp giden bütün bu mutluluklardan mahrum edilmişti. Cosette’i bir günde tamamen kaybettikten sonra, onu yeniden birer birer tafsilatıyla kaybetmek mecburiyeti gibi bir bedbahtlık içinde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan bakışı bu durumların karanlıklarına nihayet alışır. Sözün kısası Cosette’i her gün bir kere görmek kendisine yetiyordu. Bütün hayatı bu noktada toplanmıştı. Onun yanında oturuyor, büyük bir sükûnetle ona bakıyordu. Yahut geçmiş senelerden, çocukluğundan, manastırdan, o tarihteki küçük dostlarından bahsediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün, öğleden sonra,  Nisan’ın ilk günlerinden birinde havanın henüz ne pek sıcak ne pek serin olduğu, güneşin en fazla şen ve parıltılı bulunduğu bir zamanda; Marius ile Cosette’in pencereden seyrettikleri bahçenin baharın büyüleyici tesiriyle uyanmağa başladığı bir vaktinde; ağaçların rengârenk çiçeklerle, duvarların yeşil yapraklarla süslendiği, yemyeşil zeminin bir halıyla kaplandığı, renkli, parlak kelebeklerin, pür-neşe küçük kuşların havayı kanatlarıyla hafif hafif titreştirdikleri bir zamandaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Cosette’e dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Plumet sokağındaki bahçemizi gidip ziyareti düşünmüştük.  Gidelim. Nankörlük etmeyelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Plumet sokağındaki kiralanmış olan ev henüz Cosette’in tasarrufunda bulunduğundan, ziyaretlerinde bir engel, bir zorluk söz konusu değildi. Bundan dolayı oraya gittiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada yine kendi kendilerini buldular, kendi kendilerini unuttular. O gün akşamüzeri Jean Valjean her zamanki vakitte Filles-du-Calvaire sokağına gelmişti. Basklı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam ve Mösyö birlikte çıktılar. Henüz dönmediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ağzını açmadı, bir şey söylemeden, bir saat orada oturdu, bekledi. Cosette dönmediğinden Jean Valjean başını eğdi, üzüntü içinde, düşünceli bir halde oradan uzaklaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, Plumet sokağı bahçesini ziyaretten o kadar memnun olmuş, geçmiş mutluluk ve bahtiyarlık günlerinden bir gün geçirmiş olduğundan ertesi gün akşama kadar karşılıklı sohbet, konuşma hep bu konu üzerinde döndürülmüştü. Jean Valjean’ı görmemiş olduğunun farkında bile değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendisine sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oraya ne şekilde gittiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yürüyerek gittik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl döndünüz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Araba ile.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bunların bir müddetten beri geçirmekte oldukları tutumlu hayata dikkat etmiş ve bu tasarruflarından hayrete düşmüştü. Marius’un tasarrufu ciddi, derindi. Jean Valjean bu ciddi tasarruf sözünün hakiki manasını tamamen idrak ediyordu. Bir soru sormağa cür’et ederek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR"> - Niçin kendinize mahsus bir araba almıyorsunuz? Güzel bir kupa arabasının ayda ancak beş yüz frank masrafı olur. Zenginsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Toussaint gitti, onun yerine başkasını almadınız. Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nicolette yeterli oluyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat size bir kadın oda hizmetçisi lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius’um yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizin kendinize mahsus bir eviniz, hizmetçileriniz, bir arabanız, tiyatroda bir locanız olmalıydı. Sizin için fazla güzellik olamaz. Servetinizden niçin istifade etmiyorsunuz? Servet, mutluluğa eklenmiş bir şeydir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette hiçbir cevap vermedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın ziyaretleri kısalmıyordu. Bilakis uzuyordu. Kalp bir meyil üzerinde kaydığı zaman artık duramaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ziyaretini uzatmak, saatini unutturmak istediği zaman Marius’u över dururdu; güzel, asil, cesur, akıllı, zeki, konuşkan, iyi kalpli olduğunu söylüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu hususta ona rekabet eder, söz uzar, sonu gelmezdi. Bu bahane ve çare ile Jean Valjean uzun müddet kalmağa muvaffak olurdu. Cosette’i görmek, onun yanında iken her şeyi unutmak kendisinin yegâne zevki, yarasının merhemiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Basklı iki defa olarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam le Baron yemeğin hazır bulunduğunu söylemek üzere Mösyö Gillenormand tarafından geliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünü tekrar ettiği, defalarca olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O günlerde, yani Basklı’nın yemeğe davet bahanesiyle müdahale ettiği günlerde Jean Valjean evine pek dalgın dönerdi. Bir gün her zamankinden fazla kalmıştı. Ertesi gün odada ateş yakılmadığını gördü. Kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay! Ateş yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine kendi kendine düşünerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek tabii, Nisan ayındayız. Soğuklar bitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette girerken:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Burası ne kadar soğuk.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır… Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yoksa Basklı’ya ateş yakmamasını siz mi söylediniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Mayıs ayına gireceğiz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat ateş Haziran’a kadar yakılır. Bodrumda bütün sene yakmalı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ateşin lüzumsuz olduğunu düşündüm de.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu da… sizin garip fikirlerinizden biri olsa gerektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün ateş yakılmıştı. Fakat iki sandalye salonun diğer ucuna, kapının yanına konulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ne demek? Ne olacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye düşündü. Sandalyeleri alıp eski yerlerine, şöminenin yanına getirdi. Yeniden yakılan şu ateş kendisinde bir ümit uyandırdı. Konuşmayı mutadından fazla sürdürdü. Gitmek üzere ayağa kalktığı zaman Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kocam dün bana garip bir şey söyledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl bir şey?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dedi ki: ‘Cosette, bizim otuz bin liralık varidatımız vardır. Senin yirmi yedi ve büyükbabamın bana verdiği üçbin lira ile beraber otuz bin lira eder. Fakat şu üç bin liracık ile yaşamağa cüret eder misin?’ diye sordu. Ben de ‘Yeter ki seninle olsun, hiç ile de yaşarım.’ dedim. Sonra ben de sordum: ‘Bunu niçin soruyorsun?’ ‘Hiç; bir şey anlamak için.’ dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean hiçbir söz bulamadı. Cosette besbelli ondan açıklama bekliyordu. Jean Valjean ölü gibi bir sükûtla onu dinledi. L’Homme Arme sokağına döndü. O kadar dalgın bulunuyordu ki, yanlış bir kapı çalmış, evine girecek yerde komşunun evine girmiş, iki kat çıktıktan sonra hatanın farkına vararak tekrar aşağıya inmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aklı fikri faraziyeler, şüphelerle doluydu. Marius’un bu altı yüz bin frankın nerden geldiği ve kaynağı hakkında şüphe ettiğine şüphe yoktu. Marius bu kaynağın temiz olmayan bir kaynak olmasından mı korkuyordu? Kim bilir? Belki bu paranın Jean Valjean’dan geldiğini anlamış, şüpheli bir servetin karşısında tereddütte kalıp onu kullanmaktan uzak durmuş, şüpheli bir servetle zengin olmaktansa kendisiyle Cosette’in fakir kalmasını tercih etmişti. Bundan başka Jean Valjean yavaş yavaş uzaklaştırıldığını müphem bir surette hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün aşağı salona girerken birdenbire titredi. Sandalyeler kaldırılmış, bir iskemle bile konulmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette içeriye girerken bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa!... Bu ne? Koltuklar yok mu? Nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık yok. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok şey?! </span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kekeleyerek:) Bunların kaldırılmasını Basklı’ya ben söyledim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sebep?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün yalnız birkaç dakika kalacağım da…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Az kalmak, ayakta kalmağa bir sebep teşkil etmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Basklı’nın bu iskemlelere salon için ihtiyacı vardı zannederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu akşam mutlaka misafiriniz vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimsemiz yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean daha fazla bir söz söyleyemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette omuzlarını salladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sandalyeleri kaldırtmak, geçen gün ateşi söndürtmek, ne acayipsiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elveda.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye mırıldandı. “Elveda Cosette” diyemedi. Fakat “Elveda Madam” da diyememişti. Yorgun, acı ve ızdırap içinde ezilmiş bir halde evden çıktı. Bu defa işi anlamıştı. Ertesi gün gelmedi. Cosette bunu ancak akşam anladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay… Mösyö Jean bugün gelmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalbinin hafifçe etkilenmiş olduğunu hissetti. Fakat o sırada hemen Marius’un bir busesiyle düşüncesi dağılmış olduğundan bu tesiri hissedemedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar ertesi gün de gelmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette önem vermedi. Geceyi her zamanki gibi geçirip uyumuş, ancak uyanırken düşünmüştü. Mösyö Jean’ın hasta olup olmadığını ve gelmediğinin sebebini anlamak üzere hemen Nicolette’i gönderdi. Nicolette Jean Valjean’ın cevabını getirdi. Hasta değildi. Meşguldü. Yakında gelecekti. Mümkün olduğu kadar yakın bir zamanda gelecekti. Zaten küçük bir seyahate çıkacaktı. Madam onun böyle ara sıra seyahatlere çıkma alışkanlığını bilirmiş; kimse merak etmesin, kendisini düşünmesinler…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nicolette, Mösyö Jean’ın evine gittiği zaman Madam’ın sözlerini birer birer tekrar etmişti. Yani Madam, “Mösyö Jean’ın dün akşam niçin gelmediğini anlamak üzere” gönderdiğini söylemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean düşünceli bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oysa iki gün olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat bu, Nicolette’in dikkatini çekmedi. Nicolette de bunun için Cosette’e bu konuda bir şey söylemedi. </span></p>
		</div>
	</body>
</html>