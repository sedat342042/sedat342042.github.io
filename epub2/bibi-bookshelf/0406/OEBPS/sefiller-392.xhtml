<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-392</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-4-1"><span class="numara-alt char-style-override-1">Javert Sapıtıyor!</span></p>
			<p class="tp-1"><span class="Normal char-style-override-1" xml:lang="tr-TR">Javert yavaş yavaş attığı adımlarla L’Homme Arme sokağından ayrıldı. Ömründe birinci defa olarak başını eğmiş, elleri arkasında olarak yürüyordu. O güne kadar Javert, Napoleon’un eski tavrından yalnız azim ve karara delalet eden kollarını göğsü üzerine çaprazvari bağlayışını benimsemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şüphe ve tereddüdü ima eden ikinci tavır, kollarını arkasına bağlamaktı. Bu ikinci tavır, kendisince meçhul kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi ânî bir dönüşüm, bir değişim meydana gelmişti; ağır ve karanlık olan bütün şahsiyetini endişe ve düşünce kaplamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sâkince sokaklara daldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bir istikamet takip ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En kısa yoldan Seine nehri sahiline vardı. Ormes rıhtımlarına gelip geçerek Greve’i aştı. Notre-Dame köprüsü köşesinde Chatelet Polis merkezine biraz mesafesi kaldığı zaman durdu. Seine nehri Notre-Dame ve Change köprüleri arasında ve diğer taraftan da Megisserie Aux Fleurs rıhtımları arasında kuvvetli bir cereyan, süratli bir akıntı oluşturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seine nehrinin bu noktası, sandalcıların korktukları bir noktadır. O devirde bugün yıkılmış olan köprü değirmeninin kazıkları yüzünden darlaşarak şiddet kazanan bu akıntı kadar tehlikeli bir şey yoktu. Birbirine o kadar yakın bulunan iki köprü tehlikeyi artırmaktaydı; su, köprü kemerleri altından müthiş bir kuvvetle akar, korkunç yarıklar yaparak yuvarlanır; orada toplanır, dalgalar, heybetli sıvı halatlarla köprü sütunlarını koparacakmış gibi bu sütunlara hücum eder. Oraya düşen adam bir daha görünmez! En becerikli, en usta yüzücüler burada boğulur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, müthiş bir şekilde ızdırap ve acı çekiyordu. Birkaç saatten beri Javert eski, sade Javert değildi. Allak bullak olmuştu. Bir şeyin özüne işlemekte bu kadar saf ve tabii olan bu dimağ şeffaflığını kaybetmişti. Bu billurda, bulut gibi bir pus hâsıl olmuştu. Javert, vicdanında görevinin iki büklüm olduğunu hissetmeğe başlamıştı. Bunu bir türlü nefsinden gizleyemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seine nehri yamacı üzerinde Jean Valjean’a bu kadar anî olarak tesadüf edince kendinde avını tekrar yakalayan kurt ve sahibini tekrar bulan köpek gibi iki his hâsıl olmuştu. Önünde ikisi de doğru olan iki yol görüyordu. Ömründe yalnız bir doğru yol bilip tanımış olan Javert bu iki yolu görünce korktu. Bu iki yolun birbirine zıt olması da elem ve ızdırabını artırdı. Bu iki doğru yolun biri diğerini kesiyordu. Bunların en geçerlisi hangisiydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hali ve vaziyeti tarif edilir gibi değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatını bir kaatile borçlu olmak! Bu borcu kabul edip ödememek, nefsine rağmen bir adalet mahkûmu ile ayakdaş olup aynı zeminde olmak, onun hizmetine hizmetle mukabele etmek, kendisine “Git!” dedirtmek, “Hürsün!” demek, kişisel sebeplerden dolayı görevi, -bu kamu zorunluluğunu- feda etmek, kişisel sebeplerinde de kamuya ait -belki de daha yüce- bir şey hissetmek; vicdanına karşı rahat olmak için topluma hıyanet etmek; bütün düşünceler ve hayaller hakikate dönüşerek kendi üzerine yüklenmişti… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek ki Javert mağlup ve mahvolmuş bir adamdı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onu bir şey hayret içinde bırakmıştı. O da Jean Valjean’ın kendisine hayatını bağışlamış olmasıydı. Bir şey de kendisini taşlaştırmış denecek kadar şaşkına çevirmişti; o da kendi Javert olduğu halde Jean Valjean’a hoş davranmasıydı. Duygularının nerede olduğunu; yani kendini arıyor, bulamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi ne yapmalı? Jean Valjean’ı hükûmete teslim etmek? Bu bir fenalıktı! Jean Valjean’ı serbest bırakmak? Bu da bir fenalıktı! İlk şıkta hükûmet adamı eşkıyalık fiili mahkûmundan daha aşağıya iniyordu! İkinci şıkta kanun kaçağı bir mahkûmdan daha yüksek bir mertebeye yükselip kanunu ayak altına alıyordu. Her iki şıkta kendisi, Javert için namussuzluk; hangi yönde karar verse orada bir düşüş vardı. Alınyazısının bazı yüksek zirveleri vardır ki, ötesinde hayat bir uçurumdur. Javert bu zirvelerden birinin üzerindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşünmek mecburiyetinde bulunması da onun için ayrıca bir endişeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu birbirine zıt duyguların baskısı altında derin derin düşünüyordu. Bu şekilde düşünmek, değerlendirmede bulunmak kendisince meçhul, garip şekilde acı verici bir şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tefekkürde, düşüncede daima bir miktar kalbî isyan, derinden bir itiraz vardır. Kendi şahsında böyle bir şeyin mevcut oluşundan öfkeleniyordu. Göreviyle ilgili sınırları belli olan dairenin dışında olan herhangi bir madde hakkında kafa yormak ve düşünmek onun nazarında bir faydasızlık, bir yorgunluktu; fakat o gün geçen durumlar hakkında düşünüp değerlendirme yapmak bir zulüm, bir cefaydı. Bununla beraber, bunca sarsıntılardan sonra vicdanına dönüp bakarak yaptıklarından kendi nefsine hesap vermeğe, dolayısıyla düşünmeğe mecbur olmuştu. Yaptığı şey kendisini ürpertiyor, titretiyordu. Javert polisin bütün nizamlarına, sosyal ve adlî teşkilatına, bütün kanuna rağmen bir tahliye kararını vermeyi münasip görmüştü. Bunu uygun görmüş, şahsî işlerini kamu işlerine tercih etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu durumun nitelenmesi mümkün müdür? İşlemiş olduğu bir isim ve sıfat kabul etmeyen bu fiile kafa yordukça bütün vücudu titriyordu. Neye karar vermeliydi? Ona yalnız bir çare kalmıştı: Hemen L’Homme Arme sokağına dönüp Jean Valjean’ı tekrar tutarak hapse atmak. Yapması gereken görevin bundan ibaret olduğunda şüphe yoktu. Fakat bunu bir türlü yapamıyordu. Bu yolda bir şeye, bir engele rastlıyordu. Bu şey, bu engel neydi? Dünyada mahkemelerden, kesin ilamlardan, zabıtadan, hükûmetten başka daha kuvvetli bir şey var mıymış? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert şaşırmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir mahkûm kutsanacak, adaletin pençesine tekrar girmesi gereken bir kaçak mahkûm hür ve serbest kalacak! Buna da Javert sebep olacak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ceza vermek, cezayı uygulamak için yaratılmış Javert ile ceza görmüş olmak için yaradılmış Jean Valjean… İkisi de kanunun birer şekilde malı ve mülkü olan bu iki adam, birden kanuna üstün gelecek mertebeye çıkmışlardı! Müthiş bir şey değil miydi? Bu gibi olağanüstü haller ve cürümler ortaya çıkacak da nasıl kimse ceza görmeyecek? Bütün sosyal kanun ve nizamlara muhalif olarak Jean Valjean nasıl serbest kalacak? Buna sebep olan Javert de nasıl hükûmetin ekmeğini yemeğe devam edecek?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in hayalleri, düşünceleri gittikçe daha da dehşet kazanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hayaller arasında Fiiles-du-Calvaire sokağına getirilen yaralı için nefsine karşı küfretmek ve tenkitte bulunmak hatırına bile gelmiyordu. Küçük kabahat büyük kabahat içinde kaybolup gidiyordu. Bundan başka o yaralı şüphesiz bir ölüydü. Ölüm ise takip hakkını düşürür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aklındaki fikrindeki ağırlık Jean Valjean’dı. Zihnini şaşırtan Jean Valjean’dı. Bütün hayatının dayanak noktasını oluşturan esaslar ve prensipler bu adamın karşısında geçersizleşiyordu. Jean Valjean’ın Javert’e karşı gösterdiği alicenaplık Javert’i hurdahaş ediyordu. Vaktiyle ikiyüzlülük ve cinnet olarak algılayıp değerlendirdiği geçmişteki olayları, şimdi hatırlıyor, onlar şimdi ona bir hakikat şeklinde kendini gösteriyordu. Jean Valjean’ın arkasında Mösyö Madeleine kendini gösteriyordu. İki yön, iki şekil saygıdeğer bir şekil, bir yüz oluşturacak şekilde birbirinin üzerine konuyordu. Javert, kaçak bir mahkûma karşı saygı hisleriyle dolu olmak gibi bir şeyin kalbini istila etmeğe başladığını hissediyordu. Bir mahkûma hürmet mümkün mü? Bunu düşündükçe titriyordu. Fakat ondan da geri dönemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendini zorluyor. Fakat boşuna uğraşıyor, kalbinin derinliklerinde bu sefilin alicenaplık sahibi biri olduğunu kabul etmeğe mecbur oluyordu. Bu halden fevkalade dehşete düşüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Merhametli ve insaflı, alicenap ve fazilet sahibi, şerre hayır ile karşılık verir, nefret ve gareze mukabil affedicilik ve yumuşaklık gösterir. İntikama karşılık merhameti, düşmanını kahretmek yerine kendi mahvını tercih eder. Kendisini yaralayanı kurtarır; faziletin zirvesinde diz çöken insandan ziyade meleğe yakın bir kaatil, bir mahkûm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal böyle devam edemezdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurasını ısrarla beyan edelim ki, bu canavara, bu alçak meleğe, bu iğrenç kahramana, şaşkınlaştırdığı kadar öfkesine de yol açan bu canavara, Jean Valjean’a mukavemet etmeden hemen kendini teslim etmemiş ve baş eğmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O arabada, Jean Valjean ile yüzyüze otururken, içindeki “kanun kaplanı” yirmi defa homurdandı, yirmi defa Jean Valjean’ın üzerine atılıp onu yutmak yani tutuklamak istedi. Bundan daha sade, daha kolay bir şey var mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rastgelen bir karakolun önünden geçerken jandarmaları çağırıp “İşte size hapisten kaçan bir mahkûm. Bu adam sizindir.” demek, bu mahkûmu orada bırakmak yeterliydi. Alt tarafını düşünmeğe lüzum yoktu. Artık hiçbir şeyle meşgul olmayacaktı. Bu adam sonsuza kadar kanunun esiriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kanun onu nasıl arzu ederse öyle yapardı. Bundan daha haklı bir şey var mıydı? Javert bütün bunları kendi nefsinde değerlendirmişse de şimdi olduğu gibi o zaman da yapamamıştı. Heyecanlı eli her defa Jean Valjean’ın yakasına doğru kalkmağa hazırken, hareket edip onu tutuklamak üzereyken, o eli büyük bir ağırlığın etkisi altındaymış gibi tekrar sarkmış, düşmüştü. Kalbinin ta derinliklerinden gelen bir ses, garip bir sesin “Pekâlâ, hayatını kurtaranı teslim et, sonra da Ponce- Pilate’nin</span><span class="dipnot"><a class="footnote-link" href="#footnote-233-165" id="footnote-233-165-backlink">165</a></span><span class="Normal char-style-override-1" xml:lang="tr-TR"> leğenini getirt de pençelerini yıka.” dediğini işitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra değerlendirmelerini kendine çevirdi, gözünde yücelen Jean Valjean’a karşı kendisini seviye kaybetmiş görüyordu. Kaçak bir mahkûm onun velinimetiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle ya, niçin bu adamın kendisine hayatını bağışlamasına izin vermişti? Barikat içindeyken kendini telef ettirmek hakkı kendi elindeydi. Bu hakkını kullanmalıydı. Öteki isyancıları Jean Valjean’a karşı çağırıp kendisini zorla kurşuna dizdirmiş olsaydı elbette her şey iyi olacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun en büyük acısı ve endişesi kendine itimadın, kesinliğin yok olmağa başlamasıydı. Kendisinin büsbütün sarsılmış olduğunu hissediyordu. Kanun onun elinde adî bir kılıç kabzası derecesinde kalmıştı. Türü bilinmeyen bir takım endişelere sapmıştı. O zamana kadar kendisinin yegâne fikir ve tedbiri olan kanunî kesinliğe nisbeten, büsbütün ayrı, başka bir hisle hislenmiş olduğunun farkına varıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski namusluluğunda kalmak, sebat etmek; bu yeterli olmazdı. Beklenmeyen bir sürü haller çıkarak onu kuşatıp boğuyordu. Ruhuna karşı merhamet, lütuf, müsamaha, insaniyet, şefkat, toplumun adalet saydığı kanunî kesinliğe karşı ilahî adalet, iyiliğe iyilikle mukabeleye mecburiyet, vicdan baskısı, kısacası hep bu gibi şeylerden müteşekkil bir dünya kendini ortaya koyuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karanlıklar içinde meçhul manevî bir şahsın müthiş doğuşu ve çekiciliği; bu şahsın dehşet ve parlaklığı kendisini kaplamış, gözlerini kamaştırmıştı. Kartal bakışıyla bakmağa mecbur kalan bir gecekuşu gibi kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi nefsiyle olan bu konuşması ve tartışmasında istisnanın varlığının doğru olduğunu, hükûmetin yanlış olmasının mümkün olduğunu, kanunun bir olay karşısında şaşkın kalabileceğini, dünyada her şeyin kanunun hududu dâhilinde bulunmadığını, onu ortaya çıkan bir halin itaatkâr hallere mecbur eylediğini, bir mahkûmun faziletinin bir memurun faziletini sarsabileceğini; müthiş, korkunç olan bir şeyin kutsal olmasının mümkün olduğunu, talihin bu gibi pusuları bulunduğunu, kendisinin bile böyle bir anî saldırıdan masun kalmadığını düşünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Lütfun, lütufkârlığın mevcudiyetini kabul etmeğe mecburdu. Bu mahkûm iyi bir adamdı. Ya kendisi?... Garip, işitilmemiş bir hal: O da iyi olmuştu! Demek ahlakı değişmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in ülküsü: İnsan olmak, büyük, âlî olmak değildi; şikâyet sebebi olmamaktı! Hâlbuki bu defa, şikâyet sebebi olan bir fiilde bulunmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nasıl oldu da bu kabahati işledi? Bunu kendisi de anlayamıyordu. Başını iki eli arasına alıp düşünmeğe başladı. Son derece gayret etmesine ve düşünmesine rağmen açıklayıcı bir sonuca varamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kanunun, Javert de nizamın esiriydi. Maksadı Jean Valjean’ı kanuna teslim etmek olup onu elinde tuttuğu zaman biraz sonra tahliye edeceğini hatırına bile getirmemişti. Avucu açılıp elindeki kuşu kaçırması âdeta elinde olmadan vuku bulmuştu. Gözlerinin önünde meçhul, anlaşılmaz, muamma gibi bir âlem açılmıştı. Kendisine yönelttiği sorulara yine kendi cevap veriyor, verdiği cevaplardan kendisi de korkuyordu. Kendi kendine şöyle düşünüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendisini zulüm sayılacak derecede takip etmiş olduğum, beni ayağının altında gören, gerek garezini gerek kişisel emniyetini sağlama almak için benden intikam alması mümkün ve elzem olan bu mahkûm, bu ümitsiz adam bana hayatımı bağışlayarak, beni hayatta bırakarak ne yaptı? Görevini mi? Hayır! Görevinden fazla bir şey yaptı. Ben de kendisine aynı şekilde karşılık vererek hareket etmekle ne yaptım? Görev mi? Hayır! Görevimden fazla bir şey! </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu noktada ürküyor, ölçü bozuluyordu. Terazinin bir tarafı derin girdaba iniyor, diğeri göğe yükseliyordu. Javert de gerek aşağıda gerek yukarıda bulunan kefelerden birinde olmaktan korkuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert âlemin “Voltaire’cilik” dediği yola asla girmemiş olduğu gibi inançsız bir filozof olmadığından, içgüdü ile bütün toplumsal kadronun bir merkezi ve yüce bir dayanak noktası olarak kabul ettiği dine, mezhebe karşı bir saygı besliyordu. Onun mezhebi, yolu disiplin ve düzendi. Ancak bu yolla yetinmiş, adam, memur olduğundan beri görevini, güvenlik işini kendisine din, mezhep edinmişti; evvelce dediğimiz gibi, kelimeyi en ciddi anlamıyla kullanarak diyoruz ki, ruhbanın rahip olduğu gibi Javert de polis hafiyesiydi. Bir âmiri, tanıdığı yegâne âmiri Mösyö Gisquet idi. O güne kadar en büyük Âmir-i Mutlak olan Tanrı’yı asla düşünmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi bu yeni âmiri, yani Tanrı’yı birdenbire hatırlamış ve bundan dolayı şaşırmıştı. Varlığını beklenmedik bir şekilde gösteren bu Tanrılık Nuru’ndan gözleri kamaşmıştı. Bir memurun âmirine karşı daima boyun eğmeğe mecbur bulunduğunu, itaatten ayrılmamak, tenkit, mücadele, yorumda bulunma gibi bir şeye kalkışmamak lazım geldiğini ve kendisini iyice bezdiren bu âmire karşı istifadan başka çare olmadığını bilen Javert bu yeni, güçlü âmire karşı ne yapacağını bilmiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet; Cenab-ı Hakka karşı nasıl istifa etmeli?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası bütün değerlendirmeleri bir noktaya toplanıyordu: O da kanuna muhalefet etmiş olmasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu fikir zihninde her şeye hükmediyor, üstün geliyordu. Ceza mahallinden kaçmış olan bir sabıkalı suçluya göz yummuştu. Kanuna ait, kanunun malı ve mülkü olan bir mahkûmu sahibinden çalmış, kürek cezasına mahkûm bir kişiyi tahliye etmişti. Bunu yapan da kendisi, Javert idi. Buna bir türlü inanamıyor, kendi kişiliğinden şüphe ediyordu. Böyle hareket etmesine yol açan sebepleri bir türlü bulamıyordu. Zihni, kalbi, ruhu allak bullak, karma karışıktı. O zamana kadar karanlık bir istikameti doğuran bir kanaat körlüğü içinde hayatı geçmişti. O zamana kadar inandığı, kanaat olarak benimsediği şeylerin hepsi dağılıp gidiyor, yok oluyordu. Sevmediği, istemediği bazı hakikatler kendisini kuşatıyordu. Eski kanaati, imanı kendisini terk etmişti. Bundan sonra başka bir adam olmak icap edecek! Gözündeki perdenin kalkması ameliyesinden dolayı acılar içinde kıvranan vicdanı ızdırap çekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kavrayışı kendini iğrençliğin başı görüyor, bundan sıyrıldığını, boşandığını, değiştiğini, geçmiş hayatından ayrıldığını; azl edildiğini, mahvedildiğini hissediyordu. Hükûmet, kuvvet kendisinde ölmüş şeylerdi. Artık varolmağa, yaşamağa hakkı yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müteessir olmak, acı çekmek! Ne müthiş bir vaziyet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Granitten yapılmış olduğu halde kendinden şüphe etmek! Kanun kalıbı içinde yekpâre dökülmüş ceza heykeliyken, bir anda, birdenbire, tunçtan yapılmış memesinin altında âdeta kalbe benzeyen anlamsız, itaat etmez bir şeyin varlığından haberdar olmak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar herkesin yaptığı iyiliklerin bir fenalık olduğunu iddia ederken, iyiliğe karşı iyilik yapmak derecesine varmak! Muhafız, bekçi köpeği olduğu halde düşmanın elini yalamak! Demir iken buz olup erimek! Kerpetenken bir el olmak; birdenbire parmakları açılıp arasındakini kaçırmak müthiş bir şeydir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatasızlık yokmuş, inanılan ve tutulan yolda hata olabilirmiş! Kanun ve nizamlardaki açıklık her şeye yetmezmiş! Toplumsal yapı mükemmel değilmiş! Hükûmet de tereddüt ve sakatlıklarla iç-içeymiş; hareket etmeyen bir şeyde yıkılma mümkünmüş, hükmedenler de adammış, kanun aldanabilirmiş; muhakemede hata olması mümkün imiş, gökyüzünün kristal kubbesinde bir çatlak, bir gölge görülebilirmiş! İşte bütün bunları kabule mecbur olmak ne kadar zor iştir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in iç dünyasında olup bitenler dürüst bir vicdanın hercümerci, bir ruhun dosdoğru yolundan sapması, mukavemet edilemez bir şekilde başka bir doğru yola atılarak Tanrı’nın huzurunda hurdahaş olmasından ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten dümdüz, eğrilik ve dalgalardan arınmış bir hat üzerinde seyreden demirden yapılmış, görmez bir ata binmiş olan bu hükûmet makinistinin, bu görev ve intizam ateşçisinin birdenbire ortaya çıkan bir ışık huzmesiyle yere düşmesi; kandırılamaz, doğru, dürüst, görevini matematik kesinlikle takip eden, aldığı emri ve kanunî icapları tereddüt etmeden, göz kırpmaksızın uygulayan böyle bir adamın eğilebilmesi pek garipti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanın her defa içinde zorlayıcı âmir, sahte ve hata dolu vicdana karşı hakiki vicdanı; en küçük bir hakikat kıvılcımının sönmesini engelleyen, güneş ışığının mevcudiyetini hatırlamayı emreden, hayalî bir mutlaklıktan ziyade hakiki bir mutlaklığa tâbi olmayı ihtar eden Tanrı’yı;  kesinlikle ziyan olmaz insanlığı, sırlarının ve iceliklerinin kavranması mümkün olmayan insan kalbini, iç dünyamızın olağanüstü hallerinin belki en güzeli olan o muazzam hadiseyi Javert anlıyor muydu? Javert bu sırları ve incelikleri kavrayabiliyor muydu? O anda bunlardan haberdar mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şüphesiz hayır! Bundan dolayı Mevcud-ı Mutlak’ın kavranmasının imkân dışı olmasının şiddetli baskısı altında kafatasının patlamak derecelerine geldiğini hissediyordu. Bir türlü idrak edemediği, anlayamadığı bu hadisenin, bu mucizenin mahkûmu, esiriydi. Buna ister istemez, kendi elinde olmadan tâbi bulunuyordu. Bütün bu durumlarda mevcudiyetinin, hayatta oluşunun büyük zorluklarından başka bir şey göremiyordu. Bundan böyle soluk alıp verebilmesinin de zorlaşacağını, rahat rahat nefes alamayacağını zannediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, başı üzerinde bilmediği bir âlemin, meçhul bir âlemin bulunmasına, zihninde anlayamadığı durumların olmasına hiç alışkın değildi. O zamana kadar etrafında gördüğü şeyler, bakışlarının durumuna karşı saf, sade, berrak bir satıhtan ibaretti. O satıhta kendisi için karanlık, meçhul, anlaşılmaz bir şey yoktu. Her şey muntazam, net, peşpeşe, tam, doğru, sınırlı, kuşatılmış, kanun haline gelmiş, delilliydi. Hükûmet, görev onun için pek sathî bir şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onda, yani hükûmette hiçbir kaza, hiçbir düşüklük yoktu. Onun önünde başını döndürecek bir uçurum yoktu. Javert bilinmezliği, meçhul bir şeyi yalnız aşağıda görüyordu. Muntazam olmayan, beklenmeyen durumlar, keşmekeş, hercümerç, girdap, düşme ihtimali gibi durumlar aşağı tabakalara ve katmanlara, isyancılara, kötülük yapanlara, sefillere mahsustu. Şimdi ise Javert geriye dönüyordu. Yüksek tabakada toplumun semasında, yukarıda birdenbire bir uçurumun ortaya çıkmasıyla korku ve telaşa kapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek ki insanlık binası baştanbaşa harabîye yüz tutmuş, kesinlikle yanlış yola gidilmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde neye, kime itimat etmeli? Demek ki insanlarca kesin inanç derecesinde kabullenilmiş olan şeyler bir dakikada harap olup yıkılabilecek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek ki insan topluluğunun en zayıf noktası alicenap bir sefil tarafından anlaşılabilirmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek ki kanuna hizmet eden bir adam, birinin kaçmasına izin vermek cinayeti ile onu tutuklamak cinayeti arasında yakalanabilirmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükûmetin memura vermiş olduğu emirde her şey mutlak, muhakkak doğru değilmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görev yolunda çıkmaz sokaklara da rastlanabilirmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek ki şunların hepsi hakikatmiş: Eski bir şaki, uzun senelerin mahkûmiyeti altında olan büyük bir şaki, tekrar boyun eğip hak ve hürmet kazanabilirmiş! Buna inanılır mıydı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Of! Bunlar böyleydi. Javert de bunları görüp, bunlara dokunabiliyordu. Bunu inkâr etmek şöyle dursun, kesinkes inanıyordu bile. Bunlar hakikatti. Onun için hakikatin, ahvalin bu dereceye varması nefret edilecek, dehşet verici bir şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer durumlar ve olaylar, düzenlenmiş oldukları görevleri yerine getirselerdi, kanunî deliller olmakla kalırlardı. Bu durumları ve olayları da gönderen Tanrı’ydı. Yoksa anarşi, hercümerç Yukarı’dan mı inmeğe başlayacak?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in ızdırabı artıyor, şaşkınlığı ve hayreti ziyadeleşiyor, bunu kısaltacak ve sınırlandıracak, bu duygularını değiştirebilecek hiçbir şey göremiyor, toplumsal kadro, insanoğlunun türünün görüş kabiliyeti önünde sade, müthiş bir taslak halinde görünüyor, bundan dolayı değerlendirmelerine devam ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek ceza, mahkeme ilamı, kanun kuvveti, mahkemelerin aldıkları kararlar, adlî heyet, hükûmet, ceza verme, hikmet-i hükûmet, kanunun kusursuzluğu, siyasi asayiş ve mülkî idarenin dayanmış bulunduğu bütün kurallar ve teamüller, hükümranlık hakları, adalet, kısacası dünyanın barışıklığını sağlamak için en gerekli olduğu zannedilen bütün bu şeyler bir enkaz ve hiç!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu enkazın, bu harabeliğin üstünde de başında mahkûmlara mahsus yeşil serpuş, alnında iffet sahiplerine ve alicenaplara mahsus nuranî hale ile bir adam duruyor! İşte Javert’in vardığı kalp karmaşası ve manevi mertebe!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, tahammül edilemez bir haldir. Bundan daha müthiş, daha korkunç bir hal tasavvur edilemez. Bu duygulanmaların derin dipsiz girdabından çıkmak için iki tedbir, iki çare vardı. Biri, doğrudan doğruya Jean Valjean’ın evine dönerek kesinlikle onu tutuklayıp mahkûmu zindana geri vermek! Diğeri…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, köprünün parmaklığından ayrıldı; bu defa başını yüksek tutarak metin, ciddi bir adımla Chatelet meydanının bir köşesinde bulunan karakola doğru yürüdü. İçeriye girdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Zabıta görevlileri bir karakolun kapısını itmekteki tavırlarından birbirlerini tanırlar. Javert kartını çavuşa göstererek masa başında oturdu. Masanın üzerinde bir mum yanıyor, kurşun bir hokka, bir kalemle zabıt varakalarına ve gece devriyelerine mahsus kâğıtlar duruyordu. Her polis karakolunda mevcut bulunan bu masanın üzerinde odun talaşıyla dolu ağaçtan yapılmış bir kap, kırmızı renkli, kâğıt yapıştırmağa mahsus pul ile dolu mukavvadan yapılmış bir kutu bulunur.</span></p>
			<p class="tp-sb"><span class="Normal char-style-override-1" xml:lang="tr-TR">Javert masanın yanında bulunan hasır sandalyeye oturdu, bir kalem ve bir tabaka kâğıt alıp yazmağa başladı. Yazdığı da şudur:</span></p>
			<p class="indentmetin-sb"><span class="normal-b char-style-override-1" xml:lang="tr-TR">“Zabıta Hizmetlerine Mahsus Bazı Düşünceler!</span></p>
			<p class="indentmetin"><span class="Normal char-style-override-1" xml:lang="tr-TR">Evvela: Zabıta müdürü efendinin göz atmasını rica ederim.</span></p>
			<p class="indentmetin"><span class="Normal char-style-override-1" xml:lang="tr-TR">İkinci olarak: Sorgulanmaktan gelen tutukluların ayakkapları çıkartılıp üzerleri aranılıncaya kadar çıplak ayakla mermer taşlar üzerinde durduruluyor. Çoğunluğu hapishaneye döndüklerinde öksürüyorlar ki, bu suretle hastahane masrafları artıyor.</span></p>
			<p class="indentmetin"><span class="Normal char-style-override-1" xml:lang="tr-TR">Üçüncüsü: Mesafeden mesafeye noktalar konularak takip usulü faydalıdır. Mühim ve özel durumlarda hiç olmazsa iki memur birbirini gözden kaybetmemelidir, beraber bulunmalıdır ki, herhangi bir sebepten dolayı bunlardan biri hizmette acz gösterirse öteki ona nezaret ederek gerektiğinde görevin uygulanmasında onun yerini alır.</span></p>
			<p class="indentmetin"><span class="Normal char-style-override-1" xml:lang="tr-TR">Dördüncüsü: Madelonettes Hapishanesine mahsus nizamnamenin tutukluya parasıyla bile bir iskemle verilmesini yasaklamasının sebebi anlaşılamaz.</span></p>
			<p class="indentmetin"><span class="Normal char-style-override-1" xml:lang="tr-TR">Beşincisi: Madolenettes Hapishanesinde kantinde yalnız iki parmaklık bulunuyor ki bu da kantinci kadının elini tutuklulara değdirmesine sebep oluyor.</span></p>
			<p class="indentmetin"><span class="Normal char-style-override-1" xml:lang="tr-TR">Altıncısı: “Havlayıcı” denilen ve tutukluları görüşme odasına çağıran adamlar çağırılan tutukludan iki sov alıyorlar ki, bu da bir hırsızlıktır.</span></p>
			<p class="indentmetin"><span class="Normal char-style-override-1" xml:lang="tr-TR">Yedincisi: Dokumacıların dairesinde pamuk mensucat işçiliği keten işçiliğinden on sov noksan olarak veriliyor, keten ile pamuk dokuma arasında fark olmadığından bu eksik ücret ödenmesi, müteahhidinin işlediği bir suçtur, önlenmesi icap eder.</span></p>
			<p class="indentmetin"><span class="Normal char-style-override-1" xml:lang="tr-TR">Sekizincisi: La Force Hapishanesine giden ziyaretçilerin Sainte-Marie-l’Egyptienne görüşme slonuna gitmek için Çocuklar Hapishanesi avlusundan geçmeğe mecbur olmaları olmayacak şeydir.</span></p>
			<p class="indentmetin"><span class="Normal char-style-override-1" xml:lang="tr-TR">Dokuzuncusu: Jandarmaların tutukluların sorgu yargıcı huzurunda verdiği ifadeyi Zaptiye Nezaretinin avlusunda tekrar ettikleri muhakkaktır. Ketum olması lazım gelen bir jandarmanın sorgu odasında işittiğini tekrar etmesi büyük bir nizamsızlıktır. Gizlilik yemini ettirilmelidir.</span></p>
			<p class="indentmetin-sb"><span class="Normal char-style-override-1" xml:lang="tr-TR">Onuncusu: Madam Henri namuslu bir kadındır; hapishanedeki dükkânı da temizdir. Fakat esrar koğuşu kapısının bir kadın elinde bulunması fenadır. Büyük bir medeniyetin Conciergerie gibi bir hapishanesine bu hal yakışmaz, tutukevlerinde kadın bakkal münasip değildir.”</span></p>
			<p class="tp-sb"><span class="Normal char-style-override-1" xml:lang="tr-TR">Javert, olağanüstü sakin, rahat, muntazam bir tavırla bu yazıyı yazdı. Bir virgül bile kaçırmadı; kaleminin kâğıt üzerindeki çıtırtısı muntazaman işitiliyordu. Son satırının altına:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Javert</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Birinci Sınıf Müfettiş</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Chatelet Karakolunda</span></p>
			<p class="tp-sb"><span class="Normal-i char-style-override-1" xml:lang="tr-TR">7 Haziran 1832, yaklaşık olarak sabahın saat biri”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözlerini yazarak imzasını attı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert yazıyı kuruttu. Bir mektup gibi katladı. Üstüne de </span><span class="Normal-i char-style-override-1" xml:lang="tr-TR">“İdareye Mahsus Notlar”</span><span class="Normal char-style-override-1" xml:lang="tr-TR"> ibaresini yazıp masanın üzerine bırakarak karakoldan çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar Chatelet meydanını genişlemesine kat ederek rıhtıma geldi. Burası bir çeyrek saat evvel terk etmiş olduğu mevkiydi. Aynı tavırda aynı parmaklığa kollarını dayayarak aynı vaziyette durdu. Öyle ki, insan bu adamın oradan hiç kımıldamamış olduğunu zannederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gecenin karanlığı gayet yoğundu. Geceyarısını takip eden derin sükûnet dakikaları zamanıydı. Bir takım karanlık bulutlar parlak yıldızları örtüyordu. Gökyüzü karanlık, korkunçtu. Şehrin evlerinde hiçbir ışık görünmüyordu. Kimse geçmiyordu. Sokakta, rıhtım üzerinde göze görünen mahaller ıssızdı. Notre-Dame kuleleri gecenin yoğun karanlığı içinde kaybolmuştu. Tek tük fenerlerin ışığı civarını hafif, kırmızı bir ışıkla aydınlatıyor, köprülere, evlere hayalet şekilleri veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in bulunduğu noktanın Seine nehri akıntısının şiddetli bir girdap teşkil ettiği yerin tam üzerinde olduğunu evvelce belirtmiştik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert başını eğdi ve baktı. Her şey karanlık, her yer kapkaraydı. Hiçbir şey görünmüyordu, nehrin köprünün ayaklarına çarpmasından hâsıl olan şarıltı işitiliyor, fakat nehir görünmüyordu. Ara sıra insanın başını döndürecek derecede olan derin karanlıkların içinde, uzaktan bir ışık görünüyor, derhal yine kayboluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece, karanlıkta nehrin akıntısı bazen fosforumsu, birden yok olan aydınlık gösterir. Bir dakika sonra yine su katran gibi kararır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in önünde duran şey su değil, girdaptı, uçurumdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiçbir şey görünmüyorsa da suyun soğukluğu, ıslak taşların sert kokusu hissediliyordu. Bu uçurumdan vahşi bir nağme yükseliyordu. Nehrin göze görünmekten ziyade hissedilen darbeleri, dalgaların müthiş gürültüsü, köprü kemerlerinin daha karanlık görünen hayali bu karanlık boşluğa korkunç bir hal veriyordu. Velhasıl bütün bu karanlık nefret ve dehşetle doluydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, karanlığa açılan bu kapıya bakarak birkaç dakika hareketsiz kaldı. Dikkate benzer delici bir bakışla bu görünmez âleme bakıyordu. Birdenbire şapkasını çıkardı, rıhtımın kenarına koydu. Bir dakika sonra uzaktan geçen, geç kalan bir yolcunun bir hayal telakki edebileceği yüksek ve siyah bir şekil parmaklığın üzerinde ayağa dikilmiş göründü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seine nehrine doğru eğildi. Tekrar dikildi ve dik olarak karanlık içine düştü; suyun ağır gulgulesi işitildi; su altında yok olan bu karanlık şeklin gizli karışıklıklarına da yalnız gecenin karanlıkları şahit oldu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-165-backlink" id="footnote-233-165">165</a><span class="Normal char-style-override-1" xml:lang="tr-TR">	</span><span class="Normal-i char-style-override-1" xml:lang="tr-TR">İncil</span><span class="Normal char-style-override-1" xml:lang="tr-TR">’deki kayda göre, Roma’nın Filistin valisi Ponce Pilate, Hz. İsa’nın çarmıha gerilmesi emrini verdikten sonra leğen isteyip ellerini yıkamış ve </span><span class="Normal-i char-style-override-1" xml:lang="tr-TR">“Günah benden gitti.”</span><span class="Normal char-style-override-1" xml:lang="tr-TR"> demiş…</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>