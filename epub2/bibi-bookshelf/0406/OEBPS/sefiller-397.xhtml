<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-397</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-6-5-5"><span class="numara-alt char-style-override-1">Matmazel Gillenormand </span></p>
			<p class="numara-alt" id="toc_marker-6-5-6"><span class="numara-alt char-style-override-1">Mösyö Fauchelevent’ın Koltuğunda </span></p>
			<p class="numara-alt" id="toc_marker-6-5-7"><span class="numara-alt char-style-override-1">Bir Şeyle Eve Gelmiş Olmasını </span></p>
			<p class="numara-alt" id="toc_marker-6-5-8"><span class="numara-alt char-style-override-1">Münasip Görür</span></p>
			<p class="tp-1"><span class="Normal char-style-override-1" xml:lang="tr-TR">Cosette, Marius tekrar görüştüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görüşmenin nasıl geçtiğini anlatmak istemiyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyada bazı şeyler vardır ki onların tasvirine bile teşebbüs edilmemelidir. Güneş de o şeylerden biridir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in girdiği anda Basklı ve Nicolette dâhil olduğu halde bütün aile Marius’un odasında toplanmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette kapı eşiğinde âdeta hayal gibi ortaya çıkan mukaddes bir kişi gibi göründü. Ermişlerin başı etrafındaki nur halkasına benzer bir hâle içinde olduğu sanılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada büyükbaba Gillenormand mendili çıkarmış burnunu silmek üzereydi. Durdu. Cosette’e baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tapılmağa layık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra gürültülü şekilde burnunu sildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette göğe yükselecek derecede mest olmuş, şaşırmış, memnun ve kendinden geçikti. Korkmuştu. Mutluluk insanı ne kadar ürkütebilirse o kadar ürkmüştü. Solgun, kıpkırmızı kesilerek, Marius’un kucağına atılmak isteyerek, fakat buna da cesaret edemeyerek tereddütlü duruyor, kekeliyordu. Bütün bu âlem huzurunda aşkını ortaya döküvermekten mahcup oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanlar mutlu olan âşıklara karşı âdeta zulüm gösterir, o zavallıları yalnız, başbaşa kalmak istedikleri sırada, huzurlarıyla onları huzursuz ederler. Hâlbuki o mutlu âşıklar başkalarının huzur ve varlıklarına muhtaç değillerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ile beraber ve onun arkasından olmak üzere, ciddi tavırlı, beyaz saçlı, bununla beraber güler yüzlü, müphem ve azçok acılı bir tebessümle gülümseyen bir kişi girmişti. Bu da Mösyö Fauchelevent yani Jean Valjean’dı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcının dediği gibi, fevkalade mükemmel, baştan aşağı siyah elbise giyinmiş ve beyaz kravat takmıştı. Kapıcı bu kadar güzel giyinmiş, bir noter olma ihtimali olan bu adamın Haziran’ın yedinci günü geceleyin kapısına ölü gibi bir naaş getiren adam olduğunu, pis, murdar, yırtık elbiseli, iğrenç, gözleri ürkütücü, yüzü kan ve çamurla lekelenmiş olarak baygın Marius’u kollarında tutan adam olduğunu hiçbir zaman düşünemezdi. Fakat kapıcılara mahsus koku alma hassesi, nüfuz gücü uyanmıştı. Mösyö Fauchelevent Cosette ile beraber geldiği zaman, karısına özel olarak demişti ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmem neden, bu adamı bir kere daha görmüş olduğumu bir türlü hatırımdan çıkaramıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un odasında Mösyö Fauchelevent sanki bir tarafa çekilmiş gibi, kapının yakınında duruyordu. Koltuğunun altında büyükçe kıtada bir kitaba benzeyen kâğıda sarılı bir paket bulunuyordu. Zarfın kâğıdı yeşilimtırak olup küflenmiş gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kitapları sevmeyen Matmazel Gillenormand yavaş bir sesle Nicolette’e:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu efendi daima koltuğunda kitap mı taşıyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu duyan Mösyö Gillenormand dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapalım. Galiba bir âlimdir. Âlimlerin âdeti böyledir. Bu, kabahat sayılmaz. Benim bildiğim Mösyö Boulard da hiçbir zaman kitapsız gezmezdi. Onun da koltuğu altında daima böyle bir kitabı vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra misafiri selamlayarak yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Tranchelevent…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand bunu mahsus yapmadı. Fakat özel isimlere dikkat etmemek onda bir tür alışkanlık oluşturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Trachelevent, torunum Mösyö Le Baron Marius Pontmercy için Matmazel’in dest-i izdivacını talep etmekle iftihar ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Mösyö Trachelevent” mukabeleten selam ve saygı için eğildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bu da oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek Marius ile Cosette’e doğru dönerek iki kolunu uzattı. Onları kutsayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Birbirinize tapmanız için izin verildi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ve Cosette bu emrin tekrarını beklemediler. İster istemez kuş nağmeleri başladı. Marius uzun iskemlesinin üzerinde dirseklerine dayanmış, Cosette dahi onun yanında ayakta durmuş, yavaş yavaş konuşuyorlardı. Cosette şunları mırıldanıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok şükür Yarab! Sizi tekrar görüyorum. Sensin! Sizsiniz! Değil mi? Böyle savaşmağa gidilir mi? Fakat niçin gittiniz? Bu dehşettir! Dört ay mütemadiyen aklım başımda değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ah! Bu savaşa gitmeniz fena bir şey oldu! Bana fenalık yaptınız. Ben size ne yaptım? Her neyse, sizi bağışlıyorum. Fakat bir daha yapmayınız. Demincek bizi davete geldikleri zaman az kaldı ölecektim. Fakat bu da sevincimden ileri geliyordu. Ah! Ne kadar üzüldüm. Giyinmeğe vakit bulamadım. Mutlaka beni bu halde kim görse korkardı. Yakalığımın böyle paçavra gibi olduğunu gören ebeveyniniz ne diyecekler? Fakat bir şey söylesenize! Yalnız ben konuşuyorum. Konuşmakta beni yalnız bırakıyorsunuz. Biz hâlâ L’Homme Arme sokağındayız. Diyorlar ki omuzunuz müthiş şekilde yaralıymış. Yaranız o kadar büyükmüş ki, insan yumruğunu sokabilirmiş. Onları da makasla kesmişlermiş. Ah! Ne kadar dehşetli şey. Ağladım, ağladım. Artık gözlerimde fer kalmadı. Garip şey! İnsan bu kadar elem ve ızdıraba dayanabilirmiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Büyükbabanız iyi bir adama benziyor. Rahatsız olmayınız. Dirseklerinize dayanmayınız. Dikkat ediniz. Kendinizi incitmeyesiniz. Ama ne kadar mutluyum. Artık sefilliğe, bahtsızlığa son verildi. Şaşırdım kaldım. Size o kadar söyleyecek şeyim vardı. Hepsini unuttum. Beni hâlâ, daima seviyor musunuz? L’Homme Arme sokağında oturuyoruz. Bahçemiz yoktur. Bütün gün tiftik yaptım. Efendim bakınız. Parmaklarımda nasır oluştu. Bunun sebebi sizsiniz, kabahat sizde.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Melek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye tekrar ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Melek” kelimesi dilin eskiyemeyecek bir kelimesidir. Âşıklar bu kelimeyi o kadar çok kullanmaktadırlar ki, bu kadar çok kullanıma karşı eskimeden dayanacak başka bir kelime yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra bu âşık ve sevgilisi, odada kalabalık olduğunun farkına vararak sustular. Birbirinin ellerini şefkatli bir şekilde tutmakla yetinerek ağızlarını açmaz oldular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand odada hazır bulunanların hepsine hitaben: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yahu! Ey sizler! Yüksek sesle konuşunuz, gürültü yapınız, türkü söyleyiniz. Haydiyin bakalım. Biraz şamata, gürültü yapınız da bu çocuklar rahat iki söz söyleyebilsinler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ile Cosette’e yaklaşarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senli benli konuşsanıza. Sıkılmayınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Teyze Gillenormand, yaşlanmış evinin içinde birdenbire parlayan bu nur ve ışığın ortaya çıkışından ve her şeyin içine işleyişinden şaşırmış kalmıştı. Bu şaşkınlık ve hayrette hiçbir itiraz belirtisi yoktu. Bakışı bir kıskanç bakışı değildi. Elli yedi yaşında masum bir zavallının eblehçe bakışlarıydı;  bahtsız bir hayatın aşk denilen parlak saadete çevrilip kalmış bir bakışıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babası kendisine hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Büyük Matmazel Gillenormand, size daima söylerdim. Şimdi içinde bulunduğun üzüntülü duruma bir gün düşeceğini söylemiştim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir müddet sustuktan sonra tekrar kızına bakarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi başkalarının saadetine bak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra Cosette’e yönelerek sözüne devam edip:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne kadar güzel! Ne kadar dilber! Âdeta Greuze’un tablolarından biri! Seni gidi çapkın! Bu malı yalnız kendine alacaksın ha? Seni çapkın! Ucuz kurtuldun. Sen bahtiyar ve mutlusun. Eğer on beş yaş daha küçük olsaydım, bu periye sahip olmak için seninle kılıçla dövüşürdük. Vay! Matmazel ben size âşık oldum. Bu da pek tabii! Bu da hakkınızdır. Ah! Ne güzel, ne hoş bir düğün yapacağız. Bizim kilisemiz Saint-Denis du Saint Sacrament’dir. Fakat evlenme töreninizin Saint Paul Kilisesinde yapılması hususunda özel izin isteyeceğim. O kilise daha güzeldir, Cizvitler tarafından yapılmıştır. Şıktır. Kardinal de Birague çeşmesi karşısındadır. Cizvit mimarîsinin enfes eseri Namur’dadır. Saint-Loup derler. Evlendiğiniz zaman oraya gitmelisiniz. Doğrusu bir seyahate değer derecedesiniz. Matmazel emin olunuz ki, ben sizin fikrinize iştirak ediyorum. Kızların evlenmelerini arzu ederim. Onlar bunun için yaratılmışlardır. Kız kalmak, bâkire kalmak güzel, fakat soğuk bir şeydir. </span><span class="Normal-i char-style-override-1" xml:lang="tr-TR">İncil </span><span class="Normal char-style-override-1" xml:lang="tr-TR">“ Çoğalınız!” diye emrediyor. Milleti kurtarmak için Jeanne d’Arc lazım oldu. Fakat milleti doğurmak, çoğaltmak için analar lazımdır. Bundan dolayı güzellerim, evleniniz. Doğrusu kızların bâkire kalmalarında bir fayda görmüyorum. Gerçekten kilisede ayrıca bir yer işgal edilir. Meryem Ana Hazretlerinin cemiyetine girilir. Bunları bilirim. Lakin güzel, cesur, namuslu bir koca;  bir sene sonra da çapkınca süt emen top gibi yuvarlak, tombul bacaklı bir yavru, şafağın tebessümüne benzer bir tebessümle küçük, gülgûn parmaklarıyla memeyi yoğuran bir yavru her halde akşamları bir mum tutarak kilisede dua okumaktan daha iyidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba doksan yaşındaki zayıf bacakları üzerinde dans eder gibi bir tavırla bir kere dönerek çözülen bir yay gibi söylenmeğe başladı. Marius’a dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şey!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nedir büyükbaba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin samimi bir dostun yok muydu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vardı, Courfeyrac!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne oldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öldü.</span></p>
			<p class="tp-sb"><span class="Normal char-style-override-1" xml:lang="tr-TR">- Bu da iyi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar yanlarına oturdu. Cosette’i de oturttu! Gençlerin ellerini buruşuk ihtiyar elleri içine aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu cilveli şey latiftir, lezzetlidir! Bu Cosette! En nefis eserlerdendir. Çok küçük bir kızdır; bir kadındır. Böyle bir kadın yalnız baron olmamalı; bu da asalete tecavüzdür. Ama markiz olmalıydı. Ne güzel kaşlarınız var! Çocuklarım, şunu aklınıza iyi koyunuz. Siz kendi hukukunuzun dâhilinde bulunuyorsunuz. Birbirinizi seviniz. Aşk ile dolunuz. Aşk insanların duyguları, Tanrı’nın da ruhudur. Birbirinize tapınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzgün bir tavırla ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ancak bir şeye esef ediyorum. Şunu düşünüyorum. Her neyim varsa kayd-ı hayat şartıyladır. Fakat ölümümden sonra -ki bu da yirmi sene sonra olacak- zavallı çocuklarım, beş paranız olmayacak. Madam Le Baron, o beyaz elleriniz artık yakanızın iki ucunu bir araya getirmeğe çalışacaklardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada ciddi, endişesiz bir ses:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matmazel Euphrasie Fauchelevent’ın altı yüz bin frangı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ses Fauchelevent’ın sesiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar hiçbir şey söylememiş, hatta orada bulunduğu bile unutulmuştu. Bütün bu mutlu adamların arkasında ayakta ve hareket etmeden duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba birdenbire sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matmazel Euprasie denilen kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Altı yüz bin frank!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki on dört, on beş bin frank noksandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek Teyze Gillenormand’ın kitap zannettiği paketi masanın üzerine koydu. Jean Valjean paketi kendi eliyle açtı. Banknot destesiydi. Bunları birer birer ayırıp saydı. Beş yüz adet bin franklık ve yüz altmış sekiz adet beş yüz franklık banknot vardı. Toplam olarak beş yüz seksen dört bin franktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu, güzel bir kitapmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Teyze de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beş yüz seksen dört bin frank!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matmazel Gillenormand, bu meblağ oldukça müşkülleri hallediyor değil mi? Bu şeytan Marius hangi yuvadan bu milyoner kızcağızı keşfetti? Gençlerin de aşkına güvenilir mi? Talipler altı yüz bin franklı sevgililer bulurlar. Aşk meleği Rothschild’den daha iyi çalışıyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Gillenormand kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beş yüz seksen dört bin frank! Beş yüz seksen dört bin! Altı yüz bin frank demek daha iyi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek mırıldandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ile Cosette’e gelince bu sırada birbirlerine bakıyorlardı.  Bu tafsilata asla dikkat bile etmediler.</span></p>
		</div>
	</body>
</html>