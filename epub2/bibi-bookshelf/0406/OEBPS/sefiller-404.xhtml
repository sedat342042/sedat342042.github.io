<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-404</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-6-6-2"><span class="numara-alt char-style-override-1">Jean Valjean’ın Kolu Hâlâ Askıda</span></p>
			<p class="tp-1"><span class="Normal char-style-override-1" xml:lang="tr-TR">İdealine erişmek! Bu mutluluk kime verilmiştir? Zannedersem Yücelik Âleminde bu hususta seçimler yapılıyor, hepimiz haberimiz olmaksızın o seçimdeki adaylardanız. Seçenler ise ruhlar ve meleklerdir. İşte bu saadet seçiminde Cosette ile Marius ekseriyeti sağlamışlardı. Cosette gerek belediye dairesinde, gerek kilisede pek parlak, pek şaşaalıydı. Onu Nicolette’in yardımcılığında Toussaint giydirmişti. Beyaz atlastan etekliği üstünde Binche dantelasından yapılmış elbisesi, İngiliz dantelasından bir peçeyi, gayet güzel ve kıymetli inciden bir gerdanlığı, portakal çiçeklerinden bir tacı giyinmişti. Beyaz olan bütün bu şeyler içinde Cosette cidden ışıklar saçıyordu. Nur ve ışık içinde yayılan leziz, latif, bedenleşmiş bir masumiyetti. Sanki bir güzellik perisiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un güzel saçları kokulu ve parlak olup bukleleri altında, ötede beride barikatın yadigârı olan soluk birkaç yara izi görünüyordu.</span></p>
			<p class="tp-sb"><span class="Normal char-style-override-1" xml:lang="tr-TR">Büyükbaba ise âdeta genç gibi bir hal, yüksek ve muhteşem bir tavır almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tavır ve hareketlerine, tuvaletine gençliği zamanına mahsus nezaketi katmış olduğu halde Cosette’in elinden tutmuş, ileride yürüyordu. Kolu bağlı ve boynuna asılı olduğundan kolunu geline veremeyen Jean Valjean’ın yerine görevi ifa ediyordu. Baştan ayağa kadar siyahlar giyinmiş olan Jean Valjean bunları takip ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-  Mösyö Fauchelevent, bugün hava güzeldir, bu bir güzel gündür, elemler ve kederlere son verilmesine karar veriyorum, bundan sonra hiçbir yerde bulunmamalı… Umumî sevinç ve neşe içinde olmayı irade ettim, artık fenalığın, şerrin mevcudiyet hakkı yoktur. Dünyada kötü bahtlı insanların bulunması doğrusu göğün mavi rengi için bir nevi ardır. Esasında iyi olan adamdan fenalık çıkmaz. İnsanların sefaletinin merkezi, hükûmet merkezi cehennem, başka deyişle şeytanlığın Tuileries sarayıdır. Bak bak. Şimdi demokratlara mahsus sözleri söylüyorum. Doğrusu bence, bende artık hiçbir siyasi fikir kalmadı. Bütün insanlar zengin yani sevinçli olsunlar. İşte fikrimi bu noktada toplayıp birleştiriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gelin ve damat belediye reisi ile rahibin huzurunda  “Evet” dedikten, belediye ve kilise defterlerine kayıt ve imza edildikten, bu gibi törenlerde âdet olan her husus tamamıyla yerine getirildikten sonra, bir mutluluk ve bahtiyarlık âlemi içinde yan yana yürüyerek kilisenin kapısına ulaştılar ve arabaya binmeğe hazırlandılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu mutluluğa henüz inanamıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius da şaşırmış ve hayret içinde, kalabalığa, gökyüzüne bakıp duruyor, gördüğü rüyadan uyanmaktan korkuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dönüşte ikisi de bir arabaya bindiler. Marius Cosette’in yanındaydı. Mösyö Gillenormand ile Jean Valjean karşılarında oturuyorlardı. Teyze Gillenormand ikinci arabaya kalmıştı. Büyükbaba diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuklarım. İşte şimde Madam La Baron, Mösyö Le Baron oldunuz. Otuz bin frank da varidatınız vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’de Marius’a doğru eğilerek kulağına, melekçe bir seda ile:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek doğrudur ha! İsmim şimdi Marius’tur. Ben şimdi Madam… Marius, Madam “sen” oldum değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki mahlûk sevinç nurları içinde parlıyorlardı. Bütün çocukluğun, bütün mutluluğun buluştuğu parıltılı noktada, dünyada pek nadir ele geçen bahtiyarlık anında bulunuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Prouvaire’in söylediği çıkıyordu, ikisinin toplam yaşı kırkı bulmuyor, yüce, göksel bir izdivaç gerçekleşiyordu; iki çocuk, iki gül, iki gonca idiler, birbirlerine hayran ve baygındılar. Cosette Marius’u bir zafer halkası içinde, Marius da Cosette’i nurdan bir hâle içinde görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar ideale, ümit ettikleri şeyin son noktasına varmışlardı. Çektikleri elem ve acılar şimdi mutluluğun başdöndürücü haline dönüşmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kederlerin, uykusuzlukların, gözyaşlarının, endişelerin, korkuların, ümitsizliklerin birdenbire mutluluk vuslatına dönüşmesi onları şaşkına çevirmişti. Elem ve acılar geçirmek, ne güzel şeymiş! Kötü bahtlılık, kederli zamanlar mutluluğun lezzet ve kıymetini artırır. Sanki bir müddet gamın en dibinde ve kederin derinliklerinde koşup durduktan sonra, mutluluğun göklerine uçuyorlardı. Her ikisinin ruhunda, aklında, fikrinde bir sihir, bir yücelik vardı. Birbirine babaların duymayacağı derecede hafif sesle diyorlardı ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Plumet sokağındaki küçük bahçemizi gidip göreceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle bir gün hakikat ve hayal ile iç içe, tarifi imkânsız bir haldir. İnsan öyle bir dakikada kendini bile unutur. O dakikada bulunan bir adam zeval vaktinde, her taraftan ışığa boğulmuş olan şahıs gibidir ki, önünde bir geceyarısı olduğunu düşünemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanlarda garip bir hal vardır. Sevinçli ve mutlu insanları görmek onları mutlu eder; bunun gibi, hüzün ve elem de bulaşıcıdır. İşte Cosette ile Marius’un mutluluğu onları seyredenlere kadar sirayet ediyordu. Sanki bu iki bahtiyar sokaklarda, caddelerde bulunanlar üzerine mutluluk yağdırıyorlardı. Nihayet Filles-du-Calvaire sokağındaki evlerine döndüler. Marius Cosette ile yan yana muzafferane, mağrurane, şevk içinde ve neşeyle kapıdan girdiler. Kapının önünde duran fakirler verilen birçok sadakayı cebe atarak gülüp onları kutsuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin içi kilise kadar tütsülenmişti. Kilisede kokular buhurdanlıktan yayılıyordu, evde ise güllerden! Sonsuz gökyüzündeki meleklerin nağmelerini işitiyoruz sanıyorlardı. Kalplerinde Tanrı vardı; talih onlara parlayan yıldızlarla süslenmiş bir sema gibi görünüyordu; başlarının üstünde mutluluk güneşinin şualarını görüyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire saat çaldı. Marius Cosette’in latif çıplak koluna, korsajının dantelaları arasında belirsiz bir surette görünen pembeliklere baktı. Cosette de Marius’un bakışına bakarak gözbebeklerine kadar kızardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand ailesinin eski ahbaplarından pek çoğu davet edilmişti. Herkes Cosette’in etrafına toplanıyor, kendisine Madam La Baron ünvanını vermekte birbiriyle yarışıyorlardı. Şimdi yüzbaşı olan Théodule Gillenormand bulunduğu Chartres’dan amca-zadesi Pontmercy’nin düğününde bulunmak üzere Paris’e gelmişti. Cosette onu tanıyamamış ve kadınlar tarafından güzelliğinin övülmesine alışmış olan subay dahi diğer kadınları hatırlamadığı gibi Cosette’i de hatırlayamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba Gillenormand kendi kendine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mızraklı subay meselesine inanmadığıma ne iyi yapmışım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, Jean Valjean’a hiçbir zaman o anda olduğu kadar şefkat göstermemişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand da son derece sevinçliydi. Darbımeseller ve sözlerle sevincini ilan ettiği sırada Cosette’i etrafına aşkın tabii kokularını neşreden bir güzel çiçeğe benzetiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mutluluk işte böyledir; herkesin mutlu olmasını ister.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette Jean Valjean’a hitap için küçük çocukluğundaki sedasının titreşim ve emellerini kullanır, latif tebessümleriyle onu hoşnut ederdi. Yemek salonunda mükemmel bir ziyafet sofrası hazırlanmıştı. Büyük sevinçler pek aydınlığı ister, mutlu kişiler karanlıktan ürkerler, güneşin batmasından sonra başka bir güneş çıkarmak yani saadet güneşini doğdurmak şartıyla gece onlar için kabul edilebilirdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemek salonu fevkalade surette bezenmiş ve aydınlatılmıştı. Kar gibi beyaz bir örtü ile kaplanmış masanın üstünde rengârenk mumları taşıyan şamdanların neşrettikleri ışıklara tavana asılı olan renkli camlı Venedik avizesinden yayılan ışık huzmeleri eklenerek duvarlardaki büyük aynalardan yansıyarak sofrayı süsleyen türlü çiçekleri, billur ve gümüş avaniyi şaşaapaş eyliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemek salonunun uzantısındaki odada üç keman ve bir flavtadan oluşan çalgı takımı Haydn’ın enfes eserlerinden bir parça ile kulakları süslüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean salonda, kendisini âdeta gizlemek istiyormuş gibi ta kapının yanında oturuyordu. Sofraya oturmadan birkaç dakika evvel Cosette bir naz ve işve eseri olarak gelip karşısında selam verdi ve iki elleriyle ihtiyarın omuzlarını tutarak şefkatli bir bakışla yüzüne baktı ve dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba, memnun musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, memnunum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse gülünüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gülmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra Basklı gelip yemeğin hazır olduğunu haber verdi. Davetliler Cosette’i kolundan tutan Gillenormand başta olarak birer birer yemek salonuna girdiler, istenilen bir intizam içinde sofranın etrafına dizildiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gelinin sağında ve solunda iki büyük koltuk konulmuştu. Bunlardan birincisi Mösyö Gillenormand, ikincisi Jean Valjean içindi. Mösyö Gillenormand oturdu. Diğer koltuk boş kaldı. Herkes Mösyö Fauchelevent’ı gözüyle arıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Fauchelevent yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand Basklı’ya sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Fauchelevent’ın nerede olduğunu biliyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, Mösyö Fauchelevent hastalıklı elinden dolayı biraz acı çektiğini, Mösyö ve Madam La Baron ile yemek yiyemeyeceklerini söylememi emretti. Kendisinin mazur görülmesini rica edip yarın sabah geleceğini bildirerek biraz evvel çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu koltuğun boş kalması bir müddet için sofrayı biraz soğuk bir hale getirdi, fakat Mösyö Fauchelevent ortalıktan kaybolmuşsa da Mösyö Gillenormand orada idi. Büyükbaba iki kişi için sevincini gösteriyordu. Mösyö Fauchelevent’ın acı çektiği için, erkenden yatmakta fena yapmadığını ve ancak âdî bir çıban olduğundan hastalığının önemli olmadığını beyan etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu beyanatı yeterli görüldü. Bunca sevinç coşkusu içinde karanlık bir noktanın ne önemi vardır? Marius ile Cosette öyle hodbin ve mukaddes dakikalarda bulunuyorlardı ki, insan saadetten başka bir şey görüp hissedemez. Bundan başka Mösyö Gillenormand’ın aklına bir fikir geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ha! Bu koltuk boştur. Marius, sen gel de otur, Teyze’nin sana rüçhan hakkı varsa da o müsaade eder. Bu koltuk senin içindir, kanunîdir. Hem de hoş bir şeydir. Talihli erkek talihli kızın yanında oturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün hazır bulunanlar bu teklifi takdir ettiler. Marius Cosette’in yanında Jean Valjean’ın konumunu aldı. İşler o halde intizam kazandılar ki, Jean Valjean’ın ortadan kaybolmasından dolayı evvela kederlenen Cosette, Marius’u yanında görünce memnuniyet gösterdi. Mademki Marius Jean Valjean’ın yerindeydi, Cosette hiçbir şeyden dolayı esef duymazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beyaz atlastan yapılmış potin içindeki küçük, latif, mini mini ayağını Marius’un ayağının üzerine koydu. Artık Mösyö Fauchelevent unutuldu, beş dakika sonra sofrada bulunanlar olağanüstü sevinç ve coşkunluk içinde gülüp eğleniyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sofraya meyve getirildiği zaman Mösyö Gillenormand, elinde şampanya kadehiyle ayağa kalktı. Doksan iki yaşında olduğundan ve elleri titrediğinden kadehi dökmemek için yarıya kadar doldurmuştu. Damat ve gelinin sağlığına içeceği sırada şunları söyledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki vaaz ve nasihat dinlemekten kendinizi kurtaramayacaksınız. Bu sabah rahibin vaazını dinlediniz. Şimdi de büyükbabanın vaazını dinleyeceksiniz. Size bir nasihat vereceğim: Evvela birbirinizi çok seviniz. Ben bir takım dolambaçlı yollarla sözü uzatamam. Doğrudan doğruya maksada gelirim. Mahlûklarda kumrulardan daha hikmetlisi, bilgilisi yoktur. Filozoflar derler ki: Sevinç eserlerinizi bir yana bırakınız! Ben diyorum ki, sevincinizi sınırlamayınız, serbest bırakınız.  Şeytanlar gibi birbirinize bağlı olunuz. Âdeta aşk ve sevda divanesi olunuz. Filozoflar her şeyde itidal tavsiye ederler, hayatta zevk ve sefanın, mutluluk ve sevincin, ne kadar çok olursa o kadar iyi olduğunu inkâr kabil midir? </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Güzellik ve letafetin, saadet ve bahtiyarlığın fazlalığından şikâyet etmek budalalıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sevincinizi düzeltiniz. Evet, ne âlâ iş! Gebersin filozoflar! Bilakis evlatlarım, sevincinizin haddi olmasın. Zevkleniniz… Hikmet zevk ve sefadadır. Zevk ediniz, zevk edelim. İyi olduğumuzdan mı mutluyuz? Yoksa mutlu olduğumuzdan mı iyiyiz? Bence insanı mutluluk iyi eder, iyilik ile mutlu olmak hiç görülmemiştir. Her iyi adam mutlu olamaz, fakat her mutlu, iyi olabilir. Zevk-u sefa iyiliğe, mutluluğa delalet eder. Mutluluk sevince yol açar. Biz de mademki mutluyuz, zevk ve sefa içinde yüzmeliyiz. Dünyada emrine itaat edilecek bir âmir aşktır, aşk ise kadındır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ah! Ah!... Eğer dünyada bir kuvvet, bir nüfuz varsa, o da kadındadır. Bana inanmazsanız şu ‘demokrat’ Marius’a sorunuz, bu küçük ‘zâlime’ Cosette’in esiri değil midir? Kendi rıza ve ihtiyarıyla onun esiri olmuştur. Kadın! Buna direnebilecek bir Robespierre yoktur. Kadın hükmünü icra eder. Ben artık yalnız böyle bir krallığın taraftarıyım. Âdem neydi? Havva’nın hükmettiği itaatkâr! Havva için, kadın için 89 İhtilali yoktur. Olamaz. Üzeri bir zanbakla müzeyyen kraliyet asası vardır. Üzeri bir küre ile süslenmiş imparatorluk asası vardı; Charlesmagne’ın demirden yapılmış asası vardı. Altından yapılmış Büyük Louis’nin asası vardır, ihtilal onları başparmağıyla işaret parmağı arasında iki paralık saman çöpü gibi ezdi! Bitti, kırıldı, yerde sürükleniyor; artık hükûmetlerin asası kalmadı; fakat… Ya şu lavanta kokulu işlenmiş mendile karşı ihtilal, ihtilaller yapınız. Deneyiniz! O niçin sağlamdır? Küçük bir bez parçası olduğundan mı?... Ha! Siz on dokuzuncu yüzyıldansınız, pekâlâ! Biz on sekizinci yüzyıldaydık, fakat biz de sizin kadar hayvandık, budalaydık! Şimdi bir takım şeylere başka isimler, başka adlar verdiğiniz için dünyanın hallerini dönüştürüp değiştirdik zannetmeyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Kısacası her halde kadınları sevmek lazım. Bu esasın dışına çıkanlara ben meydan okuyorum. Buradan çıkmak isteyeni görmek isterim, çıkabilir misiniz? Bu şeytanlar bizim meleklerimizdir. Evet! Aşk, kadın ve buse;  işte bir daire ki, dışına çıkmak mümkün değildir, ama biz çıkarız diyorsanız o başka… Bana gelince, doğrusu ben bu daireye tekrar girmeyi arzu ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Acaba kadının, kadın denilen o kuvvetin âlemdeki tesir ve nüfuzunu dikkatle incelemiş misiniz? İnsan kızar, öfkelenir, bağırır, köpürür, dünyayı alt üst edecek dereceye gelir, derken bir kadın sahneye girer; bir yıldız doğar; herkes yüzükoyun düşer. Altı ay evvel Marius savaşıyordu: Bugün evleniyor. İyi yapıyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Evet Marius, evet Cosette hakkınız vardır. Tam bir cesaretle birbirinize bağlı olunuz, sevişiniz. Bizi de sizin gibi, sizin kadar yapamadığımızdan dolayı kıskançlıktan kudurtunuz. Birbirinize tapınız. Yer kürede bulacağınız her türlü mutluluk kırıntılarından istifade ediniz,  hayat için mutluluk dolu bir yuva hazırlayınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sevmek, sevilmek… Gençlikte ne büyük, ne yüce bir mucize! Bunu da siz icat ettiğinizi farz etmeyiniz. Ben de ayrıştırdım. Ben de düşündüm. Ben de ah çektim. Benim de ruhum mehtap gibi parlaktı. Aşk altı bin yaşında bir çocuktur. Methusalem,</span><span class="dipnot"><a class="footnote-link" href="#footnote-233-170" id="footnote-233-170-backlink">170</a></span><span class="Normal char-style-override-1" xml:lang="tr-TR"> Cupidon’un</span><span class="dipnot"><a class="footnote-link" href="#footnote-233-171" id="footnote-233-171-backlink">171</a></span><span class="Normal char-style-override-1" xml:lang="tr-TR">, aşkın yanında bir küçük çocuktur. Altmış asırdan beri erkek ile kadın birbirini severek işlerin içinden çıkıyorlar, işleri halledip bitiriyorlar, bu beceriklilik Âdem’in ortaya çıkışından beri keşfedilmiştir. O mühim buluş pek eskidir; bununla beraber henüz yepyenidir; istifade ediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Öyle hareket ediniz ki yan yana bulunduğunuz zaman hiç bir şey eksik olmasın. Cosette Marius için hayat güneşi, Marius Cosette için bütün cihan olsun. Cosette zevcin hoş havasının tebessümü olsun. Marius, zevcenin gözyaşlarının yağmuru olsun. Piyangoda en iyi numarayı yani kutsallık içinde aşkı kazandınız. Onu saklayınız, iyi saklayınız. Bir anahtarlı mahfazada saklayınız. Boş yere harcamayınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Birbirinize tapınınız. Perestiş ediniz. Başka şeye önem vermeyiniz. Mantık bundan ibarettir. Mantık yalan söylemez Yüce Yaratıcı’ya kulluğunu arz etmekte herkesin kendisine mahsus bir dua tarzı vardır. Daha ne istersin? Tanrı’ya tapmanın en iyi tarzı zevcesini sevmektir. Seni seviyorum, işte benim halim, bildiğim budur. Seven inançlıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Dostlarım, yaşasın kadınlar demek için ihtiyarım: Fakat gençleşmekte olduğuma şaşıyorum. Hem güzel, hem de memnun olmağa muvaffak olan bu çocuklar beni mest edip alıp götürüyor. Eğer birini bulsaydım, o da beni isteseydi… Hiç durmaz evlenirdim. Perestiş etmek, kumru gibi söylenmek, güzel olmak, güvercin olmak, horoz olmak, sabahtan akşama kadar aşkını gagalamak, zevcesinin gözlerini ayna edinerek orada güzelliğine hayran olmak, mağrur, muzaffer olmak: İşte Tanrı’nın bizi bunlardan başka bir maksat için yarattığını farz etmek mümkün değildir. İşte hayatın maksadı bunlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bizim devrimizde, o devrin gençleri olarak böyle düşünürdük. İster hoşunuza gitsin, ister gitmesin, biz o zaman böyle düşünürdük. Ah! Bilseniz o devirde ne kadar güzel kadınlar vardı. Kızlar, hoş kızcağızlar… Hepsini kırıp geçirirdim. Bundan dolayı birbirinizi seviniz. Eğer insan birbirini sevmeyecek olsaydı, doğrusu baharın varlığının lüzumunu anlayamazdım. Bana gelince, Tanrı’dan bize göstermekte olduğu bütün güzel şeyleri saklamasını, çiçekleri, kuşları, güzel kızları alıp mahfazası içine koymasını dileyecektim. Çocuklarım, ihtiyar adamın kutsamasını kabul ediniz.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Neşeli toplantı, hoş ve eğlenceli oldu. Büyükbabanın keyfi herkeste neşeli bir hal uyandırmıştı; herkes bu asırlık ihtiyarın zevk ve sefasına göre âhengini düzenledi. Danslar az, gülüşmeler çok oldu. Sade, sevimli bir düğün yapıldı. Artık yemek, toplantı nihayet bulmuş, gelinle güveği odalarına çekilmiş olduğundan biraz evvel gürültü ile dolu olan evde derin bir sükûnet hüküm sürer oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada biraz duracağız. Gelin odasının eşiğinde bir parmağını mütebessim dudakları üzerinde tutan bir melek bekler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşk âyininin yapıldığı o mabedde insan ruhu şaşkınlık ve büyülenmişlik içinde kalır. Bu gibi evlerin üstünde galiba manevi ışıklar, nurlar vardır, içerdikleri sevinç ve neşe duvar taşlarının arasından sızar. Bu mukaddes törenin sonsuz atmosfere doğru bir nur huzmesi ulaştırmaması mümkün değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşk erkek ve kadının kaynaştığı yüksek bir noktadır, aşktan insan mevcudiyeti,  âlemin nizamı, yaratmanın vücudu çıkar. İki ruhun katlanarak doğuşunun karanlıkta mühim bir tesiri vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakiki izdivaç olan yerde, yani aşkın bulunduğu yerde insan ideali karışır; bir gelin döşeği karanlıkta parlak bir köşe oluşturur. Eğer insan etinden yapılmış gözbebeklerine yüce hayatın hayret edilmeğe değer ve büyüleyici hallerine nüfuz etmek özelliği ihsan edilmiş olaydı, gece perilerinin, kalpleri oynatan meçhuliyetin, görünmez âlem sâkinlerinin memnun ve sevinçli bir halde düğün evinin etrafına toplanmış, birbirine âşıkane, sevimli çılgınca bir tavırla bakan karı-kocanın baştanbaşa sevinç dolu simasını seyretmekte olduklarını görmek mümkün olurdu. Aşk etkisiyle şaşkınlık ve hayrette kalan ve yalnız olduklarını zanneden çiftler o yüce dakikada dinleseler, odalarında kuş kanatlarının hafif hışırtısını işitirler, mükemmel mutluluğa melekler iştirak ederler. Bu küçük gelin yatağının kubbesi göktür. Aşk ile kutsallık kazanan iki canlı ruh, başka bir ruh vücuda getirmek için birbirine yaklaştıkları, dudakları karşı karşıya geldiği zaman tarifi imkânsız bir halde, o yuvanın üstündeki göğü süsleyen yıldızlarda birer ürperti oluşmaması imkân dışıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gibi mutluluklar hafif mutluluklardır. Bu gibi sevinçlerin ve neşelerin dışında sevinç ve neşe olamaz. Aşk, işte vecdin yegâne şaşkınlığı! Bundan başkası yalan yahut hayaldir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sevmek, sevilmek bu kâfidir. Ondan sonra bir şey talep etmeyiniz. Hayatın karanlık safhalarının arasında bundan başka bir nur, hayatın hazinesinde bundan gayrı bir cevher, bir inci yoktur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sevmek bir tekâmüldür. İnsan tekâmül için yaradılmıştır. </span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-170-backlink" id="footnote-233-170">170</a><span class="Normal char-style-override-1" xml:lang="tr-TR">	</span><span class="Normal-i char-style-override-1" xml:lang="tr-TR">İncil</span><span class="Normal char-style-override-1" xml:lang="tr-TR">’de adı geçen yüz yaşını geçmiş bir ihtiyar.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-171-backlink" id="footnote-233-171">171</a><span class="Normal char-style-override-1" xml:lang="tr-TR">	Venüs’ün oğlu olan bebek ilah.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>