<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-287</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-6-2"><span class="numara-alt char-style-override-1">Küçük Gavroche </span></p>
			<p class="numara-alt" id="toc_marker-5-6-3"><span class="numara-alt char-style-override-1">Büyük Napoleon’dan Yararlanıyor</span></p>
			<p class="tp-1"><span class="Normal char-style-override-1" xml:lang="tr-TR">Paris’te bahar çoğunlukla sert ve soğuk rüzgârlarla geçer ve herkesi kış gibi dondurmazsa da ona yakın bir şekilde üşütür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baharın en güzel günlerini çirkin eden bu sert rüzgârlar, tamamıyla bir kapının aralığından veya pencerenin kırık camından mükemmelen ısıtılmış bir odaya birdenbire giren soğuk havanın yapacağı tesiri yaparlar. Kış zamanının müthiş havası, sanki oda kapısı aralık kalmış da oradan giren rüzgârla geliyor zannedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Avrupa’da, bu yüzyılın en büyük bulaşıcı hastalığının çıktığı 1832 yılı baharında bu sert rüzgârlar, her yıl olduğundan daha soğuk, daha etkiliydiler. Âdeta kış gibi hava bozuk ve soğuktu. Bu rüzgârlar kış mevsiminin aralık kapısından geldiğinden daha çok etkili oluyordu. Sanki mezarın kapısı açılmış da oradan geliyordu. Bu rüzgârlarda koleranın soğuk nefesi hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soğuk rüzgârlar, havada kuvvetli bir elektrik oluşmasına mani olmaz, bundan dolayı o baharda şiddetli gök gürültüleri ve yıldırımlarla beraber büyük fırtınalar çıktı, sel gibi yağmurlar yağdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam sanki Ocak ayı geri gelmiş gibi bir soğuk ve sert rüzgâr esmekte, herkes çıkarmış oldukları paltolarını tekrar giymiş olduğu halde omuzlarını kaldırarak gezmektelerken, küçük Gavroche, parça parça elbiseleri altında şen şatır titreyerek Orme-Saint-Gervais sokağındaki bir berber dükkânının önünde ayakta duruyordu. Onun omuzunda, nerden aldığı veya bulduğu bilinmeyen eski bir kadın şalı vardı ve bunu kulaklarıyla burununu soğuktan muhafaza için sımsıkı sarmıştı. Gavroche dükkânın camekânında bulunan balmumundan yapılmış güzel bir kız heykelini hayran hayran seyrediyor gibi görünmekteyse de, hakikatte dükkânın mostırasından bir sabun veyahut başka bir şey çarpabilmek ve sonra diğer bir berbere bunu on paraya satmak çaresini düşünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoğunlukla böyle bir fiilin semeresiyle karnını doyururdu. Pek becerikli olduğu bu tür sanat ve işe “Berberlere berberlik etmek” adını verirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche heykeli seyretmekte ve sabun kalıbını aşırma çaresini düşünmekteyken, dişleri arasından da mırıldanıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Salı, hayır Salı değil, Salı mı? Belki Salı, evet Salı’dır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun bu sözlerinin ne demek olduğunu ve böyle söylemekten neyi kasdettiğini kimse anlamamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer bundan kasdı son defa yemek yediği gün ise, ondan bu yana üç gün geçmişti. Çünkü anlattığımız bu olay, Cuma günüydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Berber, bir soba ile mükemmelen ısıtılmış olan dükkânında müşteri tıraş etmekle meşgul olduğu halde, ara sıra bu düşmana, iki elleri cebinde ve omuzları kalkık olduğundan üşümüş olduğu anlaşılan fakat hal ve tavrından bir şey aşırmak tasavvurunda olduğu çıkarılan sokak çocuğuna yan yan bakıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche orada durup görünüşte kadın heykelini ve aslında çalmağa karar verdiği sabun paketini seyretmekteyken, boyları eşit olmayan, temiz giyinmiş, kendinden yaşça küçük, biri yedi ve diğeri beş yaşlarında görünen iki çocuğun korka korka kapının mandalını çevirerek içeri girdiklerini gördü. Bunlar âdeta inliyor gibi hazin bir sesle mırıldanarak bir şey söylüyor, belki sadaka istiyorlardı. İkisi birden söylediği, küçüğünün hıçkırarak, büyüğünün soğuktan dişleri birbirine vurarak kesik kesik söylemeğe mecbur oldukları için ne dedikleri anlaşılmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Berber hiddetle döndü, sağ elinden usturayı bırakmayarak sol eliyle büyük ve diziyle küçük çocuğu itip:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lüzumsuz bir şey için gelip herkesi üşütüyorlar, ne münasebetsizlik!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek sokağa çıkardıktan sonra şiddetle kapıyı kapadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki çocuk ağlayarak yürümeğe başladılar. O sırada yağmur yağmağa başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hali gören ve etkilenen Gavroche çocukların arkasından koşup yanlarına yaklaşarak konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin ağlıyorsunuz çocuklar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük çocuk:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yatacak yerimiz yok da…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mesele bu mu? Ne büyük şey! Bunun için insan ağlar mı? Hadi gelin bakalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche kendinden küçük iki çocuğu himaye etmek gibi bir görevi üstleneceğinden dolayı mağrurane bir tavır aldı, emreder gibi fakat şefkatli bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evlatlar, benimle gelin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük çocuk:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki çocuk Gavroche’u bir metropolitin arkasından gidiyor gibi takip etmeğe başladılar; artık ağlamıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche onları Bastille’e Saint-Antoine sokağından geçirdi. O çocukları da yanına alarak yürümeğe başladığı sırada kindar bir bakışla berber dükkânına bakmış, aşırmak istediği sabun paketine hırsla göz atmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu habîs herifin hiç kalbi yokmuş! Herif İngiliz gibi biri!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediğine bakılırsa, bu öfkeli bakışın çocuklara gösterilen davranıştan dolayı olduğu anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önde Gavroche, arkasında iki çocuğun büyüğü ve daha arkada da küçüğü yürüyorlardı. Bunların bu şekilde yürüdüklerini gören bir kız parlak bir kahkaha salıverdiğinden, bunu kendilerine saygısızlık telakki eden Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bonjur Matmazel Posta Arabası!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Bir an sonra yine berberin yakışıksız davranışı aklına gelerek kendi kendine ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yanıldım, bu herif adam değil âdeta bir yılan. Berber, merak etme! Ben şimdi gelir, senin kuyruğuna bir çıngırak takarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Berber Gavroche’u pek kızdırmış olduğundan, rast geldiğine çatıyordu. Yolun bir tarafından diğer tarafına atlarken elinde süpürgesi olduğu halde kapının önünde duran bir kapıcı kadına:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam, demek ki siz atınızla beraber dışarı çıkıyorsunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye takılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz daha ileride yoldan geçen bir adamın üzerine çamur sıçratmıştı. Adam hiddetle bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Serseri!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche başını kaldırıp dikkatle bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö bir şeyden mi şikâyet ediyorlar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senden.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İdare kapalı olduğundan şimdi şikâyet kabul etmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche himayesindeki çocuklarla rast geldiğine çatarak, laf atarak Saint-Antoine sokağını geçmekteyken on üç on dört yaşlarında bir dilenci kızının bir kapının önünde soğuktan büzülmüş ve aralığa sokulup kalmış olduğunu gördü. Kızın sırtındaki elbise pek kısa olduğundan dizleri çıplak kalmıştı. O kız bu elbiseye göre lüzumundan fazla büyümüştü. Boy atmanın, beden gelişmesinin böyle münasebetsiz oyunları vardır: Giysi kısalınca çıplaklık ahlaksızlık olmağa başlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu gören Gavroche üzülerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zavallı kız! Ayağında donu bile yok! Hey, küçük, şunu al!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche boynuna sarmış olduğu eski şalı çözerek dilenci kızın soğuktan mosmor olmuş, titreyen zayıf omuzları üzerine koydu. Küçük dilenci Gavroche’un bu insanca hareketine şaşkınlıkla bakarak şalı omuzlarında düzeltti. Hiç sesini çıkarmadı. Bir dereceye ulaşmış olan ümitsizlik ve zaruret insanı o kadar hayrete düşürür ki, ne acıyı hisseder, ne de lütuf ve iyiliğe karşı teşekkür eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bunu yaptıktan sonra, “Bırrr!” diye soğuktan Saint Martin gibi titreyerek yürümeğe devam etti. Oysa Saint-Martin, kaputunun yarısını kendine saklamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada yağmur şiddetlenmiş, bardaktan boşanır gibi bir şekil almıştı. Bu, göklerin iyilikleri bir tür cezalandırmasıydı sanki.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-  Aa! Aa! Bu ne demek oluyor? Yağmur yeniden başladı! Yarabbim! Eğer bu hal devam ederse aboneliğimden [=iyilik etmekten] vazgeçerim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, birkaç adım gittikten sonra başını çevirip dilenci kıza baktı. Kız eski şala mükemmel bir kürke bürünmüş gibi sarılmıştı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben üşürsem farketmez! Hiç değilse zavallıyı biraz koruyabildim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başını kaldırıp buluta bakarak ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım, istediğin kadar yağ!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki küçük çocuk ses çıkarmadan Gavroche’u takip ediyorlardı. O sırada mostırası kalın demir parmaklıklarla korunmuş bir dükkânın önünden geçtiler. Bu dükkân, ekmekçi dükkânıydı, ekmeği o zamanlarda altın gibi demir parmaklıklar arkasında muhafaza ediyorlardı. Gavroche arkasına dönerek sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuklar bir şey yediniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük çocuk:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, bugün sabahtan beri bir şey yemedik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki babanız ananız yok ha?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bağışlayınız mösyö, hem babamız, hem anamız var, fakat nerede olduklarını bilmiyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bazen bilmemek bilmekten hayırlıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki saattir, köşe başlarında, duvar diplerinde yiyecek bir şey aradıksa da bulamadık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de bilirim. Köpekler her şeyi yerler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz düşündükten ve bu yüzden sustuktan sonra, ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Biz bütün bütün şaşırdık, ne yaptığımızı bilmiyoruz. Bu böyle olmaz evlatlar! Böyle küçük yaşta kaybolmak budalalıktır. Her halde bir yer bulmak lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche çocuklara nasıl kaybolduklarına, neden böyle yersiz kaldıklarına dair bir şey sormadı. Bunu sormanın ne anlamı var? Evsiz olmak! Pek basit bir şey!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche’un refakat ve himayesine mazhar olduğundan beri korku ve telaşı bırakmış ve yavaş yavaş çocukluğa has kayıtsızlığı bulmuş olan büyük çocuk kendi kendine söyleniyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tuhaf şey! Annemiz Pazar günü bizi kiliseye götürmeye söz vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki düşüncesizin tekiymiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Annem Matmazel Miss ile beraber oturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche durmuş, arkasındaki âdeta paçavra gibi olan elbisesinin ceplerini büyük bir dikkatle araştırıyordu. Nihayet memnun ve başarmış bir tavırla başını kaldırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-Çocuklar! Artık merak ve endişeye yer yok! İşte üçümüzün karnını doyurmağa yetecek şey!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuklar, kendilerini toplayarak söz söylemelerine meydan bırakmadan kollarından tutup ekmekçi dükkânına soktu. Yirmi </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">u tezgâhın üstüne koyarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Garson! Beş santimlik ekmek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ekmekçi eline bir ekmek ve bıçak aldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biz üç kişi olduğumuzdan ekmeği üç parça kes garson!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ekmekçi müşterilerini inceledikten sonra eline bir siyah ekmek almıştı. Bunu gören Gavroche, parmağını burununa sokarak ve Büyük Frederick’in enfiye çektiği gibi uzun bir nefes çekerek ekmekçiye sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ne bu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ekmekçi cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var? Bu ikinci türden mükemmel ve lezzetli bir ekmektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Tam anlamıyla rahat ve tahkir edici bir tavırla:) O, siyah ekmek; ben beyaz ekmek istiyorum garson, anladın mı? Bugün arkadaşlara ziyafet veriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ekmekçi gülümsedi. Müşterinin emri gereğince beyaz ekmeği keserken şefkatli bir nazarla çocuklara bakıyordu. Bundan öfkelenen Gavroche dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne o, ekmekçi çırağı, bizi böyle ne için süzüyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ekmekçi kestiği üç parçayı tezgâhın üzerine koyarak parayı çekmeceye attı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche misafirlerine hitaben argoyla ve âmirane bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi yumulun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediyse de çocuklar şaşkın şaşkın yüzüne baktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche gülmeğe başladı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa, evet ya, bunlar daha bunu bilmezler! Bunlar henüz küçükler. (Misafirlerine:)  Haydi, yemeye başlayın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O bu emri verirken çocuklardan her birine ekmeğin bir parçasını uzattı. Büyük çocuğun söz söylenmeğe layık ve laftan anlar olduğunu dikkate alarak onu her türlü tereddütten kurtarmak için özel surette cesaretlendirmeğe lüzum görerek, ekmeğin en iri parçasını ona verip ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hadi bakalım bunu tüfeğe doldur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche ekmeğin en küçük parçasını kendine ayırdı. Zavallı çocukların pek çok acıkmış olduklarını anlamıştı. Her üçü de büyük bir iştahla yemeğe başladılar. Dükkân küçük olduğundan dolayı orada durup da gelecek müşterileri rahatsız etmek münasip olmayacağından, Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi evlatlar sokağa çıkalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bastille’e doğru yürümeğe başladılar. Tam Ballets sokağının köşesini dönüp La Force Hapishanesinin kapısının göründüğü noktaya vardıklarında bir ses:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Sen misin Gavroche?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiş, Gavroche da:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- A! Montparnasse! Burada ne geziniyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye cevap vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche yaklaşıp hitap eden bir mösyöydi. Mükemmel bir elbise giyinmiş ve mavi gözlük takmış olan bu mösyö, kıyafet değiştirmiş Montparnasse idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Konuşmağa devam ederek:) Gece yarısı keten tohumu lapası renginde palto, bir doktor gibi mavi gözlükle nereye gidiyorsun? Emin ol ki zevk sahibi bir adamsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sus. Yavaş konuş…</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, Gavroche’u kolundan tutup sokağın karanlık bir tarafına götürdü. İki küçükler el ele tutmuş oldukları halde arkalarından gittiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gidiyorum, bilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mont-a-Regret manastırına!</span><span class="dipnot"><a class="footnote-link" href="#footnote-233-120" id="footnote-233-120-backlink">120</a></span><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">- Şakayı bırak. Babét’yi bulmağa gidiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- A! Kızın ismi Babét mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onu değil diğerini.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- A! Anladım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, işte o.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onu kümeste sanıyordum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kümesteydi ama kaçtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün Babét’nin Con-ciergerie cezaevinde sorgulama odasına giderken sağa döneceği yerde sola dönerek kaçmış olduğunu anlattı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bu becerikliliği takdir etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne ustalık ama!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse Babét’nin kaçışına dair bazı detaylar daha verdikten sonra sözlerine ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ooo! Hepsi bundan ibaret değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche genç haydudun sözlerini dinlemekteyken onun elindeki bastonu almış ve ilgisiz bir tavırla sapını çekmişti. Bastonun içinden bir şiş görünmekle derhal kapadı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vatandaş kıyafetine girmiş jandarmayı yanına almışsın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse göz kırptı. Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yoksa biriyle vuruşacak mısın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Lakayt bir tavırla:) Belli mi olur? İnsanın üzerinde daima bir iğne bulunması iyidir. (Önemli şeyler söyleyecek bir adam tavrını takınarak:) Daha neler var. (Birdenbire konuşma tarzını değiştirerek:) Aklıma geldi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne oldu ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geçen gün başıma gelen bir olay. Bir ihtiyar adama rastladım, bana uzun bir nasihat çekti ve bir kese hediye etti. Cebime koydum. Bir an sonra aradım, kaybolmuş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geriye yalnız nasihat kalmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi de şimdi sen nereye gidiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Çocukları göstererek:) Bunları yatırmağa gidiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nerede yatıracaksın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaldığım yerde.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaldığın yer nerde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evimde.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki evin var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nerde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Filin içinde.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Şaşırmış:) Filin içinde mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Bunda şaşılacak ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haa, hatırıma geldi, filin içinde; insan orada rahar ediyor mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok rahat oluyor. Her taraf kapalı olduğundan köprü altı gibi soğuk rüzgârlar yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oraya nasıl giriyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kolayını buldum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki bir delik var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elbette. Fakat herkese söylemek olmaz. Ön bacakların arasında; polisler görmemişler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tırmanıyorsun ha? Evet, anladım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir, iki, haydi içerde, artık kimse görmez. (Biraz düşündükten sonra:) Bu çocuklar için bir merdiven bulacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunları nerden aldın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunları bana bir berber hediye etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Düşünerek:) Sen beni pek kolay tanıdın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse cebinden boru şekinde iki küçük şey çıkararak burun deliklerine soktu. Burnun şeklini değiştirmeğe mahsus bezle sarılı pamuktan yapılmış serçe parmak kalınlığında olan bu cisimler Montparnasse’ın yüzünü tanınmaz hale getirdiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yüzün şimdi değişti. Çirkinliğin de biraz ortadan kayboldu. Bunu daima burnunda tutmuş olsan fena etmezsin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse güzel bir delikanlı idiyse de Gavroche müstehzi tabiatlıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şaka bir yana, beni nasıl buluyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sesi de değişmişti; bir anda Montparnasse tanınmaz olmuştu. Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Hakikaten bir hokkabazsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar geçen konuşmaları dinlememiş, parmaklarını burunlarına sokmakla uğraşıp durmuş olan çocuklar “hokkabaz” lafını duyunca yaklaşıp sevinçli bir şaşkınlıkla Montparnasse’a bakmağa başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse ne yazık ki düşünceli bir haldeydi. Elini Gavroche’un omuzuna koyarak ve ağzından kelimeleri tek tek çıkararak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni dinle çocuk. Eğer şimdi köpeğim, bıçağım, kazmam beraber olsa ve bana on adet büyük para teklif etmiş olsan bu işi reddederdim. Fakat perhiz haftasında değiliz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anlaşılmaz ve acayip sözler Gavroche üzerinde garip bir tesir yaptı. Süratle dönerek tam bir dikkatle ufak parlak gözlerini etrafa çevirdi. Birkaç adım mesafede kendilerine arkasını dönmüş olan bir zaptiye çavuşunun durduğunu gördü. İşi anlamış olmalıdır ki derhal Montparnasse’ın elini sıkarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! Ben çocuklarla file gidiyorum. Şayet bir gece bana ihtiyacın olursa oraya gelir beni bulursun. Alt katta kalıyorum, kapıcı yoktur, Mösyö Gavroche diye sorarsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse’ın bu cevabı üzerine ayrıldılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç haydut Greve tarafına, Gavroche da çocuklarla beraber Bastille yönüne yürümeğe başladılar. Gavroche’un elini tutmakta olan büyük çocuk küçük kardeşinin elinden tutmuş çekiyor, o da ikide birde başını arkasına çevirerek hokkabazın gidişini seyrediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse’ın zaptiye çavuşunun bulunduğunu haber vermek için Gavroche söylediği anlaşılmaz laflarda, başka sözlerle karışık olarak tekrarladığı bir argo kelime: “Dikkat edelim, serbestçe konuşmak için ortam uygun değil” manasına geliyordu. Özellikle Montparnasse’ın söylediği sözlerde o yüzyılda eşkıyalar arasında pek kullanılmış olan birbirine benzer tabirlerden oluşmuş bir edebî sanat vardı ki, buna Gavroche dikkat edememişti. ‘Kendine dikkat et, özgürce yürüyebileceğimiz çok zaman kalmadı’. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğer yandan, Montparnasse’nin cümlesinde Gavroche’u hiç etkilemeyen edebî bir güzellik vardı ki bu </span><span class="Normal-i char-style-override-1" xml:lang="tr-TR">mon dogue</span><span class="Normal char-style-override-1" xml:lang="tr-TR"> (köpeğim), </span><span class="Normal-i char-style-override-1" xml:lang="tr-TR">ma dague et ma digue</span><span class="Normal char-style-override-1" xml:lang="tr-TR"> (benim hançerim ve benim barajım), Temple’daki argo bir deyiştir, bu deyiş ‘benim köpeğim’, ‘benim bıçağım’ ve ‘benim karım’ anlamına gelir, Moliere’nin yazdığı, Callot’un çizdiği o harika yüzyılda palyaçoların, köylülerin ve kırmızı kuyrukluların arasında rağbet gören bir sözdür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan yirmi sene evvel Bastille meydanının güneydoğu köşesinde, eski hapishanenin hendeğine yakın bir yerde tuhaf bir anıt vardı ki o zamandan beri Parislilerin hatırından çıkmıştır. Bu, Enstitü üyelerinden Mısır Ordusu Başkumandanına ait bir hatıra olduğundan, halkın onu tamamen unutmamaları icap ederdiyse de, ne yazık ki gözden uzak olan her şey gibi bu da unutulmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ne kadar bu bir hayvan şeklinden başka bir şey değildiyse de biz ona anıt dedik. Napoleon’un kendine has fikirlerinden çıkmış olan bu büyük ve garip heykel, birbiri ardınca vuku bulan fırtına, kabaran birkaç rüzgârın tahrip ederek dağıttığı bu hayvan şekli tarihî bir şey olmuş, görüntüsünün geçici olmasına karşılık, nasıl olmuşsa bir kesinlik kazanmıştı. Bu, kırk kadem yüksekliğinde ahşap ve kârgirden karışık olarak yapılmış bir fildi. Üzerinde eve benzer bir kule vardı. Vaktiyle bir badanacı tarafından yeşile boyanmış olan bu heykel zamanla yağmur ve rüzgârların tesiriyle siyahlaşmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meydanın açık ve tenha olan bu köşesinde heybetli heykel geniş alnı, büyük kafası, uzun hortumu, dişleri, arkasındaki kulesi, büyük sağrısı, mermer direklere benzeyen dört ayağı ile gece, yıldızlarla dolu semanın altında müthiş ve hayret verici bir hayal gibi görünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun ne maksatla ve ne için dikilmiş olduğunu kimse bilmememiştir. Halkın kuvvet ve kudretinin bir tür sembolü olmak üzere yapılmış olması muhtemeldir. Bu karanlık, iri bir bilmece, bir şeydi. Bu, Bastille’in artık görünmez olmuş hayalî şeklinin yanı başında ayakta duran, görünen güçlü bir gulyabani idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yabancılardan pek azı bu abideyi ziyaret ederlerdi. Oradan geçenlerden hiçbiri ona bakmaz ve dikkat bile etmezdi. Gittikçe harap oluyordu. Her kış mevsiminde soğuğun ve yağmurların etkisiyle yanlarından dökülen sıva parçaları heykelin üzerinde çirkin, müthiş yaralar şeklinde görünüyordu. Belediye görevlileri onu 1814 yılından beri unutmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fil orada suskun, hastalıklı, yıkılmağa yüz tutmuş bir halde; çürümüş, her gece bir takım sarhoş arabacılar tarafından pisletilen bir tahta perde ile çevrili halde duruyordu. Karnı delik deşik olmuş, kuyruk tarafından bir tahta sarkmış, ayakları arasında otlar ve çalılar bitmişti. Otuz seneden beri etrafında toprak yüzeyi, şehirlerin zeminini hissedilmeyecek şekilde yükseltmekte olan yavaş fakat daimî bir hareketle yükselmiş olduğundan, altında zemin çökmüş gibi çukurda kalmıştı. Pis, horlanmış ve iğrençti, fakat yüce bir manzarası vardı. Halk nazarında çirkin, fakat düşünürlerin nezdinde hüzün vericiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası süpürülmesi kararlaşmış bir süprüntü, idam edilecek haşmet sahibi bir şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıda söylediğimiz gibi, gece manzara ve görünüş değişir. Gece, karanlık olan şeylerin gerçek kuşatıcısıdır. Hava kararmağa başlar başlamaz bu eski fil bir başka şekle girerdi. Gündüzleri yıkılmağa meyletmiş eski bir bina gibi çirkin görünen bu heybetli heykel gecenin gölgeleri arasında sessiz ve müthiş bir şekil alırdı. Geçmişe ait olduğundan gecedendi. Gecenin sırf dinginliğe dönüşen karanlığı onun heybet ve büyüklüğüne pek yakışırdı. İğrenç, biçimsiz, ağır, sarp, kaba, hemen hemen şekilsiz, fakat şüphesiz muhteşem, yüce ve tabii bir nevi vakarla bezenmiş olan bu anıt şimdi ortadan kaybolmuştur. O vakit ise onun yanı başında, eski asilliğin ve derebeyliklerinin yerine halk hükûmetinin geçtiği gibi, dokuz kuleli karanlık kalenin, Bastille’in yerine geçmek üzere dikilmiş olan, borusuyla beraber sobaya benzer bir şey yapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuvvet ve kudretini bir tencerenin içine aldığı devrin muhteşem timsalinin bir soba olması, pek sade ve uygundur. Bu devir geçecek, hatta geçti bile. Bir kazanda kuvvet bulunabilirse de, kudretin ancak bir dimağda bulunabileceğini halk anlamağa başladı. Bunu başka bir tabirle söyleyelim: Dünyayı ileriye doğru yönlendirip götüren, ilerlemeyi çekip bir yerlere ulaştıran lokomotifler, vapurlar, makineler değildir; ancak fikirlerdir. Lokomotifleri fikirlere koşmak mı? Pekâlâ! Fakat onu süvari sanmak, süvarinin göreceği işi ondan beklemek doğru değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne olursa olsun, Bastille meydanında fili yapan mimar kireç ve ağaçla büyük bir iş yapmağa muvaffak olduğu halde, sobanın mimarı da tunç ve demirle küçük bir şey yapmağa muvaffak olabilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şaşaalı bir isimle “Temmuz Direği” denilen bu soba borusu, sonuçsuz kalmış bir ihtilalin şu abidesi, 1832 senesinde bile baştan aşağı tahtayla örtülü olup etrafı tahta perde çekilmiş geniş bir arsa ile çevriliydi. Bu da fili âdeta tenhada, bir köşede, görünmez bir vaziyette bırakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche uzaktan yanan bir fenerin aksettirdiği ışıkla ancak ölü gözü gibi aydınlatılmış olan meydanın bu tarafına çocukları götürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucularımız, burada hikâyemizi keserek şunları bildirmemize izin versinler:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bizim söylediğimiz şu şeyler tamamıyla hakikattir, çünkü bundan yirmi sene evvel Bastille meydanındaki filin içinde yatarken tutulan bir çocuğu serserilik ve umuma ait bir abideyi tahrip etmek suçuyla ceza mahkemesinin mahkûm ettiğini bilgilerinize sunarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu teyid ettikten sonra hikâyemize devam edelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche, filin yanına vardığı zaman çok büyük bir şeyin çok küçük bir şeye yapacağı etkiyi düşünerek çocuklara dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Küçükler, sakın korkmayın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tavsiyeden sonra Gavroche tahta perdenin bir aralığından girip çocukları ellerinden tutarak içeri çekti. Küçükler biraz korkmuş oldukları halde ağızlarını açmaksızın, kendilerine ekmek vermiş olan, bir mesken sözü vermekte olan bu üstü başı yırtık küçük öğretmeni takip ediyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada, tahta perdenin kenarında civardaki inşaatta işçilerin kullandıkları bir merdiven yere yatırılmıştı. Gavroche boyundan hiç umulmayan bir kuvvetle bu merdiveni kaldırarak filin ön ayaklarından birine dayadı. Merdivenin ucundaki noktanın biraz üst tarafında, büyük heykelin karnında siyah bir delik görünmekteydi. Gavroche merdiveni ve bu deliği misafirlerine göstererek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Merdivene çıkıp oraya girin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki çocuk son derece ürkmüş oldukları halde birbirinin yüzüne baktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Korkuyor musunuz? Şimdi görürsünüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek filin bacağını kucaklayıp bir anda merdiven kullanmağa tenezzül etmeden deliğe ulaştı. Duvar kovuğuna giren kertenkele gibi oraya girdi. Bir dakika sonra başını delikten çıkararak çocuklara bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi küçükler, merdivenden çıkın. Burada insanın ne kadar rahat olduğunu göreceksiniz. (Büyük çocuğa hitap ederek:) Önce sen gel, elimi uzatıp seni tutarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuklar birbirini öne sürüyorlardı. Gavroche onları hem korkutuyor, hem inandırıyordu. Çocukların büyüğü nihayet cesaret etti. Küçüğü kardeşinin merdivenden çıktığını ve kendinin filin koca bir direğe benzeyen ayakları arasında yalnız kaldığını görünce korkusundan ağlamak derecelerine geldiyse de cesaret edemiyordu. Büyüğü yavaş yavaş merdivenin basamaklarını çıkmağa başladı. Gavroche onu sözle cesaretlendiriyor, bir silah hocasının öğrencilerini yahut bir beygircinin beygirlerini diliyle teşvik ettiği gibi yapıyordu. Diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Korkma.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte böyle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz daha gayret.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ayağını şuraya koy.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elini şuraya tut.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cesaret.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk merdivenin üst basamağına varınca Gavroche kolunu kuvvet ve cesaretle tutarak delikten içeri çekti. Çocuk filin karnındaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, lütfen şuraya oturunuz da beni bekleyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O delikten çıkarak, filin ayağından bir kertenkele gibi, sıyrılarak aşağıya indi. Beş yaşındaki çocuğu kucaklayıp merdivenin üzerine koyarak kendi de arkasından birer birer çıkmağa başladı. Deliğe yakın olduğu zaman büyük çocuğa bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben arkasından iteyim, sen de kolundan çek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir anda küçük çocuk, ne olduğunu kendi de anlamadan bir bohça gibi delikten içeri sokuldu. Bunun üzerine Gavroche eliyle deliğin kenarını tutup merdiveni ayağıyla iterek otların üzerine düşürdükten sonra içeri girdi. Memnun bir şekilde el çıpıyor ve nara atıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte geldik! Yaşa General Lafayette!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bu neşenin geçmesinden sonra çocuklara döndü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evlatlar! Burada benim evimdesiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikaten Gavroche kendi evindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ey faydasız şeylerin umulmayan ve beklenmeyen faydası! Büyük şeylerin fukara düşkünü meleği! İriliğin ve büyüklüğün heybetli lütuf ve inayeti! İmparatorun bir fikrini içinde barındıran bu heybetli abide bir sokak çocuğunun kutusu olmuştu. Küçük çocuk, dev tarafından kabul edilmiş, barındırılmış ve himayeye alınmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pazar günleri, yeni elbiselerini giymiş oldukları halde Bastille meydanı filinin yanından geçen halktan insanlar heykeli horlayıcı bir tavırla baştan aşağı süzerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yahu bu neye yarar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Neye mi yarar? Bu anasız babasız, ekmeksiz, elbisesiz, meskensiz bir küçük mahlûku soğuktan, kırağıdan, doludan, yağmurdan kurtarmağa, kış rüzgârından korunmağa, hummaya sebep olan çamurda uyumaktan, ölümle sonuçlanan kar içinde yatmaktan halas etmeğe yarar. Bu, toplumun reddettiği masumu kabule, kamunun kabahatini eksiltmeğe yarar. Bu, kendisine bütün kapıların kapandığı mahlûk için açık bir in hizmetini görür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanki bu eski ve çok zahmet çekmiş fil kalıntısı, ağaç kurtları ve böceklere mesken olmuş, unutulmuş ve üzeri küf, çürük ve yaralarla kaplı, sarsılmış, delik deşik olmuş, terkedilmiş, hüküm giymiş bir dev gibi olan iri dilenci, dörtyol ağzının ortasında geçenlerden beyhude yere hoş bir bakış istemekte olan bu iri talepkâr, ayakları kundurasız, çamurlar içinde yürüyen, sığınacak ve başını sokacak bir yerden mahrum, soğuktan donmuş parmaklarını oflaya puflaya giden, lime lime bir elbiseyi giyinmiş olup sokağa atılan şeylerle açlığını gideren zavallı küçük bir dilenciye merhamet etmişti. İşte Bastille meydanının fili bu işe yarardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon’un fikrinin bu mahsulü insanlar tarafından hakarete uğradığından, tabiat onu işgal etmişti. Ancak meşhur olan şey, şimdi muhteşem olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tasarladığı şeyi yapmak için İmparatora kaya, tunç, demir, altın ve mermer gerekmiş, bunlara muhtaç olmuştu. Tabiat için ise eski tahta, direk ve kireç yığını yetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İmparator büyük düşünmüştü. Silahlı, dehşet verici, hortumu dikmiş, kulesini yüklenmiş, etrafına sevinç ve hayat veren sular fışkırtan bu heybetli filde halkın bir sembolünü göstermek istemişti. Tanrı bunu daha büyük bir şey yapmış, orada bir çocuğu iskân etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche’un girmekte olduğu delik, koskoca heykelin karnı altında, ancak ufak çocuklarla kedilerin girebileceği büyüklükte olduğundan, evvelce söylemiş olduğumuz gibi dışarıdan görünmüyordu. Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapıcıya burada olmadığımızı haber vermekle başlayalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyip karanlıkta, evin her tarafını bilen bir adamın tereddütsüz hareket ettiği gibi ilerleyerek bir tahta parçası getirdi, deliğin üzerine koydu ve kapadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra yine içeri gitti. O zamanlarda kimyevî kibrit henüz yoktu. Medenî ilerilik “Fumade” çakmağı denilen fitilli çakmaktan ibaretti. Gavroche fosfor şişesine bir çöp batırıp o sırada bilindiği şekilde çakmak çakarak yaktı. Küçük çocuklar yoğun bir karanlıkta birdenbire ortaya çıkıveren ışıktan dolayı gözlerini yumdular. Gavroche idare fitili denilen, yağa batırılmış bir iplikten ibaret olan şeyi tutuşturmuştu. Işıktan ziyade is çıkaran idare kandili filin içini biraz görünür kılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche’un iki misafiri bulundukları yerin etrafına bakındılar. Heidelberg’in iri fıçısı içinde bulunan bir adamın yahut Yunus Peygamberin </span><span class="Normal-i char-style-override-1" xml:lang="tr-TR">Mukaddes Kitap</span><span class="Normal char-style-override-1" xml:lang="tr-TR">’ta bildirildiği gibi balığın karnında olduğu zamanki duyguları gibi bir şey hissettiler. Gayet iri bir iskelet onların etrafını sarıyordu. Başlarının üzerinde bulunan iri ve kalın bir direğin boylu boyuna dizilmiş ve mıhlanmış olan diğer direkler omurga ile kaburgaları, sıvanın içeriye doğru sarkmış parçaları ise iç organlarını ve bir taraftan diğer tarafa kadar gerilmiş örümcek ağları da karın zarını temsil ediyordu. Yer yer iri siyah lekeler vardı. Canlıymış gibi görünen bu lekeler süratle, âdeta korkmuş gibi geziyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Filin arkasından karnının içine dökülmüş olan yıkıntılar oradaki çukurluğu doldurmuş olduğundan düz bir döşeme üzerinde gibi gezilebiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En küçük çocuk büyük kardeşinin yanına sokularak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok karanlık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz Gavroche haykırttı. İki çocuğun korkmuş hal ve tavırları canını sıkmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne diyorsunuz? Şaka mı ediyoruz? Yoksa beğenmiyor muyuz? Size Tuilleries sarayının salonları mı lazım? Siz fakir çocukları değil misiniz? Söyleyin, size şimdiden haber vereyim ki ben budalalar takımından değilim! Aa! Aa! Yoksa siz Papa’nın evlatlarından mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz tekdir ve sert söz çocukların korkusunu geçirir, hatta büyük insanlardan bile korkuyu giderip cesaret verir. İki çocuk Gavroche’un yanına sokuldular. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche, okşayıcı bir tavırla küçük çocuğa dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayvan! Karanlık dışarıda! Dışarıda yağmur yağıyor, burada ise yağmur yok. Dışarıda soğuk var, burada bir rüzgâr kırıntısı bile yok. Dışarıda birçok adamlar olduğu halde burada kimse yok. Dışarıda ay bile yokken burada benim lambam var. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yavaş yavaş alışmış olan iki çocuk Mösyö Gavroche’un evine dikkatle bakmağa başladılar, artık o kadar korkmuyorlardı. O, onları bu temaşada uzun zaman bırakmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çabuk!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek çocukları içeri oda adını verdiği yere götürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yatağı oradaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche’un yatağı mükemmeldi, yani bir minder, yorgan ve yastıkla önü perdeli bir yatak yeri vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Minder ot doluydu. Yorgansa geniş ve hemen hemen yeni, kaba yünden bir örtüydü. Yatak yeri veya odası ise şu şekilde yapılmıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche uzunca üç ince direk bulup, bunları ikisi yatağın baş ve diğeri ayakucunda olmak üzere yere, yani filin karnına sağlamca gömmüş ve başlarını bir araya getirerek bir sicimle bağlayıp piramit şeklinde bir şey yapmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu piramidin üzerine hayvanat bahçelerinde uçucuların muhafazası için kullandıkları gibi bir tel kafes koymuş ve bunu büyük bir ustalıkla yer yer direklere bazen kınnap ve bazen tel ile raptederek adeta bir kümes oluşturmuştu. Bu tel kafesin yere yatırılmış uçları üzerine sıra ile taş dizerek güçlendirdiğinden içeriye bir şey giremezdi. Gavroche’un yatağı bu telin içinde, bir kafes içinde gibiydi. Bunun bütünü bir eskimo çadırına benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yatağının perde ve cibinliği hizmetini gören, bu tel idi. Gavroche yatağın ön tarafında bulunan birkaç taşı kaldırınca tel kafesin birbiri üzerine konulmuş iki ucu açıldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche çocuklara emir verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi evlatlar, kedi gibi dört ayaklı olun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, çocukları kafese soktuktan sonra kendi de girdi. Yerinden oynatmış olduğu taşları içeriden çekerek kapı hizmetini gören deliği güzel bir şekilde kapattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üçü birden minderin üzerine uzanmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ne kadar küçükseler de burada hiç biri ayakta duramazlardı. İdare kandili Gavroche’un elindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi de yorganın altına sokulup uyuyun. Kandili söndüreceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük çocuk tel kafesi eliyle işaret ederek Gavroche’dan sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, bu nedir? Niçin böyle yaptınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu, sıçanlardan korunmak içindir. Artık uyuyun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche misafirlerine evine dair bazı bilgiler vermek lüzumunu hissetmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu tel kafes Botanik Bahçesindendir. Orada vahşi hayvanların etrafına koyarlar. Orada bir mağaza dolusu vardır. Bir duvarı tırmanıp pencereden veya kapının altından girince insan istediği kadar alabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları söylerken yorganın bir ucuyla çocukların üzerini örttü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük çocuk mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ooo! Ne kadar iyi! Ne kadar sıcak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche, yorgan görevini yerine getiren fanilaya memnun bir ifadeyle bakarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu da Botanik Bahçesindendir. Onu maymunlardan aldım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce kalın ve pek mükemmel yapılmış olan ot minderi büyük çocuğa göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu da yine oradan, zürafadan aldım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sustuktan sonra ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bütün bunlar o hayvanlarındı. Ben onlardan aldımsa da bunun için bana kızmadılar. Çünkü fil için alıyorum demiştim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine biraz sustu. Gavroche söze başlayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek kolay aldım; duvarın üzerinden aşmak, hükûmete önem vermemek; işte sermayesi bundan ibaret.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuklar bu cesur, yaratıcı fikirli, kendileri gibi serseri, kendileri gibi yalnız, kendileri gibi zayıf yaratığa hayranlıkla bakıyorlardı. Büyük bir kuvvet ve kudrete, âdeta onlara tabiatüstü görünen bir şeye malik olan, yüzünün şekli en saf ve en hoş tebessümlerle beraber ihtiyar bir palyaçonun mimiklerinden oluşmuş bulunan bu mahlûku korkakçasına bir saygı ve büyük bir hayretle seyrediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük çocuk korkak ve titrek bir sedayla sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, siz muhafaza memurlarından korkmaz mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche cevapladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Küçük, onlara muhafaza memuru demezler, “çekiç” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En küçük çocuk bir şey söylemiyordu. Gözleri faltaşı gibi açık, etrafına bakınmaktaydı. Gavroche yatağın bir kenarına yatmış olan küçük çocuğa bir annenin yapacağı gibi şefkatle davranarak yorganın ucunu örtmüş ve altına sıkıştırmıştı. Minderin baş tarafını bir yastık haline getirmek için altına biraz pılı pırtı koydu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hizmeti tamamladıktan sonra büyük çocuğa dedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen ne dersin? İnsan burada rahat ediyor, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saf bir kalbin şükran hislerini gösterir bir nazarla Gavroche’a bakarak cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- A! Evet mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sırsıklam ıslanmış olan çocuklar ısınmağa başlamışlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi sırası geldi de soruyorum. Ne için ağlaşıyordunuz? (En küçüğü göstererek:) Bunun gibi bir küçük için ağlamayı anlarım. Fakat senin gibi bir büyüğün ağlaması çok çirkin oluyor. İnsan, böğüren bir danaya dönüyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gidecek bir ikametgâhımız yoktu da onun için ağlıyorduk.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuk, ikametgâh demezler, ona “dam” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir de gece yalnız başımıza sokakta kalmaktan korkuyorduk.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ona da gece demezler, “karapeçe” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mersi mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni dinle, bundan sonra böyle lüzumsuz şeyler için ağlamak icap etmez. Ben size bakar ve sizi beslerim. Benimle beraber ne kadar çok eğlenirsiniz. Yazın arkadaşlarımdan Navet ile beraber Glaciere’e gideriz. İstasyondaki dereye girip yıkanır; Austerlitz Köprüsünün önünde şimendifer yolu boyunca çırçıplak koşarız. Bizi bu halde gören çamaşırcı kadınlar kudurur, kızarlar, bağırırlar, arkamızdan koşarlar. Görsen ne kadar eğlenceli bir şeydir! Champs-Elysees’deki canlı cenazeyi gider seyrederiz, bundan sonra sizi oyuna götürürüm. Frédérick-Lemaitré’e gideriz. Ben bilete para vermem. Bedava alırım. Çünkü aktörlerin hepsini tanıdım. Hatta bir kere de oyunda görev aldım. Deniz taklidi yapmak için bir takım küçük çocuklar deniz rengine boyanmış bir örtünün altında pek çok koştuk. Sizi o gibi işler için tiyatroya kaydettiririm. Gider vahşileri de görürüz. Bilir misiniz bu vahşiler âdeta bizim gibi adamlardır. Kırmızı renkli değil, bembeyaz insanlarsa da arkalarına kırmızı fanila giymiş, vahşi taklidi yapıyorlar. Bunun böyle olduğunu koltuklarında beyaz iplikle dikilmiş yamalardan anladım. Bir gün de Operaya gideriz. Oraya alkışçılarla beraber gireriz. Onlarla Operaya girerim ama Bulvara gitmem, çünkü orada tehlike vardır. Bilir misiniz bazı adamlar Operaya girmek için yirmi </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> verirler! Bunlar benim nazarımda âdeta hayvan, şaşkın, budaladırlar. Sonra bir gün de gider giyotinle baş kesildiğini seyrederiz. Size celladı gösteririm. Marais sokağında ikamet eder, ismi de Mösyö Sanson’dur. Evinin kapısında bir mektup kutusu asılıdır. A! Bilseniz ne güzel vakit geçiririz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam o sırada Gavroche’un parmağına elinde tutmakta olduğu kandilden bir damla yağ düşmekle derhal istikbale ait tasavvurları bir yana bıraktı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biz fena yaptık! Kandilin fitili yanıp tükeniyor! Dikkat ve tasarrufa riayet lazım. Aydınlanma için bütçeme ayda yirmi paradan fazla kaydetmek elimden gelmez. İnsan yatınca uyumak icap eder. Mösyö Paul de Cock’un romanlarını okuyacak vakitte değiliz. Özellikle “saray”ın pencerelerinden ışık görünüyorsa “çekiç”lerin nazar-ı dikkatini çeker.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük çocuk korkarak fikrini belirtip cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bundan başka samanın üzerine bir kıvılcım sıçrayıp evi yakmak muhtemel olduğundan dikkat etmek ve sakınmak lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ona evi yakmak demezler, “beşiği kaptırmak” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fırtına gittikçe artıyordu. Şiddetli gök gürültüleri ile beraber, bardaktan boşanır gibi yağmurun heybetli heykelin arkasına vurmakta olduğu işitiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boşan yağmur boşan! Evin bacaklarından aşağıya dere gibi aksın suların, bu hoşuma gider! Kış, hayvan gibi budalanın tekidir. Boşuna yırtınıyor, varını yoğunu ortaya döküyor da bizi bir türlü ıslatamıyor; bundan o ihtiyar saka fena halde bozum oluyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">On dokuzuncu asrın filozoflarından olması bakımından onun her türlü icaplarına katlanan Gavroche’un fırtına ve sağnağa karşı attığı bu nutku, gayet parlak ve şiddetli bir şimşek takip etti. Filin karnındaki aralıklardan içeriye işleyen mavimtırak bir ışığın orayı aydınlattığı sırada gök şiddetle gürledi. Küçük çocuklar bundan korkup bağırarak yerlerinden sıçradıkları için yatağın üzerindeki tel kafesi oynattılar. Fakat Gavroche cesurca bir tavırla onlara bakarak bir kahkaha salıverdi. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Rahat durun çocuklar! Binayı böyle sarsıp bozmak olmaz! Mükemmel bir gök gürültüsü işte, ne güzel! Tanrı’ya bravo! Bu da Ambigu Tiyatrosu’ndaki kadar mükemmel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bunu söyledikten sonra tel kafesi düzeltti. Çocukları yatırıp ayaklarını uzattırdıktan sonra sözlerine şunları ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mademki Tanrı mumunu yaktı, ben kendiminkini söndüreyim bari. Genç adamcıklarım, artık dikiz pencerelerinizi (=gözlerinizi) kapatmalısınız. Uyumamak çok kötüdür. İnsan uyumazsa midesi haşat olur, ağzı kokar. Gözleri sulanır. Yorgana güzelce sarılın. Ben mumu söndüreceğim. Hazır mısınız? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük çocuk:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, ben çok rahatım. Başım sanki kuş tüyü yastıktaymış sanıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baş değil, “saksı” derler ona.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki çocuk birbirine sokuldular. Gavroche misafirlerini yatağın üzerinde düzeltip yorganı başlarına kadar çekerek argoyla emrini tekrarladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dikiz pencerelerini kapatın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche etrafa bir göz gezdirdikten sonra kandili söndürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mum söner sönmez, altında üç çocuğun yatmakta olduğu tel kafes garip bir şekilde sallanmağa, sanki birçok pençeler ve dişler madenî bir cismi tırmalıyor, kemiriyor gibi bir ses işitilmeğe başladı. Bu sırada her türlü cıvıltı, ince ve tiz sesler duyuluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En küçük çocuk etrafında duyduğu bu yaygaradan fena halde korkmuş olduğundan kardeşini koluyla dürttüyse de büyük çocuk Gavroche’un verdiği emir gereğince uykuya dalmış ve bundan dolayı kardeşine cevap verememişti. O zaman korkusundan gözlerini kapayamayan küçük çocuk yavaşça Gavroche’a hitaba cesaret ederek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözlerini yummuş olan Gavroche, sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sıçanlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche uyumağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten filin içinde ikamet eden binlerce fare kandilin ışığı yandığı sürece uzakta durmuş, etrafı karanlık kaplar kaplamaz taze et kokusunu alarak Gavroche’un çadırına hücum etmişlerdi. Her tarafını kuşattıkları gibi tepesine kadar da çıkarak bu yeni icat engeli ortadan kaldırmak, delip içeri girmek maksadıyla telleri kemirmeğe başlamışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük çocuk bir türlü uyuyamıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sıçanlar nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fareler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu açıklama çocuğu biraz tatmin etti. Sokaklarda oynatılan beyaz fareleri görmüş ve onlardan korkmamıştı. Buna rağmen yine sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yine ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin bir kedi almıyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kedim vardı, fakat onu yediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ikinci açıklama birincinin olumlu tesirini yok etti, çocuk titremeğe başladı. Dördüncü defa yine konuşmağa başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö! </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neyi yediler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kediyi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim yedi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sıçanlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fareler mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet onlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kedileri yiyen sıçanlardan çocuk pek çok korkmağa başlamıştı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, bu sıçanlar bizi de yerler mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ohoo!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuğun korkusu son dereceye varmıştı. Gavroche onu yatıştırmak için ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat korkma! İçeri giremezler. Özellikle ben buradayım, işte elimi tut da korkma, sesini kes de uyu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche elini uzatarak çocuğun elini tuttu, zavallı çocuk “Mösyö Gavroche”un uzattığı himayekâr eli elinde hissedince korkusu dağıldı. Cesaret ve kuvvetin böyle esrarengiz intikalleri vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Etrafta sükûnet hüküm sürüyordu. İnsan seslerinden korkmuş olan fareler uzaklaşmıştılar. Biraz sonra dönerek kafesin kenarında kıyametler koparmağa başlamışlarsa da üç çocuk derin uykuya dalmış olduklarından, artık bir şey işitmiyorlardı.</span></p>
			<p class="tp-sb"><span class="Normal char-style-override-1" xml:lang="tr-TR">Gecenin saatleri akıp gitti. Geniş Bastille Meydanı yoğun bir karanlık içindeydi. Yağmurla karışık bir kış rüzgârı esiyordu. Gece devriyeleri serserileri aramak için her tarafı dolaşıyor ve yokluyorlar ve filin yanından geçişlerinde onu aramayı hatırlarına bile getirmiyorlardı. İri canavar ayakta, hareketsiz, gözleri açık, simsiyah duruyor, sanki üç çaresiz çocuğu havanın şiddetinden, insanların zulmünden korumak gibi insanca bir davranışta bulunmayı başardığından dolayı memnun olmuş gibi düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan sonra hikâye edeceğimiz olayı anlamak için, o zamanki Bastille Karakolu’nun geniş meydanın diğer ucunda olduğunu, filin yanında geçen durumların nöbetçi tarafından görülüp işitilemeyeceğini hatırlamak gerekecektir.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şafak atmazdan bir saat evvel koşarak Saint-Antoine sokağından çıkan bir adam meydanı geçti. Temmuz Sütunu’nu kuşatan tahta perdeyi dolaşarak filin yanına ulaşıp heykelin altına girdi. O sırada bir aydınlık olsa bu adamın sırılsıklam olduğunu görerek bütün geceyi yağmurun altında geçirdiğini hissetmek ve anlamak kolay olurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Filin altına ulaşınca insan cinsine mahsus olmayan, ancak bir papağanın çıkarması mümkün olan tuhaf bir ses çıkardı. Bu sesi iki defa tekrar etti. Okuyucularımıza bunu bir dereceye kadar anlatmak için şurada yazmaya çalışalım:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kirikikiyu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu meçhul şahıs, ikinci sesi henüz son bulmamıştı ki, filin karnından genç, parlak ve şen bir ses işitildi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hemen o anda filin karnındaki deliği örten tahta bir tarafa çekilerek bir çocuk göründü, heykelin ayaklarından birini kucaklayıp aşağıya kayarak meçhul şahsın karşısına atladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu çocuk Gavroche, meçhul şahıs ise Montparnasse idi. “Kirikikiyu” sesi “Mösyö Gavroche burada mı?” anlamını ifade etmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bunu işitir işitmez uyanıp derhal kafesinden çıkmış, sonra tam bir dikkatle açtığı teli kapatarak söylediğimiz gibi aşağıya gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şahısla çocuk birbirini tanıdıklarından aralarında uzun uzadıya soru-cevap olmadı. Ancak Montparnasse dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana ihtiyacımız var, gel de bize yardım et.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche başka bir açıklamaya gerek duymadan cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi gidelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine ikisi birden Saint-Antoine sokağına doğru gitmeğe başladılar. Sabaha yakın çarşıya doğru giden zerzevat arabaları arasından geçiyorlardı. Salata ve sebze ile dolu arabalarında yağmurdan korunmak için büzülmüş olan bahçıvanlar oradan geçen bu iki yolcuya dikkat bile etmemişlerdi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-120-backlink" id="footnote-233-120">120</a><span class="Normal char-style-override-1" xml:lang="tr-TR">	Mont-a-Regret, argoda idam sehpası; giyotin; son pişmanlığa tırmanış anlamına gelir. (Mütercim) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>