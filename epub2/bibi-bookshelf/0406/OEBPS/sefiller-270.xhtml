<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-270</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-3-4"><span class="numara-alt char-style-override-1">Görev Değişti</span></p>
			<p class="tp-1"><span class="Normal char-style-override-1" xml:lang="tr-TR">Esasen bir takım gayrımeşru sırları saklamak için yapılmış olan bu parmaklık görev değiştirerek, şimdi namuslu ve meşru sırları korumaya mahsus bir kapı olmuştu. Artık bahçede ne kameriye, ne çimenlik, ne çardak ve ne de mağara vardı. Şimdi orada her taraftan uçları sarkan bir ismet, bir masumiyet örtüsü gibi muhteşem bir loşluk vardı. Evvelce yiyip içip eğlenilen, şehevî zevk ve sefalar sürülmüş olan bahçe şimdi iffetli ruhlarla dolmuştu. Bilmem ne gibi bir manevi tesir bu inziva yerini temizlemişti. Bu çiçek demeti şimdi ruhun burnuna güzel kokular sunuyordu. Vaktiyle başkan efendinin nezaretinde iki bahçıvan, Lamoignon’un izinden giden bir adamcağızla Lenôtre’un çizgisini sürdüren biri, tarafından düzenlenmiş, taranmış, budanmış, nefsanî hevesleri memnun edecek bir hale getirilmiş olan bahçeyi sonunda tabiat eline geçirerek gölgelerle doldurmuş, masumane aşklara layık bir hale döndürmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu içine kapanmışlıkta, bu tenhalıkta yüzünü gösterecek aşkı, muhabbet misafirini kabule amade bir kalp yuvası vardı. Orada yeşillikten, bitkilerden, yosundan, kuş nağmelerinden, tatlı ve yarı karanlıktan, kıpırdayan ve titreşen dallardan oluşmuş bir aşk mabedi ile şirinlik, kalp hassasiyeti, saflık, ümit, samimi arzular ve safça hayallerden yapılmış bir ruh vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, manastırdan hemen hemen bir çocuk olduğu halde çıkmıştı. Ancak on dört yaşındaydı. Daha önce de söylediğimiz gibi o, gözleri bir tarafa konulursa, güzelden ziyade çirkine yakın görünürdü. Her ne kadar yüzünde hoş görünmeyen bir taraf yoksa da, beceriksiz, zayıf, korkak, kısaca büyük olduğu halde küçük bir kızdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğitim ve öğretimi sona ermişti. Yani Hıristiyanlığı ve özellikle son derece dindarane taassupla ibadet ve taate kendini vermeyi öğrenmişti. Ona manastırda tarih adına verilen, tarihten ziyade kilise ve manastırların eski ve yeni durumlarına ait olan şeyi, coğrafyayı, dilbilgisini, Fransa krallarının isimlerini, biraz müziği, her şeyden çok gururu öğretmişlerdi. Bundan başka her şeyi bilmezdi. Bu bilgisizlik kadınlar bakımından hem hoşluk, hem tehlikedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir genç kızın ruhunu aydınlatmak, karanlık içinde bırakmamak lazımdır. Çünkü sonradan orada birdenbire bir ışık yansıması olursa pek şiddetli ve pek parlak olacağından gözleri kamaştırır, görmez eder. Bir kız yavaş yavaş, hissolunmaz derecelerde, dozu gittikçe artan bir şekilde, gerçek dünyanın hallerinin sert ve doğru ışığıyla değil, onun hafif yansımalarıyla aydınlanmalıdır. Faydalı bir yarı aydınlık lütufkârca bir sertlikle birleşmiş olursa, onların asılsız korkularını dağıtır, rastlayacakları uçuruma düşmekten korur. Ana şefkati ki -onda kızlık hatıralarıyla kadınlık tecrübeleri mevcuttur- bu yarı aydınlığın neden ve ne şekilde yapılması gerektiğini bilir, hiçbir şey onunla kıyaslanamaz ve onun yerini tutamaz. Bir genç kızı terbiye edip mükemmel hale eriştirmek için cihanın bütün rahibeleri bir annenin gördüğü işi göremez. Cosette’in annesi yoktu. Daha doğrusu, birçok anneler elinde büyüdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’a gelince, onda bütün şefkatler, bütün ihtimamlar mevcuttu, fakat ne fayda ki, dünyanın hiçbir şeyini bilmeyen bir ihtiyardan başka bir şey değildi. Buna rağmen bu terbiye işinde, bir kadını hayata hazırlamak gibi büyük ve ağır bir işte saflık denilen büyük cehalete üstün gelmek için ne kadar malumata lüzum vardır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir genç kızı manastır kadar hiçbir şey sevdaya hazır bir hale getirmez. Manastır, düşünceyi meçhullere doğru yöneltir. Kendi kendine kapalı kalan kalp açılamadığından içten içe oyulur, yayılamadığından dolayı derinleşir. Onda hayaller, faraziyeler, tahminler, roman girişimleri, olay arzusu, hayal kurmalar, aklın iç karanlığında kurgulanmış kuruntu mahsulü yapılar oluşturulur. Akıl manastırda öyle bir hale gelir ki, bir kere kapısından çıkınca her şeyi, her boş hayali bir hakikat şekline büründürerek orada birleşir ve toplanır. Manastır denilen baskı, insan kalbine üstün gelebilmek için hayatın son demine kadar devam etmelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırı terk eden Cosette, Plumet sokağındaki evi pek tatlı ve pek acı, pek emin ve pek tehlikeli buldu. Bu, hürriyetin başlamasıyla beraber yalnızlığın sürmesiydi. Manastırdaki gibi kapalı bir bahçe fakat orada olduğu gibi gamlandıran ve sun’î değil zevkli ve tabii; oradaki hayallerle aynı hayaller, rüyaların tıpkısı rüyalar fakat ara sıra bir delikanlının görülüşü; her ne kadar açılmazsa da yine de sokağa bakan bir parmaklık vardı burada.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar edelim ki, Cosette Plumet sokağına geldiği zaman hemen hemen bir çocuktu. Jean Valjean bahçeyi ona bırakmış, “Bunu ne istersen yap.” demişti. Bu izin Cosette’i memnun etti. Bahçenin her tarafını, bütün ot ve çalılarını karıştırır, taşlarını kaldırır, orada böcekler, kelebekler arar ve tutar, oynar, eğlenirdi. Bir zaman burada derin derin düşüncelere dalacaktı. Bahçeyi ayakları altında, etrafında bulduğu parlak ve sevimli böcekler ve kelebeklerden dolayı severdi. Bir zaman gelecek, orada oturup dallar arasından gökyüzüne bakışlarını çevirerek seyredeceği yıldızlar için sevecekti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka babasını yani Jean Valjean’ı bütün kalbiyle, kuvvetli bir evlat muhabbetiyle sevdiğinden onun yanında, onunla beraber bulunmayı arzu eder ve bunu kendisi için mutluluk sayardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucular hatırlayacaklardır ki, Mösyö Madeleine çok okurdu. Jean Valjean bu okumasını devam ettirmişti. O, bu okuma sayesinde güzel sözler söylemeğe, fikrini güzel bir şekilde açmağa başlamıştı. Esasen ve yaradılış olarak sahip olduğu halde eğitim ve öğretimden mahrumiyet sonucunda gizli ve örtülü kalmış olan olağanüstü zekâsı, konuşması gelişmişti. Tabii kalp temizliğine, hayırhahlığına eklenmiş olan bu hal onu mükemmel bir insan etmeğe yetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Luxemburg Bahçesinde, baş başa kaldıkları zamanlarda okuduğu şeylerden, çektiği acı ve zorluklardan elde ettiği birikimlerden seçerek gördüğü, rast geldiği şeyler hakkında uzun uzun açıklamalar yapar ve Cosette ise bunları dinlemekle beraber etrafına göz gezdirirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sade adam Cosette’in fikrine, bu yabani bahçe de onun gözlerine yetiyordu. Bahçede kelebekleri epeyce koşup takip ettikten sonra yorulmağa başlayınca Jean Valjean’ın yanına gelir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, ne kadar koştum bilsen!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar da tebessüm ederek onun alnını öperdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, Jean Valjean’ı taparcasına severdi. Daima onun yanında bulunmaktan, ondan ayrılmamaktan lezzet alırdı. Evdeki odasında,  bahçede Jean Valjean’dan ayrı bulunduğu için, böyle vakit geçirmekten memnun olmuyor, girdiği avluda ihtiyarın kaldığı küçük ve çıplak odayı süslü salona, hasır sandalyeleri yumuşak koltuklara tercih ediyordu. İhtiyar bazen mutlulukla gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette, beni rahatsız ediyorsun. Odana git! Beni biraz yalnız bırak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikçe o dudaklarını bükerek üzüntüsünü belli ediyor, evladın babaya karşı gösterdiği gayet latif ve tatlı bir nevi serzenişte bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün aralarında şöyle bir konuşma geçti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba, ben senin odanda üşüyorum. Niçin buraya bir halı ile soba koydurmuyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sevgili kızım, öyle adamlar vardır ki, benden daha değerli oldukları halde başlarının üzerinde bir çatıdan bile mahrumdurlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse niçin benim odamda soba var, lazım olan her şey mevcut?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü sen kadın ve çocuksun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki erkeklerin soğukta oturmaları, rahatsız olmaları lazım, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bazı adamlar için…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! Öyleyse ben buraya o kadar çok geleceğim ki, beni üşütmemek için soba koymağa mecbur olacaksın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir gün de şöyle bir konuşma olur:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba, niçin böyle siyah ve adi ekmek yiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü… Kızım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ, mademki sen ondan yiyorsun, ben de yerim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Jean Valjean Cosette’in siyah ekmek yememesi için beyaz ekmek yemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette çocukluğunu pek karışık olarak hatırlıyordu. Sabah ve akşam hiç görmediği, tanımadığı annesi için dua ederdi. Thénardier’ler hatırında iki çirkin resim gibi kalmıştı. Bir gün karanlık bir gecede su getirmek için ormana gittiğini hatırlıyor, bunun Paris’ten uzakta, pek uzakta olduğunu zannediyordu. Kendisinin dünyaya gelir gelmez derin ve karanlık bir girdapta yaşamağa başladığını, oradan Jean Valjean tarafından kurtarıldığını hayal meyal hatırlıyor, çocukluğunun o anını bütün yılanlar, çiyanlar, iri örümcekler arasında geçirdiğini de belli belirsiz gözlerinin önüne getiriyordu. Yatağına girip uyumazdan evvel bunları düşündükçe, Jean Valjean’ın kızı olduğuna tamamıyla emin olmadığından, annesinin ruhunun bu adamın şekline girerek kendini korumak için yanında kalmış gibi tasavvur ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ihtiyarın yanında oturduğu zaman yanaklarını kar gibi beyaz saçlarına dayayarak, tam bir sükûnla oraya bir damla gözyaşı düşürür “Bu adam benim annemdir” diye düşünürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, manastırda büyümüş olan kızlara mahsus cahillikle, kızlarca analığın anlaşılmaz bir hal olmasına rağmen kendisinin anne kucağında hemen hiç bulunmadığını tasavvura kadar varmıştı. Annesinin, ismini bilmediği, yüzünü görmediği annesinin kim olduğunu,  dualarda zikretmek maksadıyla isminin ne olduğunu şayet sorarsa, Jean Valjean susardı. Eğer bu soruyu tekrar ederse, cevap olarak ihtiyar gülümserdi. Bir gün o ısrar ettiğinden bu tebessüm bir damla gözyaşıyla nihayetlendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ne için susuyordu? Acaba ihtiyat maksadıyla mı? Yahut ölmüş kadının hatırasına hürmeten mi? Yahut bu ismi kimseye duyurmamak arzusundan kaynaklanan bir sebep yüzünden mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette küçük bir çocukken Jean Valjean ona annesinden bahsediyordu. Fakat aklı ermeğe başladığı zaman bu bahis birdenbire kapandı. İhtiyar için o konuyu açmak imkânsızdı. Artık buna cesaret edemiyordu. Bu cesaretsizliğe sebep Cosette miydi? Yoksa Fantine miydi? Her ne olursa olsun bu gölgeyi genç kızın fikrine sokmaktan, ölmüş kadının hatırasını kendi ile Cosette’in arasına koymaktan fevkalade korkuyor ve ona ikrah ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’in hatırası kendisi için ne kadar mukaddes ve muazzez ise o kadar müthiş görünüyordu. Onu düşündükçe, üzerine ağır bir sessizliğin yüklendiğini hissediyordu. Karşısında yarı karanlık içinde parmağını dudağı üzerine koyarak Fantine’in sükûtu emrettiğini görüyorum sanıyordu. O hilkaten namuslu yaratılmışken, ihtiyaç ve zaruretin sürüklemesiyle, her dakika gördüğü kötü ahlak örnekleriyle, birdenbire sıyrıldığı hayâ ve iffet duygusu, öldükten sonra geri gelip de, bu ruhsuz cesedin üzerine koruyucu kanatlarını açmış, onu kabir huzuru içinde korumağa mı azmetmişti? Jean Valjean elinde olmadan onun baskısı altında mı bulunuyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz ki ölüme, ölmeğe inanırız; ruha ve bekasına inanırız; bu esrar dolu açıklamaları bir kalemde reddedenlerden değiliz. İnanıyoruz ki, Jean Valjean bu sebeplerden dolayı, hatta Cosette için bile Fantine ismini diline getirmeğe kaadir olamıyordu.   </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Cosette ona dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gece annemi rüyada gördüm. İki büyük kanadı vardı. Annem hayattayken ermişliğe yaklaşmış olmalı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çektiği bir türlü meşakkat ve mihnetlerle…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu cevabı vermekle beraber, kalben memnun ve sevinçliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ihtiyarla beraber dışarı çıkarsa Jean Valjean’ın koluna girer, kendini tamamıyla mutlu ve bahtiyar görerek gururlanırdı. Jean Valjean da genç kızın gösterdiği bu sevgi ve şefkatin kendisine hasredilmiş olduğunu görerek kalbi sevinçle dolar, bu halin hayatının son demine kadar devam edeceğini kendi kendine pekiştirmeğe yeltenir, bu mutluluğu hak edecek derecede bir lütfa mazhar olduğundan dolayı Tanrı’ya hamd ederdi. Kendi gibi sefil ve insan topluluğundan dışlanmış, herkesin gözünde tiksinti verici ve korkunç bir nazarla görülmekte olan bir mahlûkun bu masum tarafından sevilmesini Tanrı’nın özel bir lütfu olarak telakki ederdi.</span></p>
		</div>
	</body>
</html>