<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-6</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="Normal char-style-override-4" xml:lang="tr-TR">-1-</span></p>
			<p class="numara-alt" id="toc_marker-2-1-1"><span class="numara-alt char-style-override-1">Mösyö Myriel</span></p>
			<p class="tp-1"><span class="Normal char-style-override-1" xml:lang="tr-TR">Miladın</span><span class="Normal char-style-override-1" xml:lang="tr-TR"> 1815’inci yılında Mösyö Charles François Bienvenü Myriel, Digne kasabasının rahibi idi. Bu adam yaklaşık 75 yaşlarında bir ihtiyar olup 1806 yılından beri bu kasabanın piskoposluğunu yapıyordu. Gerçi verdiğimiz bu ayrıntının anlatmak istediğimiz hikâye ile esasında hiçbir ilgisi yok gibi görünüyorsa da, her şeyi dosdoğru bildirmiş olmak için bu adamın bu kasaba piskoposluğuna başladığı zamandan itibaren hakkında deveran etmeye başlayan rivayetlerin burada açığa kavuşturulması faydalı olacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doğru veya yanlış, insanların söyledikleri şeyler, hayatlarında ve özellikle talih ve kaderlerinde ekseriya yaptıkları işler kadar önemli bir yer tutar. Mösyö Myriel, Aix Genel Meclisi üyelerinden birinin oğlu olup ruhban zadegânına mensup biriydi. Pederi, vefatında üyeliğini yaptığı mevkiye varis olabilsin diye oğlunu, genel meclis üyeleri ve aileleri arasında geçerli yaygın bir âdete uyarak, pek erken, on sekiz veya yirmi yaşlarında iken evlendirmişti. Bu evliliğe pek muhabbet hissetmemiş olan Charles Myriel’in kendisinden pek çok bahsettirmiş olduğu da ilave ediliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Boyca biraz kısa sayılırsa da zarif, latif ve zeki olup evvelki hayatının tamamı zevk ve sefa âlemlerinde geçmişti. O sırada malûm ihtilal (Fransız Büyük İhtilali) ortaya çıktı. Olaylar peşpeşe gelişti, eyaletlerin genel meclis üyeleri ve aileleri şiddetle takibe uğradılar, kahır ve baskı sebebiyle ortadan kayboldular, zarar gördüler. Mösyö Charles Myriel ise, ihtilalin daha ilk günlerinde İtalya’ya göçtü. Karısı hayli müddetten beri çektiği bir göğüs hastalığından yakasını kurtaramayarak orada vefat etti; hiç çocukları olmamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan sonra Mösyö Myriel’in hali ne renk aldı? Eski Fransız toplum yapısının çökmesi ve dağılması, en yakın ailesi fertlerinin düşkünlüğe mahkûm olması, 1793 tarihinin elîm ahvali ve fecî manzaraları</span><span class="dipnot"><a class="footnote-link" href="#footnote-233-1" id="footnote-233-1-backlink">1</a></span><span class="Normal char-style-override-1" xml:lang="tr-TR"> ve bu hallerin hatta Fransa’dan dışarıya göç etmiş bulunanlara kadar verdiği korku ve dehşet, onu durumundan ve geçmişinden vazgeçmeye, uzlete çekilmeye mecbur bırakmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba zevk ve sefa âlemlerinde koşarken, gerçek hayata etkisi görülmeyen gizli darbelere maruz kalanlarda bazen rastlandığı gibi, yaşananların kalbî duygularına yaptığı tesirle huy değiştirip, sonunda ciddi bir şekilde gerçekten dünyadan el etek mi çekmişti? Bunu kimse bilmiyordu. Bilinen bir şey varsa o da İtalya’ya geldiğinde rahip olduğu idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1804’te Mösyö Myriel Brignolles rahibi idi. O sırada epeyce ihtiyarlamış olup derin bir inziva içinde hayatını sürdürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İmparatorluk tesis edilince, Napoleon’un tac giydiği sıralarda piskoposluğa ait mahiyeti meçhul küçük bir iş kendisini Paris’e götürdü. Bu işle ilgili görüşlerini almak için Paris’te ziyaret ettiği nüfuzlu kişiler arasında Kardinal Fesch de bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün İmparator Napoleon amcasını ziyarete geldiği sırada teneffüs odasında beklemede olan Digne rahibi İmparator’un yolu üzerinde bulundu. Napoleon, bu ihtiyar rahibin kendisine garip bir nazarla baktığını görünce birdenbire dönerek kaba bir hitapla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bakan bu ihtiyar adam kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soruya rahip hemen cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haşmetmeab, siz sade bir adama bakıyorsunuz, ben ise yüce bir adama. İkimiz de bundan istifade edebiliriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İmparator o akşam Kardinal’den bu rahibin ismini sormuş ve bir müddet sonra Mösyö Myriel kendisinin Digne Piskoposu olarak tayin edildiğini haber alarak hayrete düşmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Myriel’in hayatının evvelki kısmına dair rivayet olunan şeylerin hangileri doğru ve gerçeğe uygundu, bunu kimse bilmiyordu. İhtilalden evvel pek az aileler Myriel’in ailesini tanıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük bir kasabada konuşan ağızlar çok, düşünen kafalar pek az olduğu için, bu gibi yere düşen bir adamın her hali dillere malzeme olur. Mösyö Myriel de aynı duruma düştü. Çünkü herhalde bir piskopostu. Adı, her vesileyle her şeye karıştırılıyor, hakkında hep şayialardolaştırılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dokuz sene piskoposluktan ve Digne’de dokuz sene ikamet ettikten sonra, küçük yerlerde ilk zamanlarda küçük adamları meşgul eden bütün bu söylenti ve hikâyeler, sonunda derin bir unutulmuşluğa gömülüp gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Myriel Digne’ye, kendisinden on yaş küçük Baptistine adlı yaşlı bir kız olan hemşiresiyle beraber gelmişti. Biraderle hemşirenin her türlü hizmeti için Matmazel Baptistine ile aynı yaşta Madam Magloire adında bir hizmetçileri de vardı; bu, önceleri rahip efendinin hizmetçisi ünvanını taşıdığı halde sonradan hem rahip efendiye, hem de hemşiresine hizmette bulunduğu için iki unvanı da taşır olmuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Baptistine; halîm, nârin ve solgun çehreli olup uzun boyludur. Faziletleri sebebiyle hakkıyla saygıdeğer sayılabilir. Halbuki saygıdeğer olmak için bir kadının ana olması lazımdır. Matmazel, hiçbir güzellik ve zerafete erişebilmiş değildi. Ömrü daima hayır hasenat işleri ve dindarca çalışmalarla geçmiş bulunduğu için yüzünde bir mahcubiyet, göz alıcılık ve süzülmüşlük parıldardı. İhtiyarladıkça yüzünde bir letafet ortaya çıkıyorsa da bu letafet, güzelleşmek için süslenmenin verdiği bir letafet olmayıp, buna, bütün ömrünü dindarane hayır işlerine vakfedenlerin yüzlerinde hâsıl olan letafet denebilirdi. Gençliğindeki zayıflık, olgunluk çağında bir şeffaflığa dönüştü. Bu şeffaflık onu bir melek gibi gösterir ve vücutlu bir bakireden ziyade sıradan bir ruhu yansıtırdı. Şahsen adeta bir gölgeye benzeyip şahsiyetine göre cinsiyeti ancak fark edilip belirlenebilirdi. Yüzünde manevi bir nuranî ışık belirir, iri gözlerini daima aşağıya bir yere çevirirdi. Bu haliyle sanki yeryüzünde bir ruhtu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire, beyaz, etine dolgun ve meşgul görünüşlü, gayet işgüzar ihtiyar bir kadındır. Sürekli çalışması neticesinde nefes darlığına tutulmuştur, bu sebeple daima solugan haldedir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Digne’ye gelişlerinde mutad merasimle karşılanarak Piskoposhaneye yerleştiler. İmparator tarafından piskoposlara mahsus verilen emirnamelerin bahş eylediği imtiyazlar ve âdetler gereğince meclis ve belediye başkanları kendisine ilk ziyareti verdiler. Bundan sonra kendisi de şehrin mutasarrıfını (kaymakamı) ve kumandanını ziyaret etti. Tayin ve yerleşme meseleleri sona erince, artık herkes Piskoposun görevine başlamasını bekliyordu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-1-backlink" id="footnote-233-1">1</a><span class="Normal char-style-override-1" xml:lang="tr-TR">	Fransız ihtilalinden sonra Kral ve Kraliçe, 1793’te idam edildiler ki, bu dönem ihtilalin terör döneminin başlangıcı sayılır. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>