<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-214</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-4-5-6"><span class="numara-alt char-style-override-1">Halef</span></p>
			<p class="tp-1"><span class="Normal char-style-override-1" xml:lang="tr-TR">Teğmen Théodule’ün mensup bulunduğu alay tesadüfen Paris’e nakledildi. Bu nakil, halası Matmazel Gillenormand için ikinci bir fikrin doğmasına sebebiyet verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk defa Théodule vasıtasıyla Marius’un hal ve hareketlerini inceleme merakına düşmüştü. Şimdi ise Théodule’ü Marius’un yerine geçirmek fikri içine doğdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her halde büyükbaba için evde bir genç yüze ihtiyaç vardı. Şafağa has olan ışınlar harabelerde bazen gayet tatlı görünür. Bu sebeple yeni bir Marius’a ihtiyaç olduğu anlaşılıp kabulleniliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hala Gillenormand:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne olabilir? Bazı kitaplarda gördüğüm gibi bu sıradan küçük bir hataya benzer. Marius denecek yerde Théodule denir. İşte fark bu kadar! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir avukat olmazsa bir mızraklı süvari subayı olsun, ne mahzuru var? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sabah Mösyö Gillenormand </span><span class="Normal-i char-style-override-1" xml:lang="tr-TR">la Quotidienne</span><span class="Normal char-style-override-1" xml:lang="tr-TR"> gazetesini okuyordu. O sırada kızı yanına gelerek tatlı bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım, Théodule saygılarını sunmak üzere bu sabah yanınıza gelecek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Théodule kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Küçük yeğeniniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek tekrar gazeteyi okumağa başladı. Bir Théodule olan küçük yeğenini artık hatırına bile getirmedi. Okurken hüzün ve kedere boğulmuştu. Okuduğu gazete kraliyet taraftarı olup ertesi gün olacak bir şeyden bahsediyordu: Panthéon Meydanında hukuk ve tıp öğrencileri toplanıp günlük meselelerden olan millî askeriye topçularına ve Louvre avlusundaki toplar sebebiyle Savaş Bakanlığıyla milis askerleri arasındaki ihtilafa dair görüş alışverişinde bulunacaklardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand’ı hiddetlendirmek için bundan daha iyi bir hareket olamazdı. Derhal hatırına Marius geldi. Çünkü Marius Hukuk Fakültesine devam ediyordu.  Şüphesiz arkadaşlarına uyarak Panthéon Meydanına gidecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzüntüyle böyle düşündüğü sırada Teğmen Théodule içeri girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Teğmen Théodule’ün üzerinde askerî elbisesi yoktu. Sivil bir elbise giyinmiş ve Matmazel Gillenormand tarafından yavaşça kapıdan içeri sokulmuştu. Süvari subayı kendi kendine: “İhtiyar bütün servetini hayatında bitiremez. Bu sebeple ara sıra sivil elbise giyecek olursak elbette bu zahmetin bir mükâfatına nail oluruz!” diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Gillenormand yüksek sesle babasına:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Küçük yeğeniniz, Théodule.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ardından yavaşça Théodule hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her söylediğini tasdik et!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Teğmen Théodule, büyük ve meşhur adamlar karşısında saygı duruşunda bulunarak görüşmeğe alışmamış bulunduğundan kekeleyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayırlı sabahlar, amca!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyebildi. Aynı zamanda selama da durdu. Bu selamlama başlarken kendiliğinden olan bir asker alışkanlığı şeklindeyken, nihayetinde bir başı-bozuk temennasına dönmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Gillenormand karşılık olarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz misiniz? Pekâlâ! Oturunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek süvari subayını oturttu. Süvari subayı oturdu. İhtiyar Gillenormand ayağa kalktı. Ellerini cebine sokarak enine boyuna oda içinde dolaşmağa başladı. Zayıf ve ihtiyar parmaklarıyla yeleğinin ceplerindeki iki saatle oynayarak bir şeyler mırıldanmakta ve bu suretle üzüntüsünü açığa vurmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O tecrübesiz çocuklar! Panthéon Meydanında toplanacaklarmış. Ne günlere kaldık? Daha dün sütannelerinin kucaklarından kurtulmuş olan bu çocuklar toplanıyorlar! Burunları sıkılsa süt akar. Yarın öğle vakti toplanarak müzakerelerde bulunacaklarmış. Nereye gidiliyor? Nereye gidiyorlar? Bir uçuruma doğru gidildiği şüphesiz! Bu gömleksizler bizi bir uçuruma sürüklüyorlar. Millî asker topçuları hakkında müzakerede bulunacaklarmış. Bu çocuklar derslerini bitirip de böyle mühim işler hakkında müzakerede bulunmağa cesaret ediyorlar… Orada, o Panthéon Meydanında ne yapacaklar? Bakınız: Jacobinler bize ne yapıyorlar? Orada kimleri bulacaklar? Şüphesiz tersane zindanından çıkmış olan mahkûmları! Başka kimse gelmez. Bu mahkûmlarla cumhuriyet taraftarları birer mendil ile burun gibidirler. Carnot diyor ki: “Nereye gitmemi istersin, hain?” Fouché de cevap verir: “İstediğin yere git, budala!” İşte cumhuriyetçiler bundan ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Théodule konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek doğru.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand başını biraz çevirince Théodule’ü gördü. Sonra sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O haylazın İtalya’daki Carbonaro Cemiyeti üyesi gibi meydana çıkacağını hatırıma getirdikçe ne yapacağımı bilmiyorum. Evimi niçin terk edip gitti? Bir cumhuriyetçi olmak için değil mi? Miskin sen de! Evvela, millet cumhuriyet istemiyor. Millet iyiyi kötüden ayırt etme yeteneğini haizdir. Hükümdarlık fikrini takdir ediyorlar. Cumhuriyetle eğleniyorlar. İşitiyor musun? Haylaz? Bu ne çirkin bir fikir? Peder Duchêne’e muhabbet bağlamak, giyotine göz kırpmak, 93 balkonunun altında şarkı çığırmak, gitar çalmak, aman Yarabbi; zamanımız gençleri üzerlerine tükürülecek kadar hayvandırlar! Bu gençlerin hepsi böyledir. Hiçbiri istisna edilemez. Hissiz olmak için sokak havasını teneffüs etmek yeterlidir... On dokuzuncu asır âdeta bir zehirdir. Önüne gelen keçi sakalı gibi bir sakal salıveriyor! Gerçekten kendini bir çapkın zannediyor! Sanki atalarını kendileri yaratmış! Bu cumhuriyet taraftarları yeni çığır açmak isteyen romantiklerdir. Rica ederim, bu yeni çığır nedir? Romantik nedir? Bana anlatınız. Buna sırf cinnetten başka bir şey denemez. Bir yıl önce bunlar </span><span class="Normal-i char-style-override-1" xml:lang="tr-TR">Hernani</span><span class="Normal char-style-override-1" xml:lang="tr-TR"> oyununu seyre giderler. Size </span><span class="Normal-i char-style-override-1" xml:lang="tr-TR">Hernani</span><span class="Normal char-style-override-1" xml:lang="tr-TR">’den biraz sorayım: </span><span class="Normal-i char-style-override-1" xml:lang="tr-TR">Hernani</span><span class="Normal char-style-override-1" xml:lang="tr-TR"> nedir? Bir takım manzumeler! Fransızca denemeyecek bir takım çirkin beyitler! Sonra Louvre Meydanındaki toplar meselesiyle uğraşmak şerefi istiyorlar. Beyit nerede, top nerede? İşte zamanımızın haydutları ve haydutluğu böyledir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkınız var, amcacığım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müze avlusuna toplar konmalıymış! Niçin? Sebep ne? Top, öyle mi? Benden ne istiyorsun? Belvedere Müzesinin Apollon heykelini topa tutmak mı istiyorsunuz? Topun Médicis’nin Venüs’üyle ne münasebeti var? Ah, bu zamane çapkınları! Benjamin Constant’ları pek sıradan bir şeydir. Müzevir olmayanların da aklı yoktur. Çirkin olmak için her şeyi kabul edip uyguluyorlar. Kıyafetleri pek kötüdür. Kadınları korkak, çekingendirler ve eksik-etekleri ile etraflarında yer aldıkları zaman birer dilenciye benziyorlar. Etrafındakileri kıyafetleriyle güldürüyorlar. Yemin ederim ki bunlar sevilmeğe layık olmadığını anlayan sefiller, bir takım biçimsiz heriflerdir. Budalalıklarıyla kendilerine herkesin nefretini çekmişlerdir. Hep Potier’nin ve Tiercelin’in kelime oyunlarını kullanıyorlar. Kaba kumaştan gömlekleri, arabacılara mahsus yelekleri, kaba çuhadan pantalonları, adi deriden çizmeleri, biçimsiz kıyafetleri var. Birçoğunun elbise ve ayakkabıları yamalıdır. Böyle heriflerde siyasi düşünce bulunur mu? Siyasi düşünce nerde, bu herifler nerde? Yeni yeni sistemler uydururlar. İnsan topluluklarını düzeltmeğe ve yeniden düzenlemeğe kalkışırlar. Monarşinin yıkılmasına çalışırlar. Kanun ve nizamları bozarlar. Onlar Avrupa’yı baş aşağı çevirmeğe, dünyayı yeniden kurmağa, tavan yerine bodrumu, kral yerine de benim kapıcıyı koymaya kalkarlar. Arabalarına binen çamaşırcı kadınların bacaklarını seyrederler. Ah Marius! Çapkın, haylaz Marius! Umumî bir meydana giderek bağırıp çağıracaksın öyle mi? Görüşmelerde bulunacak, hükûmet aleyhine hareket edeceksin ha? Akıllarınca bu harekete “alınmış önlemler” diyorlar. Aman Yarabbi! İsyanın ismini değiştiriyorlar! Ben buna ahmaklık derim. Ben acılar, musibetler gördüm. Şimdi de bu türlü rezaletleri görüyorum…</span></p>
			<p class="tp-sb"><span class="Normal char-style-override-1" xml:lang="tr-TR">“Okul çocuklarının millî askerler hakkında müzakerede bulunmaları ne Ogibewa’larda ne de Cadodaches’da görülmüş. Çıplak gezen, başları leylek yumurtasına benzeyen, ellerinde birer kanca bulunduran vahşiler bunlardan daha medenîdirler. Ciğeri on para etmez çocuklar! Müzakere ile mühim işler hakkında karar verecekler ha? Şüphesiz bu zavallı dünyanın sonu gelmiş olmalı! Bunun için son bir darbe indirmek gerekiyordu. Bunu da Fransa indiriyor. Toplanınız. Karar veriniz bakalım, çapkınlar! Onlar, Odeon’un kemerleri altında gazete okudukça işler düzelemez. On para ile akıllarını, fikirlerini kaybediyorlar. Oradan çıkınca o zamana kadar aileleri arasında görmüş oldukları terbiyeyi unutuyorlar. Gazeteler birer veba aletidir! Evet. Bila-istisna söylüyorum: Hepsi de birer vebadır. </span><span class="Normal-i char-style-override-1" xml:lang="tr-TR">Drapeau Blanc</span><span class="Normal char-style-override-1" xml:lang="tr-TR"> gazetesi bu zümredendir. </span><span class="Normal-i char-style-override-1" xml:lang="tr-TR">Martainville </span><span class="Normal char-style-override-1" xml:lang="tr-TR">de Jacobin’di. Aman Yarabbi! Çapkın Marius, büyükbabanı üzüp ümitsizliğe düşürdüğün için övün!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz öyledir amcacığım!</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Mösyö Gillenormand biraz nefes almak istedi. Bu fırsattan istifade ederek Teğmen Théodule otoriter bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Resmî </span><span class="Normal-i char-style-override-1" xml:lang="tr-TR">Moniteur</span><span class="Normal char-style-override-1" xml:lang="tr-TR"> gazetesiyle </span><span class="Normal-i char-style-override-1" xml:lang="tr-TR">Annuaire Militaire’</span><span class="Normal char-style-override-1" xml:lang="tr-TR">den başka ne gazete ne de kitaba lüzum vardır! Bunlar kâfi ve uygundu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand sözüne devam ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar Siejes gibidirler. Hükümdarları katlederek ayan üyesi olurlar. Bunların hemen hepsi sonra ayan oluyorlar. Sorumluluk ve protokolden ârî olarak birbirlerini ‘vatandaş’ diye çağırırlarken sonraları  ‘Mösyö Kont’ ünvanını alırlar! Doğrusu Eylül serserilerine kontluk ünvanı yakışır ya! Ah, filozof Siejes! Ben bu filozoflara önem bile vermem. Bir gün ayan üyelerinin eflatun renginde arı resimleriyle süslü kaputları ve IV. Henri tarzındaki şapkalarla Malaquais rıhtımından geçtiklerini gördüm. Hepsi de korkunçtular. Bir kaplan ininin etrafını alan maymunlara benziyorlardı. Vatandaşlar! Size beyan ederim ki sizin medenîleşmeniz ve ilerlemeniz bir cinnettir! İnsanlığınız bir hayaldir! İhtilaliniz ise bir cinayettir. Cumhuriyetinize gelince: Bu da büyük bir hatadır. Yeni Fransa’nız eski Fransa’nın bir parçasıdır. İster gazeteci olun, ister yöneticilerden olunuz. İsterseniz hukukçu olunuz; isterseniz hürriyet, eşitlik ve kardeşlikten, giyotin makinesinin satırından daha keskin olunuz, bunların şiddetli taraftarı bulununuz: size işte böylece söyleyip anlatıyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek doğru amcacığım! Yerden göğe kadar haklısınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand başlamış olduğu bir hareketi tamamlamaksızın başını çevirdi ve dikkatle süvari subayına bakarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz bir budalasınız!</span></p>
		</div>
	</body>
</html>