<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-315</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-11-5"><span class="numara-alt char-style-override-1">Bir Berberin Haklı Gazabı</span></p>
			<p class="tp-1"><span class="Normal char-style-override-1" xml:lang="tr-TR">Gavroche’un fil heykelinin karnında misafir etmiş olduğu iki çocuğu boş çevirip sokağa atan muhterem berber bu sırada dükkânında lejyon askerlerinden birini tıraş etmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ihtiyar asker İmparatorluk zamanında askerlik hizmeti yapmıştı. Berberle konuşuyorlardı. Tabiatıyla berber bu ihtiyar askere başkaldırıdan, Lamarque’dan bahsetmiş ve söz dolayısıyla Lamarque’dan İmparator’a (Napoleon’a) intikal etmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Berberle askerin konuştuklarından Prudhomme orada olsaydı şüphesiz Arap tezyinatıyla süsleyip renklendirerek “Ustura ile Kılıcın Karşılıklı Konuşması” adıyla bir eser meydana getirirdi. Berber diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, İmparator ata nasıl binerdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek yaman! Düşmek bilmezdi. Hiçbir zaman düşmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Güzel atları var mıydı? Şüphesiz güzel atları vardır, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana nişan verdiği gün dikkat ettim. Gayet koşucu kır kısrağı vardı. Kulakları çok ayrıktı. Eğri bel, güzel ve ince bir baş ve başının ortasında da siyah bir yıldız vardı. Boynu uzun ve oynak yerleri kuvvetliydi. Sağrıları da geniş, omuzları dik, art ayakları ise kuvvetliydi. Boyu da gayet yüksekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Berber dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Güzel hayvanmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü haşmetmeabın hayvanıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Berber bu sözden sonra biraz sustu, sonra tekrar başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmparator yalnız bir defa yaralanmıştı değil mi mösyö?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar asker işi bilen bir adama mahsus kesin bir sükûnla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, topuğundan yaralanmıştı, Ratisbonne’da. Onu hiçbir zaman o günkü kadar şık ve zarif görmemiştim. Bir gümüş parçası kadar parlaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya siz efendim? Şüphesiz defalarca yaralanmışsınızdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben mi? O kadar önemli değil. Marengo muharebesinde enseme iki kılıç darbesi alarak yaralandım. Austerlitz’de sağ koluma bir kurşun geldi. İéna’da sol kalçama bir kurşun isabet etti. Friedland’da bir süngü darbesi ve Moskova’da yedi sekiz mızrak yedim. Sonra Lutyzen’de bir obüs parçası parmağımı ezdi. Ha! Waterloo’da da baldırımdan bir süngüyle yaralandım. İşte bu kadar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Berber şaşırmış bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah! Muharebe meydanında olmak ne kadar güzeldir! Doğrusu ben bir yatak üzerinde her gün ilaçlarla, lapalarla, şırıngalarla uğraşmaktansa karnıma bir top güllesinin isabetiyle ölmeyi tercih ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Asker dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayatınızdan usanmadınız mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözü bitirmeden şiddetli bir çatırtı ile dükkân sarsıldı. Vitrinin camı birdenbire parçalanmıştı. Berberin yüzü sarardı. Bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Onlardan biri…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nelerden biri?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Top güllesi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Asker:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, işte!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek yerde yuvarlanan bir şeyi aldı. </span></p>
			<p class="tp-sb"><span class="Normal char-style-override-1" xml:lang="tr-TR">Bu bir çakıl taşıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Berber kırılmış vitrin penceresine koştu. Gavroche’un Saint-Jean çarşısına doğru hızla koştuğunu gördü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocukları filin karnında sakladığı akşamı hiç unutmayan Gavroche, berber dükkânının önünden geçerken, onları kapı dışarı eden berberin bir hatırını sormak arzusundan kendisini alamamış ve camlarına bir taş atmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Solgun renkten kıpkırmızı bir renge giren berber:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gördün mü? Kötülüğe kötülükle cevap verilir; bu çapkına ben ne yaptım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
		</div>
	</body>
</html>