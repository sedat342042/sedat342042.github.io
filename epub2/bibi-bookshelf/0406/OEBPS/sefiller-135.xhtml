<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-135</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-3-5-11"><span class="numara-alt char-style-override-1">Çıngıraklı Adam</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean bahçede gördüğü adama doğru yürüdü. Yeleğinin cebinde bulunup kâğıda sarılmış olan bir meblâğı eline aldı. Bu adam başını önüne eğmiş olduğu için geldiğini göremiyordu. Birkaç adım daha atınca kendisini o adamın yanında buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean haykırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yüz frank var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yerdeki adam birdenbire sıçrayarak başını kaldırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean tekrar etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bu gecelik sığınacak bir yer bulursanız yüz frank veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ay yayılan ışığıyla Jean Valjean’ın yüzünü tamamıyla aydınlatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yerdeki adam hayretle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ay siz misiniz Madeleine Baba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ismin meçhul bir yerde ve gecenin yarısında meçhul bir şahıs tarafından telaffuz edilmesi birdenbire Jean Valjean’ın ürkerek geri çekilmesini gerektirdi. Her şey beklenebilirdi. Yalnız bu hali umulmaz ve beklenilmez buldu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’a hitap eden adam, köylü kıyafetinde beli bükülmüş ve uzun boylu bir ihtiyardı. Sol diz kapağında sahtiyandan bir diz bağı bulunup buna büyük bir çıngırak bağlıydı. Yüzü karanlıkta kaldığı için seçilemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> İhtiyar saygıyla başındaki şapkayı çıkardığı ve baştan ayağa titremekte olduğu halde dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Madeleine Baba nasıl olup da burada bulunuyorsunuz? Buraya nereden girdiniz? Mutlaka gökten düşmüşsünüzdür. Düşseniz bile şaşırtıcı olmaz. Sizin gibi ermişler oradan başka nereden düşer? Lakin bu ne hal? Şapkanız ve boyun bağınız yok. Emin olunuz ki, sizi tanımayan biri bu halinizi görecek olsa korkar. Böyle perişan bir halde bulunmanız!? Aman Yarabbi! Azizler şimdi böyle deli mi oluyorlar? Ama nasıl olup da buraya girebildiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyarın köylülere mahsus bir arzu ve hâhişle söylediği sözlerden Jean Valjean’a cevap vermeğe vakit kalmamıştı. Sözlerinde ızdırap ve korkuya sebep olacak bir şey görülmüyordu. Bütün bu sözler saflık ve sadelikle söylenmişti. Jean Valjean’ın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi ama siz kimsiniz? Bu bina nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sorması üzerine ihtiyar hayretle haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben mi? Garip şey! Ama siz beni tanımıyor musunuz? Lakin beni buraya kayıt ve kabul ettiren sizsiniz. Bu ev de beni kayıt ve kabul ettirdiğiniz yerdir. Nasıl, beni tanımıyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Ama nasıl olup da siz beni tanıyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz benim hayatımı kurtardınız. Sizi nasıl tanımam?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada başını çevirmişti. O zaman ayın ışığıyla Jean Valjean bu adamın yüzünü gördü ve bunun ihtiyar Fauchelevent olduğunu anladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz misiniz Fauchelevent? Şimdi tanıdım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Şikâyet eder bir tavırla:) Çok şükür tanıyabildiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi ama burada ne yapıyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsunuz ki kavunlarımı örtüyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten Jean Valjean’ın geldiği sırada ihtiyar, kavunların üzerine bir hasırı yaymaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bahçede bulunduğu müddetçe ihtiyar Fauchelevent birkaç hasırı kavun tarlalarının üzerine yaymıştı. Jean Valjean bir saatten beri bahçede bulunuyordu. Harap kulübeden garip vaziyetlerini ve hareketlerini izlemiş olduğu bu adam o zamandan beri işte bu işle uğraşmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Fauchelevent sözlerine devam ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendi kendime dedim ki: Mehtap var. Hava soğuk olduğundan şüphesiz ortalık don tutacak. Bu sebeple kavunların üzerini örtmek lazım. Eğer örtmezsem kavunlar mahvolur. (Jean Valjean’ın yüzüne bakıp kabaca gülerek:) Siz de öyle yapsaydınız iyi olurdu. Söyleyiniz: Nasıl olup da burada bulunuyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, Madeleine ismiyle bu adam tarafından tanıldığını görünce tedbirli davranmağa karar vermişti. Muhatabı ise birçok sorular sorup duruyordu. Garip şey! Görevler değişmişti. Soruları Jean Valjean soracak yerde tam tersine o sorgulanıyordu. Demektir ki, sorgulanacak adam, sorguya çekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi ama bu dizinizdeki çıngırak nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu mu? Bu benim yaklaştığımı bildirir. Yaklaştığımı çıngırak sesinden anlayıp kaçarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl yani? Sizden kaçmak için mi? Bu ne demek oluyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Manidar bir göz işaretiyle:) Buradaki evlerde yalnız kadınlar vardır. Bunların da ekserisi genç kızlardır. Anlaşılan benim yaklaşmam onlarca tehlikeli görünüyor. Bu sebeple dizimdeki çıngırağın yürüdükçe çıkardığı ses onları gelişimden haberdar eder. Ne zaman onlara yakın bulunursam, derhal kaçarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ev nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu siz bilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır ben bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni bahçıvan olarak kayıt ve kabul ettirmiş olduğunuz bir yeri nasıl olur da bilmezsiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz beni asla bilmiyor farz ederek ona göre cevap veriniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ. Burası Küçük yahut Petit-Picpus Manastırıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean hatıralarına dönünce hakikati anlamağa başladı: Tesadüf, daha doğrusu kader kendisini Saint-Antoine mahallesinin manastırına atmıştı ki, iki sene evvel ihtiyar Fauchelevent yük arabasının altında kalınca sakat kalmış, kendisinin tavsiyesiyle bu manastıra bahçıvan olarak kabul edilmişti. Kendi kendisine söyler gibi sözü tekrar etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Petit-Picpus Manastırı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz nasıl olup da buraya girdiniz Madeleine Baba? Gerçi siz aziz sayılırsınız da her halde yine erkeksiniz. Hâlbuki buraya kesinlikle bir erkek giremez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz de erkek değil misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de erkeğim, fakat yalnız ben bulunuyorum. Benden başka bir erkek daha yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her ne ise, bu gece benim burada kalmam gerekiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar hayretle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ihtiyara yaklaşarak ağır ve vakur bir eda ile dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba Fauchelevent, hayatınızı kurtardığımı unutmayınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayatımı kurtardığınızı ilk defa ben söyledim. Bunu itiraf ediyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde evvelce size etmiş olduğum bir hizmete mukabil bugün de siz bana bir hizmette bulunabilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent ihtiyarlıktan kurumuş ve buruşmuş titrek elleriyle Jean Valjean’ın iri ve kuvvetli ellerini tutarak birkaç saniye kadar söz söylemeğe mecali yokmuş gibi durdu. Sonra söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, sizden gördüğüm iyiliğe karşı bir hizmette bulunabilirsem bunu kendim için ilahî bir lütuf sayacağım. Ben mi sizin hayatınızı kurtaracağım, Belediye Başkanı efendi? Her emrinize hazırım. Çünkü hayatımı size borçluyum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Olağanüstü bir sevinç ihtiyarı tamamıyla denecek kadar değiştirmişti. Hakikaten sevinçli ve güler yüzlüydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapmamı emrediyorsunuz ki yapayım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu size açıklayacağım. Şimdi bir odanız var mı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şuradaki harabenin arkasında tenha ve tek bir barakam vardır. Öyle bir köşededir ki kimse göremez. Üç odası vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten baraka harabenin arkasında o kadar izbe bir yerde bulunuyordu ki, dışarıdan aramadıkça kimse göremezdi. Hatta Jean Valjean bahçede o kadar dolaştığı halde bu barakayı görememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! Şimdi sizden iki şey isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne gibi sayın Belediye Başkanı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Birincisi: Bana dair kimseye bir şey söylemeyeceksiniz. İkincisi: Bildiğinizden fazla bir şey öğrenmek istemeyeceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki sayın başkan. İstediğiniz gibi olsun. İyi bilirim ki, siz iyi ve namuslu bir kişisiniz. Bütün fiil ve hareketleriniz hayra yöneliktir. Bundan başka beni buraya siz kabul ettirdiniz. Bu sebeple tamamıyla emrinize hazır ve amadeyim. Görevim bunu gerektirir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi! Şimdi benimle geliniz. Gidip çocuğu alalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hayretle:) Nasıl, bir de çocuk mu var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve daha bir şey söylemedi. Bir köpek sahibini nasıl takip ederse, ihtiyar Fauchelevent de Jean Valjean’ı öylece takibe başladı.</span></p>
			<p class="yildiz"><span class="Normal char-style-override-5" xml:lang="tr-TR">*</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yarım saatten daha az bir zaman sonra Cosette iyi bir ateşin alevlerinden yanakları gül rengini almış olduğu halde ihtiyar bahçıvanın yatağında yatmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ceketini giyinmiş ve boyun bağını da bağlamıştı. Duvar üzerinden bahçeye atılmış olan şapkası da bulunmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ceketini giyinirken Fauchelevent da dizindeki çıngırağı çıkarıp barakanın duvarını süsleyen bir çiviye astı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki ihtiyar önlerindeki masaya kollarını dayamış oldukları halde ısınıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bahçıvan biraz ekmek, peynir ve bir şişe şarapla iki bardak getirip masanın üstüne bırakmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Fauchelevent elini Jean Valjean’ın dizine koyarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, Madeleine Baba! Beni birdenbire tanıyamadınız! İnsanların hayatını kurtarıp sonra kendilerini unutuyorsunuz! Oh, emin olunuz ki bu iyi bir şey değil! Onlar ise her an sizi şükranla yâd edip hatırlıyorlar. Bu yaptığınız âdeta nankörlüktür!</span></p>
		</div>
	</body>
</html>