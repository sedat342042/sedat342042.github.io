<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-405</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-6-6-3"><span class="numara-alt char-style-override-1">“Ayrılmaz Parça”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ne olmuştu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisine kimse dikkat etmiyordu. Cosette’in o çocuksu hoş davetinden sonra hemen Jean Valjean ayağa kalkmış ve kimse tarafından görülmeksizin yandaki odaya girmişti. Orası sekiz ay kadar önce çirkef, çamur, kan ve toz ile pisliğe bulanmış olan torunu büyükbabaya teslim etmek üzere girmiş olduğu salondu. Odanın her tarafı yapraklar ve çiçeklerle süslenmişti. Musikiciler vaktiyle Marius’un yatırıldığı kanepede oturuyorlardı. Basklı siyah ceket, kısa siyah pantolon, beyaz eldiven ve çorap giyinmiş olduğu halde sofraya konacak yemek tabaklarının etrafına çiçekler diziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Basklı’ya bağlı kolunu göstererek fazlaca acı çektiğini belirterek gideceğini söyledikten sonra evden çıktı. Yemek salonunun pencereleri sokağa nazırdı. Jean Valjean birkaç dakika karanlıkta bu ışıklı, sevinç dolu pencerelerin önünde durdu. Dinliyordu. Ziyafetin muğlak, belirsiz gürültüsü kendisine kadar ulaşıyordu. Büyükbabanın yüksek sesle söylediği sözleri, kemanları, tabakların, kadehlerin gürültüsünü bir müddet dinledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu sevinçli şamatalar arasında Cosette’in latif, sevinç dolu sesini seçebiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Filles-du-Calvaire sokağından ayrılıp L’Homme Arme sokağına geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dönmek için Saint Louis, Culture-Sainte-Catherine ve Blancs-Manteaux sokaklarından dolaşarak gitti. Bu biraz uzunca idiyse de üç aydan beri Vielle-du-Temple sokağının kalabalığından, çamurlarından çekinerek her gün L’Homme Arme’den Cosette ile beraber Filles-du-Calvaire sokağına geldiği yoldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in her zaman geçtiği yol olması, biraz uzun olmakla beraber başka yollara tercih edilmesine sebep olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean evine döndü. Şamdanı yakıp yukarıya çıktı. Apartmanda kimse, hatta hizmetçi Toussaint Kadın bile yoktu. Jean Valjean’ın adımları odalarda her zamankinden fazla bir gürültü çıkarıyordu. Bütün dolaplar açıktı. Cosette’in odasına girdi. Yatağın çarşafları yoktu. Kılıfsız, dantelasız yastıklar, artık kimsenin yatmayacağı yatak şiltesinin alt tarafına dürülmüş çarşafsız yorganların üzerine konulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in sevdiği ufak tefek bütün şeyler kaldırılmış, götürülmüş, mobilya ile dört duvardan başka bir şey kalmamıştı. Toussaint’in yatağı da boştu. Birinin gelmesini bekliyormuş gibi yalnız bir yatak, Jean Valjean’ın yatağı hazırlanmıştı. Jean Valjean çıplak duvarlara özlemle baktı, bazı dolapların kanatlarını kapadı. Bir odadan diğer odaya gitti, geldi, evin her tarafını dolaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra tekrar odasına geldi, şamdanını masa üzerine koyarak sağ kolundaki bağını çözdü; kolunu artık acı çekmiyormuş gibi kullanıyordu. Yatağına yaklaştı. Gözleri bir kasıtla mı, tesadüfen mi, her neyse Cosette’in kıskandığı “ayrılmaz parça” üzerine çevrildi. Haziran’ın dördüncü günü L’Homme Arme sokağına geldiği zaman Jean Valjean bu “ayrılmaz parça”yı yatağının başı ucunda duran yuvarlak masa üzerine koymuştu. Bir nevi telaşlı bir süratle bu masaya doğru yürüdü. Cebinden bir anahtar çıkarıp çantayı açtı. İçinden Cosette’in on sene önce Montfermeil’den çıktığı zaman giymiş olduğu elbiseyi çıkardı, evvela küçük siyah fistanı, sonra siyah üçgen atkıyı, Cosette’in belki henüz giyebileceği kalın çocuk kundurasını -ayakları o derece küçüktü- oldukça kalın olan Mısır kadifesinden yapılmış çocuk yeleğini, sonra triko iç elbisesini, sonra önlüğünü, yün çoraplarını çıkardı. Henüz küçük bir bacağın şeklini muhafaza eden o çoraplar Jean Valjean’ın elinden daha uzun değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu şeyler siyah renkliydi. Bunları Montfermeil’e Cosette için kendisi getirmişti. Bunları çantadan çıkarıp birer birer yatağı üzerine serdi. Düşünüyor, geçmiş zamanı, maziyi hatırlıyordu. O zaman mevsim kıştı. Aralık ayı gayet şiddetli soğuk hüküm sürüyordu.  Yırtık elbiseleri içinde yarı çıplak olan çocuğun titrediğini gözlerinin önüne getirdi. Zavallı küçük ayakları ağaçtan yapılma nalınlar içinde kıpkırmızıydı. O, Jean Valjean ise bu yırtıkları çıkarıp kendisine bu matem elbisesini giydirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızına matem giysisi giydirmek suretiyle mezarında bulunan zavallı anneyi memnun etmişti. Özellikle evladının artık soğuktan muzdarip bulunmadığını gören anne ruhunu hoşnut etmişti. Sonra Montfermeil ormanını düşündü. O ormandan Cosette ile beraber geçmişlerdi. O gün hüküm süren havayı, yapraksız ağaçları, kuşsuz ormanı, güneşsiz göğü gözünün önüne getirdi. Bununla beraber o gün yine her şey güzel, her şey hoştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük eski elbiseleri, atkıyı iç elbisesinin yanına, çorapları kunduruların yanına, yeleği de elbisenin yanına koydu, birer birer onlara baktı. O gün Cosette kucağında, hemen hemen kendisi kadar olan kuklası, önlüğünün cebinde altın parası, memnun ve sevinçliydi. Gülerek, kendi kendine bülbül gibi söylenerek yanı başında yürüyordu. O vakit Cosette’in dünyada kendisinden başka kimsesi yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan sonra saygıdeğer başı yatağın üzerine düştü. Bu ihtiyar, fakat metin kalp kırılmıştı. Yüzü âdeta Cosette’in elbisesi içinde kayboldu. O sırada merdivenden biri geçseydi müthiş, canhıraş hıçkırıklar işitecekti.</span></p>
		</div>
	</body>
</html>