<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-281</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-5-3"><span class="numara-alt char-style-override-1">Toussaint Kadın’ın </span></p>
			<p class="numara-alt" id="toc_marker-5-5-4"><span class="numara-alt char-style-override-1">Önemli Fikirleri ve Yorumları</span></p>
			<p class="tp-1"><span class="Normal char-style-override-1" xml:lang="tr-TR">Bahçede, sokağa bakan parmaklığın yakınında kanepevari konulmuş bir taş vardı. Bu taş sokak tarafındaki yüksek otlarla yabancı gözlerden saklanmışsa da gerektiğinde biri parmaklığın ve otların arasından kolunu sokup bu taşa kadar elini uzatabilirdi. O Nisan ayının bir gecesinde Jean Valjean sokağa çıkmış olup Cosette güneş battıktan sonra bahçede bahsettiğimiz taş kanepenin üzerine oturmuştu. Epeyce sert fakat ılık bir rüzgâr dalları hareket ettiriyor, genç kız da derin tefekküre dalmış düşünüyordu. Onu, sebebi bilinmeyen bir mağmumluk yavaş yavaş ele geçiriyordu. Akşam vakitlerinde kim bilir neden, belki gün ışığının gömüldüğü karanlık makberin esrarengiz ve içe işleyen etkilerinden kaynaklanan reddedilemez bir gamlılık haline gömülmüş oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam olmağa başlayıp cihanı yarı karanlık kapladığı zamanlarda bütün ruhlar kabirlerden çıkarak insanlar arasında dolaşır derler, halkta böyle bir inanç vardır. Hatta akşam vaktinin hüzün verici etkisini de buna yorarlar. Belki o akşam Fantine’nin ruhu da bu alaca karanlık içindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette oturduğu yerden kalkarak bahçeyi, nemli otların üzerinden geçerek dolaştıktan sonra kalbi bilinmez bir takım hislerle dolu olarak yine oraya geldi. Tam oturacağı sırada, biraz evvel kalktığı zaman orada olmadığından emin bulunduğu irice bir taşın bulunduğunu gördü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bunun ne demek olduğunu kendi kendisine sorarak, nerden geldiğini anlamağa kafa yorarak taşa bakıyordu. Bu taşın oraya kendi kendine gelmediği, onu birinin koymuş olduğu, parmaklığın arasından bir kolun uzatılarak konulmuş olacağı birdenbire aklına geldiğinden, bu düşünce kızı korkuttu. Bu defaki ciddi bir korkuydu. Taş orada, göz önünde duruyordu. Şüphe ve tereddüde imkân yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu taşa elini sürmeyerek arkasına bakmayarak eve doğru kaçtı. İçeri girdikten sonra merdiven başındaki camlı kapıyı kapayarak kilitledi. Hatta sürgülerini bile sürdü. Hizmetçi Toussaint Kadına sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam döndü mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce söylediğimiz gibi kekeme olan hizmetçi kadın kekeleyerek cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ha..ha..ha..hayır. Ma..ma.. matmazel.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mütefekkir ve her mütefekkir gibi geceleri gezici olan Jean Valjean çoğunlukla pek geç dönerdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Toussaint, geceleri bahçe tarafında olan pencereleri güzelce kapatıp kapıyı kilitliyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR"> (Biz zaten Toussaint’ın kekemeliğinden bir kez bahsetmiştik. Bundan sonra onun bu durumunu tekrar tekrar ele almaktan vazgeçmemize izin verilsin. Bir sakatlığı müzik notaları gibi yansıtmak bize iğrenç geliyor.)</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oo! Merak buyurmayınız matmazel.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toussaint Kadın’ın bu hizmette kusur etmediğini bildiği halde Cosette eklemekten kendini alamayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü buralar gece vakti pek tenha oluyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haklısınız matmazel, pek doğru! İnsan of demeğe vakit kalmadan öldürülebilir. Üstelik Mösyö de arka odalarda yatıyor. Fakat korkmayınız matmazel. Ben pencereleri Bastille zindanının kapıları gibi kapıyorum. Yalnız iki kadın! İnsan düşününce titremekten kendini alamaz. Mesela gece yarısı odaya giren bir takım korkunç adamlar: “Ses çıkarma!” dedikten sonra insanın boğazını kesmeğe başlasa! Bu, ölümden korktuğum için değil, insan ölür, ölümden kurtuluş olmadığı malum; fakat ya bu haydutlar dokunursa, hele bıçakları? Özellikle bıçakları da pek keskin olmalı! Aman Yarabbim! Bunları düşünmek bile tüyleri ürpertiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sus Toussaint, sus!... Her tarafı güzelce kapa.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette hizmetçi kadının çizdiği facia sahnesinden, belki geçen haftanın hayallerini tekrar hatırlattığından dolayı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Toussaint, git de taş kanepenin üzerine koydukları taşı gör.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demeğe cesaret edememişti. Çünkü hizmetçi kadın kapıları açarsa, sözünü ettiği adamların içeri girmelerinden korkuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız, evin bütün kapı ve pencerelerini sımsıkı kapattırdı. Her tarafı, tavan arasından mahzene kadar Toussaint Kadına kontrol ettirdi. Bundan sonra odasına girerek kapıyı arkasından güzelce sürgüledi. Karyolasının altına bakıp kimse olmadığından emin olduktan sonra yattıysa da o gece rahat uyuyamadı. Sabaha kadar rüyasında o taşı mağaralarla dolu bir dağ kadar büyük gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güneş doğunca -güneşin doğuşunda gecenin korkularını dağıtmak, korku ne kadar çok ve büyükse insanı onlara karşı o derece güldürüp eğlendirmek özelliği vardır- uykudan uyanan Cosette, geceki korku ve telaşını bir ürkütücü hayal telakki ederek kendi kendine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben neler düşündüm? Bu da geçen hafta bahçede işittiğim ayak sesleri gibi sırf kuruntu ve hayal! Bacanın gölgesini insan sandığım gibi evham! Şimdi korkak ve vehimli mi olacağım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pencere kapaklarının aralıklarından girerek Şam işi perdelerin erguvanî bir renge bürünmelerini sağlayan gün ışığı onu olağanüstü tatmin ettiğinden, her şey, hatta korku ve telaşın başlangıcı olan taş bile hatırından silinmişti. Cosette kendi kendine düşündü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bahçede yuvarlak şapkalı adam olmadığı gibi kanepenin üzerine konmuş taş da yoktu! Öteki gibi bu taşı da rüyada gördüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette yatağından kalkıp giyindi. Bahçeye inerek taş kanepenin yanına gitti. Taş orada duruyordu. Bunu görünce buz gibi terledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece korkup ürkmesine sebep olan şey gündüz merakı başlatır. Genç kız bir anda kendini toplayarak, kendi kendine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pöh! Bakalım neymiş?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette epeyce iri olan taşı kaldırdı. Altında mektuba benzer bir şey vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, beyaz kâğıttan bir zarftı. Genç kız eline alıp iki tarafına baktı. Bir tarafında adres olmadığı gibi diğer tarafında da mühür yoktu. Bununla beraber zarf boş değildi. İçinde bir kâğıt olduğu görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette zarfı açtı. Artık korku ve merak gitmiş, yerine daha başka bir şey, heyecan verici bir arzu gelmişti. Zarfın içinden güzel parmaklarıyla çıkardığı küçük bir mektup kâğıdı gibi bükülmüş birkaç sayfanın üzerinde ince ve oldukça güzel bir yazıyla yazılmış birçok yazı vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız bunda bir isim, bir imza aradı, öyle bir şey yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tezkere kime hitabendi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Belki kendisine; çünkü her zaman üzerine yalnız kendisinin oturduğu taş kanepeye meçhul postacı tarafından konulmuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mektup kimden geliyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dayanılamaz bir çekicilik, bir merak kalbini kapladı. Bu kâğıda bakmamak, gözlerini başka tarafa çevirmek istedi, elleri, dolayısıyla elinde tuttuğu kâğıt tir tir titriyordu. Havaya, sokağa, güneş ışığıyla süslenmiş ağaçlara, havada uçan kuşlara bakıp meşgul olmağa çalıştıysa da nihayet gözleri yine kâğıda döndü. Kendi kendine bu yazıların ne olduğunu anlamak lüzumuna karar verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte kâğıtta okudukları:</span></p>
		</div>
	</body>
</html>