<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-386</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-6-3-12"><span class="numara-alt char-style-override-1">Yırtık Elbisenin Eteği</span></p>
			<p class="tp-1"><span class="Normal char-style-override-1" xml:lang="tr-TR">Bu şiddetli bezginlik içindeyken Jean Valjean’ın omuzuna bir el kondu. Ve yavaş konuşan bir ses de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Paylaşalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu karanlık içinde bir adam?! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ümitsizlik kadar rüya ve hayale benzeyen bir şey yoktur. Jean Valjean rüya görüyorum zannetti. Ayak sesini işitmişti. Bu mümkün müydü? Gözlerini kaldırdı. Karşısında bir adam duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam bir işçi elbisesini giymiş ve ayakları çıplaktı; kunduralarını sol elinde tutuyordu. Besbelli Jean Valjean’a kadar ulaşmak ve adımlarını hissettirmemek için çıkarmış olmalıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bir dakika bile tereddüt etmedi. Raslantı olağanüstü ânî olmakla beraber Jean Valjean bu adamı tanıdı. Bu, Thénardier idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ne kadar içine gömülmüş bulunduğu tefekkür uykusundan birdenbire uyandırılmışsa da ânî olaylara ve büyük bir süratle mukabele edilmesi lazım gelen durumlara alışmış olan Jean Valjean hemen aklını kullandı. Zaten hal ve vaziyet bundan daha kötü ve daha vahim olamazdı; felaketin öyle bir derecesi vardır ki, ziyadeleşmesi kabil değildir. Thénardier’nin hazır bulunuşu, bu gece karanlığının karanlıklığını artıramazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir müddet sükût edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier sağ elini alnına kadar kaldırdı, bir siper oluşturdu; sonra gözlerini ve kaşlarını buruşturdu. Dudaklarını birbirine yaklaştırdı ki, bunlar bir diğerini tanımağa çalışan bir şahsın inceleyici dikkatlerine delalet eder. Fakat başarılı olamadı. Evvelce söylendiği gibi Jean Valjean arkasını ışığın geldiği tarafa çevirmişti; bundan başka yüzü gözü o kadar yüzülmüş, çamurlu, kanlı olmuştu ki, gündüzün görünse bile tanınmayacaktı. Hâlbuki Thénardier yüzünü mağaranın solgun ışığına karşı çevirmiş olduğundan, bu solgun ışık yüzünü aydınlatıyordu, bundan dolayı halk dilinde denildiği gibi, hemen Jean Valjean’ın gözüne çarptı.  Ahval ve vaziyetin bu dengesizliği iki vaziyet ve iki şahıs arasında başlayacak olan bu düelleoda Jean Valjean için bir fayda temin ediyordu. Bu düello, bir karanlık örtü içinde kaplanmış Jean Valjean ile yüzü açık olan Thénardier arasında vuku bulmak üzereydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin kendisini tanımadığının pek çabuk farkına vardı. Her ikisi de bu yarı-karanlık içinde sanki tedbir alıyorlarmış gibi birbirini süzdüler. Thénardier diğerinden evvel sessizliği kesti ve bozdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan nasıl çıkacaksın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean cevap vermedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapıyı sallayıp hareket ettirmek mümkün değil! Ama, buradan gitmem gerekiyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkın var! Doğru söylüyorsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse paylaşalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne demek istiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen adamı öldürdün. Pekiyi. Bende de anahtar var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier, parmağıyla Marius’u gösteriyordu. Sözüne devamla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seni tanımıyorum. Fakat sana yardım etmek isterim. Sen bir dost olmalısın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Thénardier’nin kendisini bir kaatil olarak gördüğünü anladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkadaş, dinle. Sen bu adamı, cebini karıştırmadan elbette öldürmedin. Bana yarısını ver, sana kapıyı açarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek, deliklerle dolu işçi ceketinin altından çektiği kalın bir anahtarın yarısını göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Firar vadisinin anahtarının nasıl yapılmış olduğunu görmek ister misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gördüğü şeyin hakikat olduğundan şüphe edecek derecede şaşırdı ve ahmakçasına baka kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, müthiş ve korkunç şekilde ortaya çıkan İlâhî hikmet, Thénardier şeklinde toprak altından çıkan kurtuluş meleğiydi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier ceketinin altında saklı bulunan bir cebin içerisine elini sokarak bir ip çıkardı ve Jean Valjean’a uzattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte. Bundan başka sana bir de ip veriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İp neye lazım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana bir de taş lazım. Fakat onu dışarıda bulursun. Orada bir sürü moloz vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Taş neye lazım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ahmak! Mademki naaşı nehre atacaksın, sana bir iple bir taş lazım. Yoksa suda yüzer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkeste böyle kendiliğinden kabullenmeler olur. Jean Valjean dahi bu içgüdüsüne uyarak ipi aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier aklına güzel bir fikir gelmiş gibi parmaklarını şaklatarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak. Arkadaş sen oradaki heyelandan nasıl oldu da çıkabildin? Ben oraya girmeğe cesaret etmem. Oof, amma da pis kokuyorsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Bir dakika sonra ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana bir sürü sorular soruyorum. Cevap vermemeğe de hakkın var. Sorgu yargıcı huzurunda geçirecek birkaç dakika için bir tür talimdir. Bir de cevap vermeyerek, söz söylemeyerek, insan sesini göstermek tehlikesinden de sıyrılmış olur. Fakat zararı yok. Yüzünü görmediğim, ismini bilmediğim için senin kim olduğunu ve ne istediğini bilmediğimi zannedersen hata ediyorsun. Bu efendiyi biraz zedelettin de şimdi onu bir yere sıkıştırmak istiyorsun. Sana nehir lazımdır; nehir bu gibi ahmaklıkların büyük gizleme yeridir. Dur seni bu sıkıntıdan kurtarayım. İyi bir çocuğu sıkıntısından kurtarmak benim hobimdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier, Jean Valjean’ın suskunluğunu anlayışla karşılamakla beraber ağzından söz çıkartmağa da ısrarla çalışıyordu. Onu yandan görebilmek ümidiyle omuzuna dokundu. Sesini bulunduğu perdeden fazla çıkartmayarak bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrusu heyelanı düşündükçe takdire değer bir hayvan olduğunu itiraf ederim. Herifi niçin oraya atmadın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean yine susmayı tercih etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier kendisine prestijlik görevini yerine getiren bez paçavrasını gırtlağına kadar getirdi ki bu da ona ciddi, güçlü bir adamın özel havasını veriyordu. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat… Belki de doğru hareket ettin. Yarın sabahleyin işçiler gelip deliği kapayacakları sırada belki de orada unutacağın naaşı bulurlardı. Yavaş yavaş, taştan taşa iz bulup doğrudan doğruya sana kadar gelirlerdi. Biri lağımdan geçmiş? Kim? Nereden çıktı? Çıktığını gören var mı? Polis güçleri kıvrak zekâlılarla doludur. Lağım haindir. İnsanı haber verir. Böyle bir keşif nadirattandır, bir az rastlanırlık ki, dikkat çeker. Pek az adam işleri için lağımı kullanır. Hâlbuki nehir herkese açıktır. Nehir hakiki bir mezardır. Bir ay sonra Saint-Cloude’deki balıkçı ağlarıyla uğraşan polisler insanı suyun dibinden çıkarırlar. Pekiyi, ne oldu? Bu adamı kim öldürdü? Seine nehri! Adalet tahkikata girişmez. Evet, sen iyi yaptın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier gevezelik yaptıkça Jean Valjean da o derece, ölülere mahsus bir suskunluğu tercih ediyordu. Thénardier onu tekrar omuzundan sarstı ve dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi pazarlığı bitirelim. Paylaşalım. Anahtarımı gördün. Paranı göster.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin bakışı vahşet yüklü, müphem, biraz da tehdit edici, fakat tavrı dostçaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Garip bir hal vardı: Thénardier’nin tavır ve hareketleri sade değil; endişeliydi. Esrarengiz tavırlar takınmamakla beraber yavaş söylüyordu. Ara sıra parmağını dudaklarına götürerek “Sus…” diyordu. Niçin? Anlamak mümkün değildi! Orada kendilerinden başka kimse yoktu. Jean Valjean köşenin birinde, yakında bir köşede başka eşkiyanın saklı bulunduğunu ve Thénardier’nin onlarla paylaşmak istemediğini düşündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier tekrar söze başlayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bitirelim. Herifin cebinde ne kadar para vardı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ceplerini karıştırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucularımızın malumudur ki Jean Valjean’ın üstünde para bulundurmak âdetiydi. Mahkûm bulunduğu hayatın serserice bu alışkanlığını kendisi için bir prensip haline getirmişse de bu defa tedbirsizdi. Bir gece evvel Hassa üniformasını giydiği sırada o kadar dalgındı ki, öteki paltosunda kalan cüzdanını almayı unutmuştu. Yeleğinin cebinde birkaç parası vardı; çirkef ile dolu bu cebi ızgaranın üzerine doğru çevirip lağım banketi üzerine bir Napoleon altını, iki beş franklık, beş altı büyük bakır para döktü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier boynunu sallayarak, alt dudağını uzatarak manidar bir tarzda:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrusu ucuz bir şey öldürdün.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ile Marius’un ceplerini karıştırmağa başladı. Jean Valjean ise arkasını ışığa doğru çevirmekle meşgul ve dalmış olduğundan Thénardier’yi bu karıştırma görevinde serbest bırakıyordu. Thénardier Marius’un elbisesini karıştırmakla beraber yankesiciye mahsus bir beceriklilikle Jean Valjean’ın farkına varmaksızın Marius’un elbisesinden bir parça koparmağa muvaffak oldu. Bu çuha parçasının daha ileride kaatil ile maktulün keşfine hizmeti dokunacağını düşündü. Otuz franktan başka bir şey bulamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakikaten de üst üste bundan başka paranız yoktur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve paylaşma sözünü unutarak hepsini aldı. Büyük bakır parayı toplarken biraz tereddüt etti. Bir lahza düşündükten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her neyse.. Doğrusu buna ucuz adam öldürmek derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek o bakırları da aldı. Sonra cebinden anahtarı çıkararak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi de dostum buradan çıkmalısın. Burada, panayır yerinde olduğu gibi insan çıkarken parasını verir. Sen paranı verdin. Çık bakalım. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve güldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier bir anahtar vermek ve kendisinin çıkacağı kapıdan bir başkasını çıkartmak suretiyle bir yabancıya yardımcılık yaparak sırf bir kaatili kurtarmağa ve kişisel menfaatten arınmış bir maksada mı hizmet ediyordu? Bu şüphelidir. Kısacası Marius’u omuzlarına almak üzere Jean Valjean’a yardım etti; çıplak ayaklarının ucuna basarak arkasından gelmeyi işaret edip demir parmaklığa doğru yürüdü. Parmağını susmayı emredercesine dudaklarının üzerine koyarak dışarıyı dinledi. Dışarıyı gözden geçirdikten, çevreye göz attıktan ve incelemede bulunduktan sonra anahtarı parmaklığın kilidine sokup çevirdi, kilidin sürmesi açıldı, kapı da, hiç ses seda çıkarmadan rezeleri üzerinde döndü. Bu hareket pek yavaş ve gürültüsüz oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük bir dikkatle yağlanmış olan bu parmaklıkla bu rezelerin umulduğundan ziyade sık sık açılıp kapanmakta olduğu âşikârdı. Kapının böyle sessiz, gıcırtısız açılması dehşet vericiydi. İnsan bu kapıdan gece karanlığı içinde cinayet işlemekle meşgul karanlık ve müthiş adamların girip çıktığını, cânîlerin müthiş adımlarının gelip gittiğini görüyorum sanıyordu. Keriz mutlaka gizli esrarengiz bir haydut çetesinin gizlendiği yerdi. Thénardier kapıyı Jean Valjean’ın geçebileceği kadar açarak Jean Valjean’ı dışarı çıkardıktan sonra kapıyı tekrar kapadı. Anahtarı kilidin içerisinde iki kere çevirdi; bir şey söylemek şöyle dursun nefes bile almayarak tekrar karanlığın derinliklerine daldı. Hiç ayak sesi işitilmedi, bir iki dakika sonra bu iğrenç, bu müthiş bedenleşmiş yardım görünmez âleme daldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendini kerizin dışında buldu.</span></p>
		</div>
	</body>
</html>