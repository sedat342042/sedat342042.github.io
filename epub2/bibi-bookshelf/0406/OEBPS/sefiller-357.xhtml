<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-357</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-6-1-17"><span class="numara-alt char-style-override-1">Hedefinden Şaşmayan ve </span></p>
			<p class="numara-alt" id="toc_marker-6-1-18"><span class="numara-alt char-style-override-1">Kimseyi Öldürmeyen Kurşun</span></p>
			<p class="tp-1"><span class="Normal char-style-override-1" xml:lang="tr-TR">Saldırganlar saldırmaya devam ediyor, fitilli tüfek yaylım ateşiyle misket taneleri birbirini takip ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber önemli tahribat yapamıyordu. Yalnız Corinthe binası cephesinin üst kısmında gedik açılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci katın penceresiyle tavan arası iri saçma ve kesme demirlerle delinmiş olduğundan yavaş yavaş bozulmaktaydı. Bu sebeple orada mevzilenmiş olan savaşçılar, bulundukları yerlerden çekilmeğe mecbur oldular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Esasen bu durum, barikatlara yapılan hücumlarda uygulanan taktiktir ki, bu da, isyancılar karşılık vermeye girişme hatasında bulunursa cephaneleri sarf ettirmek için uzun müddet ateşe tutmaktan ibarettir. Ateşin zayıflamasından artık düşmanın barutu, kurşunu kalmadığı anlaşılınca hücum edilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras bu tuzağa düşmemiş, barikat mukabelede bulunmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her takım ateşinde Gavroche, dilini ağzının bir tarafına götürerek yanağını şişiriyordu ki, bu da büyük bir hakarete delalet ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi! Siz bez yırtınız; bize tiftik lazım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac topun pek az etkili olmasından dolayı fırça atıyor ve diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım, topum. Gevezeleniyorsun ama tesirin yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Balolarda olduğu gibi savaşlarda da entrika çevrilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikatın sessizliği ve dinginliği, saldıranları endişeye düşürmeğe başlamıştı. Birdenbire bir durumun ortaya çıkmasından korkulup çekiniliyordu. Karanlık taşların arasında ışıklı bir nokta görmek ve karşılık verince de o hissiz duvarların arasında olup bitenleri anlamak istiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ansızın, isyan edenler civar evlerden birinin çatısı üzerinde güneşte parlayan bir kasket gördüler. Bu, yüksek bir bacaya dayanmış olarak nöbet bekleyen bir itfaiye neferiydi. Bakışlarını genel olarak barikatın içine dikmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gözcü bizi taciz edebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean biraz evvel almış olduğu tüfeği Enjolras’ya iade etmiş ve kendi tüfeğini almıştı. Hiçbir şey söylemeden nefere nişan aldı. Bir saniye sonra kurşuna hedef olan kasket, kurşunun tesiriyle sokağa düştü. Bu halden korku ve telaşa düşen nefer, o anda gözden kayboldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözcülük eden neferin yerine bir ikincisi geçti. Bu defa gelen gözcü, bir subaydı. Tüfeğini tekrar dolduran Jean Valjean, subaya nişan aldı. Subayın kasketini de askerinki gibi aşağıya düşürdü. Subay bulunduğu yerde duramadı. Derhal çekildi. Bu defa isyancıların kuşatanlara vermek istedikleri mesaj anlaşıldı. Bundan dolayı artık çatının üzerinde kimse görünmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikat içinde olup bitenleri anlamaktan, özel tabiriyle casusluk etmekten vazgeçilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet, Jean Valjean’a sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O adamı niçin öldürmedin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean cevap vermedi.</span></p>
		</div>
	</body>
</html>