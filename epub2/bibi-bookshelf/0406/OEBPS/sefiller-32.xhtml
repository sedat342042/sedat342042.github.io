<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-32</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-12-</span></p>
			<p class="numara-alt" id="toc_marker-2-2-15"><span class="numara-alt char-style-override-1">Piskopos Çalışıyor</span></p>
			<p class="tp-1"><span class="Normal char-style-override-1" xml:lang="tr-TR">Ertesi gün güneşin doğuşuyla beraber Monsenyör Bienvenü’nün bahçesinde gezindiği görüldü. Madam Magloire telaş ve heyecanla koşarak geldi. Haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Monsenyör, Monsenyör! Gümüş tabakların sepeti nerede biliyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince Piskopos kayıtsızlıkla cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oh, Tanrı’ya şükür. Ne olduğunu ben bilmiyordum da…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçenin yollarından birinde duran sepeti göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekiyi ama, içinde bir şey yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz tabakları mı soruyorsunuz? Nerede olduğunu bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çalınmış! Dün gece gelen adam çalmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire mabede doğru koştu. Yatak odasına girdi. Aynı hızla döndükten sonra dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Misafir gitmiş. Tabakları da çalıp götürmüş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu söylediği sırada bakışları bahçenin bir köşesindeki izlere ilişti. Bir adamın oradan geçtiğini gösteren bu izlerden başka, duvarın üstünden bir parça da sökülmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız Monsenyör, şuradan… Şu yoldan sıçrayarak Cochefilet sokağına atlamış. Bizim tabakları da alıp götürmüş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos bir zaman ses çıkarmadı. Sonra Madam Magloire’a döndü ve yumuşak bir üslupla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlk olarak, bu tabaklar bize mi aitti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire’ın hayret ve sükûtu üzerine, sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bu tabakları haksız olarak bu zamana kadar elimizde bulunduruyordum. Bunlar fakirlere aitti. Dün gece gelen adam kimdi? Şüphesiz bir fakir!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yazık! Bunlar ne benim ne de Matmazel içindir! Bizim için olmuş olmamış hepsi birdir. Onlar size mahsustu. Bundan sonra neyin içinde yemek yiyeceksiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayretle hizmetçi kadına baktıktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kalaylı tabaklar yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Omuzlarını silkerek:) Kalaylı tabaklar kokuyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde demir tabaklar var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yüzünü buruşturarak:) Demirin verdiği lezzet fenadır.</span></p>
			<p class="tp-sb"><span class="Normal char-style-override-1" xml:lang="tr-TR">- O halde tahtadan olanları kullanırız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Az sonra bir gece evvel Jean Valjean’ın yemek yediği sofra üzerinde Piskopos kahvaltısını yapıyordu. Hemşiresi susuyor; bir fincan süte bir parça ekmek batırmak için ne bir çatala ve ne de tahtadan bir kaşığa muhtaç olmadığını gösterip ispat ediyordu! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kadın da yavaşça mırıldanmaktaydı. Yemek odasına gidip geldiği sırada diyordu ki:</span></p>
			<p class="tp-sb"><span class="Normal char-style-override-1" xml:lang="tr-TR">- Bu nasıl düşünce? Böyle bir adam içeri alınır mı? Yakınında yatırılır mı? Bereket versin, hırsızlıkla yetinerek başka bir fenalıkta bulunmamış. Aman yarabbi! Düşündükçe insanın tüyleri ürperiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraderle hemşire sofrada kaldıkları sırada kapı vuruldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Giriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapı açıldı. Kapının eşiği üzerinde bir takım ilgisiz adamlar görüldü. Bunlar, biri adamı yakasından tutmuş olan üç kişiydiler. Üç kişi jandarma olup dördüncü kişi de Jean Valjean’dı. Ekibin yöneticisi olan görevli, bir onbaşı idi. Kapının yanında duruyordu. İçeri girdi, Piskopos’a doğru ilerleyerek askerce bir selam verdikten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Monsenyör…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Bu söz üzerine yorgun ve üzgün bir halde bulunan Jean Valjean hayretle başını kaldırdı. Kendi kendisine mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Monsenyör imiş ha! Köy rahibi değilmiş…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine jandarmalardan biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sus! Bu Monsenyör Piskopos’tur! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada ihtiyarlığına rağmen Piskopos süratle adama yaklaşarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz buradasınız ha? Sizi tekrar gördüğüme memnun oldum. Pek âlâ! Ben size şamdanları da vermiştim. Bunlar da gümüştür. Bunlarla siz iki yüz frank kazanabilirsiniz. Niçin şamdanları da diğerleriyle beraber almadınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gözlerini açarak Piskopos’a öyle bir halde baktı ki, bu bakıştaki manayı kimse ne anlatabilir ve ne de tasvir edebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jandarma onbaşısı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Monsenyör, bu adamın dediği doğru mudur? Yolda hızlı hızlı giderken kendisine rast geldik. Halinden şüphelenerek tutukladık. Üzerinde bu gümüş kap kacaklar çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos gülerek onbaşının sözünü kesti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ve şüphesiz size bu kap kacakları geceyi yanında geçirmiş olduğu ihtiyar bir köy rahibinin verdiğini söyledi, değil mi? Anlıyorum. Bunun için kendisini buraya getirdiniz, değil mi?... Bu bir hakarettir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onbaşı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde kendisini serbest bırakabilir miyiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jandarmalar Jean Valjean’ı serbest bıraktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean hayret içinde sayıklar gibi mırıldanıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni bıraktıkları doğru mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jandarmalardan biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, seni bırakıyorlar; işitmiyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dostum, buradan ayrılmazdan önce şamdanlarınızı da alın. İşte onlar da burada.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek şöminenin önüne gitti. Gümüş iki şamdanı alıp getirerek Jean Valjean’a verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada iki kadın Piskopos’un canını sıkacak ne bir söz, ne bir bakış ve ne de bir işarette bulunmaya cesaret edemediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın bütün organları titriyordu. Süratle iki şamdanı aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık gönül rahatlığıyla gidebilirsiniz. Bu vesileyle söyleyeyim ki, tekrar geleceğiniz zaman bahçeden geçmeğe lüzum yok, dostum. Her zaman sokak kapısından girip çıkabilirsiniz; o kapı gece gündüz açıktır, mandalını kaldırıvermeniz yeter.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra jandarmalara döndü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Efendiler, artık çekilebilirsiniz! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jandarmalar uzaklaştılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bayılmak üzere olan bir adama benziyordu. Piskopos kendisine yaklaşarak yavaşça dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Unutmayınız, sakın unutmayınız ki, elde edeceğiniz bu para ile namuslu bir adam olacağınızı bana vaad ettiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle bir vaadde bulunduğunu asla hatırlamayan Jean Valjean şaşkın ve hayrette idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos şu son sözleri özellikle üstüne basa basa söylemişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Jean Valjean, kardeşim, artık siz yönünüzü kötülüklere değil güzel işler yapmağa döndürmüş bulunuyorsunuz. Ben sizin vicdanınızı satın alıyorum; karanlık fikirleri sizden sıyırıp atıyorum ve sizi Tanrı’ya emanet ediyorum.</span></p>
		</div>
	</body>
</html>