<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-259</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-5-1-5"><span class="numara-alt char-style-override-1">Tarihin, Çıktığı Halde Bilmediği Bir Şey</span></p>
			<p class="tp-1"><span class="Normal char-style-override-1" xml:lang="tr-TR">Nisan sonlarına doğru durum vahamet kazanmağa başlamıştı. Fikirlere musallat olan heyecan, galeyana dönüşmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830 senesinden beri ötede beride bir takım ufak tefek karışıklıklar çıkıyor, çabucak bastırılıyor, fakat tekrar patlak veriyordu. Bu hal, yer altında büyük ve geniş çapta bir meşguliyet bulunduğunu gösteriyordu. Bu çalışmalar, bir takım müthiş şeyleri içinde saklıyordu. Olması muhtemel bir ihtilalin layıkıyla aydınlanamayan çehresi hayal meyal beliriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa Paris’e bakıyor, Paris ise Saint-Antoine mahallesine bakışlarını çeviriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altından ve derinden ısınmış olan Saint-Antoine mahallesi galeyan haline geçiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Charonne sokağı meyhaneleri ağırbaşlı ve tehlikeli bir devreye girmişlerdi. Bu iki nitelemenin Charonne sokağı meyhaneleri hakkında söylenmesi garip görünüyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükûmet o mahallede adi ve sade bir şekilde gündem konusu olmuş ve tartışılmıştı. Orada “Savaşmak mı lazım yoksa sakin ve sessiz durmak mı lazım?” olduğu alenen ele alınıp eleştiriliyordu. Dükkânların arasında bir takım odalar vardı ki, oralarda verilecek ilk alarm üzerine hasımların miktarına bakılmaksızın ve önem verilmeksizin kavgaya ve çatışmaya girişeceklerine, alınmış olan karar gereğince onlarla döğüşeceklerine dair işçilere yemin verdiriyorlardı. Bu karar verildikten ve yemin merasimi yapıldıktan sonra meyhanenin bir köşesinde oturmakta olan bir adam tannan bir seda ile diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Farkında mısın? Karar gereğince hareket edeceğine dair yemin ettin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere birinci kattaki açık bir odaya çıkılıyor, orada Masonlar tarzında bazı gizli törenler cereyan ediyordu. Alınmış olan kararları bilenlere “Aile reislerine hizmet eder gibi sadakatle hizmet edeceklerine” dair yemin ettiriyorlardı. Alt kat salonlarda “muzır gazete ve kitaplar” okuyorlardı. O zamanın gizli raporlarından birinde bu hareketten bahsedilirken “Hükûmete karşı dil uzatıyorlar!” tabiri kullanılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada birçok sözler işitilirdi. Bunlardan bazılarını burada belirtelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baştakilerin isimlerini bilmiyorum. Bize harekete geçilecek zamanı iki saat evvel haber verecekler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçilerden biri diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üç yüz kişiyiz. Her birimiz onar </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> versin. Bundan yüz elli frank ortaya çıkar.  Bu para ile hem kurşun, hem de barut yaparız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğer biri diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben ne altı ay diyorum, ne de iki ay… On beş günden evvel hükûmetle eşit bir dereceye geleceğiz. Yirmi beş bin kişi ile hükûmete karşı hareket edilebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka biri de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gece uyumam. Sabaha kadar fişek yaparım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra “Burjuvalarla güzel elbiseliler” gelip bunların ileri gelenleriyle âmirane görüşüp gidiyorlardı. Geldikleri zaman on dakikadan fazla durmazlardı. Aralarında yavaşça anlamlı bir takım sözler cereyan ederdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Suikast konusu hazır durumda ve sağlandı. İşler yolunda!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hazır bulunanlardan birinin duygularını da bildirelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oradakiler bir zaman mırıldandıktan sonra çekip gittiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyecan o dereceye yükselmişti ki, bir gün meyhanede işçinin biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Silahımız yok! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırmıştı. Arkadaşlarından biri ise şu cevabı vermişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Askerlerin var ya. O yeter!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu işçi farkında olmadığı halde Napoleon Bonaparte’ın İtalya’da bulunduğu sırada askerlere hitaben yaptığı açık tebligata benzer bir laf etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir raporda da şunlar okunuyordu: “Gayet önemli ve gizli bir işleri bulunduğu zaman orada bahsetmezler ve görüşmezlerdi.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Söyleyeceklerini söyledikten sonra, geriye ne sakladıkları veya saklamak istedikleri anlaşılmıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplantılar, bazen kararlaştırılmış zamanlarda yapılırdı. Bazı toplantılarda aynı adamlar olmak üzere sekiz veya on kişiden fazla bulunmazdı. Bazılarına ise isteyen giderdi. O zaman toplantı salonu o kadar dolardı ki, hazır bulunanlar ayakta durmağa mecbur olurlardı. Toplantı yerlerine bir kısım kişiler şevk ve heyecanın veya bir takım ihtirasların yönlendirmesiyle gidiyorlardı. Bazı kimseler de “Sırf işleri başına gitmek üzere yolları o tarafa düştüğü için” giderlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilal zamanında olduğu gibi bu meyhanelerde bazı hamiyetli kadınlar da bulunarak yeni gelenleri kucaklıyorlardı. Gündüzleri manidar bazı işler de oluyordu.</span></p>
			<p class="tp-sb"><span class="Normal char-style-override-1" xml:lang="tr-TR">Bir adam meyhanelerden birine giriyor, içiyor ve çıkarken şunları söylüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şarap taciri! Borcumuz neyse yaz! İhtilal hesabı kapatacaktır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Charonne sokağının karşısındaki meyhanelerden birinde ihtilale mahsus görevliler kaydedilirdi. Kura çekmek için başlardaki takkeler kullanılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kısım işçiler Cotte sokağında oturan meç ve kılıç öğretmeninin evinde toplanırlardı. Bu öğretmen, arzu edenlere meç veya kılıçla hücum ve saldırı dersleri verirdi. Meç öğretmeninin evinde silahlar ve musiki takımı gören mimarî süslemelerle tahtan yapılmış iki el vasıtasıyla kullanılan ağır kılıçlar, bastonlar ve değnekler, kesmez ve ucu düğmeli sivri meçler vardı. Bir gün ucu düğmeli sivri meçlerdeki düğmeleri çıkardılar. İşçiden biri demiştir ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi beş kişiyiz fakat beni hesaba katmıyorlar. Bana bir makine, daha doğrusu başkasının işini yapmaya yarayan bir alet nazarıyla bakıyorlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tasarlanan şeyler garip bir şekilde vuku bulan yaygın şöhrete nazaran günden güne önemini artırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapısının önünü süpüren bir kadın diğerine hitaben diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Epey zamandan beri fişek yapmak üzere büyük bir hızla çalışıyorlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eyalet millî askerlerine hitaben duvarlara açıkça beyannameler yapıştırıyorlardı. Bu beyannamelerden birinin altında şu imza okunuyordu: </span><span class="Normal-i char-style-override-1" xml:lang="tr-TR">“Burtot-Şarap tâciri”</span></p>
			<p class="tp-sb"><span class="Normal char-style-override-1" xml:lang="tr-TR">Bir gün Lenoir Çarşısında içecek ve tütün satan bir adamın kapısı önünde, yalnız çenesinde sakalı bulunan ve İtalyan şivesiyle söz söyleyen bir İtalyan, köşedeki yüksek taşın üzerine çıkmış, gizli bir kuvvetin saikasıyla gönderilmiş olduğunda şüphe bulunmayan bildiriye benzer garip bir şey okuyordu. İtalyalının etrafına birçok ahali toplanmış olup ara sıra onu alkışlıyorlardı. Bu okunan kâğıtta en fazla nazar-ı dikkati çeken sözler tespit edilmiştir ki, şunlardır:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“İlkelerimize ve inandıklarımıza engeller konulup zorluklar çıkarılıyor. Bildirilerimiz yırtılıp atılıyor. Afişlerimizi ve bildirilerimizi duvarlara yapıştıran adamlarımız ise tutulup hapse atılıyor…”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Pamuk ticaretinde çıkarılan kriz, mutedil ve arabulucu düşünce sahiplerinden birçoğunun bizim tarafı tutmasına sebep olmuştur.”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“…Milletlerin ve kavimlerin geleceği bizim karanlık sıralarımızda hazırlanıp düzenlenir…”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“… İşte kararımız şudur. Ya aksiyon ya reaksiyon; ya ihtilal çıkarmalı ya ihtilale karşı hareket etmeli. Çünkü zamanımızda kuvvetsizliğe ve hareketsizliğe inanılmıyor. Ya millet için, ya millete karşı hareket için ayaklanmalı. İşte asıl mesele budur. Başka mesele yoktur...”</span></p>
			<p class="tp-sb"><span class="Normal-i char-style-override-1" xml:lang="tr-TR">“Artık bizi istemediğiniz gün, bize ne isterseniz yapınız. Fakat o güne kadar ilerlemek için bize yardımda bulununuz.”  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ve buna benzer şeyler açıktan açığa yapılıyordu. Bunlardan daha cesurca ve küstahça işler de yapılıyordu. Bu işlerin çokluğu halkın şüphe ve tereddüdüne sebep oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832 senesi Nisanının dördüncü günü, Sainte-Marguerite sokağından gelip geçenlerden biri bu sokağın köşesindeki yüksek taşın üzerine çıkmış olduğu halde bağırıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben Babeuf’çüyüm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat halk Babeuf ismi altında Giusquet’u anlıyordu. Bu adam şunu da sözlerine eklemişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mülk edinmek yere batsın! Sol taraf muhalefeti alçak ve haindirler. Hak kazanmak istedikleri yani işlerine geldiği zaman ihtilale taraftar oluyorlar. Döğülmemek için millî hâkimiyet ve kavga etmemek için de kral taraftarı oluyorlar. Cumhuriyet taraftarları tüylü hayvanlardan başka bir şey değillerdir. Ey işçi vatandaşlar! Cumhuriyet taraftarı olanlara güvenip inanınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçiden birinin:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vatandaş sus!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırması üzerine nutuk çeken adam susmayı tercih etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka esrarengiz bir takım olaylar ve hadiseler çıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamüzeri işçilerden biri kanalın yakınında tavır ve kıyafeti düzgün bir adama tesadüf etmiş ve şu soruya muhatap olmuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vatandaş nereye gidiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçi cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, sizi tanımak şerefini haiz değilim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine diğeri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben seni pek iyi tanıyorum! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek sözlerine şunları ilave etmiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Korkma. Ben de komitenin görevlilerindenim. Emin olmadığın için senden şüphe edilir. Eğer bir şekilde ifşaatta bulunursan, emin ol ki komitenin gözleri senin üzerindedir. Sonrasını düşün!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra elini işçiye uzatmış:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yakında tekrar görüşürüz! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek ayrılıp gitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis memurları izlemekte ve yalnız meyhanelerde değil, sokaklarda bile durup etrafı dinlemekte, konuşulanlara kulak kabartmakta, olup biten durumları ve bir takım tuhaf görüşmeleri kayda geçirmekteydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir dokumacı, bir marangoza diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendini hemen kabul ettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marangoz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yakında silah patlayacak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski elbiseli iki kişinin arasında da “</span><span class="Normal-i char-style-override-1" xml:lang="tr-TR">Jacquerie</span><span class="Normal char-style-override-1" xml:lang="tr-TR">”ye</span><span class="dipnot"><a class="footnote-link" href="#footnote-233-110" id="footnote-233-110-backlink">110</a></span><span class="Normal char-style-override-1" xml:lang="tr-TR"> dair şu sözler geçiyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bizi yöneten kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Philippe.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Yanlışın var. Burjuvazi! </span></p>
			<p class="Temel-Paragraf"><span class="Normal char-style-override-1" xml:lang="tr-TR">- “Jacquerie[=Köylü]” sözünü kötü düşünceyle almış olduğumuzu zannedenler aldanırlar. “Jacq”  “fakir” ve “Le Jacq” fakirler demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir başka defa da sokaktan geçen iki kişiden birinin diğerine şu sözleri söylediği işitilmiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi bir saldırı planımız var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Trône kapısında Rund-Point hendeğinde büzülüp oturmuş olan dört kişinin hususi konuşmalarından şu sözler zapt edilmişti: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Paris’te bir daha gezinmemesi için imkân dairesinde her şey yapılacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kimin gezinmemesi için?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, belirsiz aynı zamanda tehditkâr bir sözdür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahallede, dediklerine göre, “başlıca elebaşılar” ayrıca bir tarafta bulunurlardı. Bunların, aralarında tartışarak düzenler kurmaları ve planlar yapmaları için Saint-Eustache tepesi civarında bulunan bir meyhanede toplandıkları sanılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mondétour sokağında oturan Terzilere Yardım Cemiyeti Başkanı Aug… adında birinin elebaşılarla Saint-Antoine mahallesi arasında haberleşme vasıtası olduğu söyleniyordu. Bununla beraber bu elebaşıların durumları daima meçhul kalıp, Aug….’un ayandan oluşturulmuş bir mahkeme huzurunda büyüklük taslayan bir tavırla vermiş olduğu cevaptan başka hiçbir şey bunu teyit edememiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elebaşınız kimdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben elebaşı kimdir bilmediğim gibi, elebaşı tanımağa da ihtiyacım yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu da ortada dolaşan laflardan başka bir sonuç getirmemiştir. Bu sözler, epeyce bir mana taşımakla beraber, belirsizdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Asılsız veya söylenti kabilinden olarak anılıp niteleniyordu. Bununla beraber ufak tefek durumlar ve olaylar birbiri peşinden gelmekteydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Doğramacının biri Reully sokağında bir arsanın etrafına tahta perde kaplamaktaydı. Bu arsanın ortasında bir bina yapılıyordu. Bir aralık yerde yırtılmış bir mektup bulmuştu. Mektupta kalan ve okunabilen satırlar şunlardır:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Çeşitli örgütler için şubelerde kura bireylerinin toplanıp yazılmasına engel olunması için gerekli önlemlere başvurulması lazım gelir…”</span></p>
			<p class="tp-sb"><span class="Normal char-style-override-1" xml:lang="tr-TR">Mektupta şöyle bir not da vardı:</span></p>
			<p class="tp-sb"><span class="Normal-i char-style-override-1" xml:lang="tr-TR">“Haber aldığımıza göre Fau-bourg-Poissonniere, mükerrer 5 no.lu bir tüfekçinin evinde beş veya altı bin miktarında tüfek mevcuttur. Şubenin asla silahı yoktur.”</span></p>
			<p class="tp-sb"><span class="Normal char-style-override-1" xml:lang="tr-TR">Doğramacın heyecanlanarak bu mektubu diğer arkadaşına göstermişti. Onu böyle heyecanlanmasına ve telaşlanmasına yol açan şey, buna benzer daha önemli başka bir mektup bulmasıydı. Tarihî faydasına binaen bu garip belgeyi olduğu gibi naklediyoruz:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“… Q. C. D. E. Bu listeyi ezberleyiniz. Sonra  yırtınız. Alınıp kabul olunacak adamlar da vereceğiniz, emirleri aldıklarında böyle hareket etsinler.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Esenlikler ve eşitlik</span></p>
			<p class="tp-sb"><span class="Normal-i char-style-override-1" xml:lang="tr-TR">L. u.. og.. a… fe..                              L.” </span></p>
			<p class="tp-sb"><span class="Normal char-style-override-1" xml:lang="tr-TR">Bu belgenin sırrına vakıf olanlar cetveldeki dört büyük harfin gösterdiği anlamları bir müddet sonra öğrenebilmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Q - Quinturions, Eski Romalılarda binbaşıya verilen unvan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">C - Centurions, Eski Romalılarda yüzbaşıya verilen unvan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">D - Decuri-ons, Eski Romalılarda onbaşıya verilen unvan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">E – Eclaireurs, (Kâşif demektir) </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cetvelin altındaki harfler ise tarihi gösterir: Yani 1832 senesi Nisan’ının on beşi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dört büyük harfin alt taraflarında bir takım isimlerle belli başlı bilgiler bulunuyordu. Mesela: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Q harfinin altında Bannerel, 8 tüfek, 83 fişek. Emin adam.</span></p>
			<p class="Temel-Paragraf"><span class="Normal char-style-override-1" xml:lang="tr-TR">C harfinin altında Boubiere, 1 tabanca ve 40 fişek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">D harfinin altında Rollet, 1 meç, 1 tabanca ve 1 libre barut.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Q harfinin altında Teissier, 1 kılıç, 1 palaska. Doğru- Terör. 8 tüfek, cesur </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gibi bu ve buna benzer kayıtlar yazılı bulunuyordu.</span></p>
			<p class="tp-sb"><span class="Normal char-style-override-1" xml:lang="tr-TR">Kısacası doğramacı aynı arsada bir iki kâğıt parçası daha bulmuştur ki, üzerinde kurşun kalemiyle gayet okunaklı bir şekilde bilmeceye benzer bir çeşit liste yazılıydı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Unité. Blanchard: arbre sec. 6.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Barra. Soize. Salle-au-Comte.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kosciusko. Aubry le Boucher?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">J. J. R.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Caius Graccchus.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Droit de révision. Dufond. Four.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Chute des Girondins. Derbac. Maubuée.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Washington. Pinson. 1 tabanca, 86 fişek.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Marseillaise.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Souver. Du peuple. Michel. Quincampambre, kılıç.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Hoche.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Marceau. Platon. Arbre sec.,</span></p>
			<p class="tp-sb"><span class="Normal-i char-style-override-1" xml:lang="tr-TR">Varsovie. Tilly, </span><span class="Normal char-style-override-1" xml:lang="tr-TR">Populaire gazetesinin müvezzii.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu listeyi ele geçiren namuslu burjuva, bunun içeriğini anlamıştı. Bu listenin İnsan Hakları adındaki cemiyetin dördüncü dairesi şubelerinin isimleriyle şube başkanlarının isimlerini ve adreslerini içine aldığını düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün bu olaylar karanlıkta kaldığı ve tarihî olaylar sırasına geçtiği için basılıp yayınlanabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurasının da eklenmesi gerekir ki, İnsan Hakları adını taşıyan bu cemiyetin kuruluş tarihi bu listenin bulunduğu tarihten sonraya rastlamaktadır. İhtimal ki, bu cemiyet kuvveden fiile çıkarılamamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat sözlerden, yazılı şeylerden sonra bir takım olaylar çıkmaktaydı.</span></p>
			<p class="tp-sb"><span class="Normal char-style-override-1" xml:lang="tr-TR">Popincourt sokağında oturan bir çerçinin dükkânındaki masalardan birinde sincabî renkli yedi kâğıt bulunmuştur ki, bunlar uzunluğuna dörder parçaya katlanmışlardı. Bu kâğıtların hepsi aynı kâğıttan fişek şeklinde yirmi altı kare olarak katlanmıştı. Bunların üzerinde bulunan bir kâğıtta aşağıdaki satırlar okunuyordu:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Güherçile…………..12 ons</span><span class="dipnot"><a class="footnote-link" href="#footnote-233-111" id="footnote-233-111-backlink">111</a></span><span class="Normal-i char-style-override-1" xml:lang="tr-TR"/></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kükürt …………….. 2 ons</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kömür …………….. 2,5 ons</span></p>
			<p class="tp-sb"><span class="Normal-i char-style-override-1" xml:lang="tr-TR">Su ………………….  2 ons </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tutulan tutanakta bu kâğıtların bulunduğu masanın gözünde kuvvetli bir barut kokusu hissedildiği belirtilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarcı işçilerinden biri gündüz çalıştıktan sonra akşam döndüğünde, Austerlitz Köprüsü yakınındaki bir sıra üzerinde bir küçük paket unutur. Bu paket karakola götürülür. Paket güvenlik görevlilerinin huzurunda açılır. Lahautiere imzalı matbu iki konuşma sureti bulunur. Bunlardan biri  “İşçiler birleşip toplanınız” adlı bir şarkı idi. Bununla, içinde fişek dolu olan çinkodan yapılmış bir kutu bulunmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçilerden biri arkadaşıyla meyhanede içerken vücudundaki sıcaklığı göstermek üzere arkadaşının elini tutup vücuduna dokundurur. Arkadaşı ise elinin bir tabancaya dokunduğunu hisseder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">La Barriere du Trône denilen kapı ile Pere-Lachaise arasında ve caddenin tenha bir yerindeki hendekte çocuklar oynarken tahta parçalarının altında bir kese bulmuşlar ve bunun içinde kurşun ve fişek imaline mahsus aletlerle av barutunu içinde bulunduran barut kesesi ve kurşun izabesine mahsus diğer bir alet bulunduğu görülmüştü. Son aletin kenarlarında erimiş kurşun parçaları da vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gece sabahın beşine doğru polis memurları Pardon adında birinin evine girmişler ve bu adamı yatağının yanında ayakta imal etmekte olduğu fişekleri elinde tutar halde görmüşlerdi. Bu adam Barricade-Merry şubesinin görevlisi olup 1834 yılı Nisan ihtilalinde kendisini öldürtmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçinin dinlendiği zamanda Charenton ve Picpus kapıları arasında dar bir sokakta ve bir meyhaneye yakın iki duvar arasında iki kişi, birbirine rast gelir. Bunlardan biri paltosunun altından çıkardığı bir tabancayı ötekine vermişti. Tabancayı çıkaran adam göğsündeki terden tabanca barutunun biraz rutubet almış olduğunu görmüştür. Bunun üzerine nemlenmiş olan barutu değiştirmiş ve sonra bu iki kişi birbirlerinden ayrılmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nisan olayında Beaubourg sokağında öldürülmüş olan Gallais adında biri evinde yedi yüz fişek ve yirmi dört tüfek çakmağı bulunduğunu övünerek beyan etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükûmet bir gün mahallede silahlarla iki bin fişek dağıtılmış olduğunu haber almıştı. Bundan bir hafta sonra dahi otuz bin fişek dağıtılmıştı. Garip şeydir ki, polis, bunlardan hiçbirini yakalamağa muvaffak olamamıştı. Bundan bir hafta sonra ele geçirilen bir mektupta şu sözler yazılıydı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Dört saatte seksen bin vatandaş silahaltında olarak ayaklanacakları zaman uzak değildir.” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fikirlerdeki bu galeyan, genel mahiyette ve görünüşteydi. Buna rağmen sükûneti ihtilale dönüştürecek bir olay çıkmıyor yani heyecanlanmalar, sükûnet içinde sürüp gidiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kargaşa, hükûmetin karşısında sakin sakin hazırlanmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Henüz yeraltında bulunan bu krizde her türlü tuhaflık mevcuttu. Burjuvalar işçilere gönül rahatlığıyla hazırlıklarından bahsediyorlardı. Onlara hitaben “Karınız nasıl?” diyerek aslında “Karışıklık ne durumda?” diyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Moreau sokağında oturan eşya tacirlerinden biri soruyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ee, bakalım ne zaman saldırıya geçeceksiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dükkâncılardan bir başkası diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek yakında saldırılacağını biliyorum. Bir ay evvel on beş bin kişiydiniz. Şimdi yirmi beş bin kişisiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek tüfeğini sunuyor, komşularından biri de yedi franga satmak istediği bir küçük tabancasını veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası ihtilal humması sirayet dairesini genişletiyor. Ne Paris’in ve ne de Fransa’nın hiçbir tarafı bu hummanın etki alanından hariç kalamamıştı. Bir vücuttaki damarların hepsi çarpıntıdan etkilendiği gibi, ihtilal humması da her yerdeki damarların çarpıntısına sebep oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan vücudunda bazı iltihapların bir takım sarıcı zarlar oluşturarak vücuda yayıldığı gibi, birçok gizli cemiyetlerin kolları da ülkenin her tarafına yayılmaktaydı. Aleni ve gizli olan milleti sevenler cemiyetlerinden İnsan Hakları Cemiyeti doğmaktaydı. Bu cemiyetin tarihi şu şekilde belirmiş oluyordu: “Cumhuriyetin kırkıncı senesinin </span><span class="Normal-i char-style-override-1" xml:lang="tr-TR">pluviose</span><span class="dipnot"><a class="footnote-link" href="#footnote-233-112" id="footnote-233-112-backlink">112</a></span><span class="Normal-i char-style-override-1" xml:lang="tr-TR"> </span><span class="Normal char-style-override-1" xml:lang="tr-TR">ayında:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu cemiyetin dağıtılması mahkeme kararı icaplarından bulunduğu halde dağılmamış ve şubelerine anlamlı bir takım isimler vermekte tereddüt etmemiştir:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Des piques</span><span class="Normal char-style-override-1" xml:lang="tr-TR"> (Mızraklar)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Tocsin</span><span class="Normal char-style-override-1" xml:lang="tr-TR"> (Felaket habercisi)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Canon d’alarme</span><span class="Normal char-style-override-1" xml:lang="tr-TR"> (İmdat topu)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bonnet phrygrien</span><span class="Normal char-style-override-1" xml:lang="tr-TR">. (Frigyalı takkesi)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">21 Ocak</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Des Gueux</span><span class="Normal char-style-override-1" xml:lang="tr-TR"> (Dilenciler)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Des Truands</span><span class="Normal char-style-override-1" xml:lang="tr-TR"> (Serseriler)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Marche en avant</span><span class="Normal char-style-override-1" xml:lang="tr-TR"> (İleriye hareket)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Robespierre </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Niveau</span><span class="Normal char-style-override-1" xml:lang="tr-TR"> (Düzlük)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ça ira</span><span class="Normal char-style-override-1" xml:lang="tr-TR"> (Bu gidecek)</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan Hakları cemiyeti, Hareket cemiyetini doğuruyordu. Hareket cemiyetinde bulunanlar, İnsan Hakları cemiyetinde daha fazla sabredemeyerek oradan ayrılıp ileri koşanlardan ibaretti. Ana mesabesinde olan büyük cemiyetlerden evlat misali bir takım küçük cemiyetler de doğuyordu. Şubelerde bulunanlar zorluk çıkarmaktan şikâyet ediyorlardı. Galyalılar Cemiyeti ve Belediyeleri Teşkilatlandırma Komitesi bu kabildendi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan başka Basın Hürriyeti, Şahsî Hürriyet, halkın eğitim ve öğretimini isteyen, vergi ve resimlerin aleyhinde olan daha birçok cemiyetler kurulmuştu. Yine bu kabilden olmak üzere kurulmuş olan İşçilerin Eşitliği cemiyeti üçe ayrılıyordu: 1- Eşitlikçiler, 2- Ortaklıkçılar, 3- Islahatçılar. Bunlardan başka, Bastille Hapishanesi’nde bulunanlardan kurulmuş Bastille ordusu da vardı. Bunlar hemen hemen askerî düzene uygun olarak kurulmuşlardı. Her dört kişiye bir onbaşı, on kişiye bir çavuş, yirmisine bir teğmen, kırkına bir üsteğmen kumanda ediyordu. Beş kişiden fazla birbirini tanıyan adam yoktu. Bu tarz düzenleme, hazım ve ihtiyatla cesaretin kaynaşmasından meydana gelip âdeta Venedik askerlik düşüncesinin örnek alınmış olduğu anlaşılıyordu. Bunların başı veya merkezi durumundaki “Merkez Komitesi”nin iki şubesi vardı. Bunlardan biri Hareket Cemiyeti, diğeri Bastille Mahpusları Ordusu’ydu. Düzen taraftarlarından ibaret bir cemiyet, Sadakat Şövalyeleri, Cumhuriyet taraftarlarına katılmak istemişlerse de reddedilmişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’teki cemiyetlerin başlıca şehirlerde şubeleri vardı. Lyon, Nantes, Lille, Marsilya şehirleri gibi büyük şehirler İnsan Hakları, Charbonnaiere, Serbest Adamlar adlarında birer cemiyete sahiptiler. Aix’de bir ihtilal cemiyeti vardı ki, buna Cougourde deniliyordu. Bu isimden daha önce de bahsetmiştik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’te Saint-Marceau mahallesi, Saint-Antoine mahallesinden az gürültülü ve mevcut okullar da bu mahallelerden az telaşa kapılmıyor değildiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Hyacinthe sokağında bir kahvehane ile Mathurins-Saint-Jacques sokağında Seven Billiards dinlenme yeri öğrencilerin toplanma yeriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aix şehrinin Cougourde ve Angers’in Dayanışmacılar cemiyetleriyle münasebette bulunan ABC Dostları cemiyeti bildiğimiz gibi Musain Kahvehanesinde toplanıyorlardı.</span></p>
			<p class="tp-sb"><span class="Normal char-style-override-1" xml:lang="tr-TR">Bundan başka, bu gençlerin Mondétour sokağında bulunan Corithe adındaki aynı zamanda hem meyhane, hem lokanta olan yerde de toplandıklarını evvelce bildirmiştik. Bu toplantılar gizli olarak yapılıyordu. Diğerleri ise mümkün olduğu kadar alenen yapılırdı. Bu cesaretin derecesi tutanaklara geçmiş sorgulamalardaki bazı fıkralardan anlaşılıyor:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Bu toplantı nerede yapılırdı?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Lapeix sokağında.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Kimin yanında?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Sokakta.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Orada hangi şubeler vardı?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Yalnız bir şube vardı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Hangisi?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Manuel şubesi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Bunun başkanı kim?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Ben.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Hükûmete karşı harekette bulunmak ve saldırmak üzere kurulmuş olan bu cemiyeti yalnız başına idare edemeyecek kadar gençsiniz. Talimatı nereden alıyordunuz?</span></p>
			<p class="tp-sb"><span class="Normal-i char-style-override-1" xml:lang="tr-TR">- Merkez komitesinden.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Millet fertlerine olduğu gibi askerî kişilere de telkinlerde bulunulmuştu. Bu da Belfort, Lunéville, Epinal olaylarıyla sabit olmuştur. 52., 5., 8.,  37. ve 20. Alaylara mensup askerler bu şekilde elde edilmiş oldukları için onlara dayanılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burgundy’de ve güney bölgesinde bulunan şehirlerde hürriyet ağaçları dikiliyor, başka deyişle bu şehirlerde kulaklara hürriyet fikri üflenip telkin ediliyordu. Hürriyet ağacı, adi bir direkten ibaret olup yukarıki ucunda birer kırmızı takke asılı bulunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Durum ve vaziyet işte bu derecedeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu durum ve vaziyeti, biraz yukarıda söylemiş olduğumuz gibi Saint-Antoine mahallesi diğer cemiyetlere nispetle halka daha fazla anlatıp hissettiriyordu. Kamuoyunu açıyor,  hürriyet fikri için güçlendiriyordu. Dayanak noktası orasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir karınca yuvasına benzeyen bu eski mahallede oturanlar, çalışkan, cesur olup bir arı kovanı gibi faaliyet halindeydiler. Bir kargaşa çıkmasını bekleyerek titriyorlardı. O mahallede hareket ve faaliyet bulunmakla beraber işlerin düzen ve akışına halel getirilmiyordu. Görünüşte her şey tabii halinde akıyor gibiydi. O karanlık ve faal çehrenin hali tarif edilemez. O mahallede “mansard” denilen tavan aralıklarında, yürek yakıcı bir fakirlik ve yoksulluk içinde yaşayanlarla, gayet ateşli ve ender sayılacak zekâ ve marifet sahipleri de vardı. En fazla korkulup çekinilecek şey de bunlar, yani fakirlik ile zekâdır. Zekâ ile zaruretin bir araya gelmesi müthiştir. Bu ikisi bir araya gelirse müthiş bir kuvvet ortaya çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Antoine mahallesinin titremesini gerektiren daha bir takım sebepler de vardı: Ticarî krizlerden, iflaslardan, işten çıkarılmalardan, işsizlikten, kısacası büyük çaptaki siyasi sarsıntıların kaçınılmaz bir parçası olan bu gibi tepkiler orada büyük bir tesire yol açar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilal zamanında sefalet hem sebep, hem de sonuç hükmünü taşır. Onun vurduğu darbe geri gelir. Fazilet sahibi olup az bir ateşlenmeyle galeyana gelen, silaha sarılmağa hazır, her türlü hareket ve girişimlere amade, gazaba gelmiş ve mütefekkir olan bu ahali alev alıp tutuşmak için bir kibrit veya fitili bekler gibi görünüyorlardı. Çıkarılmış olan bazı olayların kıvılcımlarını getiren rüzgârlar ufukta görüldüğünde, Paris kapılarında, düşünce ve acıdan ibaret bir barut fıçısı durumunda olan Saint-Antoine mahallesinin akla getirilmemesi mümkün olamaz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Adı birkaç defa geçmiş olan Saint-Antoine mahallesindeki meyhanelerin tarihî önemleri vardır. Kargaşa zamanlarında orda şaraptan çok sözle sarhoş olunur. Orada her şeyi anlayıp akıl yoluyla çıkaran bir fikirle istikbale ait duygusal güç kalpleri kabartır ve ruhları büyütür. O meyhaneler, gayp âlemiyle münasebetleri bulunduğu sanılan ilkçağlarda Avantinus Dağının Sibyl mağaralarına benzer. O mağaraların masaları hemen üç ayaklı olup oraya gidenler Ennius’un</span><span class="dipnot"><a class="footnote-link" href="#footnote-233-113" id="footnote-233-113-backlink">113</a></span><span class="Normal char-style-override-1" xml:lang="tr-TR"> </span><span class="Normal-i char-style-override-1" xml:lang="tr-TR">“levin sibyllin” </span><span class="Normal char-style-override-1" xml:lang="tr-TR">şiirini içerlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Antoine mahallesi, milletin mahfazası gibidir. İhtilal sarsıntıları o mahfazanın üzerinde bir takım yarıklar açar ki, o yarıklardan halk hâkimiyeti fışkırır. Bu hâkimiyet fena uygulanabilir. Diğerleri gibi o da aldanır. Bununla beraber aldandığı zamanda bile daima büyük kalır. Bu, Yunan mitolojisinde alnında bir gözle tasvir edilen İngens adındaki tekgöz cine benzer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">93’te ortada dolaşan fikrin iyi ve fena olmasına, taassup ve heyecan günü oluşuna göre, Saint-Antoine mahallesinden bazen vahşi sürüleri, bazen kahraman çeteleri çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vahşi dedik. Bu kelime üzerine biraz izahat vereceğiz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tüyleri ürpermiş olan bu vahşiler, ihtilalin ortaya çıktığı karanlıkta, yırtık elbiseye sarılmış oldukları halde vahşiyane bir tavırla homurdanarak, mızraklarını göstererek yıkılıp devrilmiş olan eski Paris’ten ne istiyorlardı? Zorlamalarda haksızlıklara ve tecavüzlere son verilmesini, insan için işi ve çocuk için eğitim-öğretimi ve kadın için toplumsal şefkat ve yumuşaklığın sağlanmasını, hürriyeti, eşitliği, kardeşliği, herkes için ekmek bulunmasını, herkes için fikri,  dünyanın düzeltilmesini yani ilerlemenin sağlanmasını istiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, ilerleme denilen o güzel, kutsal, iyi ve tatlı bir şeyi yarı çıplak bulundukları ve ellerinde değnekleri olduğu halde bağırarak istiyorlardı. Bu isteyenler vahşilerdir. Evet, fakat öyle vahşiler ki… Bunlara medeniyet vahşileri denir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiddet ve şiddetle hakkı talep ve ilan ediyorlardı. İnsanlığı, zelzele ve dehşet suretiyle olsun iyi bir yere, yani cennete sokmağa çalışıyorlardı. Vahşi gibi görünüyorlardı. Hâlbuki bunlar birer samimi</span><span class="dipnot"><a class="footnote-link" href="#footnote-233-114" id="footnote-233-114-backlink">114</a></span><span class="Normal char-style-override-1" xml:lang="tr-TR"> yaratıklardı. İnsanları içine düştükleri halden kurtarmak istiyorlardı. Öyle bir hal ki, pek iyi değildir. Yüzlerinde siyah birer maske bulunduğu halde nuru yani bilginin ışığını istiyorlardı. Vahşetlerini kabul ve teslim etmiş olduğumuz bu adamlar, iyilik etmek için vahşet ve dehşeti kabul etmiş bulunuyorlardı. Bu tip adamların karşısında ise gevşek ve sırıtkan yüzlü, yaldızlı, sırmalı, kurdeleli, ipek çoraplı, sarı eldivenli, ayaklarında cilalı potinleri olan, kadife örtülü birer masaya dayanmış oldukları halde mermer kaplı sobaların yanında yaşayanlar bulunurlar. Bu adamlar, mazinin sürdürülmesinden ve korunmasından, orta çağın, mukaddes hakların, taassubun, cehaletin, esaretin, ölüm cezasının, savaşın yerinde bırakılmasından, sürdürülmesinden, sükûnet ve yumuşak başlılıkla söz ederler ve bunda ısrar ederler. Bundan başka,  terbiye ve nezaketle kılıcın daima çalışmasından, darağacının şan ve şerefinden de bahsederler.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gelince: Medeniyetin bu vahşileriyle, vahşetin bu medenîlerinden birini kabul etmek mecburiyetinde bulunsak, biz vahşileri tercih ederdik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat çok şükür, başka türlü bir seçim vardır. Ne ileride ve ne de geride yüksek bir yerden düşmeğe lüzum yoktur. Ne taassubu ve ne de kabalık ve şiddeti esas alan siyaset usulünü (terörizmi) isteriz. Az meyilli bir yoldan yükselmek, ilerlemek isteriz. Ötesini Tanrı düzeltir ve istikbali temin eder. Yönelişleri değiştirmek ve yokuşları kolaylaştırmak ancak Tanrı’ya aittir. </span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-110-backlink" id="footnote-233-110">110</a><span class="Normal char-style-override-1" xml:lang="tr-TR">	Jacquerie,1358 yılının yazında Yüzyıl Savaşları sırasında Fransa’nın kuzeyinde yaşayan köylülerin çıkardığı Ortaçağ Avrupa’sının son dönemlerindeki bir halk isyanıdır. Bir kaç hafta süren kuvvetli çatışmalardan sonra şiddetli bir şekilde bastırılan bu isyanın merkezi Paris’in kuzeyindeki Oise vadisiydi. Bu ayaklanma Jacquerie olarak anılırdı çünkü soylular köylülerin keçe ile kaplanmış “jacque” denen cüppeleriyle “Jacques” veya “Jacques Bonhomme” diye dalga geçerlerdi. Devrimci lider Guillaume Cale, aristokratik tarihçi Froissart tarafından Jacques Bonhomme olarak ifade edilirdi. </span><span class="Normal-i char-style-override-1" xml:lang="tr-TR">Jacquerie</span><span class="Normal char-style-override-1" xml:lang="tr-TR"> sözcüğü genel İngilizce ve Fransızca’da köylü ayaklanmasıyla eş anlamlı hale geldi.(E.K.; Wikipidi’den)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-111-backlink" id="footnote-233-111">111</a><span class="Normal char-style-override-1" xml:lang="tr-TR">	1 ons 27 gram’dır.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-112-backlink" id="footnote-233-112">112</a><span class="Normal char-style-override-1" xml:lang="tr-TR">	Fransa’da o zamanlar Ocağın 20’sinden Şubat’ın 18’ine kadar olan aya bu ad verilirdi.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-113-backlink" id="footnote-233-113">113</a><span class="Normal char-style-override-1" xml:lang="tr-TR">	Ennius: Kadîm Latin şairlerinden olup M.Ö. 240’da doğmuş, 169’da ölmüştür. Eserleri pek makbul değildir. Nasılsa bazı sözleri darbımesel gibi kullanılıyorsa da terkedilmiştir denilmek daha isabetli olur.(Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-114-backlink" id="footnote-233-114">114</a><span class="Normal char-style-override-1" xml:lang="tr-TR">	Bu kelime geçince, buraya bir not düşmek ihtiyacı duyduk. Ülkemizde 19. yy.ın İngiltere’si, Fransa’sı, Batı Avrupa’sı, Rusya’sı seviyesinde bir sefalet, sınıf farkları taassubuna dayanan ve yaratılanları böylesine hor görme hiçbir zaman olmamıştır. Hatta büyük şehirlerin maddî çarkları içinde fakr-u zarurette yaşayan bugünkü nesiller içinde bile bu kitapta bahsi geçen sefalete örnek gösterilebilecek çok fazla şey olmadığını söyleyebiliriz. 1960’lı yıllarda ülkemizde bu tür söylemlerle devrimci-ihtilalci gençlik hareketleri ortaya çıkmışsa da bunlar daha ziyade ülke gerçeklerinden hareketle değil, soğuk savaş şartları içerisindeki çekişmelerin ülkemizdeki siyasi tezahürlerindendir. Ülkemizdeki olaylarda sahneye çıkanlar genellikle, SSCB gibi Rus emperyalizminin yani (ki, o Doğu Avrupa ve Balkanlar’dan Kafkasya ve Orta Asya’ya, ta Büyük Okyanus’a kadar uzanan bir sömürge imparatorluğuydu) insanları burjuva sömürüsüyle değil, devlet gücüyle iliklerine kadar sömüren, hiçbir hak ve hürriyete imkân ve fırsat vermeyen bir emperyalizmin aleti olarak ortaya çıkmışlardır. Sosyalizm ve komünizm gibi fikirleri bir kamuflaj malzemesi gibi kullanarak bu istikamette gençlerimizin zihinleri çelinmiş, enerjileri tüketilmiştir. Aslında burada gençliğin samimiyeti önemli bir faktör olmakla beraber propaganda, bu saf ve samimi dimağları şeytanca usullerle yanlış istikametlere yönlendirmiştir. Nitekim 1990’lardan sonra Sovyet rejimi yıkılınca, onun dağıldığı geniş coğrafyadaki insanların maddî ve manevi yönlerden ne kadar “mankurt”laştırıldıkları, fakirleştirildikleri.. ilh. açık seçik ortaya çıkmıştır. Onun için kitaptaki durumlarla ülkemizdeki 1980 öncesi olayları arasında paralellik kurmak, mahiyetleri bakımından farklı iki şeyi kıyaslamak olur.(E.K.) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>