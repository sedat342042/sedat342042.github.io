<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-161</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-8-3"><span class="numara-alt char-style-override-1">İnnocente Ana</span></p>
			<p class="tp-1"><span class="Normal char-style-override-1" xml:lang="tr-TR">Yaklaşık bir çeyrek saat geçti. Başrahibe tekrar gelip sandalyeye oturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe ile Fauchelevent Baba düşünceli görünüyorlardı. Biraz sonra aralarında mümkün olabildiği kadar aynen aktarmağa çalıştığımız şöyle bir görüşme yapıldı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Baba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buyurun saygıdeğer ana. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mabedi bilirsiniz değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Orada âyinleri ve duaları dinlemek üzere küçük bir yerim vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Âyinlerden başka bir iş için de buraya girdiniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki üç defa.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Orada bir taş kaldırılacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağır mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kürsünün yanındaki döşeme taşı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mahzene kapaklık hizmetini gören taş mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunun için mutlaka iki adama ihtiyaç var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ascension Ana bir erkek kadar kuvvetlidir. Size yardım eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kadın asla bir erkeğin yerini tutamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size yardım etmek için başka adamımız yok. Herkesin bir görevi var; bu işe uygun başka kimse yoktur. Dom Mabillon dört yüz on yedi ve Merlonus Horstius ise üç yüz altmış yedi Saint-Bernard Duası emrediyor. Ben ise Merlonus Horstius’u hafife alamam.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben hiç.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnsan gücü nisbetinde çalışmalıdır. Herhalde manastır bir imalathane değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kadın da erkek sayılamaz. Biraderim kuvvetlidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir demir çubuk tedarik edeceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu tür kapılar için bundan uygun anahtar olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Taşın üzerinde bir halka vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demir çubuğu oradan geçiririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Taş da hareket ettirilebilecek şekilde konulmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ, muhterem ana. Mahzeni açarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dört duahan ana da bu iş yapılırken hazır bulunacaklar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mahzen açıldıktan sonra ne yapılacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tekrar kapatılacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hepsi bundan mı ibaret?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Emirlerinizi yerine getirmeye hazırım, muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, bizim size güvenimiz vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada her işi yerine getirmeye hazırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her yaptığınız şey de saklı tutulacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mahzen açılınca…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onu tekrar kapatacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapatmazdan evvel…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapılacak muhterem ana?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oraya bir şey indirilecek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sessizlik ortalığa hâkim oldu. Başrahibe çekingenliğe ve tereddüde delalet edecek şekilde alt dudağını kımıldattıktan sonra sessizliği bozarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sabah bir ananın vefat ettiğini bilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çan sesini işitmediniz mi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bahçenin sonunda çan sesi o kadar işitilmiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendi çanımı zor işitiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şafakla beraber vefat etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bundan başka bu sabahki rüzgâr çan seslerinin benim bulunduğum yere kadar gelmesine engel oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vefat eden Crucifixion Ana’dır. Kutsal bir rahibe idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe buraya gelince tekrar sustu. Dudaklarının hareketinden bir şeyler okuduğu anlaşılıyordu. Duasını bitirmiş olmalıydı ki tekrar söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bundan üç sene evvel Jansenist’lerden Madam Bethune, Cruci-fixion Ana’nın münacatını görmekle mezhebini değiştirmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, evet muhterem ana, şimdi çanın sedasını işitiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Rahibeler, cenazesini mabede bitişik ölüler odasına götürdüler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O odaya senden başka hiçbir erkek giremez, girmemelidir de. Bunu unutma. Ölü kadınların yattığı odaya erkeğin girdiği görülmüş müdür hiç?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çoğunlukla.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çoğunlukla!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne diyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çoğunlukla diyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çoğunlukla ne demektir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana, ben “Neden çoğunlukla” demiyorum. Yalnız “Çoğunlukla” diyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anlamıyorum. Niçin çoğunlukla diyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizin gibi demek için, muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin ben böyle bir şey demedim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz demediniz. Fakat ben sizin gibi demek için söyledim.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada saat dokuzu çaldı. Başrahibe devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sabahın saat dokuzunda ve her saatte manastırın Kutsal Ekmeğine hamdolsun. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Âmin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat, tam zamanında çalmıştı. Fauchelevent Baba “Çoğunlukla” sözünü kesti. Eğer saat çalmamış olsaydı şüphesiz başrahibe ile Fauchelevent Bana bu “çoğunlukla” meselesini halledemeyeceklerdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent eliyle alnını sildi. Başrahibe tekrar dudakları arasından yavaşça bir dua okumağa başlamıştı. Sesini yükselterek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Crucifixion Ana, hayatında mezhebinden döndürmüştü, ölümünden sonra şüphesiz mucizeler gösterecektir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent sakat olan bacağına dayanarak kımıldanmağa çalıştığı halde cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz gösterecektir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, manastır Crucifixion Ana’yı takdis eder. Şüphesiz herkes Bérulle Kardinali gibi dua ederken ölmez. Her ne kadar Crucifixion Ana bu şekilde ölmediyse de yine gıpta edilecek bir şekilde hayatını terk etti. Son dakikaya kadar duygularını muhafaza etti. Bizimle konuştu. Başkalarıyla konuştu! Bize son arzularını bildirdi. Eğer itikadınız biraz daha fazla olup da odasına girmeğe muktedir olabilseydiniz, şüphesiz eliyle sakat bacağınıza dokunuvermekle şifaya kavuştururdu! Bacağınızda sakatlıktan eser kalmazdı. Can çekiştiği yatakta yatarken son dakikalarında tebessüm saçıyordu… Bu pek kutsal bir ölümdü… Cennetlik bir ölüm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent başrahibenin bitirmiş olduğu sözlerini dua zannetti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Âmin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, ölülerin isteklerini yapmak lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek tesbihinin tanelerinden bir kaçını daha parmakları arasından geçirdi. Fauchelevent susuyordu. Başrahibe devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu mesele hakkında epeyce istişarelerde bulundum…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana, bahçeye nispetle burada çan sesi daha iyi işitiliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bundan başka bu, ölüden ziyade bir azizedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizin gibi, muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aziz pederimiz Papa Yedinci Pius’nin izniyle yirmi seneden beri tabutunda yatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu İmpa…Bonapa..nın taç giyme törenini icra eden değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Baba gibi mahir bir adam için bu gibi bir hatıradan bahsetmek makul değildi. Bereket versin ki, zihnen gayet meşgul görünen başrahibe bu son sözünü işitmemişti. Bu sebeple sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapadokya Başpiskoposu Saint Didorus kabir taşı üzerine yalnız </span><span class="Normal-i char-style-override-1" xml:lang="tr-TR">“Acarus”</span><span class="Normal char-style-override-1" xml:lang="tr-TR"> kelimesinin yazılmasını vasiyet etmiş. “Acarus” “Yer kurdu” demektir. Bu arzusu yerine getirilmiş. Doğru mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">-Azizlerden Aquila rahibi Mezzocane cesedinin darağacının altına gömülmesini vasiyet etmiş. Bu da yapılmış.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tiber nehrinin denize aktığı yerde bulunan Port piskoposu Saint Terentius gelip geçenlerin mezarı üzerine tükürmelerini vasiyet etmiş. Bu da tamamen yerine getirilmiştir. Ölülere hürmet ve itaat edilmelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyledir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fransa’da Roche-Abeille’de yakınında doğmuş olan Bernard Guidonis İspanya’da bulunan Tuy şehri piskoposluğunda bulunduğu halde Kastilya Kralının emrine rağmen cesedi Fransa’nın Limoges kasabasındaki Dominikenlerin kilisesine nakledilmiştir. Bunun aksini iddia eden var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz yoktur muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçekleşen şeyi Plantavit De La Fosse teyid etmiştir. (Tesbihinin tanelerinden bir kaçını daha yavaşça parmakları arasından geçirdikten sonra:) Fauvent Baba, Crucifixion Ana yirmi seneden beri yatmış olduğu tabutu ile defnolunacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek münasiptir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölmesi, dalmış olduğu uykunun devamı demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onu tabutu içinde mi çivileyeceğim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dışarıdan getirilecek tabutu bir tarafa mı bırakacağız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Manastırın kutsal emirlerini tamamen uygulamaya amadeyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muganniye rahibelerinden dördü size yardımda bulunacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sandukayı çivilemek için mi? Onlara ihtiyacım yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. İndirmek için.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mahzene.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi mahzene?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mabedin altındaki mahzene.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Şaşırmış gibi bir harekette bulunduğu halde:) Mabedin altındaki mahzene, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, mabedin altında.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir demir çubuğunuz bulunacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi, lakin…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demir çubuğu halkaya geçirerek taşı kaldıracaksınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölülere hürmet ve itaat etmelidir. Mahzende defnolunmak,  kutsal olmayan bir toprağa gitmemek, ibadet etmiş bulunduğu bir yerde kalmak, Crucifixion Ana’nın en fazla arzu ettiği bir şeydi. Bunu bizden istedi. Yani vasiyet etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin bu yasaklanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnsanlar yasakladı! Lakin Tanrı emrediyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya haber alırlarsa?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size güvenimiz var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oh, benden şüpheye gerek yok. Ben sizin manastırın bir duvar taşıyım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Manastırın rahibeleri toplandı. Muganniye rahibelerle istişarede bulundum. Crucifixion Ana’nın vasiyeti mucibince bu mahzende defnedilmesine karar verildi. Siz söyleyiniz: Fauvent Baba, bu azize burada mucize gösterirse manastır için büyük bir şeref olmaz mı? Mucizeler mezarlardan zuhur eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin muhterem ana, ya sağlık komisyonunun memuru…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İkinci Saint-Benoit gömülme meselesinde Con-stantine Pogonatus’ya karşı muhalefette bulundu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya polis komiseri…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Constantinius’un imparatorluğu zamanında Gollerin ülkelerine giren yedi Alman kralından biri olan Chonodemaire, ruhanî görevlilerin dinî zaruretler sebebiyle mabedin altında defnedilmelerinin caiz olduğunu kabul etmiş ve onaylamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya belediye müfettişi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haça muhalefet caiz değildir. Chartreuse tarikatından XI. Martin de bu sözü Latince tasdik etmiş ve kullanmıştır. </span><span class="Normal-i char-style-override-1" xml:lang="tr-TR">Stat crux dum volvitur orbis.</span><span class="dipnot"><a class="footnote-link" href="#footnote-233-47" id="footnote-233-47-backlink">47</a></span><span class="Normal char-style-override-1" xml:lang="tr-TR"> </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Latince bir söz işittiği zaman “âmin” der geçerdi. Bu defa da Latince bir cümlenin başrahibe tarafından telaffuz edildiğini görünce:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Âmin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Uzun müddet susmuş bulunan bir konuşana nasıl olursa olsun bir dinleyen yeterli olur. Meşhur hatiplerden Gymnastoras hapishaneden çıktığı zaman zihninde birikmiş olan ürünleri açığa çıkarmak için ilk rastladığı bir ağacın önünde durarak uzun bir nutuk çekti ve onu ikna etmek için epeyce emek sarf etti! Bunun gibi başrahibe de çoğunlukla susmağa mecbur olduğundan zihninde epeyce şeyler birikmişti. Ayağa kalktı. Zincirden kurtulmuş bir hatip gibi bağırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sağımda Benoit ve solumda ise Bernard var. Bernard kimdir? Clairvaux tarikatının ilk rahibidir. Burgonya’da Fontanes şehri çıkış yeri olması sebebiyle mukaddes bir yerdir.  Babasının ismi Técelin ve annesinin ismi Alethe idi. Clairvaux’ya varmak için Citeaux’dan başlamıştır. Châlon-sur-Saone Piskoposu Champeauxlu Guillaume tarafından rahiplik payesi verilmiştir. Yedi yüz şakirdi vardı. Yüz altmış manastır kurdu. 1140 tarihinde Abeillard,  Bruyslü Pierre,  Henry ile havarilerini, Arnold de Brescia’i hayrete düşürmüş ve Yahudiler kaatili olan rahip Raoul’ü perişan etmiştir. 1148’de nüfuzunu uyguladığı sırada Poitiers piskoposu Gilbert de Porea’yı cezalandırdı ve Eon de l’Etoile’i mahkûm etti. Genç kral Louis’ye yol göstericilik yaptı. Prensler arasındaki bir takım ihtilafları halletmeğe muvaffak oldu. Papa III. Eugene’e öğütler verdi ve Temple’i düzene soktu. Bundan başka Haçlılar için pek çok kişiler toplamış ve ömrü boyunca iki yüz elli, yalnız bir günde otuz dokuz kadar mucize göstermiştir! Benoit kimdir? Mont-Cassin Patriki, manastırların ikinci kurucusu ve Batı’nın Basil’idir. Tarikatından kırk papa, iki yüz kardinal, elli patrik, bin altı yüz başpiskopos, dört bin altı yüz piskopos, dört imparator, on iki imparatoriçe, kırk altı kral, kırk bir kraliçe, üç bin altı yüz Hıristiyan azizleri sırasına girmiş aziz gelmiştir. Mensup olduğu tarikat bin dört yüz seneden beri mevcuttur!</span></p>
			<p class="tp-sb"><span class="Normal char-style-override-1" xml:lang="tr-TR">“Bir taraftan Saint Benoit, diğer taraftan temizlik işleri müfettişi, hükûmet, belediye, kanunlar ve nizamlar gibi bunların hepsine bağlanmak ve itaat etmek doğrusu zor iştir. Uğradığımız halleri bu azizler görmüş olsalar, şüphesiz üzülürlerdi. Toprağımız üzerinde istediğimiz gibi ibadet edemiyor ve âyin yapamıyoruz. O sizin sağlık idaresi İhtilal’in icat ettiği bir şeydir. Tanrı’nın emirleri unutuluyor da müfettişin, komiserin sözü etkili oluyor ve uygulanıyor. Nasıl bir çağda bulunduğumuzu bundan anlamalı!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent düşünceli görünüyordu. Başrahibe sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Manastırın kabre ait haklarını kimse inkâr edemez. Bunu mutaassıplarla dalalette bulunanlar inkâr edebilir. Düzensiz bir devirde yaşıyoruz. Bilinmesi gerekli olan şeyler bilinmediği halde bilinmemesi icap eden şeyler öğreniliyor. Cehaletle beraber insanlar toptan dinden çıktı. Bu devirde öyle adamlar var ki, büyük Saint Bernard ile on üçüncü yüz yılda yaşamış olan Bernard’ı birbirinden ayıramazlar. Öte yandan bazıları da Hz. İsa’nın çarmıhı (Haç) ile XVI. Louis’nin darağacını birbirine benzetmek suretiyle günah işleyenler de var. XVI. Louis bir kraldı. Yüce Tanrı’dan korkmalıyız. Bu gün haklı ile haksız birbirine eşittir. Voltaire adını herkes biliyor. Hâlbuki César de Bus adını kimse bilmez. César de Bus inançlı, Voltaire ise inançsızdır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Başpiskopos bulunan Kardinal de Perigord, Charles de Gondren’i, Berulle’i ve Francois Bourgoin’ın Bourgoin’ı ve rahip Sainte-Marthe’ın Jean-Francois Senault’ü yerine geçirdiğinden haberdar bile değildir. Rahip Coton’un ismini ruhanî özel meclisinin üç kurucusundan biri olduğu için değil, belki kral IV. Huguenot Henri tarafından hakarete uğradığından dolayı bilirler. Saint François de Sales’in kendisini sevdirmeyi başarması, oyunu hilekârca oynamasındandır. Sonra da dine saldırıyorlar. Niçin? Çünkü bir takım kötü rahipler görülmüş olduğu gibi Gap Piskoposu Sagittaire, Embrun Piskoposu Salone’un kardeşi olup her ikisi de Mommol’e tabi idiler. Bundan ne çıkar? Bu hal Martin de Tours’un azizlerden biri olmasına ve hakeza cübbesinin yarısını da bir fakire vermesine mani olamaz. Azizlere musallat oluyorlar. Hakikate karşı gözlerini kapatıyorlar. Böylece daimî karanlıkta bulunuyorlar.  En vahşi hayvanlar, gözleri görmeyenlerdir. İyi bir adam için kimse cehennemi layık göremez. Böyle bir halka kötü demekte insan mecbur kalıyor. Kral tarafından demek bugün ihtilal tarafından demektir.  Öyle bir zamandayız ki,  ne hayatta olanlara ne de ölenlere borcumuzu bilmiyoruz. Azizlere yakışır bir şekilde ölmek iyi görülmüyor, yasaklanıyor. Gömülmek de medeniyetin gereklerinden sayılıyor, bu müthiş bir şeydir.</span></p>
			<p class="tp-sb"><span class="Normal char-style-override-1" xml:lang="tr-TR">“Hâlbuki II. Saint-Léon biri Pierre Notaire ve diğeri Vizigotların kralına hitaben iki mektup yazıp ölülerle ilgili meselelerde gerek patriğin nüfuz ve kuvvetini ve gerek imparatorun baskısını kesinlikle reddediyor. Chalons Piskoposu Gauthier yine bu meselede Burgonya Dukası Othon’a karşı çıkmıştır. Eskiden adliye memurları bu konuda aynı görüşteydiler. Bundan başka din ile ilgili işlerden gayrı hususlarda bile vaktiyle bizim görüşlerimizi alırlardı. Tarikatın ileri gelenlerinden Citeaux başpapazı Burgonya meclisinde ailesine de intikal etmek üzere danışmanlık yapıyordu. Manastırda ölenler bize ait oldukları için istediğimiz gibi hareket etmek hakkımızdır. Hatta 543 yılı Martının yirmi birinde İtalya’da Mont Cassin’de ölen Saint Benoit’nın naaşı bile Fransa’da Saint-Benoit-sur-Loire denilen Fleury Manastırına nakledilmedi mi? Bütün bu şeyler birer hakikattir. Zemzeme okuyanlardan nefret ederim. Duahanlara kin besler ve sapıklık yolunda bulunanları ise lanetlerim. Bana bunları himaye edenler ve savunanları ise hiç sevmem. Okunacak eserlere gelince: Arnoul Wion, Gabriel Bucelin, Trithemus, Maurolics ve Dom Luc d’Achery’nin eserleri okunmalıdır.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe nefes almak için durdu. Sonra Fauchelevent’a hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl, karar verdin mi Fauvent Baba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size güvenebilir miyiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz her emrinize itaat edeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Manastıra sadakatimden ve bağlılığımdan emin olabilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anlaşıldı. Siz tabutu kapatacaksınız, rahibeler mabede götürecekler. Orada Ölüler Duası edilecek. Sonra manastıra girilecek. Saat on birle gece yarısı arasında tedarik edeceğiniz demir çubuğu alarak gelirsiniz. Bu iş son derece gizli tutulacak. Mabette dört rahibe ile Ascen-sion Ana ve bir de siz bulunacaksınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Direkte</span><span class="dipnot"><a class="footnote-link" href="#footnote-233-48" id="footnote-233-48-backlink">48</a></span><span class="Normal char-style-override-1" xml:lang="tr-TR">  bulunacak rahibe ne olacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O başını çevirmez ki görsün.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Olabilir, ama işitir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O dinlemez. Bundan başka manastırda bilinen şey, halk tarafından bilinmez. Öyle değil mi? Bizimkilerden emin olabiliriz. En ziyade dışarıda duyulmasın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç saniye kadar sessizlikten sonra başrahibe devam ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bacağınızdaki çıngırağı çıkarırsınız. Direkteki rahibenin sizi orada görmesinde bir beis yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var, Fauvent Baba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölüler doktoru görevini yaptı mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün saat dörtte yapacak. Doktoru getirtmeğe mahsus çan çalındı. İyi ama siz hiç çan sesi işitmiyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben yalnız kendi çanıma kulak veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok iyi yapıyorsunuz, Fauvent Baba.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana, en azından altı kadem</span><span class="dipnot"><a class="footnote-link" href="#footnote-233-49" id="footnote-233-49-backlink">49</a></span><span class="Normal char-style-override-1" xml:lang="tr-TR"> uzunluğunda bir kaldıraç lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu nereden tedarik edeceksiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Malum ya: Parmaklık olmayan yerde demir çubuk bulunmaz. Bahçenin sonunda bir demir yığıntısı var. Orada aradığımızı buluruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gece yarısından yaklaşık üç çeyrek evvel geleceksiniz. Unutmayınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hatırınızda bulunsun: Eğer başka zaman yine böyle bir işiniz zuhur ederse, biraderimin gücünden faydalanırsınız. Çünkü bir Türk gibi kuvvetlidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün mertebe süratle hareket ediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek süratle hareket edemem. Sakat olduğumu biliyorsunuz. İşte bunun için bir yardımcıya ihtiyaç duyuyorum.  Çünkü topallıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Topallamak bir kusur değildir. Belki de hayırlıdır bile. Papa aleyhtarı Grégoire’a karşı savaşarak VIII. Benoit’nın gasp edilmiş haklarını geri almağa muvaffak olan İmparator II. Henri’nin biri aziz diğeri topal olmak üzere iki kurtarıcısı vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten biraz sağır olan Fauchelevent Baba başrahibenin son sözüne karşı mukabele olmak üzere mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki kişi olmak elbet daha iyidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, kesin bir zaman belirlesek daha iyi olur sanırım. Çok sürecek değil. Tam saat on birde mabede geliniz. Âyine gece yarısında başlanacak. İş nihayet bir çeyrekten evvel bitirilmeli.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Manastıra olan sadakatimi ispat etmek üzere emirlerinizi harfiyen yerine getireceğim. Yapacağım şeyleri anladım: Evvela tabutu örtmek üzere çivileyeceğim. Sonra tam saat on birde mabette bulunacağım. Muganniye rahibelerle Ascension Ana orada bulunacak. Bunlara mukabil iki erkek bulunsaydı daha iyi olurdu. Fakat ne çare? Bana yardımcılık görevini kaldıraç yapacak. Mahzeni açıp tabutu indireceğiz. Sonra tekrar mahzeni kapayacağız. Bu işlemlerden ortada nam ve nişan kalmayacak. Hükûmet bundan şüphe bile etmeyecek. Yapılacak iş bundan ibaret değil mi, muhterem ana?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır Fauvent Baba.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Daha ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dışarıdan gelecek tabut boş kalıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkisi de düşünmeğe başladılar. Başrahibe sessizliği bozarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, boş kalacak tabut ne olacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mezarlığa götürülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boş olarak mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soru cevapsız kaldı.  Başrahibe ile Fauchelevent bir şey söylemeyerek tekrar düşünmeğe başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Izdırap verici bir zorluğu def etmek için Fauchelevent Baba sol eliyle bir işaret yaparak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana, mabette tabutu kapayıp çivileyecek benim. Oraya başka kimse giremeyecek. Tabutu cenaze çuhasıyla örterim, olur gider.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi ama, tabutu götürürken boş olduğu anlaşılmaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay aksi şeyt…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Şeytan” demek istediği halde başaramadı. Anında intikal etmişti. “Şeytan” isminin manastırlarda söylenmesi büyük günah sayılır.  Başrahibe derhal istavroz çıkararak bahçıvanın yüzüne baktı. Bu sebeple “şeytan” kelimesinin son hecesi ihtiyarın boğazında kalmıştı. Bu küfrü unutturtmak için bir hizmet emeliyle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhterem ana, tabutun içine bir adam ağırlığı kadar toprak koyarım. Meydana gelecek ağırlıktan kim şüphe edecek? Toprağın ağırlığından içinde cenaze var zannedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkınız var. İnsanla toprak birbirine eşittir. Boş tabuta bir çare bulacaksınız değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık siz onu düşünmeyiniz. O bana aittir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar düşünceli ve endişeli görünen başrahibenin yüzünde son söz üzerine bir tatmin olmuşluk ve sevinç ışıltısı belirdi. Üstlerinin astlarına “gidiniz” anlamına delalet eden bir işaretini göstermesi üzerine Fauchelevent Baba kapıya yöneldi. Tam kapıdan çıkacağı sırada başrahibe hafifçe sesini yükselterek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, Sizden pek hoşnudum. Yarın cenaze defnolunduktan sonra biraderinizi bana getiriniz. Kendisine kızını da beraber getirmesini söyleyiniz.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-47-backlink" id="footnote-233-47">47</a><span class="Normal char-style-override-1" xml:lang="tr-TR">	“Dünya -devlet- haçın etrafında dönüyor.”(E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-48-backlink" id="footnote-233-48">48</a><span class="Normal char-style-override-1" xml:lang="tr-TR">	Yani haçın önünde. (Mütercim.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-49-backlink" id="footnote-233-49">49</a><span class="Normal char-style-override-1" xml:lang="tr-TR">	Kadem: Ayak. Ölçü birimi olarak normal bir ayak boyu, arşının yarısı; yaklaşık 30 cm.lik bir uzunluk ölçüsü. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>