<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-349</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-6-1-7"><span class="numara-alt char-style-override-1">Nur ve Karanlık</span></p>
			<p class="tp-1"><span class="Normal char-style-override-1" xml:lang="tr-TR">Enjolras keşif yapmağa gitmişti. Evler boyunca yürüyerek Mondétour adındaki küçük sokaktan çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyancıların ümitleri tamdı. Gece hücumunu defettikleri usûl, onları, sabah hücumunu âdeta şimdiden küçümser nazarlarla karşılamağa sevk ediyordu. Hem haklılıklarından, hem de başarılarından şüphe etmemekteydiler. Her halde bir taraftan bir imdat geleceğini şüphesiz addediyorlardı. Bu sebeple bu imdadı bekleyerek neşeli ve keyifliydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransız savaşçılarının taşımış oldukları niteliklerden biri de her şeyi bir dereceye kadar önceden sezmeleridir. Bundan dolayı önlerinde açılan günü üç devreye ayırdılar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahın saat altısında: Alınan vaat üzerine bir alay, hükûmetten ayrılacak ve isyancıların fikrine katılacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öğle vaktinde: Bütün Paris ahalisi ayaklanacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güneş batarken: İhtilal başlayacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün öncesinden beri bir dakika bile susmayan Saint-Merry Kilisesinin çanı işitilmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan anlaşılıyordu ki, Jeanne’nın kumandasında olan büyük barikat hâlâ direniyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyancılar arasında sevinç ve dehşete delil olacak şekilde işitilen bir mırıldanma, savaşmak üzere bulunan arıların kovanlarından çıktıkları sırada yaptıkları vızıltıya benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, döndü. Dıştaki karanlıkta kartal gözüyle yaptığı keşiften dönüyordu. Kollarını çapraz olarak göğsünde bağlamış ve bir elini ağzına götürmüş olduğu halde ayakta duruyor ve etrafta hükmünü yürütmekte olan sevinç ve neşe çığlıklarını dinliyordu. Aydınlanmakta olan sabahın gittikçe artan beyazlığında gördüğü letafete karşı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bütün Paris ordusu mevcut kuvvetlerinden bir miktarını veriyor. Bu ordunun bir kısmı bulunduğumuz barikat üzerinde bütün ağırlığını gösteriyor. Bundan başka Hassa Millî Askerleri de var. Beşinci Piyade Alayı askerlerinin şapkalarını, Altıncı Legion Alayının ileri karakollarını gördüm. Bir saat sonra size hücum edilecek. Millete gelince: Dün galeyan halindeydi. Fakat bugün hareket etmiyor. Ondan bir şey beklenemez, bir şey ümit edilmez. Bir alay değil, bir mahalle halkı bile gelmeyecek… Siz terk edildiniz!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözler barikattakiler üzerinde bir arı kovanı üzerine düşen yağmur damlasının yarattığı tesiri yarattı. Herkes sustu kaldı. Öyle bir sükût dakikası geçti ki, ölüm kuşunun bu adamlar üzerinde kanat çırptığı sanılırdı. Fakat bu dakika, kısa oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yoğun karanlık arasında bir ses Enjolras’ya hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekiyi, öyle olsun. Barikatı yirmi kadem yüksekliğe çıkaralım ve hepimiz burada kalalım. Vatandaşlara cesetlerin protestosunu gösterelim. Halk, cumhuriyet taraftarlarını terk ediyorsa, cumhuriyet taraftarlarının halkı terk etmediğini ispat edelim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözler şahsî endişelerin sıkıntılarından sıyrılarak, umunun yani halkın düşüncesi olmak üzere çıktı. Bu yüzden olağanüstü alkışlarla kabul gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözleri söyleyen kişinin ismi hiçbir zaman bilinememiştir. Şüphesiz meçhul, bilinmeyen, unutulmuşlar deryası içinde boğulmuş bir kişi, bir kahraman yolcuydu. Daima insanlığın buhranlarına, toplumsal nesillere karışan o azim sembolüydü. Bu “azim sembolü” bir dakikada yüce bir tarzda son sözü söyler, bir dakika bir şulenin şeraresinde halkı ve Tanrı’yı gösterdikten sonra, yine yokluğun abad olduğu karanlık içinde boğulup gider ve gözden kaybolur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832 senesi Haziranının altıncı günü bu karar o derece yayılmıştı ki, âdeta aynı saatte Saint-Merry barikatında, tarihte ve sonraları görülen davada kayıtlı kalan, aşağıdaki sözleri bağırıyorlardı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“İmdadımıza ister gelsinler ister gelmesinler; nemize lazım! Burada son neferimize kadar ölürüz!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görülüyor ki, maddeten birbirinden ayrılmış bulunan iki barikat, birbirleriyle ilişki halinde bulunuyordu.</span></p>
		</div>
	</body>
</html>