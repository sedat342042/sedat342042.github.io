<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-347</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-1-1"><span class="numara-alt char-style-override-1">Saint-Antoine Mahallesinin yağmuru, </span></p>
			<p class="numara-alt" id="toc_marker-6-1-2"><span class="numara-alt char-style-override-1">Temple Mahallesinin Dolusu</span></p>
			<p class="numara-alt" id="toc_marker-6-1-3"><span class="numara-alt char-style-override-1">yahut</span></p>
			<p class="numara-alt" id="toc_marker-6-1-4"><span class="numara-alt char-style-override-1">Yağmurdan Kaçarken Doluya Tutulmak</span></p>
			<p class="tp-1"><span class="Normal char-style-override-1" xml:lang="tr-TR">Y</span><span class="Normal char-style-override-1" xml:lang="tr-TR">alnız toplumsal hastalıkları inceleyenlerin sözünü edip açıklayabilecekleri kaydedilmeğe değer iki barikat, bu kitabın içine aldığı olayların geçtiği tarihle ilgili değildir; müthiş bir krizin iki farklı şekilde sembolü olan bu iki barikat, tarihin kaydetmiş olduğu sokak savaşlarının en büyüğü olan o müthiş 1848 senesi ihtilali zamanında ortaya çıkmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen, ümitsizliklerin, sefaletlerin o hürriyet, eşitlik, kardeşlik, kamuoyu, cumhurun cumhur tarafından idaresi prensiplerine rağmen, elem ve acılarının, ümitsizlik ve kederlerinin, mahrumiyetlerinin, ihtiraslarının, darlanmalarının, cahilliklerinin, zalimliklerinin ta derinliklerinden gelen protesto isteğiyle, aşağı tabakadan insanların millete savaş açtığı olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dilenciler umumun haklarına saldırır, hükûmeti yönetir, ahali yönetici kadroya karşı ayaklanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gibi devirler, günler sıkıntılı ve karanlık günlerdir. Çünkü bu cinnette bile bir miktar, bir dereceye kadar hak vardır. Bu bir düellodur. Fakat onda bir intihar vardır. Dilenciler, “insan güruhu”, “ahalinin hükûmet yönetmesi” gibi kelimelerle aşağılanmak istenebilir. Ne kadar esef vericidir! Elem ve ızdırap çekenlerden ziyade hükûmeti yönetenlerde, yoksulluk ve zaruret çekenlerden ziyade imtiyaz sahiplerinde kabahat olduğunu tasdik ederler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gelince: Biz, bu kelimeleri hiçbir zaman elem duymadan, kederlenmeden, hürmet hissetmeden ağzımıza almayız. Çünkü felsefe kelimelerin gösterdiği işlerin ve olayların derinlerine indiği zaman, bu sefaletlerin yanı başında büyüklükler bulur. Vaktiyle Atina’da halk, hükûmeti yönetirdi. Felemenk’i oluşturan, bir takım dilenciler, biçarelerdi. Avam tabakasından olan halk defalarca Roma’yı kurtarmıştır. Hz. İsa’nın arkasından da sefiller koşardı. Düşünürlerden hiçbir kimse yoktur ki avam tabakasından insanların büyüklük ve haşmetine karşı hayrette kalmamış olsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hıristiyan azizlerinden Saint-Jerome o sırlarla dolu “</span><span class="Normal-i char-style-override-1" xml:lang="tr-TR">Fex urbis, lex orbis</span><span class="Normal char-style-override-1" xml:lang="tr-TR"> = Şehrin posası, dünyanın yasası” sözünü söylediği zaman hep bu fakir adamlara, bu serserilere, içlerinden Havariyyun ile din fedakârlarının çıktığı sefiller üzerine düşüncelerini yoğunlaştırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefalete düşenlerin, maksada aykırı şekilde sıkıntılarından kaynaklanan baskıcı eylem ve hareketleri, onların hayatlarını oluşturan temellere, kurallara, hakka karşı ortaya konan öfke ve şiddet kabarması, gerçekten halk hükûmetine vurulmuş darbelerdir. Bunların önlenmesi lazımdır. Namuslu ve dürüst insanlar bu fikre canlarını feda eder ve hatta bizzat bu halk tabakasına olan sevgisinin yönlendirmesiyle aşağı tabaka halkı azarlar ve cezalandırır. Fakat ne kadar yazıktır! Halk tabakasına karşı gösterilen metanet ve direnç ile beraber, onu ne kadar mazur görür! Ona mukavemet etmekle beraber ona ne kadar hürmet eder! Böyle zamanlar, insan, görevlendirildiği vazifeyi yerine getirmekle beraber bundan rahatsızlık duyar, hatta daha ileriye varmamasını temenni ve tavsiye eder, bazı hallerde içi de sızlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat ısrar edilir, devam edilir; bu devam, bu ısrar lazımdır. Bununla beraber vazifenin yerine getirilmesinden memnun olan vicdan, çektirdiği acıyla kalbi alt üst eder. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Öncelikle şunu söyleyelim ki, 1848 senesi Haziranının yegâne olayı, özel bir olaydır ki, tarihin felsefesine sokulması âdeta mümkün değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O olağanüstü ayaklanmada çalışıp çabalayanların, kişilik haklarını kutsal bir endişe ile istedikleri hissedilmişti. Bu sebeple biraz evvelki sözlerimizin hepsi, bu ayaklanmadan bahsedildiği zaman, bir tarafa bırakılmalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O ayaklanmaya karşı mücadele edilmeli, savaşılmalı ve önü alınmalıydı. Bu da bir görevdi. Çünkü cumhuriyete saldırılıyordu. Fakat aslında 1848 Haziran isyanı ne idi? Milletin, halk tabakasının kendi nefsine karşı bir ayaklanmasıydı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucular kesin olarak benzersiz olan ve bu ihtilalde sivrilen iki barikata dikkatimizi yoğunlaştırmamıza izin versinler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan biri Saint Antoine mahallesinin girişini kapatıyordu. Diğeri ise Temple mahallesine yaklaşılmasına mani oluyordu. Haziranın sefalı laciverdîsine bürünmüş gökyüzünün altında iç savaşın iki müthiş enfes eseri olan bu barikatları gören kişiler, bunları hiçbir zaman unutamazlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint Antione barikatı gözleri korkutacak derecede büyük olup üç kat yüksekliğinde ve yüz kadem genişliğindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahallenin geniş olan giriş kısmını, yani üç sokağını birden işgal ediyordu. Bazı kısımları su dolu çukurlarla kaplı, bazı yerleri de sivri çıkıntılar şeklinde düzenlenmiş olup büyük yarıklarla ayrılan parçaların her biri birer kale oluşturduğu halde bazı yerlerinde burunlar oluşmuştu. Mahalledeki evlerin oluşturduğu iki büyük buruna dayanmış olan bu barikat 14 Temmuz İhtilalini gören müthiş meydanın tabanında eski zamanların tek gözlü devleri tarafından yapılmış büyük heykelleri andırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu barikatın arkasında bulunan sokaklarda on dokuz barikat daha vardı. Bu barikata yalnız bir göz atılmakla, mahallede hükmünü yürüten can çekişme halindeki büyük acının, büyük bir sefaletin felakete dönüşeceği son dakikanın geldiği hissedilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu barikat ne ile yapılmıştı? Bazılarının söylediklerine göre özel olarak yıkılan altı katlı üç evin enkazından, bazılarının rivayetine göre de bütün öfkelerin yarattığı mucizelerden yapılmıştı. Barikat, kin ve garezin inşaatla ilgili bütün belirtileri olan harabîliğin kasvetli görünümüne sahipti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bunu kim inşa etti?” denilebildiği gibi “Bunu kim yıktı?” da denilebilirdi. Galeyanın icat ettiği bir şeydi. Nedir bu kapı, bu parmaklık, bu kepenk, bu saçak, bu kırık mangal, bu delik tencere, nedir? Hepsini veriniz, hepsini atınız, yuvarlayınız, kazınız, bozunuz, alt üst ediniz, hepsini yıkınız! Kaldırımın, molozun, kırık çerçevenin, yerinden koparılmış Malta taşının, otları kopmuş sandalyenin, lahana koçanının, yırtıkların, eskilerin, kısacası lanetin ortak çalışmasıydı. Hem büyük, hem küçüktü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, intizamsızlıkla o konumda nazire olarak oluşturulmuş bir girdaptı. Bir küçük parça ile bir kitle, yıkılmış duvarla kırık bir kâse idi. Bütün bu döküntülerin tehdit edici bir birliği, kardeşçe bir kaynaşması; Sisyphus</span><span class="dipnot"><a class="footnote-link" href="#footnote-233-142" id="footnote-233-142-backlink">142</a></span><span class="Normal char-style-override-1" xml:lang="tr-TR"> oraya kendi kayasını, Hz. Eyüb de kendi toprak çanağını atmıştı. Kısacası genel kadrosuyla korkunç, müthiş ve garip bir şeydi. Baldırı çıplakların Akropol’üydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yere devrilmiş el arabaları bütün güzergâhı kaplıyordu. Büyük bir yolcu arabası dingilleri yukarıya doğru çevrilmiş olduğu halde bu döküntü kalabalığının oluşturduğu cephede bir yara şeklinde duruyordu. Bu vahşetin mimarları sanki muzipliği dehşete karıştırmak istiyorlarmış gibi, bu devrilmiş yolcu arabasını kol gücüyle barikatın üstüne çekmişler, okunu da sanki gökten gelecek bilinmez birer beygire amade tutuyorlardı. Bu heybetli kitle, insan zihninde yaptığı çağrışımlarla bütün ihtilallerin dağ dağ üstüne yığılır gibi yığılmasını ve sanki Ossa’nın Pelion’un</span><span class="dipnot"><a class="footnote-link" href="#footnote-233-143" id="footnote-233-143-backlink">143</a></span><span class="Normal char-style-override-1" xml:lang="tr-TR"> üzerine devrilmesini temsil ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">93 İhtilalinin 89 ihtilali üzerine, 9 Thermidor</span><span class="dipnot"><a class="footnote-link" href="#footnote-233-144" id="footnote-233-144-backlink">144</a></span><span class="Normal char-style-override-1" xml:lang="tr-TR"> üzerine 18 Brumaire’in</span><span class="dipnot"><a class="footnote-link" href="#footnote-233-145" id="footnote-233-145-backlink">145</a></span><span class="Normal char-style-override-1" xml:lang="tr-TR"> 21 Ocak Vandemiaire’in Prairial üzerine, 1848 senesi ihtilalinin 1830 senesi ihtilali üzerine yıkılmasına uygun bir mevki idi. Bastille’in yıkılıp mahv olduğu yerde bu barikatın meydana gelmesi dikkat çekiciydi. Denizlerin su setleri inşa etmeleri lazım gelseydi, mutlaka bu şekilde yaparlardı. Dalgaların saldırıları ve şiddeti, cinnetin eserleri, abus şekilli olan bu kitle üzerinde apaçık görünüyordu. Bunlar nasıl dalgalardı? Kalabalıktan ibaret dalgalar! Âdeta taşlaşmış gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu barikatın üzerinde seri, şiddetli bir birleşimin karanlık arılarının kendi kovanları üzerindeki gürültülerine benzer bir vızıltı işitiliyordu. Bu barikat bir savaş çalılığı mı? Yoksa gürültülü bir işret âlemi miydi? Yoksa kale miydi? Sanki kriz Vertigo’nun kanat darbeleriyle burasını inşa etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu istihkâmda çamura benzer bir hal vardı. Bu kitlede olağanüstü bir büyüklük görülüyordu. Bir ümitsizlik karışıklığı içinde çatı kirişleri, duvar kâğıtlarını taşıyan çatı araları camları, nice çerçeveleri yerinden çıkmış ve top güllesini gözetleyen bacalar, ocaklar, dolaplar, masalar, sandalyelerle homurdanan bir hercümerç, dilencinin bile attığı, reddettiği şeylerle hiddet ve cinneti içine alan maddeler görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint Antoine mahallesinin büyük bir süpürge darbesiyle girişine kadar sürüklediği odun, demir, tunç, taş enkazı, sefaletinden bir barikat inşa eden bir milletin enkazına benziyordu. Mahkûmların başının kesildiği kütüklere benzeyen kütleler, halkaları çözülmüş zincirler, darağacını andıran raflı keresteler, yatay çarklar enkaz altından arz-ı endam ederek, anarşinin bu binasında, milletin çekmiş olduğu eski mezalim ve baskıların karanlık şeklini birleştiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint Antoine barikatında her şey bir silahtı. İç savaş toplumsal kadroya karşı fırlatabileceği her şeyi oraya yığmıştı. Bu savaş değil, şiddetin gayesiydi. Bu istihkâmı savunanlar, karabinalar, trombon tüfekleri, porselen ve kemik parçaları, elbise düğmeleri ve taşıdıkları bakır sebebiyle olağanüstü tehlikeli bir mermi teşkil eden masa ayakları altındaki yuvarlakları patlatıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu barikata öfkeli, çılgın denebilirdi. Bulutlarla kaplı gökyüzüne tarifi imkânsız avazeler yükseltiyordu. Bazen de orduya da meydan okuyor ve izdihamla, müthiş fırtınalarla mukabelede bulunuyordu. Üzerini alevlerle yanmakta bulunan başlar taçlandırıyordu. Onu karınca gibi bir kalabalık işgal ediyordu. Zirvesi tüfek, kılıç, sopa, balta, süngü, mızraktan ibaret dikenlerle donatılmıştı. Büyük bir kırmızı bayrak havada dalgalanmakta ve rüzgârla şaklamakta, kumanda sesleri, hücum şarkıları, trampet gürültüleri, kadın feryatları, açlıktan ölen sefillerin kahkahaları işitilmekteydi. Bu barikat belirlenmiş olan sınırlarını aşmıştı. Hayattaydı. Elektrikli bir hayvan gibi arkasından şimşek ışıkları saçılıyordu. Milletin sedasının -hakkın sesidir- yankılanmış olduğu tepe semavi bir ihtilal fikriyle örtülmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu heybetli moloz - toprak enkazı kitlesinden bir azamet, bir heybet yükseliyordu. Evet, bir süprüntü yığınıydı. Fakat aynı zamanda da Tur-ı Sina idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha evvelce söylediğimiz gibi, ihtilal ve ayaklanma namına saldırıyordu. Evet, ihtilal ve ayaklanma adına. Bu barikat, tesadüften, intizam yokluğundan, dehşetten, anlayış kötülüğünden, bilinmezlikten ibaret bulunan bu barikatın karşısında millî meclis, millî hâkimiyet, kamuoyu, millet, cumhuriyet vardı: “Carmagnole”</span><span class="dipnot"><a class="footnote-link" href="#footnote-233-146" id="footnote-233-146-backlink">146</a></span><span class="Normal char-style-override-1" xml:lang="tr-TR"> şarkısı, Marseillaise marşına meydan okuyordu. Bu, çılgınca bir meydan okuyuştu. Fakat kahramancaydı. Çünkü bu eski mahalle bir kahramandı. Mahalle ile istihkâm; bu iki heybetli donmuş kitle birbirine yardım eli uzatmaktaydı. Mahalle omuzunu barikata, barikat da tabanını mahalleye dayandırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikat bir uçuruma, bir yara benziyordu. Öyle bir yar ki, önünde Afrika generallerinin ordu sevk etmekteki iktidarları kırılıyor, mağaraları, arızaları, kabarıkları, kambur yerleri âdeta ateş dumanı altında gülüyor, alay ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mermi parçaları şekilsizlik içinde gözden kayboluyordu. Obüsler sokuluyor, yuvarlanıyor, gülleler delikler açıyordu. Fakat, görünmeyeni topa tutmaktan ne fayda sağlanır? Savaşların en korkulu manzaralarına, en müthiş safhalarına alışmış olan askerler vahşi bir hayvana, özellikle kabarıklardan dolayı yaban domuzuna, cesaretinden dolayı dağa benzeyen bu tür tabiyeye endişeli gözlerle bakıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oradan Chateau d’Eau yakınında bulvar üzerine çıkan Temple sokağından çeyrek fersah mesafede, Dallemagne mağazasının vitriniyle teşekkül etmiş olan köşeden insan cesaret edip de başını ileriye doğru uzatabilseydi, Belleville kaldırımlarına çıkılan sokakta, kanalın ortasında, yokuşun tepesinde, sağdaki evlerin sol taraftaki evlere bir nevi irtibat ve geçiş sağlayan ve ev cephelerinin ikinci katına dokunan sanki sokak kendi en yüksek duvarını kıvırarak girişini kapatmış gibi garip ve yüksek bir duvar görebilirdi. Bu duvar, kaldırım taşlarıyla inşa edilmişti. Muntazam, düzgün, soğuk ve dik olup gönye ile düzeltilmiş ve duvarcı ipiyle ölçülmüş bir duvardı. Yalnız çimentosu noksandı. Fakat bu noksan bazı Roma duvarları gibi onun sağlamlık ve düzgünlüğüne halel getirmiyordu. Yükselişine bakılınca derinliği anlaşılıyordu. Saçağı temeline, matematik kurallara göre, denkti. Boz renkte olan yüzeyi üzerinde siyah iplik parçalarına benzeyen âdeta göze görünmez ince mazgal delikleri vardı. Bu mazgallar arasındaki aralıklar birbirine eşitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokak insan bakışlarının görebileceği kadar uzanmakta, ıssız, kimsesizdi. Bütün kapılar, bütün pencereler kapalıydı. Sokağı sonunda çıkmaz sokağa dönüştüren bir engel vardı. Sakin, hareketsiz bir duvar.  Orada kimse görünmüyor; ne bir ses, ne bir seda, ne de bir nağme kulaklara gelmiyordu. Âdeta bir mezardı. Bu müthiş şeyi Haziran güneşinin ışıkları aydınlatıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu da Temple mahallesinin barikatıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O mevkie varılıp görülünce, en cesurların bile bu esrarengiz görüntülere karşı düşünceye dalıp kalmamaları mümkün değildi. Bu barikat büyük, muntazam, korunaklı, kaynaşmış, düzgün, karmaşık ve yaslıydı. Yani orada marifet ile cehalet bir aradaydı. Bu barikattaki liderin bir mühendis veya bir hayal olduğu hissediliyordu. İnsan bu şeye bakınca yavaş konuşurdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra asker, subay, mebus kısacası bu ıssız sokaktan geçmeğe cesaret gösteren herhangi bir kimse ince, hafif bir vızıltı işitir, ardından yolcu ya yaralanır veya telef olarak düşer veya kaçarak kurtulurdu. Ara sıra kapalı bir kapı kanadına yahut iki moloz arasına veyahut bir duvarın sıvasına bir kurşun saplanırdı. Bazen de </span><span class="Normal-i char-style-override-1" xml:lang="tr-TR">biscaien</span><span class="Normal char-style-override-1" xml:lang="tr-TR"> kurşunu girerdi. Çünkü barikattakiler ele geçirdikleri döküm gaz borularının birer tarafını tıkayarak iki küçük top yapmışlardı. Bu sayede barut boş yere sarf edilerek tüketilmekten muhafaza edilmiş oluyordu. Bu topların hemen her atımı hedefe isabet ediyordu. Sokağın ötesinde berisinde birkaç cesetle kan pıhtıları görülmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük, beyaz bir kelebeğin bu sokakta kanat çırpmakta olduğunu pek iyi hatırlıyorum. Yaz mevsimi, hükümranlık haklarından vazgeçemez. Etraf ve civarda bulunan büyük araba kapılarının altı yaralılarla dolmuştu. İnsan bu mevkide kendisinin göze görünmeyen bir kimseye nişangâh olduğunu hissediyor ve bütün sokağın boylu boyunca nişan altında bulunduğunu sezinliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kanalın kemerli kısmında Temple sokağı girişinde oluşturduğu bir nevi sırtta yığılan hücum kolu, ciddi ve araştırıcı bir tavırla o hazin tabyaya, etkisizliğe ve hareketsizliğe, ölümün cisimleştiği o mahalle bakıyorlardı. Bunlardan bazıları yüzükoyun yere yatarak köprü kemerinin en yüksek noktasına kadar sürükleniyorlar ve kalpaklarının görünmemesine dikkat ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cesur Albay Monteynard bu barikata bir ürperti ile bakıyor, hayret ediyordu. Temsilcilerden birine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne kadar da güzel yapılmış. Taşlar öyle yerleştirilmiş ve düzenlenmiş ki, tabak gibi dümdüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları söylediği sırada göğsünün üzerinde bulunan nişana bir kurşun isabet ederek düştü. Herkes:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Alçaklar… Meydana çıksınlar! Görünsünler… Cesaretleri yok! Saklanıyorlar!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seksen kişi tarafından savunulan ve on bin kişi tarafından saldırılan Temple barikatı üç gün direndi. Dördüncü günü Zaatcha ve Constan-tine şehirlerinde yapıldığı gibi, evler delindi, damlardan geçildi, nihayet barikat alındı. Alçak denilen o seksen kişiden birisi bile kaçmayı hatırına getirmemişti. Hepsi orada telef edildiler. Yalnız daha aşağıda bahsedeceğimiz liderleri Barthelemy kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint Antoine barikatı gök gürültüleri ve şimşek sedaları çıkarıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Temple barikatında derin bir sessizlik hüküm sürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki tabya arasındaki fark, heybetlilikle bela arasındaki fark kadardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan biri vahşi bir hayvan ağzı ise öteki de bir maske idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük ve karanlık Haziran ihtilalinin bir öfke ile bir muammadan oluşmuş olduğu farz edildiği takdirde, birinci barikatta bir ejderha sezilir, ötekinin arkasında ise Sfenks bulunduğu sanılırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki kaleden biri Cournet, diğeri Barthelemy tarafından yapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cournet Saint Antoine barikatını, Barthelemy ise Temple barikatını yapmıştı. Bunlardan her biri kendisini yapanın birer tasviriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cournet uzun boylu bir adamdı. Omuzları geniş, yüzü kıpkırmızı, yumruğu kalın, kalbi cesur, ruhu mert, bakışı samimi, müthiş ve o nispette pervasız, faal, çabuk öfkelenir, heyecanlı bir adamdı. Adamların en samimisi, vuruşanların en müthişiydi. Savaş, mücadele, kavga onun teneffüs edebileceği hoş havayı oluşturur. Bu haller onun şevk ve neşesine sebep olurdu. Bu adam Bahriye subaylığı yapmıştı. Onun sesi, vaziyetleri, tavırları şunu gösteriyordu ki, bu adam sanki hareketlerden, işaretlerden ve denizden çıkmış ve fırtına olsun diye yaratılmıştır. Savaşta bir kasırga gibi hareket ediyordu. Dehâ açısından Cournet’de Danton ve Heraklius’tan birer damar olduğu hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barthelemy ince yapılı, solgun, suskun olup feci bir çapkındı. Vaktiyle belediye çavuşlarından biri kendisine bir tokat attığından onu öldürmüş ve on yedi yaşında iken kürek cezasına mahkûm olanlara mahsus hapishaneye atılmıştı. Oradan çıktı. Bu barikatı yaptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Garip, uğursuz tesadüf; sonraları ikisi de uzaklaştırılarak Londra’da sürgün bulundukları sırada Barthelemy ve Cournet’yi öldürmüştü. Bu, matemli bir düello idi. Bir müddet sonra aşk ve iptilanın karıştığı, Fransız adaletinin hafifletici sebeplerden gördüğü, İngiliz adaletinin ölümden başka bir şey kabul etmediği felaketlerden olan esrarengiz bir olaya karıştı. Darağacında asıldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan topluluklarının karanlık kurumları öyledir: Maddî mahrumiyetler içinde ve manevi karanlık sayesinde şüphesiz metin ve belki de büyük bir zekâya sahip olan bu mahlûk, Fransa’da hapishanede yaşamağa başlamış ve İngiltere’de darağacında hayatını tamamlamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyaç olduğunda Barthelemy bir sancak çekerdi ki, o da kara matem sancağıydı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-142-backlink" id="footnote-233-142">142</a><span class="Normal char-style-override-1" xml:lang="tr-TR">	Korint krallarından zulüm ve gaddarlığıyla meşhur olup ölümünden sonra cehennemin dört bucağından büyük bir kayayı dağın zirvesine çıkarmağa mahkûm olmuştu. Kaya daima aşağıya yuvarlanır, Sisyphus da onu tekrar yukarıya çıkarmağa çalışırdı. Mecazi  manada </span><span class="Normal-i char-style-override-1" xml:lang="tr-TR">Sisyphus’un kayası,</span><span class="Normal char-style-override-1" xml:lang="tr-TR"> daima tekrarlanan zahmetli bir işe, varılmak istenen hedefe ulaşıldığının sanıldığı zaman ulaşılmamış olduğunu görmek demektir… (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-143-backlink" id="footnote-233-143">143</a><span class="Normal char-style-override-1" xml:lang="tr-TR">	Bunlar Yunanistan’da iki dağ ismidir. Pelion’un bugünkü ismi Plesidi ve Ossa’nın Kisverd’tir. Yunan mitolojisinde Jupiter’e karşı diğer ilahlar isyan ettikleri zaman Ossa Dağının üzerine Pelion Dağını çıkarıp gökyüzüne firar etmek istemişler. Mecazen anlamı bir sürü müşkülatı birbirinin üzerine toplayarak hiçbir sonuç elde edilemeyeceği demektir. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-144-backlink" id="footnote-233-144">144</a><span class="Normal char-style-override-1" xml:lang="tr-TR">	Fransız cumhuriyet takviminin ikinci ayı -20 Temmuz-18 Ağustos arası.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-145-backlink" id="footnote-233-145">145</a><span class="Normal char-style-override-1" xml:lang="tr-TR">	Keza, 18 Ekim-19 Kasım arasındaki ay.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-146-backlink" id="footnote-233-146">146</a><span class="Normal char-style-override-1" xml:lang="tr-TR">	Charmagnole ihtilalcilerin ve isyanın bir şarkısıdır.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>