<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-74</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-2-7-9"><span class="numara-alt char-style-override-1">Güçlü Delillerin </span></p>
			<p class="numara-alt" id="toc_marker-2-7-10"><span class="numara-alt char-style-override-1">Ardarda Sıralanıp Toplandığı Bir Yer</span></p>
			<p class="tp-1"><span class="Normal char-style-override-1" xml:lang="tr-TR">Bir adım attı. Süratle geri dönerek kapıyı kapadı. Ayakta bulunduğu halde bir kere etrafına bakındı. Bulunduğu yer geniş bir salondu. Yetersiz bir derecede aydınlatılmıştı. Salon, bazen mırıltı ve gürültülerle doludur. Bazen de derin bir sessizlik ve sükûnete boğuluyordu. Salonda büyük bir kalabalık vardı. Bu kalabalığın arasında (ağır ceza) cinayet davası azamet ve dehşetle gelişiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonun bir köşesinde yani kendisinin bulunduğu kısımda meşgul ve düşünceli, resmî elbiselerini giymiş hâkim heyeti bulunuyordu. Bazen tırnaklarını kemirerek, bazen de göz kapaklarını kapatarak cereyan eden sözleri dinliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Köşelerden birinde ise muhtelif kıyafette bir kalabalıkla çeşitli tavır ve vaziyetler takınmış olan dava vekilleri, sert ve fakat temiz çehreli askerler ile eski ve lekeli ahşap eşyalar, kirli bir tavan, yeşilden ziyade sarıya dönüşmüş bir kumaşla örtülü masalar, ellerin temasıyla kirlenmiş ve siyahlaşmış kapılar, çivilerle direklere asılıp ışıktan ziyade is ve duman yayan fenerler, masaların üzerinde şamdanlar göze ilişmekteydi ki, genel olarak bunların hepsi bakanlara çirkinlik, loşluk ve kasvet veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu arada müthiş fakat ulvî bir şey daha hissolunuyordu ki, bu da kanun ve adalet denilen şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalabalığı oluşturan kişilerden hiçbiri kendisine dikkat etmedi. Bütün dikkat nazarları yalnız bir noktaya, mahkeme reisinin solunda, duvarın boyunca konulmuş ve küçük bir kapıya dayanmış tahtadan bir sıraya çevrilmişti. Birçok şamdanların aydınlattığı bu sıra üzerinde ve iki jandarma arasında bir adam bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam, işte o adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamı gözüyle aramağa lüzum yoktu. Onu görüyordu. Onun nerede bulunduğunu sanki evvelce biliyormuş gibi bakışları birden o adama çevrildi. Birden kendi kendisini biraz ihtiyarlamış halde görüyor sandı. Yüzünden ziyade hal ve tavrı çok benziyordu. Karışık saçlar, muzdarip ve endişeli gözbebekleri, ilk defa Digne kasabasına girdiği kıyafete benzer kıyafeti, on dokuz senede tersane zindanında toplayıp biriktirmiş olduğu kin ve gareze dayanan karanlık düşüncelerinin çirkin hazinesi tamamıyla görülüyor ve hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müthiş bir ürperişle kendi kendisine hitap etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Yine bu hale mi döneceğim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam yaklaşık altmış yaşlarında görünüp halinde bir vahşet, kabalık ve hamakat izleri vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapının açılıp kapanmasından hâsıl olan gürültü üzerine hâkim heyeti kendisine saygıyla bir yer belirleyip ayırdılar. Mahkeme reisi başını çevirerek kendisini selamladı. Savcı da Montreuil-sur-Mer’e gidip geldiği için Belediye Başkanını tanıyordu. Reis gibi o da Mösyö Madeleine’i selamladı. O ise kendisine sahip olamayacak derecede dalgındı ve yalnız hayretle, şaşkınlıkla bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonda hâkimler, zabıt kâtibi, jandarmalar, zalimce bir merak içinde besleyen bir sürü halk bulunuyordu. Bu ibret verici manzarayı başka bir defa daha görmüştü. Tam yirmiyedi sene evvel, böyle bir yerde bulunmuş, bu uğursuz şeyleri görmüştü. Şimdi tekrar görüyordu. Bu şeyler onun bakışları önünde hareket ediyordu. Artık bu, hatıralarının tekrarlanması veya fikrinin serabı değildi. Evet, bunların hiçbiri hayal değil birer hakikatti. Bunlar hakiki hâkimler, hakiki jandarmalar, et ve kemikten ibaret hakiki insanlardı. Artık her şey geçmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Maziye ait hayatının müthiş manzaraları, önünde biçimleniyor, o maziye ait elem verici hakikatler olanca heybetiyle tekrarlanıp yenileniyordu. Bakışları önünde mazi tamamıyla açılmıştı. Bu maziyi görünce korku ve haşyete kapılarak gözlerini kapadı. Vicdanının en derin yerinden boğuk bir ses yankılandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Asla!..”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dimağını ezip bitiren, kendisini çıldıracak dereceye getiren bu hal, talihin dramatik bir oyunuydu. Bu oyunda kendisini başka bir halde görüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Muhakeme edilen bu adamı ise herkes Jean Valjean diye isimlendirmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En zor ve en müthiş bir zamanda hayalinin, gözleri önünde feci bir oyun oynadığını görüyordu. Bu, pek garip bir manzaraydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu anda gördüğü şeyler evvelki halinin tamamıyla aynı idi. Aynı sistem, aynı manzara! Aynı gece ve aynı saat!... Hâkimler de hemen hemen evvelki hâkimlere benziyor, jandarmalarla seyredenler de sanki evvelki jandarmalar ve seyircilerdi. Arada yalnız bir fark vardı ki, o da buradaki mahkeme reisinin başı üzerinde duvara asılı haçtan ibaretti. Kendisi muhakeme edilirken bu şey yoktu! Evet, muhakemesi esnasında diyanetle ilgili hiçbir alamet bulunmuyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arka tarafta bir sandalye vardı. Âdeta kendisini bırakırcasına bu sandalyaye oturdu. Hâkimlerin masası üzerindeki bir dosya kümesi kendisini halkın bakışlarından sakladı. Bu suretle kimseye görünmeksizin herkesi görebiliyordu. Yavaş yavaş kendine geliyordu. Herşeyi anlamağa başladı. Artık söylenecek sözleri idrak edebilecek derecede kendine gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Bamatabois da hâkim heyetinin yanında bulunuyordu. Bakışlarıyla Polis Müfettişi Javert’i aradıysa da göremedi. Şahitlerin bulunduğu sırayı göremiyordu. Buna zabıt kâtibinin masası engeldi. Bunun dışında evvelce de söylediğimiz gibi salon yeterli derecede aydınlatılmamıştı. Salondaki yarı karanlık loşluğu fenerlerden yayınlan ışık bertaraf edemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salona girdiği esnada sanığın savunmasıyla görevli dava vekili savunmasını tamamlamıştı. Yürütülmekte olan muhakemeyi görmek üzere gelmiş bulunan halk dava vekilinin savunmasını dikkatle dinlemekte ve muhakeme üç saatten beri devam etmekteydi. Üç saatten beri bu halk, gayet mahir veya son derece ahmak meçhul bir şahsın, müthiş bir adamın, bir sefilin, garip bir benzerliğin acı ızdırabı altında ezilmekte olduğunu seyrediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki bu adamın Pierron’un bahçesindeki yaşlanmış bir elma ağacından bir dal kopararak kırda gezindiği esnada yakalanmış bir serseri olduğu biliniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam kimdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu konuda tahkikat yapılmış, şahitler dinlenmiş, hepsinin ifadesi yekdiğerininkine mutabık düşmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı ise, itham-namesinde diyordu ki:</span></p>
			<p class="tp-sb"><span class="Normal char-style-override-1" xml:lang="tr-TR">- “Elimizde bulunan adam yalnız âdi bir meyve hırsızı, bir yağmager değildir. Tersane zindanına girmiş, oradan kaçmış bir suçludur. Müthiş bir hayduttur. Eski mahkûmlardan tehlikeli bir adamdır. Hükûmet sekiz seneden, yani Toulon tersanesinden kaçtığı vakitten beri kendisini aramaktaydı. Hapishaneden çıkar çıkmaz silahlanmış, umumî caddelerden birinde Savoyardlı Küçük Gervais adlı bir çocuğun parasını gasp edip çalmıştır. Bu gasp ve hırsızlık, Ceza Kanununun 383’üncü maddesini ilgilendirmektedir. Benzerlik maddesi halledilip açıklığa kavuşturulduktan sonra bu fiilinin cezası talep ve iddia olunacaktır. Bu adam yeni bir hırsızlıkta daha bulunmuştur. Bu, vukuat-ı mükerrere’den (tekrar tekrar işlenen suçlardan) olup bunun cezasının tayinini talep ve iddia ederiz. Bunu müteakip eski fiilinin cezasının yenilenmesi ve belirlenmesi talep olunacaktır.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şekilde yapılan suçlamaya, gösterilen şahitlere karşı sanık şaşırmış görünüyordu. Hakkında öne sürülen suçlamaları reddedip çürütmek için bir takım tavır ve hareketlerde bulunuyor, bazen susmayı tercih ederek tavana bakıyordu. Zahmetle söz söylüyor, zorlukla cevap veriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber yapılan suçlamaların hepsini kesinlikle red ve inkâr ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş düzenine girmiş bir saf şeklinde tertiplenmiş bir takım zekâ ve fetanet ustalarına karşı bir budala, kendisini yakalayarak ortaya almış olan bu topluluğa karşı da bir yabancı gibi durmaktaydı. Maamafih geleceği tehlike altındaydı. Benzerlik maddesi ise gittikçe kuvvet kazanmakta ve tahakkuk etmekteydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Halk ise bu heyecanlı sahne karşısında sanığın üzüntü ve ızdırabından daha fazla bir endişe ve ızdırapla, durumun gidişine bakıp duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herhalde mahkûmiyeti, hele Küçük Gervais olayı ile benzerlik maddesi de halledilerek aranılan adam olduğu tahakkuk ettiği takdirde, idam cezası bir emrivaki halini alacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam nasıl bir adamdı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genel durumunda gözlemlenen bu miskinlik ve budalalık neden ileri geliyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eblehliği, yoksa bir hilekârlık mıydı? Her şeyi anlıyor muydu? Yoksa hiçbir şeyi anlamıyor muydu? Buna benzer sorular yalnız halkın değil, belki hâkim heyetinin bile zihnini işgal ediyordu. Bu davada entrikadan, dehşetten bir eser olduğu kokusu alınıyor ve hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşlenen suç yalnız muğlak olmakla kalmıyor, karanlık ve sırlarla dolu görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dava vekili, taşralı üslubuyla oldukça düzgün ve akıcı bir konuşma ile savunmasını yaptı. Zaten Paris, Romorantin ve Montbrison mahkemelerinde de dava vekilleri böyle akıcı ve belagatli konuşmalarla savunma yaparlardı. Günümüzde bu savunma lisanı klasik derecesindedir ve resmî unvan taşıyan hatipler tarafından kullanılmaktadır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu lisanda bir selislik ve hoşluk bulunduğu sanıldığından uygun görülmektedir. Bu lisanda koca’ya </span><span class="Normal-i char-style-override-1" xml:lang="tr-TR">zevc</span><span class="Normal char-style-override-1" xml:lang="tr-TR">, bir kadına </span><span class="Normal-i char-style-override-1" xml:lang="tr-TR">zevce</span><span class="Normal char-style-override-1" xml:lang="tr-TR">, Paris’e </span><span class="Normal-i char-style-override-1" xml:lang="tr-TR">sanayi ve medeniyet merkezi</span><span class="Normal char-style-override-1" xml:lang="tr-TR">, kral’a </span><span class="Normal-i char-style-override-1" xml:lang="tr-TR">monark</span><span class="Normal char-style-override-1" xml:lang="tr-TR"> yani hükümdar, </span><span class="Normal-i char-style-override-1" xml:lang="tr-TR">monsenyör piskopos</span><span class="Normal char-style-override-1" xml:lang="tr-TR"> yerine </span><span class="Normal-i char-style-override-1" xml:lang="tr-TR">aziz ruhanî reis</span><span class="Normal char-style-override-1" xml:lang="tr-TR">, müddeiumumî (savcı) yerine </span><span class="Normal-i char-style-override-1" xml:lang="tr-TR">suçlamaların beliğ tercümanı</span><span class="Normal char-style-override-1" xml:lang="tr-TR">, mürafaa’ya (duruşmada verilen karşılıklı ifadelere) </span><span class="Normal-i char-style-override-1" xml:lang="tr-TR">kulağa hoş gelen telaffuz şivesi</span><span class="Normal char-style-override-1" xml:lang="tr-TR">, XIV. Louis’nin asrına, </span><span class="Normal-i char-style-override-1" xml:lang="tr-TR">büyük asır</span><span class="Normal char-style-override-1" xml:lang="tr-TR">, tiyatro’ya </span><span class="Normal-i char-style-override-1" xml:lang="tr-TR">Melpomena’nın mabedi</span><span class="Normal char-style-override-1" xml:lang="tr-TR">, “tahtı süsleyen hükümdar ailesi” yerine </span><span class="Normal-i char-style-override-1" xml:lang="tr-TR">krallarımızın muazzam nesli</span><span class="Normal char-style-override-1" xml:lang="tr-TR">, konser yerine </span><span class="Normal-i char-style-override-1" xml:lang="tr-TR">musiki şöleni</span><span class="Normal char-style-override-1" xml:lang="tr-TR">, bir garnizon kumandanına </span><span class="Normal-i char-style-override-1" xml:lang="tr-TR">ünlü savaşçı ki…,</span><span class="Normal char-style-override-1" xml:lang="tr-TR"> üniversite öğrencilerine </span><span class="Normal-i char-style-override-1" xml:lang="tr-TR">yeni filizlenen rahipler</span><span class="Normal char-style-override-1" xml:lang="tr-TR">, gazete sahifelerinde rastlanan hatalara </span><span class="Normal-i char-style-override-1" xml:lang="tr-TR">bu yayın organı sütunlarında zehir damlatan düzmeceler</span><span class="Normal char-style-override-1" xml:lang="tr-TR"> gibi deyimler ve nitelemeler kullanılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanığın dava vekili ilk iş olarak elma hırsızlığını savunma konusunda gerekli açıklamaları verdi. -Bunun talakat ve belagati, Bossuet’nin bir cenaze töreninde tavuktan bahsederek herkesin hoşnudluğunu kazanmasına benziyordu!- Bu hırsızlığın maddeten ispat edilemediğini ve kesinlikle Champmathieu olduğunda ısrar eden müvekkilinin bahçe duvarından atladığının ve elma dalını kestiğinin hiç kimse tarafından görülememiş olduğunu söylüyordu. Gerçekten elinde elma ağacının dalı bulunduğu halde yakalanmış, fakat müvekkili bunu kırılmış bir halde yerde bulup almış. Bunun aksi ne ile ispat olunuyordu? Şüphesiz dal, duvardan atlanarak ağacından koparılmış ve faili tarafından yere atılmış, fakat fail sonra ortadan kaybolmuş; buna rağmen bu hırsızlık meselesinin elbet asıl bir faili vardı. Ama bu failin müvekkili olduğu hangi delillere dayanılarak söyleniyor? Kendisinin eski mahkûmlardan bulunması buna sebep tutuluyor! Dava vekili, müvekkilinin tersane zindanına girmiş olduğunu kesinlikle red ve inkâr etmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık Champmathieu Faverolles’de ikamet etmiş ve orada bağ budayıcılığı yapmış. Champmathieu adının da Jean Mathieu’dan bozma olması hatırlanabilir. Bunlar hakikatti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber ortada dört şahit vardı ki, bunlar Champmathieu’nün tersane zindanında bulunduğunu ve adının da Jean Valjean olduğunu tereddütsüz söylüyor ve ispat ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu delillere karşı dava vekili bir şey diyemiyor, yalnız müvekkilinin inkârını öne sürüyordu. Farz edelim ki, Jean Valjean olduğu ispatlandı. Jean Valjean olmasıyla elma hırsızı olması neden gereksin? Bu, faraziye olabilir, fakat delil olamazdı. Sanığın bir kusuru vardı ki, dava vekili de bunu zımnen itiraf ve teslim ediyordu. Bu da her şeyi kesinlikle ret ve inkâr etmesinden ibaretti. Son noktayı itiraf etmesi ise, belki daha iyi olur, hakkında merhamet edilmesine faydası dokunurdu. Dava vekili bu yönü kendisine anlatmış, sanık kabul etmemiş. Her şeyi ret ve inkâr etmekle kurtulmanın kabil olacağına inanmış. Bu bir haksızlıktı. Lakin öyle bir zekâdan daha fazla bir şey beklenemezdi. Çünkü kendisinin âdeta bir budala olduğu açıkça görülüyordu. Zindanda uzun müddet devam eden bedbahtlık, zindan dışında ise karşılaştığı onca sefalet kendisinde bir ahmaklık ve eblehlik hâsıl etmişti. Bu yüzden kendisini hakkıyla savunamıyordu. Bu durumu ise kendisinin mahkûm olmasını icap ettiremezdi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Gervais meselesine gelince: Dava vekili bu meseleyi davaya dâhil edilmemesi sebebiyle savunmaya gerek görmüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Savunmasının sonunda dava vekili müvekkilinin Jean Valjean olduğu belirlendiği takdirde hafif bir ceza ile cezalandırılmasını talep ve rica ediyordu. Olay, vukuat-ı mükerrere olduğu dikkate alınarak hesap edilirse mahkûmiyeti muhakkaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı, dava vekilinin bu savunmasına şiddetle mukabelede bulundu. Zaten savcıların bu hali malumdur. Savcı savunmanın dürüstlüğünü tebrik edilmeğe değer bulmakla beraber, bundan ustalıklı bir şekilde faydalandı. Dava vekilinin itiraf ettiği noktaları sanık için bir saldırı noktası olarak aldı ve uzun uzadıya analizler yaptı. Sanığı, Jean Valjean olarak kabul etmiş görünüyordu. Bu nokta, kendisi için kuvvetli bir dayanma noktasıydı. Evet, bu adam Jean Valjean’dı. Başka delillere lüzum gerektirmiyordu. Bu noktada savcı özel bir ustalıkla sözü suçların işleniş sebeplerine ve kaynaklarına kadar intikal ettirdi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Quotidienne</span><span class="Normal char-style-override-1" xml:lang="tr-TR"> ve </span><span class="Normal-i char-style-override-1" xml:lang="tr-TR">Oriflamme</span><span class="Normal char-style-override-1" xml:lang="tr-TR"> gazetelerinin kendisi hakkında yürütmüş oldukları tenkitlere zımnen mukabelede bulundu. Ahlak ve cinayet üzerine olan düşüncelerini öne sürdü. Öne sürdüğü değerlendirmeler tamamıyla sanığın aleyhine çıkıyordu. Karşı koymasına ta esastan başlamıştı. Sonunda sözü Jean Valjean üzerine intikal ettirdi. Bu Jean Valjean kim ve nasıl bir adamdı? Buna cevap olarak ateş saçan bir ejder olduğunu bildirdi. Bu türlü nitelemeler Theramena’nın hikâyesinde vardı ki; trajedi için faydasız olmakla beraber adliye mahkemelerinde pek çok işe yarıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı, uzun uzadıya davanın analizini yaptıktan ve kanun nazarında zanlının mahkûmiyetini gerektirecek derecede şiddetli değerlendirmelerde bulunduktan başka, ertesi günü eyalet gazetesinde yayınlanarak heyecanı artırsın diye bazı nitelemelerde bulundu: </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu öyle bir adamdır ki… serseri, dilenci kılıklı, varlığını idame ettirmekten ve geçimini sağlamaktan mahrum olup daima suç işlemeyi alışkanlık edinmiştir. Zindana girmiş olduğu halde aklı başına gelmemiş ve ders almamış olduğu Küçük Gervais olayıyla tesbit edilmiştir. Bundan başka duvar atlamak suretiyle hırsızlık suçu işliyor ve çaldığı şey elinde bulunduğu halde yakalanıp tevkif ediliyor. Bu adam her şeyi inkâr ediyor. İsmini bile söylemeyip gizliyor. Elimizdeki yüzlerce delil yanında dört şahit kendisini tanıyor. Bunlardan biri Polis Müfettişi Javert’dir. Diğerleri de zindan arkadaşlarından ve eski mahkûmlardan Brevet, Chenildieu ve Cochepaille’dır. Bütün bu deliller ve beyanlara karşı inkârdan başka ne ispatı ve ne de şahidi var. Şahitlerin varlığı ve ifadeleri bu konuda ceza verilmesi için yeterlidir. Hâkim efendiler, belirttiğim ve öne sürdüğüm bunca delillere karşı sanığın mahkûmiyetini talep ederim…”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı akıcı bir dille iddiada bulunuyor ve sanık ise ağzı açık olarak bir nevi hayret içinde bu ifadeleri dinliyordu. Bir adamın bu derece nasıl söz söyleyebildiğine şaşıyordu. Suçlamanın şiddetli ve etkili noktalarında ise fırtınaya tutulmuş gibi başını iki tarafa sallıyor ve bu hareketi, üzüntülü ve suskun bir ret ve inkârı belirtmiş oluyordu. Suçlamanın başlangıcından beri hep bu harekette bulunmakla yetiniyordu. İki üç defa dinleyenlerden yakınında bulunanlar, onun yavaşça “Bu şeyler hep Mösyö Baloup’dan sorulmadığı için böyle oluyor!” dediğini işitmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı, sanığın halindeki eblehliğe aldanmamalarını ve bunun sırf bir hileden ibaret olduğuna hâkim heyetinin nazar-ı dikkatini çekti; bu hareketin hükûmet ve adliye görevlilerini kandırmak ve inandırmaktan başka bir sebebe dayanamayacağını sözlerine ekledi. Küçük Gervais meselesinde kayd-ı ihtiyatiye belirttikten sonra sanığın şiddetle cezalandırılmasını talep etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu dakikada bu ceza, müebbed kürek cezasından ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık vekili ayağa kalkarak savcıyı ve iddia-namesini meth-ü sena suretiyle, gücü yetebildiği kadar mukabelede ve savunmada bulunmuşsa da önemli görülmedi. Dava kaybediliyor, mahkûmiyet muhakkak gibi görünüyordu.</span></p>
		</div>
	</body>
</html>