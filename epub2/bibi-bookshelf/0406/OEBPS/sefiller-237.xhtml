<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-237</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-4-8-9"><span class="numara-alt char-style-override-1">Strateji ve Taktik</span></p>
			<p class="tp-1"><span class="Normal char-style-override-1" xml:lang="tr-TR">Ansızın çıkan bir gürültü Marius’un dikkatini çekti. Viranenin birdenbire kapısı açılmıştı, gürültünün sebebi buydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük kız kapının eşiğinde göründü. Ayağında çamurlu kaba erkek kunduraları vardı. Üzerinde kadınların ve rahiplerin giydikleri kolsuz ve geniş bir tür eski giysi (harmani) bulunuyordu ki, Marius bunu bir saat evvel görmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız kapıyı iterek içeri girdi. Nefeslenmek için bir an durdu. Çünkü süratle yol yürüyenler ve uzaktan gelenler gibi solumaktaydı. Sonra bir sevinç ve zafer çığlığı atarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geliyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızın babası olan içerideki adam gözlerini ve annesi olan kadın ise başını çevirdi. Yataktaki küçük kız asla kımıldanmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim geliyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayırsever mösyö mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Saint Jacques Kilisesi’nin hamisi ve hayırhahı olan mösyö mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O ihtiyar mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buraya geliyor, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni takip ederek geliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Emin misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eminim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi? O ihtiyar buraya mı geliyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Araba ile geliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Araba ile öyle mi? Demek ki mösyö bir Rothchild</span><span class="dipnot"><a class="footnote-link" href="#footnote-233-97" id="footnote-233-97-backlink">97</a></span><span class="Normal char-style-override-1" xml:lang="tr-TR"> ha?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba ayağa kalktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geleceğinden nasıl emin olabiliyorsun? Mademki araba ile geliyor, o halde sen nasıl olup da ondan evvel buraya gelebiliyorsun?  Bari kendisine adresimizi doğru olarak verebildin mi? Sağ kol üzerindeki koridorun sonundaki kapı olduğunu söyledin mi? Çünkü aldanmaması lazım. Kendisini kilisede bulabildin mi? Gönderdiğim mektubu okudu mu? Sana ne dedi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan koşarak kiliseye gittim. O her zamanki yerindeydi. Saygıyla yanına sokuldum ve yazdığımız mektubu verdim. Mektubu alıp okudu. Ve bana dedi ki: “Nerede ikamet ediyorsunuz?” Kendisine “Mösyö, sizi ikametgâhımıza kadar götüreyim.” dedim. O dedi ki: “Hayır, siz bana adresinizi bildiriniz. Ben bir arabaya biner gelirim. Siz evinize girerken ben de size yetişip gelirim. Siz şimdi gidiniz.” Bunun üzerine burayı tarif ettim. Önce biraz tereddüt etti. Sonra “Ne beis var; giderim!” dedi. Dua bitince kızıyla beraber kiliseden çıktığını ve bir arabaya bindiklerini gördüm. Kendisine sağ kol üzerinde en sondaki kapının odamızın kapısı olduğunu iyice tarif ettim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O da geleceğini söyledi, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet bindiği arabayı Petit-Ban-quier sokağında görünce koşmağa başladım. Bu sebeple ondan evvel geldim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O gördüğün arabanın onun arabası olduğunu nerden anladın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü arabanın numarasına dikkat etmiştim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bindiği arabanın mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaç numara?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- 440.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aferin, sen zeki bir kızsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız cüretkârca babasına baktı. Ayaklarındaki kundurayı göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zeki bir kız ha! Bu doğru olabilir. Fakat bu kunduraları bir daha giymeyeceğim. Artık istemiyorum. Evvela sağlık, ikinci olarak temizlik ve paklık açısından. Her halde çıplak ayak gitmek daha iyidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yumuşak ve tatlı bir sesle:) Haklısın. Fakat çıplak ayak gidersen kiliseye komazlar seni. Çamurlu ayaklarınla içeri nasıl girebilirsin? Fukaraların da kunduruları bulunması gerekiyor. (Acılı bir üslupla:) Yoksa Tanrı Baba’nın evine sokmazlar seni! Orası saygı gerektiren bir yerdir. (Zihnini şiddetle uğraştıran konuya dönerek:) Geliyor ha?  Onun buraya geleceğinden eminsin ha?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Nerdeyse gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba bulunduğu yerde doğruldu. Yüzünde sevinç ve neşe izleri görüldü. Karısına bağırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak, karı! İşitiyor musun? Hayırsever mösyö buraya geliyor. Çabuk ol, kalk ateşi söndür. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulunduğu yerde uyuşup kalmış olan kadın kımıldanmadı. Bunun üzerine baba ocakta bulunan toprak tencereyi alarak içindeki su ile ateşi söndürdü. Sonra büyük kızına hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen sandalyenin hasırını sök!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız bu sözden bir şey anlayamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O adam bir tekme vurarak sandalyenin hasırını söküp çıkardı. Bacağı hasırdan geçerek öteden çıkmıştı. Bacağını sandalyeden çekip çıkardı. Sonra kızına sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Soğuk var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok soğuk! Kar yağıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba, pencere yakınındaki yatakta bulunan kıza müthiş bir sesle bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çabuk, yataktan çık. Sen hiçbir iş görmez misin? Kalk, camlardan birini kır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk bir şey anlamadı, olduğu yerde hareketsiz bakakaldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba tekrar etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Duymadın mı? Sana bir cam kır diyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk korkulu ve ürkek vaziyette ayağa kalktı. Cama yumruğuyla vurdu. Cam kırıldı. Camın şıngırtıları işitildiği sırada parçaları da aşağı düştü. Baba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek güzel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada yüzünde bir abusluk ve vahşet belirdi. Hızla odanın dört bir tarafına göz gezdirdi. Bu sırada baba, savaş başlayacağı için son hazırlıklarda bulunan bir kumandan gibi hareket ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar ses çıkarmamış olan kızların anası ayağa kalkarak ağır bir seda ile dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sevgilim, ne yapmak istiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen yat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herifin bu andaki sedası, tavır ve hareketi karşı koyulacak gibi değildi. Bu sebeple kadın herifin verdiği emre itaat ederek yataklardan birinin üzerine atıldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada köşelerden birinde bir hıçkırık işitiliyordu. Herif bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var, ne oluyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük kız, büzülüp kalmış olduğu köşeden çıkmadan, kana boyanmış elini babasına uzatarak gösterdi. Yumruğuyla camı kırarken elini kestirmişti. Annesinin yatağı yanına giderek korkusundan sesini çıkarmamağa gayret ediyor, fakat ağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman kalkıp bağırmak nöbeti kadına gelmişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsun ya, yaptığın budalalıklar yüzünden kızın eli bak ne oldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu daha iyi! Camı öyle özellikle kırdırdım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl? Daha iyi mi?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sus! Serbestçe konuşmaktan seni men ediyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle dedikten sonra vücudunu örten kadın gömleğinin bir tarafından bir parça yırttı. Yırttığı parçayı kızın eline sardı. Sonra yaptığından memnun olmuşçasına gülmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte gömlek de yırtılarak diğerlerine uygun hale geldi. Şimdi böyle lazım. Her şey harap olmalı. Her yer viran görünmeli. Biz de bu sırada birer sefil olmalıyız. Öyle gerekiyor…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buz gibi soğuk bir rüzgâr kırılan camdan içeri girmeğe başladı. Dışarıdaki sis içeri giriyor, görülmez bir el ile atılan ince pamuk gibi odayı kaplıyordu. Camı kırılan pencereden dışarıda yağan kar görünüyordu. Bir gün evvel güneşin geleceğini haber verdiği soğuk bu suretle gerçekten gelmiş bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herif yapılacak bir şeyi unutup unutmadığını anlamak için tekrar dikkatle etrafına bakındı. Eski bir küreği alarak biraz evvel söndürmüş olduğu odunları külle tamamen örtüp sakladı. Sonra sırtını ocağa dayayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık o hayırsever mösyöyü kabul edebiliriz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-97-backlink" id="footnote-233-97">97</a><span class="Normal char-style-override-1" xml:lang="tr-TR">	O tarihlerde, hatta daha sonraları da Avrupa ve Amerika’da tanınmış ve tanınacak ünlü bir Yahudi sermayedar. </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>