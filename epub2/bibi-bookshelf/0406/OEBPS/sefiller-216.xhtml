<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-216</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-4-6-1"><span class="numara-alt char-style-override-1">Alaycı Lakap ve Aile İsimleri Nasıl Oluşur?</span></p>
			<p class="tp-1"><span class="Normal char-style-override-1" xml:lang="tr-TR">O tari</span><span class="Normal char-style-override-1" xml:lang="tr-TR">hte Marius orta boylu, gayet siyah ve sık saçlı, iyi bir delikanlıydı. Zekâ belirtisi olan açık bir alnı vardı. Burnunun delikleri ise her şeyden çok çabuk etkilendiğini gösterecek surette açıktı. Hali tavrı sakin ve samimi, özellikle düşünceli ve masum yüzünde yüceliğin bir takım izleri görülüyordu. Yüzünün şeklinde ve hatlarında uygunluk ve düzgünlükten başka, Almanlara mahsus olduğu halde Alsace-Lorraine üzerinden Fransızların çehrelerine de geçmiş olan bir hoşluk ve incelikle Romalılar arasında Sikambrileri belirleyen ve onları Leonin veya Aquilin ırkından ayıran bir değirmilik görülürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatının öyle bir çağında bulunuyordu ki, düşünceli insanların o devrede, fikirleri birbirine hemen hemen eşdeğer iki şeyden yani suskunluktan ve saf bir sadelikten teşekkül eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ciddi ve mühim bir iş çıktığında budala olmak için gereken nitelikleri tamamıyla taşır görünürdü. Fakat fikrinin anahtarını bir kere daha çevirince zekilik ve yüceliğin beden kazanmış bir şekli kesilirdi. Tavır ve hareketleri ihtiyatkârca idi. Aynı zamanda soğukça, fakat itaatkârca ve mahcupça idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ağzı gayet hoş olup dünyanın en güzel renkli dudaklarına ve en beyaz dişlerine sahipti. Yüzündeki ciddiyeti tebessümü gölgelerdi. Bazı zamanlarda vakarlı alnıyla latif tebessümü arasında bir aykırılık görünürdü. Gözleri küçük fakat bakışı büyüktü. Zaruret ve sefalet içine düştüğü zamanlarda bile genç kızların kendisine baktıklarının farkına varmıştı. O zamanlarda kalbi buzlaşmış halde ya gizlenerek veya kaçarak kurtulurdu. O kızların kendisinin pejmürde kıyafetine bakarak güldüklerini zannederdi. Hâlbuki kızlar onun yakışıklılığına ve hoşluğuna bakıyorlardı. Delikanlının hayali zihinlerine işliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Delikanlı ile genç ve güzel kadınlar arasında sessizce geçen bu art niyetli araştırıcılık, onu vahşi yapmıştı. O kızlardan, kadınlardan hiçbirini seçemiyor, tam aksine onlardan çekinerek kaçıyordu. Bu suretle kayıtsızlıkla -Courfeyrac’ın tabiriyle hayvanca- yaşıyordu. Courfeyrac kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boş yere saygıdeğer olmağa çalışma. (Gençler arasında hukuk ve kardeşliğin icaplarından olarak birbirlerine senli-benli hitap ediyorlardı.) Azizim, sana bir öğüt vereyim: Kitapları az oku da biraz da yosmalara bak! Bunların da kendilerine göre tatlı halleri vardır. Marius, ben sana doğrusunu söyleyeyim: Sen böyle kaçtıkça ve onlara bakarak utanıp kızardıkça âdeta hayvan olacaksın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir başka defa Courfeyrac kendisine rastladığında şöyle demişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- </span><span class="Normal-i char-style-override-1" xml:lang="tr-TR">Bonjour,</span><span class="Normal char-style-override-1" xml:lang="tr-TR"> rahip efendi!</span><span class="dipnot"><a class="footnote-link" href="#footnote-233-90" id="footnote-233-90-backlink">90</a></span><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac kendisine bu hususa dair bir değerlendirmede bulunduğu zaman, Marius kadınlardan bir hafta boyunca daha da çok kaçardı. Hatta ihtiyar kadınlara bile bakmaktan çekinir ve Courfeyrac ile görüşmekten de kaçınırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bu geniş alanda Marius’un kaçmadığı iki kadın vardı. Bunlara da kadın denemezdi. Eğer biri çıkıp da kendisine bunların kadın olduğunu söylemiş olsaydı hiç şüphe yok ki şaşırırdı. Bu kadınlardan biri Marius’un odasını süpüren ihtiyar kadındı ki, bunun hakkında Courfeyrac şu değerlendirmeyi yapıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius, hizmetçisi olan kadının sakalı olduğunu görünce sakal bırakmıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kadınlardan ikincisi bir küçük kızdı ki, onu sık sık gördüğü halde asla dikkat edip bakmazdı.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir seneden fazla zamandan beri Marius, Luxemburg’un tenha sokaklarından birinde bir adamla pek genç bir kıza rastlıyordu. Bunlar her zaman tahta bir sıra üzerinde yan yana oturuyorlar ve meydanın en tenha yerini, L’Ouest sokağının köşesini seçiyorlardı. Gözleri ruhlarına baktığı halde insanların gezintilerine karışan tesadüf, Marius’u bu yola sürüklüyor ve hemen her gün denecek kadar ona bu adamla genç kızdan ibaret çifti gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkek altmış yaşlarında tahmin edildiği halde üzgün ve ciddi görünüyordu. Vücudu, hali tavrı sağlamdı ve hizmetten çekilmiş savaşçılar gibi gayet yorgun bulunduğunu gösteriyordu. Bir madalyası bulunsaydı Marius onun eski bir subay olduğuna hükmedecekti. Gayet yumuşak göründüğü halde vakurdu. İnsan yanına sokulmağa cesaret edemezdi. Bu adam başını kaldırıp da kimseye bakmazdı. Mavi bir pantalonu, aynı renkte ceketi, daima yeni görünen kenarları geniş bir şapkası, siyah bir boyun bağı ve kalın bir bezden yapılmış beyaz ve temiz bir gömleği vardı. Hafifmeşrep kadınların biri günün birinde bu adamın yanından geçerken:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte, karısının ölümüyle yalnız kalmış, gayet düzgün ve temiz bir adam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti. Saçları tamamen ağarmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adama refakat eden genç kız on üç on dört yaşlarında görünüyordu. İkisi de daima o sıra üzerinde otururlardı. Genç kız çirkin denecek kadar zayıf ve çekicilikten uzak olup yalnız gözleri güzel gibi görünüyordu. Göze hoş gelmeyen bir özgüvenle çoğunlukla yukarıya bakıyordu. Hal ve tavrına bakılırsa manastır okullarından çıkmış sanılırdı ve aynı zamanda hem genç hem ihtiyar görünüyordu. Siyah merinos kumaşından fena bir şekilde kesilip dikilmiş olan bir elbisesi vardı. Görünüşe bakılırsa baba ile kız oldukları anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, iki üç gün, henüz ihtiyar denemeyecek olan bu adamla henüz bir genç kız olmayan bu küçük kıza dikkatle baktı. Sonra dikkat etmemeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O adamla o kıza gelince: Marius’u görmemiş gibi görünüyorlardı. Kız neşeli ve şen bir edayla daima yanındaki adamla konuşuyordu. O adam ise daima az konuşuyor ve yanındaki kıza gayet rahîm ve şefkatli bir baba gibi gözlerini dikip bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, elinde olmadan bu adamla genç kızın bulundukları yolda gezinmeyi alışkanlık haline getirmişti. Onları her zaman orada bulurdu. İş nasıl oluyordu, bunu tarif edelim: Marius daima bunların oturdukları sıranın karşısından geliyor ve bütün yol üzerinde dolaşıyordu. Yolun bir ucundan diğerine gidip gelirken onların önünden geçmek icap ediyordu. O da, yolda gezindikçe onların önünden geçiyordu. Gezinmek üzere çıktığı zamanlar bu şekilde o yol üzerinde beş altı defa gidip gelirdi. Haftada beş altı defa gezintiye çıktığı halde henüz kendisiyle onlar arasında selamlaşmak suretiyle olsun azıcık bir aşinalık hâsıl olmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamla yanındaki kız nazar-ı dikkatlerden kaçıyor gibi görünüyorlardı. Bu hale rağmen gezinmek için oraya gelen beş altı öğrencinin dikkatini çekmişlerdi. Bu öğrencilerin bazıları derslerden ve bazıları biraz bilardo oynadıktan sonra oraya gidip gezinti yaparlardı. İkinci takımdan olan Courfeyrac da öğrenciler arasında bulunuyordu. Courfeyrac da o adamla o genç kızı görmüş ve hallerine dikkat etmişti. Kızı çirkin görünce bir daha bakmamağa başlamıştı. Onlara dair nükteli bir söz söyleyerek yanlarından uzaklaşmıştı. İhtiyarın saçları beyaz olduğundan ona Mösyö Leblanc(=Ak Bey) ve kızın elbisesi baştan ayağa siyah olduğundan Matmazel Lanoire(= Kara Kız) adını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kimse onların isimlerini bilmediğinden bu lakaplar âdeta isimleri yerine geçmişti. Öğrenciler: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte Mösyö Leblanc sırası üzerinde oturuyor! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Derlerdi. Marius da diğerleri gibi bu adama Mösyö Leblanc demeyi uygun bulmuştu. Biz de hikâyeyi naklettiğimiz esnada kolaylık olsun diye bu öğrenciler gibi o ihtiyara Mösyö Leblanc adını vereceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, ilk sene hemen her gün aynı saatte o adamla o genç kıza tesadüf etmişti. O adamdan hazzetmişse de kızı biçimsiz bulmuştu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-90-backlink" id="footnote-233-90">90</a><span class="Normal char-style-override-1" xml:lang="tr-TR">	Bilindiği üzere rahiplikte maksat dünyadan vazgeçmek yani dünyevi işlerle alakalardan ebediyen el çekmektir. Courfeyrac burada ‘rahip’ sözüyle, Marius’un kızlara ve kadınlara bakmadığı için dünya ile ilgili işlerden el çekmiş olduğunu vurgulamak istemiştir. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>