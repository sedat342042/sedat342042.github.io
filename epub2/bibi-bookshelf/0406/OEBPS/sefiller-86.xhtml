<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-86</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-3-1-2"><span class="numara-alt char-style-override-1">Hougomont</span></p>
			<p class="tp-1"><span class="Normal char-style-override-1" xml:lang="tr-TR">Hüzün verici bir manzarası olan Hougomont, Avrupa’nın “Büyük Baltacı” ünvanıyla nitelediği Napoleon’un Waterloo muharebesinde ilk zorluklarla karşılaştığı ve engellere çarptığı yer olduğu gibi, baltasının altına ilk rast gelen budak da burasıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burası evvelce büyük ve mükemmel bir saray olduğu halde bugün bir çiftlikten başka bir şey değildir. Bu malikâne Somerel derebeyi Hugo tarafından kurulmuştur ki, Villiers’deki altıncı kilise papazlığı vakfını kuran ve varidatını sağlayan adam da budur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kapıyı itti. Kapının dehlizi altında bulunan eski bir kalista</span><span class="dipnot"><a class="footnote-link" href="#footnote-233-27" id="footnote-233-27-backlink">27</a></span><span class="Normal char-style-override-1" xml:lang="tr-TR">yı dirseğiyle iterek avluya girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu avluda gözüne çarpan ilk şey, on altıncı asırda yapılıp etrafı haraba yüz tutmuş olan kemerli bir kapı oldu. Torunlara yadigâr kalmağa değer bulunan mimarlık ve oymacılık eserleri fikri, ekseriya harabeliklerin seyrinden ve manzarasından doğar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kemerin yanındaki duvarda başka bir kapı daha vardır ki, bunun taşları IV. Henri devrinin mahsulü olduğu düşünülür. Bu kapıdan içinde meyveli ağaçlar bulunan bir bahçenin ağaçları görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ikinci kapının yanında bir ocak deliği ile kazmalar, kürekler, yük arabaları, kapak taşı ile demirden çıkrığı bulunan eski bir kuyu, öteye beriye sıçramakta olan bir piliç, ara sıra kabaran bir hindi, üzerinde çanı bulunan küçük bir mabet, bu mabedin duvarı üzerine salınmış bir armut ağacı görülür. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon Bonaparte için zapt edilmesi gereken bu avlu ve muhteviyatı işte bundan ibarettir. Eğer bu küçük yeri bir kere elde edebilse, sanki bütün dünya onun olacaktı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tavuklar, avlunun toprağını ayaklarıyla didiklemekte ve İngilizlerin yerine geçen ve ara sıra dişlerini gösteren iri bir köpeğin hırıltısı da işitilmekteydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İngilizler, burada hayret edilecek ve övülecek bir harekette bulunup Cooke adındaki kişinin emir ve kumandasında bulunan dört bölük muhafız askeri, bir ordunun yedi saat devam eden saldırılarına ve şiddetli baskısına karşı direnmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hougomont harita üzerinde mevcut binalarıyla genel görünümü ve alanının resmi, bir köşesi kesilmiş muntazam olmayan bir nevi dikdörtgene benzemektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şehrin güney kapısı kesilmiş köşeye tesadüf edip, mevcut gayet muhkem bir duvar koruyordu. Şehrin biri güneyde, diğeri kuzey tarafında bulunan iki kapısı vardı. Güney kapısı sarayın ve kuzey kapısı ise çiftliğin kapılarıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş çıktığında Napoleon Bonaparte buraya kardeşi Jérome’u gönderdi. Jérome’un kumandası altında Guilleminot, Foy ve Bachelu tümenleri vardı. Bu tümenler şiddetle taarruz etmişler, hatta daha sonra bütün Reille kıtaları da takviye olarak gönderildikleri halde, bir başarı sağlayamamışlardır. Mağlup oldular. Kellermann’ın bütün gülleleri, zikrettiğimiz bu metin ve sağlam duvara karşı harcanıp heba ediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuzeyden saldıran Bauduin alayı, Hougomont’u sıkıştırmak için yeterli miktarda olmadığı gibi, Soye alayı da güneyden taarruz etmiş ve kısmen yarabilmiş, fakat yine de zabta muvaffak olamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çiftliğe ait binalar, güneydeki avlu ile çevrilmiştir. Fransızlar tarafından kırılan kuzey kapısının bir parçası duvar üzerinde asılı durur. Bu kapı parçası, iki kirişe çivilerle tutturulmuş dört tahta parçasından ibarettir. Üzerinde harp silahlarının tahrip izleri görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransızlar tarafından tahrip edilen kuzey kapısının duvarında bulunan ve bu kısımdaki avlunun bitiminde asılı duran yarı açık çerçeve yerine bir top konulup yerleştirilmiştir. Duvarda açılmış olan bu kapı, dörtgen şeklinde olup duvarın alttaki kısmı taştan, üstteki kısmı ise tuğladandır. Kuzey avlusunu kapatan, işte bu duvardır. Kapı hemen âdeta bir araba kapısına benzer; iki geniş kanadı âdi ve kaba bir tahtadan yapılmıştır. Üst tarafı tamamen çayırlıktır. Bu giriş için yapılan çarpışmalar çok şiddetli olmuştur. Kapı üzerinde kanlı ellerin temasıyla oluşan bir sürü şekiller epeyce zaman sonra bile görülmekteydi. Bauduin, işte burada öldürülmüştür. Bu avluda el’an savaşın musibetleri görülür ve hissedilir. Savaşla ilgili bütün dehşet ve yıkım izleri görünür… Sanki savaşın çöküntüsü taşlaşmış da el’an hayat eserleri gösterip hemen ardından ölüm haline geliyor. Sanki o müthiş mücadeleler, o kanlı çarpışmalar dün olmuş gibi eserler ve belirtiler gösteriyor. Bütün duvarlar sanki ölüm halinde bulunuyor, taşları düşüyor… Kayalar bağırıyor… Her tarafta açılan delikler, delik değil sanki birer yaradırlar. Ağaçlar eğilip sallanıyorlar, titreşiyorlar, sanki buradan kaçmak istiyorlar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu avluda 1815 tarihinde şimdi olduğundan daha fazla bina mevcuttu. Yıkılan binaların enkazı bir takım yollar, köşeler ve tepeler oluşturmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngilizler burada siperlenmişlerdi. Gerçi Fransızlar da girebilmişlerse de uzun müddet duramamışlardır. Mabedin köşesinde Hougomont Şatosu’nun yegâne kalıntısı olan bir cephesi harap olmuş ve uzun müddet varlığını muhafaza edebilmişse de âdeta delik deşik bir hale gelmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şato, bir kale burcu ve mabet ise “blokus” yani bir tür istihkâm vazifesi görmüştür. Bununla beraber oradan atılıp çıkarılmışlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransızlar duvarların arkasından, buğday ambarlarının üstünden, mahzenlerin altından, baca, pencere gibi, kısaca binaların ve meskenlerin her tarafından açılan ateşe maruz kaldılar kalmaları üzerine, Karşılık olarak çalı çırpı getirip duvarları ve adamları ateşe verdiler. Top ateşine yangınla karşılık vermişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şatonun harap köşesinde demir çubuklarla mücehhez pencerelerden bakıldığında tuğladan yapılmış odalar göze çarpar ki, İngiliz askerleri buralara da sığınmışlar ve pencerelerden ateş ettikleri sırada duvarları da siper edinmişlerdir. Duvarlar âdeta tabii birer istihkâmdı. Zemin katından çatıya kadar uzanan helezoni merdiven, deniz hayvanlarının kırılmış mahfazasına benziyordu. Bu merdiven iki katlıydı. İngilizler merdivende kuşatılınca yukarı kısmında toplanmışlar ve aşağı kısmı ise kesip tahrip etmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Merdivenin basamakları geniş mavi taştan yapılmış olup ısırgan otlarının arasında bir taş yığını gibi kalmıştı. Basamaklardan henüz bir on kadarı bugün bir taraftan duvara dayalı halde göze çarpar. Basamaklardan birincisinin üzerinde bir resim mahkûktur (oyulmuştur). Basamaklar oyuklarından duvara kuvvetli bir şekilde tesbit edilmiş olup başka tarafları ise harap ve kırık bir çene kemiğine benzemiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada iki eski ağaç da göze çarpar ki, bunlardan biri ölü hale gelmiştir. Diğeri hâlâ hayatta ise de gövdesinin alt kısmından yaralanmış ve Nisan’da yine toparlanıp çiçeklenmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 tarihinden beri bu ağacın yapraklarının ve dallarının harap merdivenin içine doğru girmeğe başladığı görülmüştür. Dışında sözünü ettiğimiz olaylar geçtiği sırada mabedin içinde de kanlı çarpışmalar olmuştur. Savaştan sonra eski sükûn ve sessizliğe dönüldüğü halde mabedin içi pek garip bir görünüm kazanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kanlı çarpışmaların yapılmasından beri ne ruhanî bir âyin yapılmış ne de dua okunabilmiştir. Kaba ahşap ve ağaçlardan yapılmış mihrap, her nasılsa mevcudiyetini muhafaza edebilmiş. Mabet kireç kaymağıyla sıvanmış dört duvardan oluşmuştur. Mihrabın tam karşısına rastlayan bir kapı ve kapının iki tarafında kemerli iki pencere vardır. Kapının üzerinde tahtadan büyük bir haç ve bunun üzerinde de dört köşe bir nefeslik vardır ki, bu, bir çuvalla tıkanmıştır. Yerde köşelerden birinde camları kırılmış bir çerçeve durmaktadır. İşte mabedin içi bu durumdadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mihrabın yakınında Azize Anna’ın on beşinci asırdan kalma tahtadan heykeli çivilerle sabitlenmiş ve kucağındaki Hz. İsa’yı temsil eden çocuğun başını bir gülle alıp götürmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransızlar bir aralık mabede hâkim olmuşlarsa da daha sonra terk etmek mecburiyetinde kalmışlar ve çıkarlarken de burası yangına verilmiştir. Alevler, mabedi bir fırına çevirmiştir. Kapılar, döşemeler tamamen yanmış ve ateş, heykelin bir kısmını da tahrip ettikten sonra sönmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarlar, yazı ve resimlerle kaplanmıştır. Hz. İsa’nın ayakları altında </span><span class="Normal-i char-style-override-1" xml:lang="tr-TR">“Henquinez” </span><span class="Normal char-style-override-1" xml:lang="tr-TR">ve daha altında </span><span class="Normal-i char-style-override-1" xml:lang="tr-TR">“Conde de Rio Maior, Marques y Marquesa de Almagrao (Habana)”</span><span class="Normal char-style-override-1" xml:lang="tr-TR"> kelimeleri görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan başka bir takım Fransız isimleri de var, sonlarına ünlem konulmuş; öfke işareti. 1849’da duvarı tamir etmişler ve üzerini de kireçle sıvamışlardır. Bu mabet içinde birçok milletler, birbirlerine küfür ve hakaret ediyorlardı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mabedin kapısı önünde elinde balta bulunan bir ceset bulunmuştur. Bu, Teğmen Legros’un cesediydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabetten çıkıldığında sol tarafta bir kuyu görülür. Bu avluda bunun gibi iki kuyu vardır. Bunun kovasıyla çıkrığı yoktu. Neden yoktu? Çünkü kuyudan su çekilmiyordu. Neden çekilmezdi? Çünkü kuyu insan kemikleriyle doluydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son defa olarak bu kuyudan su çıkaran kişinin ismi Guillaume Van Kylsom’dur. Bu, Hougomont’ta oturan bir köylü olup bahçıvanlık etmekteydi. 1815 yılı Haziranının on sekizinde bu adamın ailesi, kaçıp gizlenmek üzere civardaki ormana gitmişti. Villiers Manastırı’nın etrafını kuşatan bu orman, birçok günler geceli gündüzlü dağılan bu talihsiz ahaliye güvenli bir sığınak olmuştu. Bu gün ormanda yanmış ağaç kütüklerinden kalmış bazı izler ve belirtiler, o sırada çalı çırpılar arasında titreyip durmuş olan bu biçarelerin bulundukları yerleri gösterir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Guillaume Van Kylsom’a gelince: Hougomont’da kalarak sırf “Şatoyu korumak için” mahzenlerden birine kapanmıştır. İngilizler saklandığı yeri keşfedip kendisini gizlendiği yerden çıkardılar. Savaşmakla meşgul oldukları için ara sıra kılıçlarının tersiyle vurarak korkuttukları bu adamı muhtelif hizmetlerde kullanmışlardır. Savaş sırasında susamış olan İngilizlere Guillaume su taşımıştır. Suyu, biraz evvel zikretmiş olduğumuz kuyudan çıkarırdı. Çoğu orada son yudum sularını içtiler. O kadar ölünün su içmiş olduğu bu kuyunun da sonunda ölüme mahkûm olması tabii sayılabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaştan sonra cesetlerin defnine sıra geldi. Başarının hazırlanıp kazanılmasını taciz etmek için ölümün özel bir usulü vardır ki bu da zaferden sonra veba illetini doğurmasıdır! Tifüs hastalığı da muzafferiyete bağlıdır ve böyle zamanlarda onunla beraber bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuyu derin olduğu için sonunda kabire döndürdüler. İçine alelacele üç yüz ceset koyup doldurdular. Bu cesetlerin acaba hepsi hakikaten cansız mıydı? Rivayete göre değildi. Çünkü ölülerin defnini takip eden gece, o kuyudan imdat isteyen bir takım hafif sesler işitilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kuyu, avlunun ortasında tecrit edilmiştir: Kısmen taştan, kısmen tuğladan inşa edilmiş olan üç duvar, paravana kanatları gibi kuyunun üç tarafını çevirip dörtgen bir kule şeklinde kuşatmıştır; dördüncü tarafı ise açıktır. İşte suyu bu açık taraftan taşırlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üç duvardan önündekinde bir top güllesi tarafından açıldığı sanılan gayet muntazam şekilde öküz gözüne benzeyen bir delik göze çarpar. Dörtgen şeklinde olan kulenin vaktiyle çatısı da varmış. Fakat bugün yalnız kirişleri mevcuttur. Sağ yanındaki duvarı tutup destekleyen demirler, bir haç resmi oluşturur. Eğer eğilip de bakılırsa, bakış, tuğladan silindir şeklinde karanlık bir derinlikte kaybolur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarların aşağısı ve kuyunun etrafı ısırgan otlarıyla örtülüdür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belçika kuyularının hepsinin ağzında mavi taştan geniş bir kapak bulunduğu halde bu kuyu bundan mahrumdur. Mavi kapak yerine bu kuyuya bir travers uzatılıp bunun üzerine de beş altı tane boğumlu ağaç kütüğü konulmuştur. Bu çürük ağaçlar, büyük bir iskeletin kemiklerine benzerler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuyunun ne çıkrığı, ne kovası ve ne de zinciri vardır. Yalnız taştan teknesi mevcuttur ki, yağmur sularıyla dolduğu zaman suluk hizmetini görür. Ara sıra civar ormanlardan bir kuş kuyu başına gelip bu taş teknedeki birikmiş sudan içer ve uçup gider.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu harabe içinde çiftliğin bir hanesinde el’an oturan vardır. Evin kapısı avluya bakar. Gotik tarzındaki kapının güzel kilit levhası yanında demirden yapılmış bir siyah halka bulunmaktadır. Hannoverli Teğmen Wilda çiftliğe sığınmak üzere bu halkayı tutmuş haldeyken, Fransız baltacı askerlerinden biri baltasıyla vurarak elini kesmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evde çoktan beri, vefat etmiş olan eski bahçıvan Van Kylsom’un büyük babası oturmaktadır. Saçları ağarmış bir kadın bize dedi ki: “Üç yaşında iken ben buradaydım. Benden büyük olan ablam, korkup ağlıyordu. Bizi ormana götürdüler. Ben annemin kolları arasında bulunuyordum. Herkes kulağını toprağa koyup uzaktan bir ses gelip gelmediğini dinlerdi. O zaman ben de topu taklit ederek ‘Bom! Bom!’ diye bağırırdım.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sol tarafta, avlunun bir kapısı vardır. Buradan bir meyve bahçesi göründüğünü yukarıda söylemiştik. Bu bahçenin müthiş bir manzarası vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçe üç kısma ayrılmışsa da buna üç fasıladan ibaret demek aslında daha münasip olur. Birinci kısım, alelade bir bahçedir. İkincisi meyveli ağaçlara ayrılmıştır. Üçüncü kısım ise bir ormandır. Üç parçanın çiftlik ve şato tarafında ortak bir duvarı olduğu gibi, solda bir çit, sağda ve nihayette ise başka bir duvar vardır. Sağ taraftaki duvar tuğladan ve nihayetteki ise taştan inşa edilmiştir. Buraya girmek için bir adam evvela bahçeye adım atar. Bahçe, avludan biraz alçaktır. İçinde frenküzümü ağaçlarıyla bol miktarda yabani otlar ve fidanlar vardır. Yontulmuş taştan çifte sütunlu güzel setleri de mevcut olup evvelce derebeylerine ve prenslere mahsus olmak üzere inşa edildiği anlaşılır. Bugün bir harabeliğe dönmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Taş sütunları üzerinde bir takım küreler göze batar ki, başlangıçta bunlar taş güllelere benzer. Şimdiki durumda ayaktaki sütunların miktarı kırk üç olup geri kalanları otların üzerine uzatılıp bırakılmıştır. El’an üzerlerinde savaşın yaraları bereleri mevcut. Bunlardan biri kırılmış olup kırık bacak gibi bir tarafa dayatılmıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu alçaktaki bahçeye Birinci Avcı Piyade neferlerinden altısı girer. Çıkmağa muvaffak olamayınca ininde tutulan ayılar gibi bahçede kalırlar. Hannoverli iki bölük asker bunları ablukaya alır. Bölüklerden biri tamamen karabina</span><span class="dipnot"><a class="footnote-link" href="#footnote-233-28" id="footnote-233-28-backlink">28</a></span><span class="Normal char-style-override-1" xml:lang="tr-TR"> ile donatılmıştır. Bu altı asker, bu iki bölükle savaşmağa yahut kendilerini savunmaya mecbur olurlar. Hannoverli askerler, bahsedildiği gibi, sütunlar üzerinde mevzilenip yukarıdan aşağı kurşun atarlar. Avcı neferleri ise aşağıdan yukarı kurşun atmağa mecbur olurlar. İki yüz kişi ile savaşmağa mecbur olan bu altı asker, kendilerine siper olarak frenküzümü ağaçlarından başka hiçbir şey bulamadıkları halde yarım saat karşı koyduktan sonra altısı da yağmur gibi yağan karabinaların kurşunları altında can verirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç basamak merdivenden çıkılırsa, bahçeden asıl meyve ağaçlarının bulunduğu yere geçilir ki, burada birkaç metrelik yerde bin beş yüz kişi yaklaşık bir saat zarfında telef oldular. Duvar, halen savaşmağa hazır bir durumda görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngilizler tarafından duvarın muhtelif noktalarından açılmış olan otuz sekiz mazgal deliği el’an göze çarpar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On altıncı mazgal deliğinin önünde granit taşından yapılmış iki İngiliz askerinin mezarı vardır. Bu delikler, yalnız güney taraftaki duvarın üzerinde görülür. Çünkü asıl hücum, bu taraftan başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu duvar, dıştan büyük ve kuvvetli bir çit ile çevrilmiş olduğu için bir dereceye kadar gözlerden gizlenmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransızlar buraya geldiklerinde çiti geçtiler ve iş yalnız bundan ibaret sandılar. Hâlbuki çit geçildikten sonra karşılarında bir de duvar bulunduğu görüldü. Bu, onlar için büyük ve geçilemez bir engeldi. İngiliz askerleri ise duvarın arkasında bulunuyorlardı. Açılan otuz sekiz mazgal deliğinden aynı zamanda atılan kurşunlar, gülleler yağmur taneleri gibi dökülmeğe başlamış, Soye alayı bu müthiş ateş altında bu şekilde mahv ve perişan olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Waterloo muharebesine bu şekilde başlanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonunda bahçe zapt edildi. Merdiven bulunmadığı için Fransızlar elleriyle, tırnaklarıyla tırmanarak çıkmağa mecbur oldular. Ağaçların altında İngilizlerle boğaz boğaza savaştılar. Bahçedeki bütün ağaçlar ve bitkiler kanla sulandı… Nassau’nun idaresinde bulunan yedi yüz kişiden mürekkep bir tabur asker, burada yıldırımla vurulmuş gibi bir anda mahvolmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarın dışında Kellermann’ın iki bataryasında bulunan topların attığı gülleler, duvarı aşındırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elbette bu bahçe de bir diğeri gibi Mayıs’ta duygulu bir hale bürünür. Altın gibi goncaları, gümüş gibi çiçekleri vardır. Otlar oldukça yüksekçene uzar. Araba atları otlar. Bahçeden gelip geçenler, ağaçların dallarına çamaşır için bağlanmış olan ipleri görerek başlarını eğmeğe mecbur olurlar. Ayaklar, kirpilerin açmış olduğu çukurlara girer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bunların arasında kökünden çıkarılmış yeşil bir ağaç kütüğü! Binbaşı Blackman bu kütüğe dayanmış, ruhunu teslim etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun biraz ötesindeki büyük bir ağacın altında da Alman generallerinden Duplat yaralanarak ölmüştür. Bu general aslen Fransız olup bilinen Nantes hadisesi hengâmında Fransa’yı terk etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ağacın yakınında da yaşlı ve malül bir elma ağacı vardır ki, vücudunda açılan yaraların iyileşmesi için çamur ve samanla timar edilmiş, elma ağaçlarının hemen tamamı ihtiyarlıktan yani eski oluşlarından dolayı hemen kuruyup mahvolmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gülle veya kurşun tanesine hedef olmamış bir ağaç görülemez. Bahçenin ötesinde berisinde ağaç iskeletlerine bolca rastlanılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kargalar, ağaçların dalları üzerinde uçuşurlar. Bahçenin bittiği yerde menekşelerle dolu küçük bir tarla vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bauduin ölüyor, Foy yaralanıyor, yangın başlıyor: Birbirini vuruyorlar… Kesiyorlar, kanlar akıyor… İngiliz, Alman ve Fransız kanları birbiriyle iyice karışıyor… Bir kuyu, cesetlerle doluyor. Duplat ve Blackman öldürülüyorlar. İngiliz askerlerinin bazı uzuvları kesiliyor. Reille’in kırk taburuyla diğer yirmi tabur Fransız askerinin onda biri yok oluyor. Üç bin kişi kılıçtan geçiriliyor, boğazlanıyor, kurşunla vuruluyor, tepeleniyor, yakılıyor… Topraklar insan kanıyla sulanır. Niçin? Sebep ne?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün bir köylünün bir turiste: “Mösyö, arzu ederseniz bana üç frank veriniz; size Waterloo muharebesine dair bütün izahatı vereyim!” demesi için mi?</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-27-backlink" id="footnote-233-27">27</a><span class="Normal char-style-override-1" xml:lang="tr-TR"> Üstü açık ve hafif bir tür araba.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-28-backlink" id="footnote-233-28">28</a><span class="Normal char-style-override-1" xml:lang="tr-TR"> Namlusu yivli, kısa tüfek.(E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>