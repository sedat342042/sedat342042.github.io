<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-412</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-6-8-2"><span class="numara-alt char-style-override-1">Birkaç Adım Geriye</span></p>
			<p class="tp-1"><span class="Normal char-style-override-1" xml:lang="tr-TR">Ertesi gün Jean Valjean aynı saatte tekrar geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette kendisine sorular sormadı, şaşırmışlık belirtisi göstermedi. Üşüdüğünden, salondan bahsetmedi. “Baba”, “Mösyö Jean” laflarını telaffuzdan çekindi. Kendisine “siz” diyerek hitap etmesine müsaade etti. “Madam” denmesine karşı bir şey söylemedi. İçinde bulunduğu zaman sıkıntılı bir zaman olsaydı, hatta ona kederliydi bile diyebilirdik.</span></p>
			<p class="tp-sb"><span class="Normal char-style-override-1" xml:lang="tr-TR">Marius ile mutlaka bir konuşması olmuştu. Bu konuşma, sevilen adamın istediğini söylemesi, hiç açıklama yapmağa mecbur olmaması türünden bir konuşma olmalıydı. Bu gibi görüşmeler aşkın icapları çerçevesinden çıkmadığı için kadınları memnun eder. Aşağıdaki salonda biraz süslemeler yapılmıştı. Basklı şişeleri kaldırmış ve Nicolette dahi örümcekleri temizlemişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sürüp giden ertesi günlerin hepsinde Jean Valjean aynı saatte eve gelmişti. Marius’un sözlerini harfiyyen uygulamaktan başka bir şey yapamadığı için her gün geldi. Marius Jean Valjean’ın geldiği saatlerde evde bulunmamayı kendisine görev saymıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün ev halkı Mösyö Fauchelevent’ın yeni hareket tarzına alıştı. Toussaint’in bu hususta çok yardımı oldu. Çünkü “Bizim efendi daima böyleydi.” sözünü tekrar ediyordu. Büyükbaba dahi “Bu adam bir tuhaf!” diyerek kendince işe bir karar verdi, her şey bitti, kapandı. Zaten doksan küsur yaşında bir insan için mümkün kalan bir rabıta olamaz. Her şey bir eklentidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yeni gelen bir adam daima diğerlerini taciz eder, rahatsız eder. Herkes tabiatını, âdetini orada tanıtmıştı. Baba Gillenormand Mösyö Fauchelevent denilen bu adamdan kurtulmaktan başka bir şey aramıyordu. Bir gün bundan bahsederken demişti ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gibi garip adamlar kadar sade, adî bir şey yoktur. Bin türlü gafletler yaparlar. Sebep?... Yok. Marki de Canaples bundan daha garip, daha fenaydı. Bir saray satın almış. O sarayın ambarını ikametgâh edinmişti. Bunlar insanlarda görülen garip hallerdendir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiç kimse bu adamın şu garip hali altındaki elem ve kederlere zihin yormamıştı. Böyle bir şeyi kim anlayabilirdi? İnsan bu sebepsiz görünen feveranları dış yüzünden seyreder, fakat onun dibinde sürüklenen canavarı göremez. İnsanların ekserisinde içsel, gizli ejderha vardır. İçinin karanlığında beslediği bu canavar onu yer, yırtar, filan falan adama benzer, gider, gelir, söyler, güler. İçinde bin dişli bir deniz canavarı gibi müthiş acı bulunduğunu, acının ve şiddetli bir kederin bu kötü bahtlının içinde yaşadığını, zavallının bu yüzden her dakika can çekiştiğini kimse bilmez. Bazı insanların bir dert ve gam girdabı olduğu anlaşılmaz. Yüzden durgun, fakat derindir. Ara sıra yüzeyde sebebi anlaşılmayan bir kırışıklık, bir değişme meydana gelir. Bir gölün durgun yüzeyine çıkıp patlayan habbeler, hava kürecikleri gibi insanın yüzünde kırışıklık, buruşukluk görünür, biraz sonra kaybolur, sonra tekrar ortaya çıkar. Bu, görünüşte ufak bir şeydir, önemsizdir, fakat içte müthiştir, çünkü derunî dert ve gam denilen o meçhul vahşi hayvanın bir ahı, bir nefesidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Jean Valjean bu tip adamlardandı. Sokaklardan el ayak çekildiği zaman çıkması, herkes çıktığı zaman gözden kaybolması, tenha caddeleri araması, ıssız sokakları tercih etmesi, hali vakti müsait iken fakirane yaşaması, evinde kimse bulundurmayarak kapı anahtarını cebinde taşıması, küçük kapıdan girip gizli merdivenden çıkması, bütün bu önemsiz gariplikler, buruşukluklar, hava kürecikleri, yüzeysel ve çabucak kaybolan dalgalar gibi huylar onun derunî elem ve kederlerinin belirtileriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç hafta böyle geçti. Cosette yavaş yavaş girdiği yeni hayata alıştı. Evliliğin meydana getirdiği yeni ilişkiler, ziyaretler, evin iç işleri, zevkler, bu büyük işler kendisini işgal etmeğe başlamıştı. Cosette’in masrafı gerektiren merakları yoktu. Yegâne merakı, en büyük zevki Marius ile beraber bulunmak, onunla çıkmak, onunla kalmaktı. İşte hayatının en büyük meşguliyeti buydu. Kol kola, yan yana güneşe karşı, sokak ortasında kimseden gizlenmeden, âlemin arasında beraber çıkmak onlar için daima yeni bir sevinç teşkil ediyordu. Cosette’in mutlu hayatını buruşturan bir şey varsa, o da Toussaint’in Nicolette ile uyuşamamış olmasıydı. Bu iki ihtiyar kızın birbiriyle kaynaşması imkânsızdı. Nihayet Toussaint gitti. Büyükbabanın sağlığı mükemmeldi. Marius ufak tefek bir iki davayı üzerine almıştı. Teyze Gillenormand bu karı koca ikilisi arasında kendisine yeterli görünen sade bir hayat geçiriyordu. Jean Valjean her gün geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Senli benli hitaplar ortadan kalkmıştı. “Siz”, “Madam”, “Mösyö Jean” gibi sözler Jean Valjean’ı Cosette için bambaşka bir adam mertebesine götürmüştü. Cosette’i kendisinden kopartmak için almış olduğu önlem, sarf ettiği dikkat ve özen başarıyla sonuçlanmaktaydı. Cosette’in günler geçtikçe neşesi, şenliği artıyor, Jean Valjean’a karşı kalbî bir önemsizlik başlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Cosette birdenbire dedi ki:</span></p>
			<p class="tp-sb"><span class="Normal char-style-override-1" xml:lang="tr-TR">- Babamdınız, şimdi babam değilsiniz; amcamdınız, amcam değilsiniz,  Mösyö Fauchelevent’dınız Jean’sınız. Canım siz kimsiniz? Ben böyle şeyleri sevmem. Eğer sizin bu kadar iyi olduğunuzu bilmeseydim sizden korkacaktım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, L’Homme Arme sokağında ikamete devam ediyordu. Cosette’in oturduğu mahalleden ayrılmağa bir türlü aklı yatmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk zamanlarda Cosette’in yanında yalnız birkaç dakika kalırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gittikçe ziyaretlerinin müddetini uzatmağa alıştı. İnsan uzanan günlerin kendisine bıraktığı müsaadeden istifade etmeğe çalışır. Bu da daha erken gelir, daha geç giderdi. Bir gün Cosette yanılarak kendisine “baba” dedi. Jean Valjean’ın ihtiyar yüzü bir sevinç nuruyla parladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hatayı derhal tashih ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana “Jean” deyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bir kahkaha ile:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ha! Evet. Mösyö Jean.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gözlerinden akan yaşın tesirini Cosette’e göstermemek için arkasını döndü. Gözlerini sildi.</span></p>
		</div>
	</body>
</html>