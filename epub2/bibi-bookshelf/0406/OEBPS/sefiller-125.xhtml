<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-125</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-3-4-5"><span class="numara-alt char-style-override-1">Yere Düşen</span></p>
			<p class="numara-alt" id="toc_marker-3-4-6"><span class="numara-alt char-style-override-1">Beş Franklık Gürültü Çıkarır</span></p>
			<p class="tp-1"><span class="Normal char-style-override-1" xml:lang="tr-TR">Saint-Médard Kilisesi yakınında kör bir kuyu bulunuyordu. Bunun bilezik taşına büzülüp oturarak gelip geçenlerden sadaka isteyen bir dilenci vardı ki, Jean Valjean ara sıra kendisine sadaka verirdi. Jean Valjean bu adama birkaç </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> vermeden onun önünden geçmezdi. Bazen kendisine birkaç kelam da ederdi. Bu dilenciye gıptayla bakanlar onun polis olduğunu söylerlerdi. Yetmiş - yetmiş beş yaşında görünen bu dilenci daima duaya benzer bir şeyler mırıldanıp dururdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam Jean Valjean yalnız olarak oradan geçiyordu. Dilenciyi her zamanki yerinde ve henüz yakılmış olan sokak fenerinin altında durduğunu gördü. Bu adam her zamanki gibi eğilmiş olduğu halde dua eder gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ona yaklaşarak alışkanlık haline getirdiği sadakayı eline bıraktı. Dilenci birdenbire başını kaldırdı. Dikkatle Jean Valjean’a baktı. Sonra başını önüne eğdi. Bu hareket, yıldırım hızıyla olup bitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean titredi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokak fenerinden yayılan ışıkla karşısında bir dilencinin çehresini değil, kendince bilinen müthiş bir simayı görür gibi oldu. Bir insan, karanlıkta birdenbire karşısında bir kaplan gördüğünde nasıl etkilenirse, bu çehreyi gördüğünde de aynı şekilde etkilenmişti. Korku ve ürküntüyle bir adım kadar geri çekildi. Âdeta olduğu yerde donup kalmıştı. Ne nefes alıyor, ne de ağzını açabiliyordu. Bundan başka ne durabiliyor, ne de kaçmağa cesaret edebiliyordu. Bakışları dilenciye dikili halde, bir heykel gibi duruyordu. Dilenci ise karşısında bir kimse bulunduğuna dikkat etmiyormuş gibi, bir örtü ile örtülmüş olan başını önüne eğmiş, her zamanki gibi dişleri arasından mırıldanarak dua ediyor gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu garip ve müthiş dakikada gizli bir his, muhtemelen İlahî sezgi, Jean Valjean’ı söz söylemekten alıkoydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dilenci her günkü şekil ve kıyafetindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adam sen de! Deli miyim ne? Şüphesiz rüya görüyorum! O olması mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek, olağanüstü endişeli bir halde fakirane yuvasından içeri girdi. Gördüm sandığı o çehrenin Javert’in çehresi olduğunu kendi kendine itirafa bile cesaret edemiyordu. Gece düşünürken, ikinci bir defa başını kaldırmağa mecbur etmek üzere ona hiçbir söz söylemediğine pişman oldu. Ertesi akşam karanlıkta oradan geçerken dilenciyi her zamanki yerinde gördü. Her zamanki gibi sadakayı verirken kesin bir kararlılıkla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vakitler hayrolsun babalık!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dilenci başını kaldırdı. Hüzünlü bir sesle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim, efendiciğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, ihtiyar dilenciydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean tamamıyla rahatladı. Kendi kendine güldü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben nasıl oldu da Javert’i gördüm zannına düştüm? Durup dururken Javert’i nereden bulup çıkardım? Yoksa gözlerim görmemeğe mi başladı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık bir daha onu düşünmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç gün sonra akşamın saat sekizinde odasında Cosette’i yüksek sesle okuturken harabe kapısının açılıp sonra kapandığını işitti. Bu durum kendisine garip göründü. Evde kendisiyle kocakarı oturuyor, kocakarı ise geceleri mum yakmamak maksadıyla erkenden yatıp uyuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean susması için Cosette’e işaret etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Merdivenden birinin çıktığını ayak seslerinden anladı. Acaba kocakarı hastalandı da ilaç almak için dışarıya mı gitmişti? Jean Valjean dinlemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayaklar ağır basılıyor ve hâsıl olan seslerden yukarı çıkanın bir erkek olduğu anlaşılıyordu. Gerçekten ihtiyar kadının ayakkabıları büyük ve kaba idi. İhtiyar kadınların ayak sesleri de erkek ayaklarının sesine benzerdi. Her ne olursa olsun Jean Valjean tedbirli davranarak şamdanı söndürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yavaşça Cosette’e:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yavaşça git, yatağına yat.</span></p>
			<p class="tp-sb"><span class="Normal char-style-override-1" xml:lang="tr-TR">Diyerek Cosette’in alnından öptüğü sırada dışarıdaki ayak sesleri de kesildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean arkası kapıya dönük olduğu halde karanlıkta sandalyesinden kımıldanmayarak hareketsiz duruyor ve nefes bile almamağa çalışıyordu. Bir süre bekledi. Dışarıda hiçbir ses ve şamata işitmediğinden, gürültü etmeksizin kapı tarafına döndü. Anahtar deliğinden bakınca dışarıda bir ışık gördü. Bu ışık karanlıkta ve duvarla kapı arasında müthiş bir yıldız gibi görünüyordu. Şüphesiz dışarıda elinde şamdan bulunan biri vardı ki, etrafı dinliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra ışık kayboldu. Ama ayak sesi işitmedi. O halde kapıyı dinlemek üzere gelen adam, giderken ayakkabılarını çıkarmış olacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Jean Valjean elbisesiyle yatağına girdi. Bütün gece gözlerini kapamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabaha doğru hafif bir uykuya dalmıştı. Ansızın koridordaki kapılardan birinin açılıp kapanmasından kaynaklanan gürültü üzerine uyandı. Sonra akşamki ayak seslerini tekrar işitti. Ayak sesi gittikçe yaklaşıyordu. Yavaşça yataktan aşağı indi. Gözüyle, büyükçe olan anahtar deliğinden dışarı baktı. Böylece gece merdivenden yukarı çıkıp kapısını dinleyen ve şimdi tekrar ortaya çıkan adamı görmeyi umuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikaten dışarıda bir adam vardı. Bu defa Jean Valjean’ın kapısı önünde durmaksızın geçip gitti. Geçen adamın yüzünü görmeğe koridorun karanlığı engeldi. Bununla beraber merdiven başına geldiği zaman dışarıdan gelen ışık bu adamı aydınlattığından, Jean Valjean arkasından bu adamı iyice görebildi. Uzun boylu bir adamdı. Uzun bir redingot giyinmiş olup koltuğu altında kalın bir sopa bulunmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görünüşe bakılırsa bu adam o uğursuz Javert idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu adamı odasının sokağa bakan penceresinden de görmek istedi. Bunun için pencereyi açmak lazım geliyordu. Buna cesaret edemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam, şüphesiz bir anahtar taşıyor, kendi evine girer gibi girip çıkıyordu. Böyle bir anahtarı kendisine kim vermişti? Bu ne demekti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahın saat yedisinde kocakarı odayı temizlemeğe geldiği zaman Jean Valjean ona, içine işleyen bir nazarla baktı. Fakat bir şey söylemedi. Kocakarının hal ve tavrında şüpheyi çekecek bir şey görünmüyordu. Odayı süpürürken dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gece birinin girdiğini işittiniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte bu cadde üzerinde akşamın sekizi gecenin en karanlık zamanı demekti. Jean Valjean soğukkanlılığını muhafaza ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçekten o kimdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yeni bir kiracı. Burada kalmak üzere bir oda kiraladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmi neymiş?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Unuttum, Dumont mu, Daumont mu, işte öyle bir şey. Herhalde buna yakın bir isim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Mösyö Dumont kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kocakarı sansar gözlerine benzer gözlerini Jean Valjean’a çevirerek cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizin gibi bir akar sahibi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kocakarının bu sözünde ihtimal ki bir özel maksat yoktu. Fakat Jean Valjean bundan özel bir maksat çıkardı. Kocakarı gittikten sonra dolapta bulunan yüz frank kadar bir parayı bir kâğıda sararak cebine koydu. Bu parayı çıkarıp kâğıda sararken para sesi çıkarmamak için gösterdiği gayrete rağmen yüz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk bir sikke elinden kurtularak taş zemin üzerine düşüp yuvarlandı ve bir gürültü çıkardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam olduğu zaman sokağa indi. Dikkatle sokağın her tarafına baktı. Kimseyi göremedi. Sokak gayet tenha görünüyordu. Lakin ağaçların arkasına saklanmak da kuvvetli bir ihtimaldi. Yukarıya çıktı. Cosette’e hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çabuk ol, gel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek çocuğun elinden tuttu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İkisi birden çıktılar.</span></p>
		</div>
	</body>
</html>