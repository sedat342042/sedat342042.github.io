<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-12</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-2-1-9"><span class="numara-alt char-style-override-1">Cravatte</span></p>
			<p class="tp-1"><span class="Normal char-style-override-1" xml:lang="tr-TR">Digne Piskoposunun nasıl bir adam olduğunu gösteren olaylardan da burada söz etmek uygun bulunmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ollioules geçitlerini tutan ünlü eşkıyadan Gaspard Bes’in çetesi dağıtıldıktan sonra, sergerdelerden Cravatte adında biri yakasını kurtarmayı başararak dağa kaçar. Gaspard Bes’in geri kalan adamlarından oluşturduğu çete ile bir müddet Nice, sonra Piedmont’a, daha sonra Fransa’ya geçerek Barcelonette taraflarında ortaya çıkar. Fransa’da evvelâ Jauziers, daha sonra Tuiles istikametinde görülür. Bir müddet Joug-de-l’Aigle mağaralarında saklandıktan sonra Ubaye ve Ubayette’in sarp derelerinden geçerek, civar köylere kadar inmeğe başlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gece Embrun şehrine kadar inerek şehrin kilisesindeki kıymetli eşyanın tamamını götürür. Bu eşkıyalığı memleket halkını üzer ve tedirgin eder. Takibattan bir sonuç alınamaz. Takibat sırasında genellikle kaçar, bazen de jandarmalara karşı koyar ve direnirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cravatte cesur bir habîs idi. Âlemi korkutmuş olduğu bir sırada Piskopos da oralara geldi. Chastelar tarafında dolaşıyordu. Belediye reisi haber alarak kendisini buldu. Cravatte’in dağı zapt etmiş olduğunu ve Arche’e ve hatta daha yukarılarına kadar tecavüzlerini genişlettiğini; bir müfreze ile gidecek olsa bile yine tehlikeli olabileceğini söyledi. Kısacası oradan geçmek birkaç jandarmayı telef ettirmekten başka bir netice veremezdi. Bunun üzerine Piskopos dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben müfrezesiz gitmek isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belediye reisi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçekten böyle mi düşünüyorsunuz Monsenyör?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, müfrezesiz olarak bir saate kadar kesinlikle hareket edeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hareket mi edeceksiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, hareket edeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yalnız mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yalnız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu yapmazsınız Monsenyör.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şurada dağda küçük bir köy vardır ki üç seneden beri görmedim. Buranın halkı iyi dostlarımdır. Hepsi de sakin ve namuslu adamlardır. Çobanlık ederler. Güttükleri otuz keçiden ancak birine sahiptirler. Yünden her renkte gayet güzel şeritler, kordonlar yaparlar ve altı delikli küçük düdüklerle dağ şarkıları söylerler. Ara sıra kendilerine Cenab-ı Haktan da bahsetmek gerekir. Korkak bir piskopos hakkında neler demezler? Gitmezsem hakkımda kötü fikir sahibi olurlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâla da, ya haydutlar!?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkınız var. Ben bunu da düşündüm. Haydutlara da Tanrı’dan bahsetmeğe ihtiyaç vardır. Bundan onlara da bahsetmek lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin Monsenyör, bunlar bir çetedir. Âdeta bir kurt sürüsü!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereden belli? Kader belki beni onlara çoban olarak gönderiyor? Allah’ın takdirine karşı durulmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi soyarlar Monsenyör!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiçbir şeyim yok ki soysunlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki de öldürürler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Duasını okuyarak giden bir papaza kimse dokunmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Allahım! Ya onlara tesadüf ederseniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tesadüf edersem, fakirlerim için kendilerinden sadaka isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Allah aşkına gitmeyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Reis efendi, niyetim kesindir. Ben dünyaya kendimi değil, başkalarını korumak için geldim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık Piskoposu hareketlerinde serbest bırakmaktan başka çare, yapacak bir şey yoktu. Yanında kılavuzluk etmek üzere yalnız bir küçük çocuk bulunduğu halde hareket etti. Hareketi bölgede duyulunca herkes korkmağa başladı. Ne hemşiresini, ne de Madam Magloire’ı, yanına almak istememişti. Eşek sırtında dağa yürüdü. Kimseye rastlamadan salimen iyi dostları olan çobanların köyüne erişti. Köyde on beş gün kaldı. Bu müddet zarfında köylülere vaaz ve nasihatte bulundu, eğitim ve öğretimleriyle uğraştı. Gideceği zaman dinî bir âyin yapmak istedi. Bu fikrini köy rahibine açtı. Nasıl yapmalıydı? Piskoposlara mahsus elbise ve tezyinat yoktu. Yalnızca eski fistanlardan, sahte şeritlerden meydana getirilmiş birkaç rahip elbisesi vardı. Bu halden Piskopos haberdar olunca:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beis yok; elbette çaresi bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiş ve civar kiliselerine de başvurulmuşsa da maksat hâsıl olamamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu zorluklar içinde iken birdenbire iki meçhul atlı Piskopos namına büyük bir sandık getirdiler ve ardından ortadan kayboldular. Sandık derhal açıldı. Piskoposluk kisvesiyle ilgili sırmalı elbise ile murassa bir taç vesaire meydana çıktı ki, bütün bu çok kıymetli şeyler bir ay evvel Embrun kilisesinden çalınmıştı. Sandıktan bir kâğıt parçası da çıkmıştı. Üzerinde </span><span class="Normal-i char-style-override-1" xml:lang="tr-TR">“Cravatte tarafından Monsenyör Bienvenü’ye”</span><span class="Normal char-style-override-1" xml:lang="tr-TR"> yazılıydı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben çaresi bulunur dememiş miydim? (Gülümseyerek:) Bir rahip elbisesine kanaat edene Cenab-ı Hak işte böyle piskopos elbisesi gönderir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Köy rahibi gülerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim gönderdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos rahibe sabit nazarlarla bakarak âmirane bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cenab-ı Hak! </span></p>
			<p class="tp-sb"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Chastelar’a döndüğünde halk karşılamaya çıktı. Onun sağ salim dönüp geldiğini görerek şaşkınlık geçiriyorlardı. Karşılayanlar arasında hemşiresiyle hizmetçisini de gördü. Hemşiresine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eeey, söyle bakalım, hakkım yok mu imiş? Bir fakir rahip elleri boş olarak fakir dağlıların yanına gitti. Elleri dolu olarak döndü. Ben yalnız Cenab-ı Hakka tevekkül ederek gitmiştim. Döndüğümde bir kilisenin çalınmış hazinesini getirdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam yatmadan evvel de şu konuşmayı yaptı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaatillerden, hırsızlardan asla korkmamalıyız. Bunlar dışımızdaki küçük tehlikelerdir. Biz, kendimizden korkmalıyız. Bâtıl itikatlar mı? İşte hırsız bunlardır. Kötülükler mi? İşte kaatiller de bunlardır. Büyük tehlikeler bizim içimizdedir. Hayatımız veya kesemiz tehdit edilirse, ne önemi var? Ruhumuzu tehdit eden şeyleri düşünmeliyiz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra hemşiresine dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemşirem, geleceğe ait gerekli tedbirler yoktur. Geleceğin ne göstereceği, ancak Cenab-ı Hakkın müsaadesiyle mümkündür. Bir tehlikenin ortaya çıktığını anladığımız zaman Cenab-ı Hakka dua etmeliyiz. Bizim için değil, bizim sebebimizle diğer kardeşlerimizin karşılaştıkları hata ve taksirlerin </span><span class="Normal-i char-style-override-1" xml:lang="tr-TR">olmamaları</span><span class="Normal char-style-override-1" xml:lang="tr-TR"> için Allah’ın lütfunu temenni etmek lazımdır.</span></p>
			<p class="yildiz"><span class="Normal char-style-override-5" xml:lang="tr-TR">*</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mevcudiyeti müddetince bu gibi nadir olaylardan olup da sadece bizim bildiklerimizi naklediyoruz. Hayatı alelade geçip giderdi, iş ve meşguliyetleri belirlenmiş ve prensibe bağlanmış idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Senesinin ayı, gününün bir saatine benzerdi. Embrun kilisesinden çalınmış olup da Piskopos’un getirdiği hazine, kıymetli olmakla beraber fukara ve muhtaçların yararına olarak çalınmaya değerdi. Zaten çalınmıştı. Yerini değiştirmek ve fakirlere tahsis etmek gerekiyordu. Biz bu konuda belgeye dayalı bir şey söyleyemeyeceğiz. Piskopos’un evrakı arasında bulunan bir pusulada bu meseleye ait olması muhtemel bulunan şöyle bir kayıt görülüyordu: </span><span class="Normal-i char-style-override-1" xml:lang="tr-TR">“Mesele, bunun kiliseye iadesi mi, yoksa hastahaneye harcanması mı lazım geleceğini belirlemektedir.”</span></p>
		</div>
	</body>
</html>