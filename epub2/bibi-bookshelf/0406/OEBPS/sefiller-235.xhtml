<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-235</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-4-8-7"><span class="numara-alt char-style-override-1">Talih Penceresi </span></p>
			<p class="tp-1"><span class="Normal char-style-override-1" xml:lang="tr-TR">Marius beş seneden beri fakirlik ve sefalet içinde ömür sürmüş olduğu halde o zamana kadar gerçek sefaleti görmemiş olduğunu anladı. Gerçek fakirliği ve sefaleti şimdi görüyordu. Biraz evvel yanına gelmiş olan kız, sefaletin ne olduğunu kendisine öğretmişti. Bir erkeğin sefaletini görmek bir şey değildir. Kadının sefaletini görmek lazımdır. Bir kadının sefaletini gören bir adam da bir şey görmüş sayılamaz. Çünkü daha çocuğun sefaleti var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İbret dersi almak için bir çocuğun sefaletini görmek lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan fakirlik ve sefaletin dibine eriştiği zaman, geçinme vasıtalarının da tükenmiş olduğu son noktaya erişmiş olur. O zaman kendini savunmaktan mahrum olup da böyle bir adamın etrafında bulunanın vay haline!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İş, gündelik, ekmek, ateş, cesaret, iyi niyet ve gayret gibi şeylerin hepsi birden bir hamlede kaybolur. Dıştaki nur sönünce içteki manevi nur da söner. Bir karanlık oluşur. İnsan bu karanlıkta çocuğun, kadının zaaf ve mahrumiyetini görünce istifadeye kalkışır, onları adiliklerini yapmak için alet haline getirir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman bütün dehşetli şeyleri uygulamak mümkündür. Yeis ve ümitsizlik, nazik ve hassas bir perde ile kaplanmıştır ki, bu perdeden bütün kötülüklere veya cinayetlere geçilebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sıhhat, gençlik, namus ve haysiyetle vücudun henüz ter-ü-taze olan kutsal ve ürkek duyguları ile kalp, bekâret, âr ve utanma denilen ruhun “kabuğu”, geçim sağlamak için çare aradığı sırada âr ve namusa rastlayarak; bunlarla da oynamaktan çekinmeyen kirli eller tarafından karıştırılır, kırılır, kirli hale getirilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babalar, analar, çocuklar, erkek kardeşler, kız kardeşler, erkekler, kadınlar, kızlar hemen hemen bir maden alaşımı gibi cinsler, akrabalıklar, yaşlar, alçaklıklar ve masumiyetler cinslerin karanlık ilişkileri içinde toplaşıp kaynaşırlar. Birbirlerinin arkalarına dizilmiş oldukları halde talihin karanlık mağarası içinde büzülüp otururlar ve acınacak bir şekilde birbirlerine bakarlar. Vah zavallılara! Yazık talihsizlere! Ne kadar da sararıp solmuşlar! Ne kadar da üşüyorlar! Şu duruma göre onların bize oranla güneş küresinden daha uzakta bulundukları zannı aklımıza düşebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kız, Marius’un nazarında karanlıktan çıkarılmış olan bir mahlûk yerine geçmiş oldu. O kız, haliyle kendisine sefaletin pek müthiş ve karanlık bir tarafını göstermişti. Marius o zaman kadar vaktini aşkla, gönül alakalarıyla, hayallerle geçirip komşularının haline bakmadığından, sorup anlamadığından dolayı canı sıkıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç aylık oda kiralarını vermek gayriihtiyari bir hareket sayılır ve bunu herkes verebilirdi. Marius bundan fazlasını yapmalıydı. O terkedilmiş ve aciz mahlûklarla kendisi arasında yalnız bir duvar bulunuyordu! O çaresizler hemen hemen insanlardan dışta denecek bir surette, fakr-u zaruretin acıklı ağırlığı altında eziliyorlardı. Kaldığı yere girip çıkarken onları görüyor, omuz vurarak geçip gidiyordu. Onlar fakr-u zaruretle insan toplulukları arasından ayrılıp bir girdaba doğru yuvarlanırlarken en son dayanma yeri kendisi oluyordu. Aynı yerde oturuyorlardı. Marius her zaman onların nefes alış-verişlerini, başka bir tabirle can çekişmekte olduklarını işitiyordu, görüyordu da dikkat nazarıyla bakmıyordu. Oda duvarının diğer tarafında bulundukları halde yürüdüklerini, oturup kalktıklarını işittiği halde önem vermiyordu…</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kızın sözleri birer vaveyla idi; birer çığlıktı. O zavallı söylerken kendisi ne yapıyordu? Onu dinlemiyor, bir takım düşüncelerle, hayallerle meşgul bulunuyordu. Aşk ve sevdanın bitmek tükenmek bilmeyen hayalleri arasında dolaşıyor, cennetin yüksek katları arasında kanat çırptığını görüyordu. Kendisi bu halde bulunurken yanı başında hemcinsinden bir kaçı aç biilaç duruyorlar, açlıktan ölmek üzere bulunuyorlardı. Onlara bir hizmet ve yardımda bulunmadıktan başka, belki de az çok bir kötülüğü bile dokunuyordu. Çünkü kendisinin yerinde cömert ve iyiliksever bir komşusu bulunsaydı acıyarak onlara karşı ilgisiz davranmaz, tam aksine yardımda bulunurdu; onların feryatlarını duyardı. O zaman belki o zavallılar vaktiyle o girdaptan kurtarılmış olurdu. Her ne kadar onlar müthiş birer hayal gibi görünürlerse de, bir kere o dereceye geldikten sonra ne yapabilirlerdi ki? Bir kere sefaletin o derekesine kadar inenler kolaylıkla yakalarını nasıl kurtarabilirlerdi? Hal ve tavırlarında görülen terbiye yokluğu ve perişanlık eserlerinden dolayı sorumlu tutulup azarlanabilirler mi? O hale gelen, o derece hor ve hakir düşen bir adam vakar ve haysiyetini zor muhafaza edebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten talihsizlerle adı kötüye çıkanlar bir kelime ile birbirlerine karışırlar. Bu uğursuz kelime nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefiller!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kabahat kimde?</span></p>
			<p class="tp-sb"><span class="Normal char-style-override-1" xml:lang="tr-TR">Düşkünlük ne kadar derin olursa, merhamet de o nispette büyük olmalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius böyle düşünüyordu. Delikanlının cidden namuslu ve gerçek terbiyeciler gibi ince düşündüğü, değerlendirmelerde bulunduğu ve bazı hareketlerinden dolayı kendi kendisini payladığı zamanlar olurdu. Bu defa da bu türlü düşüncelerde bulunduktan sonra kendisini o zavallı aileden ayıran duvara dikkatle bakmağa başladı. Bu hareketiyle güya şefkat ve merhametle dolu olan bakışlarını duvardan geçirerek o zavallıları ısındırmak istiyordu. Duvarın öte tarafında söylenen sözler, yapılan hareketler işitiliyordu. O sözleri işitmemek, o hareketleri duymamak için insan ancak Marius gibi dalgın olmalıydı! Arada duvar çıplaktı. İki tarafına da ne Jondrette ve ne de Marius tarafından bir kâğıt yapıştırılmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kalben pek de arzu etmediği halde aradaki bu duvarı muayene ediyordu. Bazı defa hayaller, fikrin yapacağını yapar, incelemelerde ve kontrollerde bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aniden oturduğu yerden kalktı. Duvarın tavana yakın olan yerinde bir delik görmüştü. Üçgen şeklinde olan bu delik, üç latanın bir noktaya denk gelmesinden oluşmuştu. Bu deliği kapatacak olan sıva düşmüştü. Masa üzerine çıkacak olursa o delikten Jondrette ailesinin bulunduğu tarafı görebilirdi. Sefalette iştirakin de kendisine mahsus arzu ve merakı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu delik âdeta küçük bir pencereydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallılara yardım ve destekte bulunmak maksadıyla namertçe bakmakta bir mahzur yoktur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius düşünerek kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakalım bunlar nasıl adamlardır? Ne haldedirler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra masanın üzerine çıktı. Gözünü o deliğe yaklaştırarak duvarın diğer tarafına bakmağa başladı.</span></p>
		</div>
	</body>
</html>