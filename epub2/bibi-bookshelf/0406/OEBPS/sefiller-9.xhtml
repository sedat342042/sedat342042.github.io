<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-9</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-2-1-5"><span class="numara-alt char-style-override-1">Sözlere Uygun Eylemler</span></p>
			<p class="tp-1"><span class="Normal char-style-override-1" xml:lang="tr-TR">Konuşma esnasında çok nazikâne ve hatırşinasça davranır, şen ve mütebessim görünür. Refakatindeki iki ihtiyar kadına tam bir uysallık ve yumuşaklıkla söz söyler; tebessümü adeta bir öğrencinin tebessümüne benzerdi. Madam Magloire, kendisini büyüklük (Votre Grandeur) sıfatıyla nitelerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Piskopos koltuklu sandalyesinden kalkarak bir kitap aramak için kütüphanesine gider. Bu kitap yüksek raflardan birinde bulunuyordu. Piskopos ise kısa boyluca olduğundan rafa yetişemez. Bunun üzerine Madama hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam, bana bir sandalye getiriniz; büyüklüğüm rafa erişecek yeterlikte değil; der.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akrabasından Madam La Kontes De Lo, üç oğlu hakkındaki “ümitler”inden fırsat düşürdükçe bahsederdi. Kontesin ölümünden sonra, gayet ihtiyar birçok akrabası bulunup bunların vefatında mirasları oğullarına intikal edecekti. Üç oğlundan biri halasından yüz bin franklık bir irada konacaktı. İkincisi amcasından intikal eden “Duk” ünvanını alacak ve üçüncüsü olan büyüğüne kamara azalığı düşecekti. Piskopos, analık şefkatinden kaynaklandığı için affedilir ve mazur görülebilir gördüğü Kontes’in bu tasavvur ve ümitlerini her defasında sükûtla geçiştirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Piskopos, her zamankinden daha fazla düşünceli görünüyordu. Kontes ise “ümitleri” dediği tasavvur ve hayallerine dair aşırı detaylara girişmişti. Bir aralık karşısındakinin düşünceli olduğunun farkına vararak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlahi amcazadem, niçin bu kadar düşünüyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince Piskopos cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hatırıma tuhaf bir fıkra geldi ki, zannedersem Aziz Augustin’in eserindedir. Bu zat demiş ki: “Ümidinizi kesinlikle vâris olmayacak bir adama bağlayınız.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir seferinde, memleketin soylularından biri öldüğünden, cenazesine daveti bildiren bir mektup alır. Mektupta müteveffanın ve akrabasının lakap ve ünvanlarından bahsetmek için bir sayfanın işgal edilmiş olduğunu görerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölüm için hazırlanmış ne güzel malzemeler! Lakaplar ve ünvanlarla toprağa bırakılacak bir cesedi süsleyip, hayatta sahip oldukları kibir ve azamete mezarı bile vasıta ediyorlar!... </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İcabında tatlı istihzalardan geri durmazdı. Bununla beraber bu istihzaların altında ciddiyetin izleri bulunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir perhiz zamanında kasabaya genç bir papaz gelerek büyük kilisede vaaz ve nasihate başlar. Konuşması oldukça güzel ve maksadı da hayır işiydi. Zenginleri fakirlere bolca sadaka vermeye davet ederek, kötü olarak tasvir ettiği cehennemden kurtuluşun ancak bu suretle mümkün olacağını söylüyor; pek güzel ve latif olarak tarif ve tasvir ettiği cennete kavuşmanın da ancak bu sayede kabil olacağını dile getiriyordu. Dinleyenlere ayrılmış olan yerde sof, çuha vesaire imal ettirerek iki milyon frank kazanmış ve bununla beraber biraz da murabahacılık (aşırı kâr ve faiz koyarak yapılan iş) yapmış olan Geborand adında zengin bir tâcir vardı. Mösyö Geborand, uzun hayatında hiçbir çaresize bir sadaka vermemişti. Fakat, genç vaizin vaaz ve nasihatte bulunduğu günden itibaren tâcirin Pazar günleri kilisenin büyük kapısında duran birkaç ihtiyar fakir kadına </span><span class="Normal-i char-style-override-1" xml:lang="tr-TR">bir so</span><span class="Normal char-style-override-1" xml:lang="tr-TR"> (10 para kıymetinde bir para, metelik) verdiği görülmüştü. Fakir kadınlar, altı kişi olduklarından bu </span><span class="Normal-i char-style-override-1" xml:lang="tr-TR">bir sov</span><span class="Normal char-style-override-1" xml:lang="tr-TR">’u, yani </span><span class="Normal-i char-style-override-1" xml:lang="tr-TR">10 para</span><span class="Normal char-style-override-1" xml:lang="tr-TR">yı aralarında taksim etmek icap ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün zengin tâcirin bu şekilde sadaka verdiğini gören Piskopos, hemşiresine hitaben şöyle demiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR"> - Mösyö Geborand’a bak! On paraya cennet alıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sadaka topladığı zamanlarda fakirlere ve muhtaçlara sadaka verilmesinde çekimserlik gösterenlere karşı akıllıca karşılık verirdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir defa şehrin salonlarından birinde fakirler için yardım topluyordu. İhtiyar zengin ve bu nisbette tamahkâr olan Marki Chamtercier adlı bir zat da bulunuyordu. Kral taraftarı olmakla beraber meşhur kişilerden Voltaire’in yolunu takip ediyordu. Böyle bir fikrî bağdaşıklığın varlığı görülmüştür. Piskopos, Marki’nin hizasına geldi. Kolunu tutarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marki! Sizin de bana bir şey vermeniz icap ediyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Marki cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim kendime mahsus fukaralarım var. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiş. Bunun üzerine Piskopos hemen cevabı yapıştırmıştır:</span></p>
			<p class="tp-sb"><span class="Normal char-style-override-1" xml:lang="tr-TR">- Onları bana veriniz!</span></p>
			<p class="tp-sb"><span class="Normal char-style-override-1" xml:lang="tr-TR">Bir gün kilisede şu vaazı vermiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Benim pek aziz kardeşlerim ve iyi dostlarım! Fransa’da bir milyon üç yüz yirmi bin köylü hanesi vardır ki, her bir evinin üç açık yeri vardır. Bir milyon sekiz yüz on yedi bin haneden her birinin de yalnız iki açık yeri yani bir kapı ile bir penceresi vardır. Yine üç yüz kırk altı bin kulübenin de yalnız birer girişi yani kapısı vardır. İşte bütün bu hanelerdeki insanoğulları nefes almak için elzem olan havayı o yetersiz açıklıklardan alıyorlar. Niçin mi dediniz? Çünkü kapı ve pencereler üzerine konulmuş vergi, kapı ve pencerelerin daha fazla olmasına engeldir. Bu meskenlerin içlerinde bir taraftan havasızlıktan boğulan fakir aileler, ihtiyar kadınlar ve küçük çocuklar, diğer taraftan gizli sıtmaların, müthiş ve bulaşıcı hastalıkların ızdırapları altında ağlayıp inlemektedirler. Cenab-ı Hak, insanlara teneffüs etmek üzere hava veriyor; kanun bu havayı o adamlara ücretle satıyor. Maksadım kanunu sorumlu tutmak ve hırpalamak değildir; Cenab-ı Hakkı kutsamaktır. İsére ve Var taraflarında, Aşağı ve Yukarı Alplerde köylüler bir tekerlekli teskereye bile sahip değillerdir. Bu yüzden gübrelerini sırtlarında taşıyorlar. Kulübelerinde lamba ve şamdanları yok. Çıra ile birer uçları katrana batırılmış ipleri yakıyorlar… Dauphine dolaylarının yukarılarında da aynı hal hüküm sürmektedir. Ölmemek için yiyecekleri ekmekleri altı aylık yaparlar ve bu ekmekleri inek gübresiyle pişirip hazır ederler. Kışın bu ekmekleri odun baltasıyla keserler ve yiyebilmek için yirmi dört saat suda bırakırlar… Kardeşlerim, bakınız etrafınızda insanlar ne çekiyor? Onlara merhamet ve yardım ediniz.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bienvenü Myriel, Güney Fransa’da Provance eyaletinde doğmuş olduğundan, taşranın durumunu, şivesini bilir, bu sayede her tarafta saygı görür ve sözleri halka tesir ederdi. Köy kulübesinde de, dağ başında da kendi evindeymiş gibi davranırdı. Yüksek fikirleri ve ince düşünceleri halkın diliyle ifade etmeye kadir idi. Herkesin dilini bildiği için, herkesin kalbine ve ruhuna işleyebiliyordu. Bundan başka seçkinlere ve halka göre hal ve tavrını değiştirmezdi; her iki sınıf mensupları da onun indinde eşit idi. Hiç düşünmeden, durum ve keyfiyetleri tetkik süzgecinden geçirmeksizin, hiçbir şeyin aleyhine hüküm vermez ve </span><span class="Normal-i char-style-override-1" xml:lang="tr-TR">“Fenalığın hangi yoldan geçmiş olduğunu araştıralım!</span><span class="Normal char-style-override-1" xml:lang="tr-TR">” derdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Her zaman kendisini, güler yüzlü eski bir günahkâr olarak nitelediğinden, günahkârlar hakkında hiddet ve şiddet göstermez, bazı mutaassıp hatip ve vaizler gibi kaşlarını çatmakla beraber yumuşaklıkla talimat verirdi ki, şöyle özetlenebilir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İnsanın öyle bir cismi vardır ki bu, aynı zamanda kendisi için bir yük olduğu gibi kışkırtıcı bir dürtü (nefs-i emmare) de olur. İnsan bunu sürükler ve sonunda terk eder. İnsanı fenalığa yönlendiren de budur. Onu kontrole ve zapt etmeye, sakındırmaya ve yatıştırmaya çalışılmalıdır. Ona ancak başka çaresi kalmadığı zaman itaat edip uymalıdır. İşte o sırada kusur görülebilir, bu sırada oluşan kusur da hafiftir. Bu, diz üzerine düşülen bir düşüş sayılabilir ki, tövbe ile sona erer. Azizlerden ve ermişlerden olmak bir istisnadır. Âdil olmak ise kaidedir. Kusur işleyiniz, zaaf gösteriniz ve günahkârlık yapınız; fakat âdil olunuz. İnsanlığın kanunu, mümkün olduğu kadar az günah işlemeyi emreder. Günah işlememek meleklere has bir güçtür. Bu âlemde kusursuz ve kabahatsiz hiçbir şey bulunamaz. Günah işlemek bir nevi dengelenmektir.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pek çabuk hiddet gösterip bağıranlar hakkında gülümseyerek derdi ki:</span></p>
			<p class="tp-sb"><span class="Normal char-style-override-1" xml:lang="tr-TR">“Ah bu insanlar; kendi hatalarını örtmek ve gizlemek için diğerlerinin kusurlarını gösterip ilan ederler. Hata bir cinayet ise bunu herkes işliyor. Müraîlerinki örtülür…” </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan cemiyetlerinin ağırlığını ve yoğunluğunu çeken kadınlarla fakirler ve zayıflar hakkında pek merhametli ve şefkatli idi. Bunları daima savunurdu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Kadınların, çocukların, hizmetkârların; zayıfların ve köylülerle cahillerin hataları, kendilerinin değil; kocalarının, babalarının, efendilerinin, kuvvetlilerin, zenginlerin ve âlim olanlarındır.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine derdi ki:</span></p>
			<p class="tp-sb"><span class="Normal char-style-override-1" xml:lang="tr-TR">“Bir şey bilmeyenlere elinizden geldiği kadar eğitim ve öğretimde bulununuz. İnsan cemiyeti, insanlara esasen lazım olan ilim ve terbiyeyi parasız olarak vermemekle suçludur. Gecenin karanlığı gibi, fikirler de cehlin karanlığı ile dolmuştur. Bu cehl (cahillik) her fenalığa yatkınlık bahşeder. Bir günahı işleyen kabahatli değildir, asıl kabahatli bu cehaleti ortadan kaldırmaya çabalamayanlardır.”</span></p>
			<p class="tp-sb"><span class="Normal char-style-override-1" xml:lang="tr-TR">Bu fikir ve değerlendirmelerinden çıkarılabileceği üzere her hususu incelemek ve hükmünü vermek için tuttuğu garip bir yolu vardı. Zannederim, bu yolu </span><span class="Normal-i char-style-override-1" xml:lang="tr-TR">İncil</span><span class="Normal char-style-override-1" xml:lang="tr-TR">’den almıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün bulundukları salonda hükmü verilmiş olan bir cinayet meselesinden bahsediliyordu. Mesele şundan ibaretmiş: Bahtsızın biri, aşk ve muhabbetle sevdiği kadının ve bu kadından olan çocuğunun nafakasını ve geçimini sağlamaktan âciz kalır. Her türlü vasıtadan mahrum kalınca kalp para basmaya mecbur olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devirde kalp para imal edenler idam cezasıyla cezalandırılırdı. Bu talihsiz adamın imal ettiği paraları ilk defa sürmeye cesaret eden kadın yakalanır. Hapse konulursa da aleyhinde hüküm verilmeye yarayacak delil bulunamaz. Âşıkını tutuklayıp mahkemeye çıkarmak, kadının her şeyi söylemesine bağlı idi. Kadın isteseydi âşıkını ele verir ve onu mahvedebilirdi. Fakat o, sorgusunda her şeyi red ve inkâr etti. Israr edildi. Kadın da inkârda ısrar ediyordu. Bu hususta kadını söyletmekten âciz kalan savcı bir plan yaptı. Kadının kıskançlığından faydalanmaya karar verdi. Birkaç sahte mektup yazdırarak bunları kadına gösterdi ve âşıkının bir metresi bulunduğunu, onunla aşk ve muhabbet dolu zamanlar geçirdiğini ve kendisini aldattığını ileri sürdü. İşte o zaman talihsiz kadın üzülüp ümitsizliğe düştü. Kalbinde haset ateşi alevlenip tutuştu. Artık her şeyi itirafa başladı. Âşıkı mahvolmuştu. Derhal yakalanıp tutuklandı. Suç ortağı suçlamasıyla Aix şehri mahkemesine gönderilmek üzereydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu olay salonda anlatılıyor, salonda bulunanlar düşüncelerini söylüyorlardı. Herkes savcının zekâ ve iktidarından bahsediyordu. Böyle mühim bir meselede kıskançlıktan ne derece istifade edildiği; kadının hiddetinden ve intikama karar vermesinden hakikatin ortaya çıktığı söyleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos yapılan konuşmaları sükûtla dinliyordu. Konu üzerindeki konuşmalar sona erdiği zaman sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kadınla erkeği nerede muhakeme edecekler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cinâyet mahkemesinde!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabı verilmesi üzerine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya savcı nerede muhakeme olunacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Günün birinde Digne kasabasında feci bir olay meydana gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir adam, bir katil eyleminin faili olmak suçlamasıyla muhakeme edilerek idama mahkûm olur. Bu adam, ne büsbütün âlim, ne de büsbütün cahil olup panayırlarda hokkabazlık ve arzuhalcilik ederdi. Olay, kasaba ahalisinin zihinlerini meşgul etti. Kaatilin idamından bir gün evvel tutukevinin papazı hastalanır, son ruhanî âyini yerine getirmek üzere başka bir papazın ayarlanıp getirilmesi lüzum eder. Başka bir papaza başvurdukları zaman “Benim görevim değil, hokkabazlarla uğraşacak vaktim yok. Zaten ben de rahatsızım!” diyerek âyini yapmayı reddeder. Durum Piskopos Bienvenü’ye iletildiğinde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkı var, bu görev ona değil, bana yakışır!</span></p>
			<p class="tp-sb"><span class="Normal char-style-override-1" xml:lang="tr-TR">Diyerek tutukevine gitti; mahkûmun yanına götürüldü. Mahkûmu ismiyle çağırdı. Elini tuttu. Konuşmaya başladı. Bütün günü yemeği ve uykuyu unutarak mahkûmun yanında geçirdi. Mahkûmun ruhu için Cenab-ı Hakka ve kendisininki için de mahkûma duaya başladı. Mahkûma, yalın bir ifadeyle kişinin gerçek varlığından bahsetti. Ona o gün için baba, kardeş ve dost oldu. Yalnız kutsamak için de rahip oldu. Onu teselli ederek, ona ümit ve teminat vererek birçok şeyler öğretti. Hâlbuki bu adam, üzüntü içinde ölecekti. Ölüm, onun için bir girdap idi. Eşiğin üzerinde korku ve dehşetle titriyor ve titreyen vücuduyla geri adımlar atıyordu. Kesinlikle kayıtsız ve metin görünmek için de o kadar cahil değildi. Bu felaket kuyusunu, hayat adını verdiğimiz sırları ve bilinmezlikleri, nazarları örten perdede açılmış olan deliklerden artık bu âlemin haricini seyir ve temaşa edebiliyordu. Nazarlarını o manzaradan ayıramıyor, fakat derin bir karanlıktan başka hiçbir şey de göremiyordu. İşte, rahip ona bir ışık oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün mahkûmu almaya geldiler. Rahip hâlâ yanında idi. Ona refakat ediyordu. Üzerinde piskoposluk kıyafeti bulunduğu halde halkın bakışları önünden zincire vurulmuş olan kaatil ile geçti. Arabaya onunla bindi. “Giyotin” denilen idam makinesine beraber çıktı. Bir gün evvel üzüntü ve elem içinde görünen mahkûm şimdi şen görünüyordu. Ruhunun affa mazhar olmasından dolayı hakkında parıldayacak olan Allah’ın lütuf ve merhametinden emin ve kaani bulunuyordu. Piskopos son defa olarak onu kucakladı. Mahkûmun başını bedeninden ayırmak için idam makinesinin satırı yukarıdan aşağı ineceği sırada ona:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnsanların öldürdüğü adamı Cenab-ı Hak ihyâ eder. Kardeşlerin atıp uzaklaştırdıklarını Baba alır ve kabul eder. Dua ediniz, mütevekkil olunuz ve gerçek hayata dâhil olunuz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek idam makinesinin üzerinden indi. Bakışlarında garip bir hal ve yüzünde bir çaresizlik göze batıyordu. Halk, bakışlarını bu hale mi yoksa sükûnete mi çevireceğini şaşırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her zaman gülümseyerek “sarayım” dediği ikametgâhına girdiği zaman hemşiresine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir ruhanî reise cidden lâyık bir görev yaptım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">En ulu ve yüce şeyler âlemde çoğunlukla az anlaşılacağından, Piskopos’un tavır ve hareketi anlatıldığı sırada bazıları da:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahte bir davranış ve yapmacık bir hareket!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz, bu fikir, salonlardan birinde söylenmişti. Halk ise dinî davranış ve merasimler hakkında böyle fesatça düşüncelerden, zanlardan uzaktı ve Piskopos’un davranış tarzını takdir edilmeye değer bulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos’a gelince, “Giyotin”in manzarası kendisini müthiş şekilde sarstı. Tekrar sakinleşinceye kadar hayli zaman geçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten “Giyotin” makinesi meydana kurulduğunda dehşet verici bir manzarası vardır. İnsan bir giyotin makinesini, onun satırının yukarıdan aşağıya doğru dehşetli bir tarraka ile inişini görmedikçe, mahkûmiyetin ve onunla öldürülmenin ne olduğunu kestiremez. Böyle bir ölüme karşı daima ilgisiz bulunur. Eğer bir kere rastlayıp görecek olursa da sarsılışı müthiş ve şiddetli olur. Nefes alıp vermekte bir ağırlaşma gözlenir. İşte ancak o zaman onun iyi mi kötü mü olduğuna dair bir hüküm ve karara varabilir. Görenlerden bazıları -Maistre gibi- ondan hayret ve takdir ile söz ederler, bazıları da -Beccaria gibi- nefret ve tiksinti ile karşılarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Giyotin, kanunun yoğunlaştırılmış ve dondurulmuş halinden ibarettir. Bunun umumun hakları için yapılmış bir ceza âleti olduğu söylenir. Hâlbuki adalete yakışır bir âlet olmadığı gibi, adaletli olmağa da cevaz vermez. Buna bakan, titreyişlerin en esrarengiz olanıyla ürperir. Bütün sosyal problemlerin sorgulanma noktaları ve dikkat nazarları bu satırın etrafında dönüp dolaşır. Bu belki de bir hayal mahsulüdür, fakat ne basitçe bir ahşaptır; ne de sadece ahşaptan; demirden ve ipten yapılmış zararsız bir âlettir. Âdeta ruhu olan bir mahlûktur. Denebilir ki görme, işitme ve kavrama özelliğine sahiptir. O tahta, demir ve ip parçalarının sanki bir arzu ve istekleri vardır. Müthiş hayaller arasında var oluşuyla yerine getirdiği iş, olanca şiddet ve dehşetiyle gözler önünde gerçekten tezahür ve tecelli eder. Giyotin, celladın ortağıdır. O insanı hırsla kemirir; etini yer, kanını içer. Giyotin, hâkim ile marangozun ortaklaşa vücuda getirdikleri ürkütücü bir tür hayvandır. Öyle ki, gerçekleştirdiği ölümlerin arasında bulduğu korkunç ve iğrenç bir tür hayat ile yaşayan bir hayal, bir hortlaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos üzerinde bu müthiş âletin bıraktığı tesir pek derin ve müthiş olmuştu. İdam hükmü uygulandıktan sonraki gün ile daha birçok günler teessürünü ve kederini hafifletemedi. Onun her zamana mahsus olan sükûneti kaybolmuştu. İnsan topluluklarına ait bu adaletin tecelli ediş şekli ruhunu acıtıyordu.</span></p>
			<p class="tp-sb"><span class="Normal char-style-override-1" xml:lang="tr-TR">Her zaman gittiği ve bir vazifeyi yerine getirdiği yerlerden şen ve şatır olarak döndüğü halde, son vazifesinden dolayı nâdim görünüyordu. Ara sıra kendi kendisine söyleniyor, boğuk bir seda ile bir takım hazîn sözler sarf ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam hemşiresi, ağzından çıkan şu sözleri kaydetmiş:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bunun bu kadar müthiş olacağını tasavvur edemezdim. İlahî kanunlar arasında insanlarla ilgili kanunları görmemek bir kabahattir. Ölüm, ilahî bir emirdir. Yalnız ona aittir. Hangi hukuka dayanarak insanlar bu meçhul işe karışıyorlar?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zamanın geçmesiyle bu etkiler ve duygusallıklar hafifledi ve değişti. Belki de büsbütün atlatılmış bile oldu. Lakin onun idam hükmü uygulanan yerlerden bundan böyle geçmemeğe dikkat ettiği gözlemlenmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Myriel, her zaman hastalar ve ölüm halinde bulunanlar için davet edilirdi. Görevinin en önemlisinin bu olduğunu kabullenmiş olarak bu kabil davetlere hemen icabet ederdi. Dul kadınlara, öksüzlere davet edilmeden giderdi. Sevdiği bir kadının kaybından dolayı üzülen kocanın ve evladını ebediyen kaybetmiş bir ananın yanında uzun müddet oturmayı, sükût etmeyi ve söz söyleneceği zaman ile sükût edilecek vakti iyi bilirdi. Hayret edilecek bir yatıştırıcı ve teselli ediciydi. Kederi, unutturmakla ortadan kaldırmaya çalışmaz, belki ümit ile güçlendirirdi. Derdi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- “Ölülere karşı nasıl bir tavır almış olduğunuza dikkat ediniz. Toprağa emanet edilmiş olan cesetleri düşünmeyiniz. Buna mukabil dikkatle baktığınız takdirde semanın derinliklerinde sevdiğiniz cismin ruhunu gözlemleyebilirsiniz.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İtikadın etkili bir araç olduğunu bildiği için ümitsiz bir adama mütevekkil bir adamı ve bir kabre bakan kederli bir bakışa mukabil de semada bir yıldıza yöneltilmiş olan bir bakışı parmağıyla göstererek öğüt ve teselli verirdi.</span></p>
		</div>
	</body>
</html>