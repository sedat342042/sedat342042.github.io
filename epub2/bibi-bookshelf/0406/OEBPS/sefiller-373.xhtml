<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-373</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-6-2-2"><span class="numara-alt char-style-override-1">Lağımların Eski Tarihi</span></p>
			<p class="tp-1"><span class="Normal char-style-override-1" xml:lang="tr-TR">Paris’in setresi üzerinden kaldırıldığı farz edilsin, lağımların yeraltı şebekesine -kuş bakışıyla- bakıldıkta iki sahil üzerinde nehir aşılanmış kalın bir ağaç dalını andırdığı görülür. Sağ sahilde kavşak oluşturan lağım bu dalın kökü, ikinci derecedeki borular onun küçük dalları, çıkmaz sokaklar da en küçük dallarını oluşturur. Bu tasvir kısa ve yarı gerçektir. Çünkü yeraltındaki bu tür şebekelerde bulunması icap eden dik açı, bitkilerde nadir görülür. Karanlık bir zemin üzerinde doğunun bir çalı gibi karışık ve şekilsiz harfleri</span><span class="dipnot"><a class="footnote-link" href="#footnote-233-161" id="footnote-233-161-backlink">161</a></span><span class="Normal char-style-override-1" xml:lang="tr-TR"> görünüşte bir karışıklıkla ve gelişi güzel serpilmiş gibidir; bazen açılarından, bazen eğrilerinden bağlanan garip bir doğu alfabesinin aynı düzlem üzerinde göründüğü farz olunsa, bu garip geometrik planın daha gerçekçi bir tasviri ortaya konmuş olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu “madrepor”lar -mercan kayaları- ile lağımlar orta çağda eski Doğuda, Bizans İmparatorluğunda büyük bir rol oynamışlardır. Veba oradan çıkıyor, zalimler orada ölüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halk bu atık yataklarına, bu müthiş büyüklükteki cesim ölüm beşiklerine dindarane bir gözle bakardı. Benares’in pire, tahtakurusu, kurt gibi hayvanların yatağı, Babil’in arslan kuyusundan daha az müthiş değildi. Musevi yazarının ifadesine göre Teglath-Phalasar, Ninova “madrepor”ları namına yemin ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">John de Leyden sahte ayını Munster lağımından çıkartmıştı. Bunun benzeri olan Mukanna da sahte güneşini Kekşeb lağım kapısından çıkartmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanların tarihi, lağımların tarihinde yansımaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Roma’daki  makteller (idam mahalleri) Roma’nın tarihini söyler. Paris lağımları korkunçtur. Bu lağımlar birer mezar ve sığınma yeri olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cinayet, zekâ kıvraklığı, toplumsal kadronun itirazı; vicdan hürriyeti, düşünme, çalma, beşerî kanunların takip ettiği veya takip etmekte olduğu haller hep kazılı yerlerde gizlenmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On dördüncü asırda “maillotins” denilmiş olan yol kesme, on beşinci asırda “tire-laine” denilen sokak hırsızları, on altıncı asırda “Huguenot” denilenler, Protestanlar, on yedinci asırda “morin” mühtedileri, on sekizinci asırda “chauffeur” denilen hırsızlar hep bu çukurlarda saklanmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yüz sene evvel geceleyin elinde kama olduğu halde hırsızlığa çıkan, buradan çıkardı; tehlikede kalan hırsız buraya sığınırdı. Ormanın mağarası vardı; Paris’in de lağımı vardı. “Truanderie”, denilen Galya’nın bir nevi bıçakçısı olan silahlı serseriler, lağımı Cour des Miracles adıyla meşhur toplanma yerlerinin şubesi gibi telakki ederlerdi. Akşamüzeri vahşi ve kurnaz bir surette Maubuee sokağındaki lağıma bir yatağa girer gibi girerlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her gün Vide-Gousset çıkmaz sokağında veya Coupe-Gorge caddesinde çalışanların Chemin-Vert köprücüğünü veyahut Hurepoix haylaz evini gece ikametgâh olarak seçmeleri pek tabiidir. İşte buradan bir sürü hatıralar başlar! Bu sakin görünümlü, münzevi halli uzun koridorlar her tür hayaletler tarafından mesken tutulmuştur. Her yerde koku ve mikrop vardır. Ötede beride nefes alacak yerler görünür ki, bu nefes yerlerinden sanki dâhildeki Villon, hariçteki Rabelais ile görüşmektedir.</span><span class="dipnot"><a class="footnote-link" href="#footnote-233-162" id="footnote-233-162-backlink">162</a></span><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Eski Paris’te lağım insanlığa ait tecrübelerin, zayıflık ve halsizliğin kaynağı ve buluştuğu yerdi. Ekonomi ilmi onda “artıklar”; sosyal felsefe ise “tortu kalıntıları” buluyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağım şehrin vicdanıdır. Her şey onda devir ve hareket halindedir. Her şey orada karşılaşır. Bu iğrenç yerde cehl ile karanlık hüküm sürer fakat esrar yoktur. Her şey hakiki şeklini, hiç olmazsa kesin şeklini taşır. Süprüntü yığınlarında bir şey vardır ki, o da yalan bulunmadığıdır. O kitle yalancı değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oraya hâlislik ve saflık sığınmıştır. Basil’in</span><span class="dipnot"><a class="footnote-link" href="#footnote-233-163" id="footnote-233-163-backlink">163</a></span><span class="Normal char-style-override-1" xml:lang="tr-TR"> maskesi orada bulunur. Fakat bunun mukavvasıyla iplikleri görünür, dâhili de harici gibidir, namusluca bir sıva ile ortaya çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Scapin’in sahte burnu da onunla ilişkili ve onun benzeridir. Hizmet dışına çıkınca medeniyetin bütün pislikleri buraya düşer. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Oraya düşüyor, fakat yayılıyor. Bu, hercümerç bir nevi itiraftır. Artık orada sahte vakar, sahte gösteriş yoktur. Her şey meydandadır. Tamamen çıplaktır. Hayaller, kuruntu ve yankıların çöküşü demektir. Artık başka bir şey yoktur. Mevcut olan da mahvolup kaybolmakta olan bir şeyin şeklidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçeklik ve kaybolmuşluk! Oradaki bir şişe sarhoşluğu, bir sepet hizmetçiliği gösterir ve ispat eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Edebî fikirlere hizmet etmiş olan elma koçanı, burada koçan olur.  Büyük paranın üzerindeki resim tamamen paslanır. Caiphas’ın tükürüğü Falstaff’ın kusmuğuna karışır. Kumarhaneden çıkan altın intihar edenin ipine tesadüf eder. Çirkin bir cenin karnavalın son günü operada oynanan süslü kâğıtlara sarılmış olarak yuvarlanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanları muhakeme eden bir peruka (Fransa’da hâkimlerin başına giydikleri başlık) Margoton’un elbisesinden olan bir bez parçasının yanında yüzer durur. Kardeşlikten ziyade bir hal, bir teklifsizlik hüküm sürer. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yuvarlanan yüzler burada çamura bulanır. Son peçe artık kaldırılır. Lağım, pek hayâsızdır, pervasızdır. Bu sebeple her şeyi olduğu gibi söyler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Atıkların bu samimiyeti hoşa gider, ruhu yatıştırır. Dünyada hikmet-i hükûmetin, halef bırakmanın, siyasi hikmetin, insanî adaletin, meslek yüceliğinin, hal ve konumların, ciddiyetin, düzeltilemez cübbe ve elbiselerin takındığı yüce tavırlara ve vakara mecburi bir surette uyulmakla vakit geçirildikten sonra, bir lağıma girip bunlardan sızan çirkefi görmek insan için hafifleme başlangıcıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka ondan pek çok şey öğrenilir. Biraz yukarıda belirtmiş olduğumuz üzere, tarih lağımdan geçer. Saint-Bartelemy katliamcıları damla damla kaldırımlar arasından sızar. Genel olarak öldürme, dinî ve siyasi karşılıklı öldürmeler medeniyetin bu yeraltı dolaşımlarından geçer: Naaşları öne sürerek geçer.</span></p>
			<p class="tp-sb"><span class="Normal char-style-override-1" xml:lang="tr-TR">Düşünürlerin nazarında, bütün tarihî caniler oradadır. Orada o iğrenç karanlık içindedir. Yakardıkları halde, öğülme makamında bir parça kefenleri vardır. XI. Louis Tristan ile I. François Duprat ile beraberdir. IX. Charles annesiyle ve Richelieu XIII. Louis ile beraberdir. Letellier, Hebert ve Maillard hepsi orada taşları tırmalayarak, kazıyarak yaptıkları şeylerin eserlerini gözden kaybetmeğe çalışmaktadırlar. Bu kubbeler altında bu hayallerin süpürge darbeleri işitiliyor. Orada felaket ve toplumsal musibetlerin çürümüş ve kokuşmuş esintileri soluklanır; köşelerinde kırmızımtırak yansımalar görünür; orada kanlı ellerin yıkandığı müthiş bir su akmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplumun durumunu inceleyip izleyenler bu karanlıklar içine girmelidirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Felsefe, düşüncenin mikroskopudur. Her şey, ondan kaçmağa çalışır, fakat felsefenin güçlü pençesinden hiçbir şey kurtulamaz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tereddüt, müsamaha burada faydasızdır. Tereddüt ve müsamaha ile kişinin kendisinin hangi yönünü göstermeli? Ar ve zillet! Felsefe dosdoğru bakışıyla fenalığı takip eder ve onun yokluk içine doğru firarına imkân bırakmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Felsefe, gözden kaybolmuş olan şeylerin yok edilişinde her şeyi görür, bilir. Paçavrasına göre hükümdarlık giysisini, parçasına göre kadını yeniden canlandırır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımlarıyla şehri, çirkef ile ahlakı yeniler. Toprağına göre onun âdî bir testi olup olmadığını anlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kâğıdın üzerindeki tırnak çizgisinden Judengasse (Alman Yahudileri) ve Getto (İtalyan Yahudileri) Musevileri arasındaki farkı belirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geriye kalan şeyde evvelce olan’ı bulur. Hayrı, şerri, yalan ve hakikati, sarayın kan lekesini, mağaradaki mürekkep lekesini, genelevin mum damlasını, ihbar edilen zulüm tecrübelerini, hoş karşılanan teşvikleri, kusulan sefahati, alçalarak ve düşerek alçaltılan halleri ve yaradılışları, kabalıklarından dolayı yatkınlık ve yetenekleri olan ruhlarda fuhşun izini, Roma hamallarının elbisesinde de Messelina’nın dirsek darbesini bulur.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-161-backlink" id="footnote-233-161">161</a><span class="Normal char-style-override-1" xml:lang="tr-TR">	Halt etmişsin sen! Senin harflerinde estetik bir düzen olsaydı, senin medeniyetinde de hat sanatına benzer bir yazıya dayalı sanat dalı ortaya çıkardı! (E.K.) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-162-backlink" id="footnote-233-162">162</a><span class="Normal char-style-override-1" xml:lang="tr-TR">	“Vide-Gousset” “cep boşaltan” manasına; “Coupe-Gorge” ise “boğaz kesen” ki “yol kesen” derler. Villon 1431 senesinde doğup 1489 senesinde ölen Fransız şairlerinden olup gayet endişe içinde bir hayat geçirmiştir ve defalarca idam cezasına maruz kalmıştır. Rabelais ise Fransa’nın on sekizinci asır şairlerindendir. </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-163-backlink" id="footnote-233-163">163</a><span class="Normal char-style-override-1" xml:lang="tr-TR">	Basil, Moliere’in meşhur eserlerinden olan </span><span class="Normal-i char-style-override-1" xml:lang="tr-TR">Figaro’nun Düğünü’</span><span class="Normal char-style-override-1" xml:lang="tr-TR">nde riyakâr rolündeki kişidir. Mecazen “riyakâr” demektir. “Scapen” dahi aynı anlamda kullanılır.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>