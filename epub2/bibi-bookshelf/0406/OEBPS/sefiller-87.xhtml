<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-87</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-1-3"><span class="numara-alt char-style-override-1">18 Haziran 1815 Tarihi</span></p>
			<p class="tp-1"><span class="Normal char-style-override-1" xml:lang="tr-TR">Biraz geriye doğru dönmek gerekiyor ki, bu da anlatanın hakkıdır. 1815 senesine, hatta bu kitabın başlarında anlatılmış olan olayların biraz daha ilerisine bakışlarımızı çevireceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer 1815 yılı Haziran’ının on yedinci gününü takip eden on sekizinci gecesi yağmur yağmamış olsaydı, şüphesiz Avrupa’nın istikbali pek çok değişirdi. Az çok bir yağmurun inmesi Napoleon’un çöküşe doğru meyletmesine yol açmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo’nun Austerlitz’in sonu olması için İlahî Kudret, yüzünü mevsimin normal gidişatına aykırı olarak bir bulutla örtüp yağmur yağdırmış, bu da bir dünyanın yıkılmasına yetmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo muharebesine ancak saat on bir buçukta başlanabildi. Bu gecikme, Blucher’e vakit kazandırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gecikmenin sebebi neydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çünkü zemin, yağan yağmurla ıslanmıştı. Top arabalarının kolayca nakli ve hareketi için, hiç olmazsa suların biraz çekilmesi, zeminin biraz sertleşmesi beklenmiştir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon, topçu subayı olduğu için, bu lüzum ve ihtiyacı takdir etmiştir. Abukır olayında “Güllelerimizden biri altı adam telef etmiştir!” diyerek geçici hükûmete rapor veren mahir ve muktedir yüzbaşı da işte bu adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün muharebe planları topçuluk esası üzerine yapılmıştı. İstediği noktaya koyup yerleştirdiği bataryaları, kazandığı zaferlerin anahtarıydı. En birinci emeli, bataryalarını kolaylıkla ve başarılı bir şekilde her istediği yere nakletmekten ibaretti. Bu arzusuna erişirse kazanacağına muhakkak nazarıyla bakıyordu. Düşmanının askerî hareketini bir istihkâm veya kaleye benzetir, bu kaleyi topla döğmeyi uygun görerek, bu şekilde mücadelesini yürütürdü. Düşmanın zayıf noktalarını buldukça bataryalarını oraya yönlendirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası giriştiği savaşları topla kazanırdı. Kişiliğini oluşturan niteliklerden zekâ ve feraseti arasında nişancılık meziyeti ise, dostları ve düşmanları tarafından teslim edilmiştir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî safları yarıp geçmek, alayları mahv ve harap etmek, savaş hatlarını dağıtmak, bütün kitleleri hercümerç etmek gibi askerî operasyonları hazırlamak ve sağlamak için vurmak, yine vurmak, daima vurmak fikrindeydi. Bu görevi top güllelerine gördürürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müthiş ve karşı konulamaz olan bu usûl, seçkin zekâ ve irfan ile de birleşince, muharebelerin bu azgın ve müthiş kahramanı için aralıksız on beş sene devam eden cenk-ü cidalde hezimete uğramayı ve kesin mağlubiyeti neredeyse imkânsız derecesine vardırmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 senesi Haziranı’nın on sekizinci günü de topa ve topçuluğa güveniyordu. Wellington’un kumandası altında yüz elli dokuz, Napoleon’un emri altında ise iki yüz kırk top vardı. Zemin yaş olup da top arabalarının harekâtına müsait bulunsaydı, savaş harekâtına sabahın altısında başlanacaktı. Bu suretle muharebeye daha evvel başlanır, yani Prusyalıların bozguna uğramasından üç saat evvel, yani iki saat zarfında kazanılır, zafer sağlanır ve harbe son verilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki muharebe kazanılmadı. Elbet bu muharebede bazı noksanlıklar vardı. Bunun ne kadarı Napoleon’a aittir? Gemiciye, fırtınanın çıkması ve devam etmesinden dolayı kusur yüklenebilir mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba Napoleon’un manen çöküşünün, o tarihte ortaya çıkan iç durumlarla bir münasebeti, bir bağlantısı var mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yirmi sene devam eden savaşlarda, kının namluyu aşındırdığı gibi, onun ruhu da cismini aşındırmış mıydı? Yorgunluğun, bitkinliğin ve ataletin maneviyata etkisi inkâr edilebilir mi? Bu emektarın artık işi bırakarak uzlete çekilip istirahat etmeyi seçeceği zaman gelmemiş miydi? Başka bir deyişle, artık emekliliğe hak kazanmamış mıydı? Acaba bu olağanüstü dehâ birçok tarihçinin sandığı ve hükmettiği gibi ay-tutulmasına mı uğramıştı?</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Bu zekâ güneşi tutulmaya mı meyletmişti? Alışkanlıklar, zaaf ve çöküşünü kendisinden gizlemeye mi gayret ediyordu? Talihinin aykırı yönünden esen bir rüzgâr karşısında, korku ve tereddüde uğramağa mı başlamıştı? Yoksa tehlikeye karşı bir kumandan için her halde vehameti davet eden bir kayıtsızlık mı gösteriyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Maddeten büyük adamlar arasında görülen benzer işler bakımından, dehâya mahsus görüş kısalığı için bir sınır, bir yaş var mıdır? Gerçi, yaşlılığın zekâ ve anlayışa etkisi bulunduğunu kabul edenler vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meşhurlardan Dante’ler, Michel-Angelo’lar için yaşlılık ilerleme ve gelişmişlik sayıldığı halde, Annibal’ler, Bonaparte’ler için eksiklik ve düşüklük mü sayılır? Napoleon, zafer kazanma meziyetlerinden kendini tecrit mi etti? Yoksa zafer kazanmanın anahtarını kayıp mı etmişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karada, ayakları dibinde açılan bir girdabı, önünde kurulmuş olan bir tuzağı; denizde gemisini batıracak taşları anlayıp belirlemekten artık aciz mi gösteriyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce musibetleri vaktinden evvel anlardı. Koku alma gücü de kuvvetliydi. Belirtileri ve musibetleri daha uzaktan hissedip kokusunu alırdı. Şimdi bu özellikten mahrum mu oldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce zafere giden bütün yollar önünde açık bulunan ve muzafferiyet arabasının üzerinde otoriter parmağıyla yöneten bu adam, artık o arabayı yürütmekten âciz bir hale mi geldi? Önündeki uçurumları görerek kendisine bir şaşkınlık mı ârız oldu? Hani ya o keskin zekânın mucize gibi eserleri? Altındaki zafer arabasını, şan ve şöhretinin önündeki girdaba sevk edecek kadar olsun, ustalık ve otoritesini kayıp mı etti? Henüz kırk altı yaşında ulvî bir cinnete mi uğradı? Kaza ve kaderin dev gibi arabacısı, yolunu şaşıracak dereceye mi geldi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz, bu zanda değiliz ve böyle olduğuna inanmıyoruz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu muharebe için hazırlayıp yapmış olduğu plan, herkesin kabul ve teslim ettiği gibi, şaheserlerden sayılacak mertebedeydi. Müttefiklerin harp safları merkezine hücum etmek ve bu safları yarıp ikiye ayırmak, İngilizlerden müteşekkil olan yarısını Hal’e ve Prusyalılardan ibaret diğer yarısını da Tongre’ye doğru püskürtmek; Wellington ile Blucher’i iki parçaya ayırarak Mont-Saint-Jean’ı ele geçirmek, Brüksel’i zapt ederek Almanları Ren nehrine ve İngilizleri denize kadar sürüp dökmek… Napoleon için durum bu idi ve savaşın böyle neticelenmesini bekliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin bu yönü daha sonra anlaşılacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Maksadımız, burada Waterloo savaşı tarihini yazmak değildir. Savaşla ilgili olayları yazmak ve anlatmak sadedimizin dışındadır. Yalnız anlatmakta olduğumuz trajedinin bu müthiş savaşın safhalarından biriyle ilgisi bulunduğu için bir nebze bahse gerek gördük.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten Waterloo muharebesinin tarihi bir yönden Napoleon, diğer yönden tarihçiler tarafından layık olduğu nisbette kaydedilmiştir.</span><span class="dipnot"><a class="footnote-link" href="#footnote-233-29" id="footnote-233-29-backlink">29</a></span><span class="Normal char-style-override-1" xml:lang="tr-TR"> Bu harp tarihinin bütün şeref ve sorumluluğunu muharrirlerine bırakırız. Biz uzaktan bir seyirci, kırdan geçen bir yolcu, insan kanıyla kırmızı bir hale gelmiş olan toprağa bakan ve ihtimal ki görüneni sırf hakikat zanneden meraklı bir adam olmaktan başka bir şey değiliz. Bu konuda ilim açısından ısrarcı olmakta ve inat etmekte kendimizde bir hak ve yetki bulamayız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Harp tekniğinde bir ihtisasımız bulunmadığını da kabul ederiz. Bize göre tesadüfün ardarda gelişi, Waterloo’da iki yüzbaşıyı zapt ve idaresi altına almıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaza ve kaderden bahse gelince, bu esrarengiz suçluyu biz tıpkı kişiler gibi muhakeme eder ve karar veririz. Bu hüküm ve karar da saflık ve iyi niyetliliğe dayanır.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-29-backlink" id="footnote-233-29">29</a><span class="Normal char-style-override-1" xml:lang="tr-TR"> Waterloo muharebesinin tarihini yazan tarihçiler şunlardır: Walter Scott, Lamartine, Vaulabelle, Charras, Quinet ve Thiers. (V.H.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>