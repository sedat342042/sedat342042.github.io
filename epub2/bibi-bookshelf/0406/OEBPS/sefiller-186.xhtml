<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-186</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-4-2-3"><span class="numara-alt char-style-override-1">Luc-Esprit</span></p>
			<p class="numara-alt" id="toc_marker-4-2-4"><span class="numara-alt char-style-override-1">(Cin Fikirli Luka)</span></p>
			<p class="tp-1"><span class="Normal char-style-override-1" xml:lang="tr-TR">On altı yaşındayken bir akşam aynı zamanda iki kadının iltifat ve teveccühüne mazhar olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki kadın Voltaire tarafından şiirle övülen ve büyük bir şöhret kazanan Camargo ile Salle idiler. Böyle iki ateş arasına düşmüş olan Gillenormand kahramanca bir geri çekilişle bir küçük dansöze kalbini bağlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisi gibi on altı yaşlarında bulunan Nahenry adındaki bu küçük oyuncu kıza gönlünü kaptırmıştı. Birçok hatıraları vardı. Ara sıra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Guimard-Guimardini-Guimardinette ne kadar güzel bir kız! Son defa onu Longchamps’da güzel kıvırcık saçlarıyla, parlak ve hoş gerdanıyla ve kıymetli taşlarla süslenmiş olarak gördüğüm zaman pek alımlı görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyor ve gençliğinde giyinmiş olduğu kısa bir ceketten övünçle bahsettiği sırada:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam bir Doğulu Türk levanteni gibi giyinmiştim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünü ilave ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Boufflers, kendisini yirmi yaşında iken görüp “Pek tatlı bir deli” demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Siyaset dünyasında ve yüksek makamlarda rastladığı isimleri beğenmez, bu isimlerin köylülere mahsus olduğunu söylemekten çekinmezdi. Gazeteleri -kendisinin tabirince “havadis varaklarını”- gülerek okur ve rastladığı “Corbiere, Humann, Casimir Périer” isimleri için:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar devlet ricaline yakışır isimler değildir. Mesela gazetelerden birinde ‘Bakanlardan Mösyö Gillenormand’ diye yazıldığını görsem pek tuhaf olurdu! Halk o kadar ahmaktır ki, şüphesiz bunu hemen kabullenirlerdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadınların yanında açık saçık her sözü söylemekten çekinmez ve edebe aykırı şeylerden tam bir lakaydî ile bahsederdi. Onun fikrine göre zamanının hareket tarzı bundan ibaretti. Dikkate değerdir ki, nezaket ve zarafet devri denmeğe layık olan çağımızda, nezaket ve zarafete aykırı olan sözler sarfetmekten çekinilmemektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaftiz babası kendisinin ileride zeki bir adam olacağını düşünerek ona şu “Luc-Esprit” yani “Cin Fikirli Luka”</span><span class="dipnot"><a class="footnote-link" href="#footnote-233-63" id="footnote-233-63-backlink">63</a></span><span class="Normal char-style-override-1" xml:lang="tr-TR"> mahlasını vermiş.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-63-backlink" id="footnote-233-63">63</a><span class="Normal char-style-override-1" xml:lang="tr-TR">	Luc=Luka, Dört </span><span class="Normal-i char-style-override-1" xml:lang="tr-TR">İncil</span><span class="Normal char-style-override-1" xml:lang="tr-TR">’den biri, onun kalemindendir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>