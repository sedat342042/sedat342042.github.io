<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-245</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-15-</span></p>
			<p class="numara-alt" id="toc_marker-4-8-20"><span class="numara-alt char-style-override-1">Jondrette Alışveriş Yapar</span></p>
			<p class="tp-1"><span class="Normal char-style-override-1" xml:lang="tr-TR">Biraz sonra, saat üç raddelerinde Courfeyrac, yanında Bossuet bulunduğu halde tesadüfen Mouffetard sokağından geçiyorlardı. Kar, şiddetle yağıyordu Bossuet dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne kadar kar yağıyor? Zannedersin gökyüzünde beyaz kelebeklerden ibaret bir veba illeti var! (Birden şehrin kapısına doğru garip bir tavırla gitmekte olan Marius gözüne ilişmekle:) Vay! Marius’a bak! Nereye gidiyor acaba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac arkadaşına cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gördüm. Bir şey demeyelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Meşguldür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne ile?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haline dikkat etmiyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Halinde ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Birini takip eden adamın haline benziyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi be!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gözlerine bak, nasıl bakıyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi şeytanı takip ediyor acaba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çiçekli şapkalı bir küçük matmazele âşıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama ben ne çiçekli şapka görüyorum, ne de küçük bir matmazel. Sokakta bir kadın bile yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Dikkatle baktıktan sonra:) Bir adamı takip ediyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten Marius’tan bir yirmi adım kadar ileride şapkalı ve kır sakallı biri gidiyordu. Bu adamın sırtında kendisine göre geniş ve yeni bir palto, bacağında ise çamura bulanmış tuhaf bir pantalonu vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet gülümsercesine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O nasıl adam?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Courfeyrac cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şairdir. Şairler, arzularına göre deri tüccarlarına mahsus pantalonla Fransa ayanınkilerine benzer palto giyerler.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dur bakalım. Marius ile o adam nereye gidiyor? Haydi takip edelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bossuet, Aigle-de-Meaux, sen hakikaten budalasın. Bir adamı takip eden adam takip olunur mu?</span></p>
			<p class="tp-sb"><span class="Normal char-style-override-1" xml:lang="tr-TR">Bunun üzerine iki arkadaş Marius’u takipten vazgeçerek geri döndüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, hakikaten Jondrette’in Mouffetard sokağından geçtiğini görerek arkasına düşmüştü. Jondrette, takip edildiğinin farkında olmayarak yürümekteydi. Mouffetard sokağından ayrıldıktan sonra Marius, Jondrette’in Gracieuse sokağında iğrenç görünüşlü bir kulübeye girdiğini gördü. Orada takriben bir çeyrek saat kadar kaldıktan sonra çıkıp tekrar Mouffetard sokağına döndü. O tarihte Pierre-Lombard sokağının köşesinde bir hırdavatçı dükkânı vardı. Bu dükkânın önünde durdu. Marius birkaç dakika sonra Jondrette’in beyaz tahta saplı bir oyma kalemi alıp paltonun altında sakladığını gördü. Petit-Gentilly sokağının yukarısında sola saparak süratle Petit-Banquier sokağına vardı. Bu sokak her zamanki gibi tenhaydı.  Bir aralık hafiflemeğe başlamış olan kar, yine evvelki şiddetiyle yağmağa başlamıştı. Akşam oluyordu.  Marius, Petit-Banquier sokağının köşesine gelince Jondrette’i takipten vaz geçerek köşede siper aldı. Marius, bu suretle pek iyi hareket etmişti. Çünkü Jondrette biraz evvel Marius’un başı açık adamla sakallı adamı görmüş olduğu yere gelince, takip edilip edilmediğini ve etrafında bir kimse bulunup bulunmadığını anlamak üzere başını çevirip etrafına bakmıştı. Sokakta kimse bulunmadığına iyice inandıktan sonra alçak duvardan atlayarak gözden kayboldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarın öte tarafındaki boş ve ne olduğu belirsiz arazi, iflas etmiş eski bir araba müstecirinin arsasıyla bitişik olup içindeki harap ahırda el’an bir iki araba bulunmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, Jondrette’in ortadan kaybolmasından faydalanarak odasına gitmenin münasip olacağını düşündü ve dönmeğe karar verdi. Zaten vakit geçiyordu. Bourgon Ana akşamları sofra takımlarını yıkamak üzere şehre gittiği zamanlarda evin kapısını kapamayı alışkanlık edinmişti. Bu yüzden hane kapısı her akşam kapalı bulunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, daima yanında taşıdığı anahtarı polis müfettişine vermiş olduğundan dışarıda kalmamak için acele davranması lazım geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam olmuş, gece karanlığı etrafı kaplamağa başlamıştı. Ufukta ve yeryüzünün geniş alanında güneşle aydınlanan yalnız bir nokta görünüyordu ki, o da ay idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ay kızıl bir renkle Salpetriere’in alçak kubbesinin arkasında derece derece yükselmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius süratli adımlarla 50-52 no.lu hanenin önüne vardı. Kapı, henüz kapanmamıştı.  Ayaklarının ucuna basarak merdivenden yukarı çıktı. Dehlizin uzun duvarı önünden ilerleyerek odasının önüne geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlarda olsa gerektir ki, bu dehlizin iki tarafında kiraya verilmek üzere bir takım odalar vardı.  O sırada bu odalar boş olup Bourgon Ana genellikle kapılarını açık bırakırdı. Marius bu boş odaların önünden geçerken bunlardan birinde pencereden giren akşamın hafif ve son ışığıyla ancak teşhis olunabilecek derecede dört insan başı görür gibi olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, kimseye görünmek istemediği için bunları görmeğe çalışmadı. Bu suretle kimseye görünmeksizin ve ses çıkarmaksızın odasına girmeğe muvaffak oldu. Tam zamanıydı. Çünkü biraz sonra Bourgon Ana gitmiş ve kapı da kapanmıştı.</span></p>
		</div>
	</body>
</html>