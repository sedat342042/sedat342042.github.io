<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-249</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-19-</span></p>
			<p class="numara-alt" id="toc_marker-4-8-27"><span class="numara-alt char-style-override-1">Karanlıkların</span></p>
			<p class="numara-alt" id="toc_marker-4-8-28"><span class="numara-alt char-style-override-1">Derinlikleriyle Uğraşmak</span></p>
			<p class="tp-1"><span class="Normal char-style-override-1" xml:lang="tr-TR">Mösyö Leblanc oturur oturmaz merhametli bakışlarını boş yataklara çevirerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zavallı küçük yaralı nasıldır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Jondrette teşekkür ve teessüf belirtir bir tebessümle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kötüdür, alicenap efendim, pek kötüdür. Şimdi gelince görürsünüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc kapıyla kendi arasında durarak tehdit edici ve düşmanca bir tavır almış olan Ana Jondrette’e bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Fabantou gözüme iyi görünüyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölecek bir haldedir efendim. Fakat ne yaparsın? Bu kadın cesur ve sağlamdır. Kadın değil, âdeta bir öküzdür! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın şüphesiz bu iltifattan memnun olmalı ki devlere mahsus bir tavır ve eda ile:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Jondrette, sen her zaman hakkımda bu türlü iltifat ve övgülerde bulunursun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette cevaba hızlıca davrandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmim Fabantou ve mahlasım Jondrette’dir. Bu, sanatkârlara mahsus bir lakaptır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle dedikten sonra omuzlarıyla karısını azarlarcasına bir işarette bulundu ve ardından sahte bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biz daima bu şekilde iyi geçiniriz. Birbirimize muhabbetimiz vardır. Bereket versin ki, bu var! Bu da olmazsa ne yapardık? O kadar fakir ve çaresiz bulunuyoruz ki, muhterem efendim, tasavvur edemezsiniz. Çalışmak için sağlam kollarımız var ama iş yok! Bilemem, hükûmet bu şekilde nasıl hareket ediyor! Namusum üzerine yemin ederim ki ben Jacobinlerden olmadığım gibi sefahat mahallerine devam eden bir adam da değilim. Hükûmetin kötülüğünü istemem. Yemin ederek derim ki, eğer ben bakan olsaydım, işlerin rengi başka türlü olurdu! Size bir misal vereyim: Kızlarıma mukavvacılık öğretmek istedim. Şüphesiz buna karşı “Bu da sanat mı?” dersiniz. Evet, bu da bir sanattır. Âdi sanatlardandır. Ne yapalım? Ekmek parasını çıkartır ya! Bize lazım olan da budur. Bu ne düşüştür velinimetim? Hal-i pür-melalimiz tasvir olunamayacak bir derecededir! Ne yazık ki mutluluk ve refahlık içinde bulunduğumuz zamandan hiçbir şey kalmadı. Evet hiçbir şey! Yalnız pek ziyade sevdiğim ve ne yazık ki satmak suretiyle bugün elden çıkarmak istediğim bir resim kaldı. Ne yapalım? Yaşamak lazım! Yaşamak için de yemek gerekir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette muhatabının şefkat ve merhametini çekmek için sahte bir tavırla laf çevirdiği sırada yüzündeki belirtilerden zihni yalnız bir şeyle meşgul olduğu anlaşılmaktaydı. O sırada Marius dikkatle bakınca o zamana kadar odada görmemiş olduğu bir adam gördü. Bu adam, odaya o kadar ihtiyatkârca hareket ederek girmişti ki, kimse bunun farkına varamamıştı. Hatta kapının açıldığı bile hissedilememişti. Menekşe rengindeki trikodan yeleği eski, lekeli, kesik olduktan başka kıvrım yerlerinde birçok delikler açılmıştı. Bacağında pamuklu kadifeden geniş bir pantalonu ve ayağında ise altı tahtadan eski kunduralar bulunmaktaydı. Gömleği yoktu. Boynu ve kolları çıplaktı. Yüzünde siyah lekeler ve kollarında ise muhtelif şekillerde döğmeler ve tasvirler vardı. Kollarını göğsü üzerinde kavuşturduktan sonra yakınındaki yatağa oturarak hareketsiz duruyordu. Jondrette Ana’nın arkasında kalmış olduğu için birdenbire göze çarpmıyordu. Bakışlara çok şey açıklayan mıknatısî bir içgüdü, aynı anda, Marius ile Mösyö Leblanc’ın bu şüpheli adama bakmalarını icap ettirmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc hayretten kaynaklanan bir harekette bulundu. Bu hareket, Jondrette’in gözünden kaçmadı ve şükran duyduğunu belirten bir tavırla paltosunun düğmelerini ilikleyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorum ki paltonuza bakıyorsunuz. Yakışıyor. Değil mi efendim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu adam kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Komşulardan biri. Önem vermeyiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu komşunun garip bir tavır ve hareketi vardı. Saint-Marceau mahallesinde birçok kimyasal ürün fabrikaları vardı. Fabrikalarda çalışan işçilerin yüzleri siyah ve lekeli olabilir. Mösyö Leblanc’ın tavır ve hareketlerinde genellikle rahatlık ve güven görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affedersiniz, Mösyö Fabantou. Bana ne diyordunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kollarını masaya dayayarak ve boa yılanı gibi hırslı bir nazarla muhatabına bakarak:) Benim mukaddes ve muhterem velinimetim, satmak mecburiyetinde bulunduğum bir tablo var, diyordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıda hafif bir gürültü duyuldu. İçeriye bir adam daha girerek Jondrette Ana’nın arkasındaki yatağa oturdu. Bu adamın da diğeri gibi kolları çıplak ve çehresi ise is veya mürekkeple siyaha bulanmıştı. Bu adam, odaya girerken görünmemek üzere dikkat ve ihtiyat göstermiş olmakla beraber Mösyö Leblanc’ın bakışlarından kurtulamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Önem vermeyiniz efendim. Bunlar bu evin adamlarındandır. Ne diyordum? Evet, kıymetli bir tablo kaldı diyordum… Bakınız, işte!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek ayağa kalktı. Tablonun duvar üzerinde bulunduğu yere giderek diğer tarafını göstermek üzere tabloyu çevirip tekrar duvara dayadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikaten bu şey bir resme benzemekte olup mumun hafif ışığıyla iyice fark edilemiyordu. Jondrette, resmin önünde ayakta durduğundan Marius onu kaba bir bez üzerine kabaca yapılmış bir tablo gibi görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Bağırarak:) Meşhur bir ressamın sanat ve ustalık eseridir. Büyük bir kıymeti vardır, velinimetim. Benim kadar kızlarım da bu resmi takdir ederler. Bana bir takım geçmiş olayları hatırlatır. Bir kere size söylemiş bulundum. Sözümden dönmek istemem. O kadar bedbaht bir halde bulunuyorum ki nihayet onu satmağa mecburiyet elveriyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İster tesadüfle ister acının yönlendirmesiyle olsun tabloyu kontrol ederken Mösyö Leblanc’ın bakışları tekrar odanın öte ucuna çevrildi. Ucu yatağın üzerinde, bir diğeri de kapının yanında ayakta durmak üzere odaya hırsızca gelenler dört kişi olmuştu. Dördünün de kolları çıplak olup yüzleri de siyaha boyanmıştı. Yatağın üzerinde oturanlardan biri duvara dayanarak gözlerini kapamış olduğundan uyuyor gibi görünüyordu. Bu adam ihtiyardı. Siyaha boyanmış olan çehresinde beyaz saçları müthiş bir görüntü oluşturuyordu. Diğeri genç görünüyordu. Bunlardan biri sakallı, diğeri uzun saçlıydı. Bazıları yalınayak ve bazılarının ayağında ise çorap bulunan bu adamlardan hiçbirinin kunduraları yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc’ın dikkatle bu adamlara baktığını gören Jondrette dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar yabancı değiller, komşu ahbaplardır. Kömür içinde çalıştıkları için yüzleri siyahlanmıştır, bazıları da ocakçıdır. Bunlara önem verip de bakmayınız, velinimetim. Siz benim tablomu satın alınız. Perişan halime merhamet ediniz. Size ucuz veririm. Ne takdir edersiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc kendini toplamakla beraber Jondrette’in gözlerine bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu meyhanelere asılan adi resimlerdendir. Üç frank değer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette yumuşaklıkla mukabele ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çantanız yanınızda mı? Bin eküye (üç bin franga) razı olurum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc ayağa kalkarak arkasını duvara verdi ve seri bir bakışla etrafını gözden geçirdi. Solunda ve pencere tarafında Jondrette, sağında ve kapı tarafında ise Jondrette Ana ile dört yüzü kara adam bulunuyordu. Bunlar kımıldanmadıkları gibi Mösyö Leblanc’ı da görmemiş gibi davranıyorlardı. Jondrette o nispette yakınır halde bulunuyordu ki, Mösyö Leblanc bu adamın sefaletten çıldırdığını sandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim hayırhah efendim, eğer bu tablomu satın almayacak olursanız kendimi nehre atmaktan başka çare kalmayacak. Kızlarıma sene başı hediyeleri için mukavva kutu yapmayı öğrettim. İyi ama şişelerin yere düşmemesi için kenarlı bir masa lazım. Bundan başka muhtelif dereceler için üç bölmeli bir kap ile bir fırına ihtiyaç var. Mukavva için kullanılan tutkal, tahtalar ve kumaşlar için kullanılamaz. Mukavvaları kesmek için bir bıçak, bunu ayar etmek için bir kalıp, çelikleri tutturmak için bir çekiç, bir takım fırçalar ve daha bilmem neler lazım. Bunların hepsi günde dört </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kazanmak içindir! Bu dört </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’a mukabil tam on dört saat çalışmak icap ediyor. Her kutu on üç defa bir kızın elinden geçiyor! Sonra kâğıdı ıslatmak, hiçbir yerini lekelememek, tutkalı sıcak bulundurmak lazım! Bütün bu şeyler o dört </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> için. Şu halde insan nasıl yaşayabilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette bu sözleri söylerken kendisine dikkatle bakan Mösyö Leblanc’a bakmıyordu. Mösyö Leblanc nazarlarını Jondrette’e ve Jondrette ise bakışlarını kapıya çevirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius dikkatle kâh Mösyö Leblanc’a, kâh Jondrette’e bakıyordu. Mösyö Leblanc, Jondrette’in budala olup olmadığını kendi kendisine soruyor gibi görünüyordu. Jondrette şu sözleri rica ve şikâyet olarak iki üç defa tekrarladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendimi nehre atarak intihar etmekten başka çarem kalmadı. Geçen gün bu maksatla Austerlitz Köprüsü’nün yanından iki üç defa aşağı indim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet o sönük gözlerde korkunç bir parıltı görüldü. O küçük adam doğrularak korkunç bir hal aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc’a doğru bir adım atarak gök gürültüsüne benzer bir seda ile bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size bir şey söyleyeyim mi? Maksat o değildir! Siz beni tanıdınız mı? </span></p>
		</div>
	</body>
</html>