<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-16</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-2-1-13"><span class="numara-alt char-style-override-1">Kanaatkârca Bir Hayat</span></p>
			<p class="tp-1"><span class="Normal char-style-override-1" xml:lang="tr-TR">Anlatılanların tafsilatından Monsenyör Bienvenü’nün “Filozof bir piskopos” veya “Vatanperver bir rahip” olduğu sanılırsa aldanılmış olur. Onun münzevî ihtiyar ile karşı karşıya görüşmesi bir tür şaşkınlık yaratmışsa da, bu şaşkınlık onu daha yumuşatmış, daha şefkatli yapmıştı. İşte hepsi bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Monsenyör Bienvenü siyasetle uğraşan biri olmamıştır. Zamanında cereyan eden olaylara bakılırsa, nasıl bir tavır ve harekette bulunmuş olduğunun; -şayet bir tavır ve harekette bulunması gerektiği kabul edilirse- burada özet halinde beyan edilmesi gerekir. Bunun için de birkaç yıl geriye döneceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Myriel’in piskopos olarak atanmasından bir müddet sonra İmparator, diğer bir çok piskoposlarla beraber kendisine baronluk ünvanını da bahşetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilindiği üzere 1809 senesi Haziran’ının 5-6’ncı gecesi Papa’nın vekili tutuklanmış olduğundan, Paris’te Fransa ve İtalya piskoposlarından teşekkül edecek olan Sinod Meclisi’ne İmparator Napoléon tarafından kendisi de davet edilmişti. Bu meclis ilk defa olarak 1811 senesi Haziran’ının on beşinde Kardinal Fesch’in başkanlığında Notre Dame’da toplanmıştır. Bu toplantıda hazır bulunan doksan beş piskopostan biri de Mösyö Myriel idi. Ama o, sadece bir birleşimde ve üç veya dört özel müzakerede bulunmuştur. Dağlık bir yörenin piskoposunun tabiata pek yakın bir halde, fakr-u zaruret ve kabalık içinde bir hayat sürmesi zorunlu olduğundan, bu seçkin kişiler arasında tavır ve sözleri eleştiri konusu olmuş, toplantının ciddiyet ve disiplinini gölgelemiş olduğundan, biraz sonra görevli bulunduğu kasabaya dönmeye mecbur kalmıştır. O, bu zamansız dönüşüne hayret edenlere şu cevabı vermiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onları sıkıyordum. Ben kendilerine taşra havasını götürmüştüm; âdeta onlar için bu rahatsız edici havanın girdiği bir açık kapı oldum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir defa da şöyle demiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne bekliyorsunuz? Oradaki kişiler hep prenstirler. Bana gelince, ben bir fakir köylü rahibim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikate gelince: O, mecliste beğenilmemişti. Ötede beride ortaya attığı garip ve yersiz fikir ve düşüncelerden bazılarını burada nakledelim: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam bu meclis üyelerinden büyük bir zatın evinde bulunduğu sırada ağzından şu sözleri kaçırmıştır:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar ne güzel saatler! Ne güzel halılar! Ne güzel mefruşat! Şüphesiz ki bunlar sıkıntı verirler. Ben böyle fazlalıklardan sayılan eşyaya sahip olmak istemem. Sonra bunlar, kulağıma daima şöyle bağırırlar: “Adamlar var ki şu anda açtırlar. Birçokları vardır ki soğuktan ızdırap çekiyorlar. Bundan başka fakirler var fakirler!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurasını da söylemeden geçmeyelim ki, zekâ ve idrak sahipleri debdebe ve ihtişamdan nefret edemezler. Bilahare bu nefret içten içe sanayiden nefrete doğru kapsamını genişletir. Şu halde törenler ve dinî teşrifat dışında kilise görevlilerince debdebe reddedilmiş sayılır. Debdebe, şefkatli ve incelikli davranış göstermeye engeldir. Zengin bir rahip duygudan mahrum olur. Rahip daima fukara ve zayıfların yanında bulunmalıdır. Bundan dolayı iş gören bir adamın üzerinde haliyle o işin tozu bulunacağı gibi, bir adam da kendisinde göreceği işlerden bir örnek bulundurmaksızın, gece gündüz öteki hemcinslerinin yaşadıkları zorluk ve sıkıntılara, üzüntü ve musibetlere yakınlaşabilir mi? Ateşin karşısında bulunup da sıcaklığı hissetmemek mümkün olur mu? Bir fırında çalışıp da bir saçı yanmamış, tırnağı kararmamış, vücudundan bir damla ter çıkmamış, yüzüne de kül dokunmamış işçi düşünülebilir mi? Rahiplerdeki, bilhassa piskoposlardaki şefkat ve merhametin en birinci delili, kendi durumlarının fakirliğidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Digne Piskoposu da şüphesiz bunu düşünüyordu. Piskoposun “Asrın fikir ve tasavvurları” adını verdiğimiz bazı incelikli ve nazik noktaları da kabul edip uyguladığına pek güvenmemek gerekir. Mevcut kurallar hakkındaki ihtilaflara pek az karışır, hükûmetle kilise arasında çekişme konusu olan meseleler hakkında susmayı tercih eder, pek sıkıştırıldığı takdirde ise Fransız Kilisesi taraftarlığından ziyade Roma’yı tutan fikir ve temayüller sergilerdi. Yaptığımız resmi tamamlamak ve hiçbir şeyi gizleyip saklamamak emelinde bulunduğumuz için, sonraları güçten düşmüş olan İmparator Napoleon hakkında bir nefret ve soğukluk hissi taşıdığını da ilave etmeye mecburuz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">1813 tarihinden itibaren Napoleon’a karşı yapılan düşmanca nümayişlere katılmış yahut bu hareketleri tasvip etmiştir. İmparatorun Elbe adasından dönüşünde güzergâhında onu görmek istememiş ve ruhanî yönetimi dairesinde onun adına “Yüz Günler” esnasında dua edilmemesini emretmekten çekinmemiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hemşiresinden başka iki kardeşi daha vardı. Bunlardan biri general, diğeri de kaymakamdı. Bunlarla çok az haberleşir ve seyrek mektuplaşırdı. Hatta general olana karşı bir müddet kırgınlık eserleri göstermiştir ki, sebebi de Provance’de kumandan olduğu halde Cannes şehrinin muhasarası esnasında kumandası altındaki bin iki yüz askerle İmparator’un peşinden gitmiş ve onun kurtulmasını kolaylaştırmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’te Casette sokağında azledilmiş olarak ikamet eden, cesaret ve ehliyeti teslim edilmiş bulunan diğer kardeşi eski kaymakam ile yazışmalarında ise her zaman sadakat ve muhabbet göstermiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu halde, Monsenyör Bienvenü’nün de parti taraftarlığı, hüzün ve elem, şüphe ve tereddüt zamanları bulunduğu anlaşılmış olur. Demek ki, garez ve taraf -tutuculuk bulutları, daima ezelîlik meseleleriyle vakit geçiren bu halîm, bu büyük dimağ üzerinden de geçmiş idi. Gerçi böyle bir adamın siyasi düşünceler taşımağa hakkı yoktur. Zaten maksat da, siyasî düşünceler denilen şey, ileriliğe tutkun olmak, vatana karşı yüksek bir muhabbet, halkın ve insanlığın hâkimiyeti fikirleriyle mezc olmak ve uyuşmak değildir. Zamanımızda yüce gönüllü düşüncenin ve zekânın esasının, bu düşünce ve duygulardan ibaret olması gerekir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kitabımızın konusuna doğrudan doğruya temas etmeyen meseleleri inceleyip deşelemeksizin, sadece deriz ki: Mösyö Bienvenü, krallık taraftarı olmamış, görüşü dünyevî alakaların ve insanî şeylerin üstünde kalıp da bir an bile adalet, hakikat ve şefkat gibi üç halis nurdan ilgisini kesmemiş olsaydı, tabii ki çok iyi olurdu. Cenab-ı Hakkın Mösyö Bienvenü’yü siyasi bir görev için yaratmamış olduğuna tamamen inanmakla beraber, hak ve hürriyet namına itiraz edip savunmasını, Napoleon’un elde ettiği nüfuz ve kudretine karşı tehlikeli ve fakat âdilce direniş göstererek bir görev yapmasını umardık ki, işte o zaman kendisini takdire daha layık görürdük. Fakat biz yükselenlere karşı gösterdiğimiz memnuniyeti, düşenler hakkında pek az gösteririz. Biz, tehlike anında savaşmayı severiz. Herhalde, yalnız ilk saatlerde hazır bulunan savaşçılar, sonunda savaşçı olmak hakkını haiz oluyor. İkbal devrinde ısrarlı ve aşırı iddialarda bulunmayanlar, gözden düştüklerinde susmalıdırlar. Yalnız başarıdan haber veren kişi, dengenin bozulmasına ve kıyaslama yapmaya hak sahibi olur. Biz ise kaderin cilvesinin işe karıştığını ve etkilediğini gözlemleyince çekilmeliyiz. Bizi silah bırakmaya mecbur eden kuvvet, 1812 senesinde başgöstermiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1813 olaylarından cesaret almış olan temsilciler heyetinin sessizliği ve bunu alkışlamaları, bir haksızlıktı. 1814’te hain mareşaller ve bir bataktan diğerine geçen, insanlara ibadetten sonra hakaret ve horlamada bulunan temsilciler sebebiyle, putperestlikten (yani bazı kişi ve kavramları put haline getirmekten) vazgeçmek adeta bir görev olmuştu. 1815’te ise ufuktaki belirtilerden, büyük musibetlerin yaklaştığını idrak etmiş olan Fransa titremekteydi; Napoleon’un önünde açılan Waterloo muharebesi ise belli belirsiz fark ve temyiz edilmekteydi. Bu haldeyken ordunun ve halkın kaza ve kaderi itham ederek bu adamı acıklı bir şekilde övmelerinde, gülüp alaya alınmaya değer bir şey yoktu. İşte Digne Piskoposu’nun kalbinin bunu, yani bir girdabın kenarında bulunan büyük bir millet ile büyük bir adamın kucaklaşmasındaki sebep ve illeti kavrayıp bilmesi gerekirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun dışında, her işte ve hususta Piskopos gerçekten âdil, dürüst, insaflı, yetenekli, mütevazı, övgüye layık ve daima hayrı seven bir kişiydi. Şu da hayrını belirten diğer bir vergidir ki; aynı zamanda kendisi bir rahip, bir hakîm (bilge) ve bir insan idi. Hatta burada ifade edilen siyasi fikirlerde hareketlerini şiddetle eleştirip tenkit ettiğimiz bu adamın, belki bize nisbetle daha yumuşak ve müsamahalı olduğunu da bildirmek icap eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükûmet konağı kapıcısı, İmparator Napoleon tarafından bu mevkiye getirilmişti. Eski hassa alayında subay adayı olan bu adam, Austerlitz nişanı taşıyordu ve şiddetli bir Bonaparte taraftarıydı. O devirde ayartıcı ve inandırıcı olsun diye, bazı tür dokundurma ve yakıştırmalara hedef olan bir kanuna dair düşünmeden, tartmadan ağzından bazı sözler kaçırırdı. İmparatorun adı sanı ortadan kaybolduğu zaman, taşıdığı nişanı takmamak için askerî elbise giymezdi. Hatta İmparator’un kendisine vermiş olduğu nişanın üzerindeki imparatorluk tasvirini de ibadet edermişçesine okşaya sıvazlaya bizzat silmiş ve bunun yeri boş kalmış olduğu halde asla onun yerine başka şey koymak istememiştir. XVIII. Louis ile alenen alay eder ve “Kalbimin üzerinde üç kara kurbağa bulundurmaktansa ölmek daha iyidir” derdi. “Damlalı ve tozluklu ihtiyar İngilizler işkorçinalarıyla Prusya’ya gitmelidir.” der ve bu dünyada sevmediği iki kavimden; İngilizler ile Prusyalılar hakkındaki nefretini bu suretle gösterirdi. Bu yüzden daha sonraları memuriyetini de kaybetmiş, evlat ve ayaliyle aç-bî-ilaç sokak ortasında kalmıştır. Piskopos kendisini çağırmış ve yumuşaklıkla öğütler verdikten sonra Büyük Kilise’ye kapıcı tayin etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dokuz senede dindarca eylemleri ve insaniyetli hareketleriyle Monsenyör Bienvenü büyük bir üne kavuşmuş ve bütün memleket halkının güven ve hürmetini kazanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon’a karşı hareketleri de hoş görülmüş ve zımnen affedilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zayıf ve fakat iyi bir koyun sürüsü demek olan ahali, İmparatorunu takdis ediyor ve Piskoposunu da seviyordu.</span></p>
		</div>
	</body>
</html>