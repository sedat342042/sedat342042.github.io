<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-207</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-4-4-8"><span class="numara-alt char-style-override-1">Fakr-u Zaruret</span></p>
			<p class="numara-alt" id="toc_marker-4-4-9"><span class="numara-alt char-style-override-1">(</span><span class="numara-alt char-style-override-1">Res Angusta=Dar Boğaz)</span></p>
			<p class="tp-1"><span class="Normal char-style-override-1" xml:lang="tr-TR">O akşam, Marius’un kalbine derin bir sarsıntıyla hüzün verici bir karanlık çökmüştü. İhtimal ki buğday taneleri ekilmek üzere toprağın demirle açıldığı vakit hissettiği hali duymuştu. Toprak o esnada yarılmaktan kaynaklanan bir ağrı hisseder. Tohumların titremesiyle meyvenin meydana gelişini görmekten hâsıl olan sevinç ise sonradan gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius mahzun olmuştu. Henüz inanmağa başlamıştı. Bu inancı derhal terk mi etmeliydi? Düşünerek karar verdi: Hayır! Hatta şüphe ve tereddüde bile düşmemek gerekeceğini itiraf etti ve kabullendi. İki din arasında bulunarak birinden çıkmamış, diğerine girmemiş bulunmak kadar ağır ve sıkıntılı bir şey olamaz. Bu hal dayanılmazdır. Gece ile gündüz arasındaki bir vakitten ancak yarasalar memnun olabilir. Marius’un ise gözleri açık ve güçlü olduğundan kendisi için hakikatin ışığına lüzum vardı. Şüphe ve tereddütten ibaret akşamlar ve yarım günler onun üzerinde kötü etki bırakırdı. Her ne kadar bugünkü düşüncelerinde ayak diremek istiyorsa da devam etmek, ilerlemek, araştırmak, düşünmek ve daha ileri varmak için zaptedilmesi ve önlenmesi kabil olmayan gizli bir kuvvet tarafından sürüklenip mecbur ediliyordu. Bu gizli kuvvet kendisini nereye kadar götürecekti? Babasına kavuşmak ve yaklaşmak için o kadar ilerlemişken, geri dönmeğe mecbur olmaktan korkuyordu. Zihnine düşen fikirler huzurunu kaçırıyordu. Etrafında zorluklar ve engeller çıkacağını hissediyordu. Bu engelleri ortadan kaldırmak ve zorlukların hakkından gelmek lazım geliyordu. Gerek büyükbabası, gerek sevdikleri ve dostlarıyla aynı düşüncede değildi. Bunlardan birine göre pek ileri varmış, diğerlerine göre ise geri kalmıştı. Bu haliyle kendisini gençlikten de yaşlılıktan da sıyrılmış olarak yapayalnız buluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Musain Kahvehanesine devam etmekten vazgeçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius vicdanıyla hesaplaşırken nasıl geçineceğini hatırına bile getirmiyordu. Hayatın gerçekleri unutulamaz. Nitekim o sırada kendisine şiddetle bir omuz vurdu. O zaman yaşamağa ve bunun için de bazı şeylere muhtaç olduğunu anladı. Bu, acıklı bir hakikatti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sabah otel sahibi Marius’un odasına girerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Courfeyrac sizin için kefil olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet ama ben para isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Courfeyrac’a rica ediniz. Biraz beni görsün.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac geldi. Otel sahibi ikisini yalnız bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius o zamana kadar söylemeyi hatırına bile getirmemiş olduğu bir şeyi, yani bu gelip geçici dünyada akraba ve taallukattan mahrum olarak kimsesiz olduğunu söyledi. Bunun üzerine Courfeyrac sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde ne olacaksınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapmayı düşünüyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Paranız var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onbeş frank kadar bir param var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size biraz borç para vereyim mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Asla.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elbiseniz var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mücevherat gibi birşeyleriniz var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir saatim var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gümüş mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Altın. İşte!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bildiğim bir eskici var. Ona söylersem ceketinizle paltonuzu satın alır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O zaman bir pantalon, bir yelek, bir şapka ve bir de ceketiniz kalmış olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapalım? Çizmelerim de var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yalın ayak yürüyecek değilsiniz ya? Ne servet ve ne zenginlik ya?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kadarı benim için kâfi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bir saatçi tanırım. Ona söylersek saatini satın alır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır pek iyi değil. Sonra ne yaparsınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Namusumu korumak şartıyla ne gerekirse onu yaparım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İngilizce bilir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne kötü!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü tanıdığım bir kitapçı var. Bir ansiklopedi hazırlattırıp bastırıyor. İngilizce makaleleri Fransızcaya tercüme ederek biraz para alırdınız. Gerçekten çok bir şey veremezse de vereceği para ile yaşanabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İngilizce ve Almancayı öğrenirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zaman ister. O vakte kadar ne yaparsın?</span></p>
			<p class="tp-sb"><span class="Normal char-style-override-1" xml:lang="tr-TR">- O vakte kadar elbisemi ve saatimi satıp geçinirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eskiciyi getirttiler. Elbiseye yirmi frank verdi. Sonra saatçıya gittiler.  Saati kırk beş franga satın aldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Otele girerken Marius Courfeyrac’a hitaben diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fena değil! On beş frangım da vardı, hepsi seksen frank oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya otelciyi ne yapacaksın? Masraf pusulanı gördün mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi, onu unutmuştum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Otelciyi çağırdılar. Pusulayı getirerek parasını istedi. Pusula yetmiş frangı gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius üzülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana on frank kalıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. O halde İngilizceyi öğreninceye kadar yarısını yersiniz ve Almancayı öğreninceye kadar da diğer yarısını yersiniz. Bunun için de ya bir dili pek çabuk veyahut yüz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk bir sikkeyi pek yavaş yutmak lazım gelir.</span></p>
			<p class="tp-sb"><span class="Normal char-style-override-1" xml:lang="tr-TR">Fakat Gillenormand’ın kızı bu gibi hallerde iyi bir kadın olduğu için Marius’un kaldığı yeri arattırarak bulmağa muvaffak olmuştu. Marius bir sabah okuldan döndüğünde teyzesinden bir mektupla mühürlü bir kutu aldı. Kutuda altmış </span><span class="Normal-i char-style-override-1" xml:lang="tr-TR">pistole</span><span class="Normal char-style-override-1" xml:lang="tr-TR"> yani altın akçe olarak altı yüz frank bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu parayı evine geri gönderdi. Saygılı bir dille yazdığı mektupta da geçinecek parası olduğu için böyle bir desteğe ihtiyacı bulunmadığını bildirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki Marius o mektubunu yazarken cebinde yalnız üç frank bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Teyzesi Gillenormand’ın öfkesini sebep olur korkusuyla, babasına ne geri yollanan paradan ve ne de mektuptan bahsetti. Zaten babası Marius için kendisine: “Bana bu kan emiciden bir daha bahsetme!” dememiş miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, borca girmek istemediği için Saint-Jacques otelini terk etti.</span></p>
		</div>
	</body>
</html>