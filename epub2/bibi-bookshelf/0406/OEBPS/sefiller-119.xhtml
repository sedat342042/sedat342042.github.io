<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-119</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-3-3-14"><span class="numara-alt char-style-override-1">9430 Numara Tekrar Ortaya Çıkıyor ve </span></p>
			<p class="numara-alt" id="toc_marker-3-3-15"><span class="numara-alt char-style-override-1">Cosette Onu Piyangoda Kazanıyor</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean ölmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Denize düşerken, daha doğrusu kendisini kaldırıp denize atarken ayaklarında zincir bulunmadığını okuyucularımız bilirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sebeple denize dalıp yüzerek demir atmış olan bir geminin altına gitti. Gemiye halatla bağlı bir sandal vardı. Gecenin girmesine kadar kendisini bu sandalda saklamağa muvaffak olmuştu. Gece girince tekrar denize atlayarak yüzmeğe başladı. Brun burnundan biraz ileride karaya çıktı. Orada parasıyla kendisine bir elbise tedarik etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte Belaguir yakınlarında bir meyhaneci hapishaneden kaçan mahkûmlara elbise satmakla tanınmıştı. Bu da oldukça kârlı bir iştir. Sonra kanunun pençesinden, insan topluluklarının zulümlerinden ve musibetlerinden kaçan ve kendilerini gizlemeğe çalışan diğer bütün kaçaklar gibi, karanlık ve dolambaçlı yolları takibe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisine ilk sığınacak yeri Beausset civarında Pradeaux’da buldu. Sonra Yukarı Alpler’de Briancon yakınında Grand-Villard’a doğru yöneldi. Bu şüpheli ve tehlikeli bir firardı; tuttuğu yol, âdeta nereye çıkacağı bilinmeyen bir köstebek yoluna benzerdi. Pirene civarında Civrieux arazisinde L’Ain ve Accons’dan, Chavailles köyünden daha sonra, Perigueux, Brunies ve Chapelle-Gonaguet’den geçtikten sonra Paris’e varmıştır ki, sonra buralardan geçmiş olduğuna dair bazı izlere rastlanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’e vardığından ilk işi yedi sekiz yaşlarında bir kız çocuğu için bir kat matem elbisesi almak oldu. Daha sonra kalacak bir yer araştırmağa mecbur oldu.</span></p>
			<p class="tp-sb"><span class="Normal char-style-override-1" xml:lang="tr-TR">Hatırlanacağı üzere, bundan evvelki kaçışında Montfermeil ve civarında yaptığı gizli seyahatte hükûmet bazı izlerini bulmuştu. Bu defa ise ölmüş sandıklarından, bu zan, hakkındaki karanlık durumu ve bilinmezliği artırmaktaydı. Paris’te son olayı Toulon gazetelerinden iktibas etmiş olan gazetelerden biri eline geçti. Okuduğu zaman hakikaten ölmüş gibi kendisini güvende hissedip rahatladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’i Thénardier’lerin pençesinden kurtardığı günün akşamı Paris’e vardı. Gece bastırmış olduğu halde çocukla Monceaux Kapısından girdi. Bir arabaya binip Observatoire civarına gitti. Orada indi. Arabacıya parasını verdi. Cosette’in elinden tutup ikisi birden gece karanlığında Ourcine ve Glaciere dolaylarında tenha yollardan geçerek Hopital Bulvarına doğru ilerlemeğe başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün Cosette için garip ve heyecanla dolu olarak geçti. Tenha yerlerde bulunan meyhanelerden aldıkları ekmek ve peyniri çalıların ardında oturarak yemişlerdi. Birkaç defa arabaya bindiler ve bazı yerlerden yaya geçtiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette gerçekten yol yürüdüğünden dolayı şikâyetçi görünmüyordu. Fakat Jean Valjean yürümekten, hareketten halsiz düşen çocuğun eline daha fazla asıldığını görerek, onun yorulmuş olduğunu anladı. Bunun üzerine Cosette’i sırtına aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette kucağından bir dakika ayırmadığı “Catherine”e sarılıp, başını Jean Valjean’ın omuzuna dayadı ve orada uyumağa başladı.</span></p>
		</div>
	</body>
</html>