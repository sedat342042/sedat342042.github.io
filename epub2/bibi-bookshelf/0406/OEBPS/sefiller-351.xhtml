<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-351</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-6-1-9"><span class="numara-alt char-style-override-1">Barikatın Üzerinden </span></p>
			<p class="numara-alt" id="toc_marker-6-1-10"><span class="numara-alt char-style-override-1">Hangi Ufuklar Görünüyor?</span></p>
			<p class="tp-1"><span class="Normal char-style-override-1" xml:lang="tr-TR">Bu müthiş saatte, bu merhametsiz yerde herkesin durumlarının neticesi ve esası Enjolras’nın hülyasıydı. Enjolras’da ihtilalin bütün anlamı vardı. Bununla beraber mutlaklıktaki eksiklik kadar bir eksiklik vardı. O, Saint Juste’un fikirlerini benimsemişti, Anarşist Cloots’u ise daha az benimsiyordu. Fakat ABC Dostları derneğinde onun düşüncelerini Combeferre değerlendirmişti. Bir müddetten beri inancın dar kalıbından yavaş yavaş çıkıp ilerlemenin genişliğine ve yaygınlığına kendini kaptırmıştı. Kesin ve yüce bir gelişmişlik belirtisi olmak üzere, “Büyük Fransız Cumhuriyeti” düşüncesi, zihninde büyük bir “İnsanlık Cumhuriyeti” şeklini almış, böylece ciddi bir dönüşüm geçirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu fikrin gerçekleştirilmesi vasıtalarına gelince: Mademki bir şiddet vaziyeti alınmıştı, bu araçların da şiddetli olmasını istiyor ve bu fikrinde diretiyordu. 93 sözleriyle özetlenen müthiş ve destanî üslûp ve usule riayetkâr kalmakta ayak diremişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras taş merdivenler üzerinde dirseklerinden birini tüfeğinin namlusuna dayamış olduğu halde duruyordu. Düşünüyordu. Güya üzerinden ölümün nefesi geçiyormuş gibi ürperiyordu. Ölümün bulunduğu yerlerde bu gibi ürpermeler olur. İçe bakışla dolu gözbebeklerinden bir tür müphem ateşler saçılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire başını kaldırdı. Yıldızlardan yapılmış dört atlı araba üzerinde sarı saçlarını geriye atmış, saçları sanki bir taç şeklini almak üzere başının etrafına dağılmış arslan gibi bir hal almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vatandaşlar! Geleceğin hayalini kurabilir misiniz? Bütün sokaklar ışığa ve suya boğulmuş. Yuvalarda ise mutluluk ve sevinç. Milletler eksiksiz bir adalet üzere olacaklar. Sonsuza dek bir barış ve asayiş hüküm sürecek. İhtiyarlar çocukları kutsayacak. Geçmiş, hali sever. Düşünürler tam bir serbestlik, itikat sahipleri ise mükemmel bir eşitlik içinde. Tanrı ile inanmışlar arasında rahip kalkmış, insanın vicdanı ona mihrap olmuş. Okullarda, her yerde kardeşliğin hükmü geçerli olmağa başlayacak. Ceza ve mükâfat şöhrete bağlı olmayıp herkese eşit, herkes için aynı olacak. Herkes işinde gücünde, her yerde adalet hüküm sürecek. Herkes birbirinin haklarına saygılı. Her tarafta barış ve sükûn. Ortada dökülecek kan yok. İnsanlar kardeş gibi geçinecekler. Savaşlar yok. Analar mutlu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Önce maddeyi ele geçirmek lazım. Bu, birinci adımdır. Ülküyü gerçekleştirmeğe gelince: İkinci adım da atılmış olur. İlerlemenin neler yaptığını ve neler yapabileceğini bir kere düşününüz. Daha önceki zamanlarda insanlar ateş saçan ejderleri, ankaları, insanların üstünde bulunan müthiş hayvanları korku ve ürkeklikle görürlerdi. Sonu ne oldu? İnsanlar bunlara karşı çare bulmuşlar ve ejderleri zapt etmeyi başarmışlardır. Denizde gezen ejder zapt edildi ki, bugünkü ismi vapurdur. Dragon zapt edildi ki, bugünkü ismi lokomotiftir. Şimdi ankayı zapt etmek üzereyiz ki bunu da balon diye adlandırıyoruz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Devlere mahsus bu eser sona ereceği gün, insanın antik çağların ejder, dragon, anka gibi üç hayalî (sanal) şeyi kendi arzusuna boyun eğdireceği gün Âdemoğlu su, ateş ve havanın mutlak sahibi olacaktır. Geri kalan canlı yaratıklara karşı antik çağlardaki ilahların insana karşı haiz oldukları konumu elde etmiş olacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Cesur olun! İleri vatandaşlar! Nereye gidiyoruz?  Emirler ve cezaları haddizatında mevcut; emirler ve cezaları güneşin doğuşuna denk bir hakikat doğuşuna dönüştüren tabiat kanununa; milletlerin birliğine gidiyoruz. Artık hayal kalmadı. Başkasının siyasi maddeleriyle beslenen parazitler kalmayacaktır. Hakiki olan şey, hakikatle idare edilecek. İşte maksat budur. Medeniyet mahkemesi Avrupa zirvesinde ve daha sonra da kıtaların merkezinde büyük zekâlar parlamentosunda toplanacaktır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Zaten buna benzer bir şey görülmüştü. “</span><span class="Normal-i char-style-override-1" xml:lang="tr-TR">Amphictyon</span><span class="Normal char-style-override-1" xml:lang="tr-TR">”</span><span class="dipnot"><a class="footnote-link" href="#footnote-233-149" id="footnote-233-149-backlink">149</a></span><span class="Normal char-style-override-1" xml:lang="tr-TR"> senede iki defa toplanırdı. Bunlardan biri ilahların toplanmış olduğu Delphi’de, diğeri de kahramanların mahfili olan Termopil’de yapılırdı. Avrupa’nın, hatta yerkürenin de amphictyon’ları olacak. Fransa bu yüce ve parlak istikbali gayretinin döşünde taşıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İşte on dokuzuncu yüzyılın yükü ve ipi budur. Yunanistan’ın kabataslak başladığı şeyin tamamlanması ve mükemmelleştirilmesi Fransa’ya yakışır. Gayretli, çalışkan halksever olan sen, Feuilly beni dinle. Sana saygı duyarım. Evet! Sen gelecek zamanları aşikâr ve net bir şekilde görüyorsun. Evet, hakkın var. Feuilly, senin ne baban vardı, ne de anan. İnsanlığı ana, hakkı da baba gibi telakki ettin. Sen burada öleceksin. Yani zafere ereceksin. Vatandaşlar! Bugün burada her ne olursa olsun, mağlup da olsak zafer de kazansak, mağlubiyetimiz ve zafer kazanmışlığımızla bir ihtilal başlatmış olacağız. Yangınlar bütün bir şehri aydınlattığı gibi ihtilaller de bütün insanlığı aydınlatır. Hem nasıl bir ihtilal biliyor musunuz? Biraz evvel söylediğim gibi, hakikatin ihtilalini meydana getirmiş olacağız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Siyaset açısından yalnız bir usûl, bir prensip vardır, o da insanın kendisine olan hâkimiyetidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ben’in ben üzerine hâkimiyetine hürriyet derler. Bu hâkimiyetlerden iki ve ikiden fazlasının katılıp toplandığı yerde hükûmet başlar. Fakat bu katılım ve toplanmada hiçbir türde hakların terk edilmesi söz konusu değildir.  Her hâkimiyet, genel hakların oluşturulması babında kendi zatından bir miktarını verir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Herkesin umuma yapmış olduğu imtiyaz aynîliğine “eşitlik” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Genel haklar, herkesin hakkı etrafında parıldayan cumhurun himayesinde bulunmaktan başka bir şey değildir. Cumhurun herkes üzerine olan himayesine de “kardeşlik” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bütün bu hâkimiyetlerin birbiriyle kesiştikleri/katıştıkları ortak ara-noktaya da “toplum” derler. Bu ortak ara-nokta bir birleşme çizgisi veya bağlantı ve ilişkidir. Toplumsal bağlar ve ilişkiler denilen şey de buradan çıkar. Bazıları buna “toplum sözleşmesi” de derler, hep birdir. Zira sözleşme, “kontrat” lafzı, fikir bağını da içerir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Eşitlik hakkında meramımızı açıklayalım. Eğer hürriyet baş ise, eşitlik kaidesidir. Vatandaşlar! Aynı yüksek satıhta büyüyen bitkiler veya birbirini yok eden bir kıskançlık ilişkisi değildir; medenî haklar açısından aynı gelişmeyi bünyesinde taşıyan bütün “kabiliyet”lerdir; siyasi bakımdan aynı kuvveti taşıyan oylardır; mezhep bakımından aynı haklara sahip vicdanlar demektir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Eşitliğin bir vasıtası, istenilir bir tarafı vardır: Eğitim ve öğretimin parasız ve mecburî olmasıdır. Herkesin alfabeye hakkı olmalı. İşe buradan başlamalı. İlk tahsili zorlamalı, ikinci derecedeki okulları herkese amade bulundurmalı. İşte bu bir kanundur. Aynı okuldan toplum eşitliği çıkar. Evet! Eğitim-öğretim; maarif! Işık, başka deyişle ilim ve marifet. İşte her şey bu ilim ve marifetten doğar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Vatandaşlar! On dokuzuncu asır büyüktür, yücedir. Fakat yirminci asır mutlu bir asır olacaktır. Artık o zaman eski tarihe benzeyecek bir şey kalmayacak. Fetih, istila, gasp, silahlanmış milletler çekişmesi, krallığın izdivacına bağlı bir medeniyet kesilmesi, soya bağlı bir zalimliğin evlatlarla gerçekleşmesi, bir kongre ile kavimlerin paylaşılması, bir hanedanın ortadan çekilmesiyle bir paylaşmanın gerçekleşmesi, sonu olmayan bir sırat üzerinde iki zulmet koçu gibi birbirine cepheden hücum eden iki dinin savaşından korkulmayacaktır. Kıtlık ve kuraklıktan, suiistimallerden, sefaletten, fuhşiyattan, işsizlikten dolayı sefil olmaktan, idam aletinden, kılıçtan, savaşlardan, olaylar ormanında tesadüfün eşkıyalıklarından korkulmayacaktır. Âdeta denilebilir ki, olaylar da olmayacaktır. İnsanlar arasında tam bir eşitlik ve mutluluk hüküm sürecektir. Yerkürenin kendi kanunlarının icaplarını kendisi yerine getirdiği gibi, insanoğlu da kanunî icaplarını kendi yerine getirecektir. Ruh ile bedenler arasındaki âhenk yeniden kurulacaktır. Bedenlerin ışığın etrafında dolaştığı gibi ruh da hakikatin etrafında dolaşacaktır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Dostlarım! Bulunduğumuz ve size hitap ettiğim şu saat müthiş bir saattir. Fakat bu gibi haller geleceğin satın alındığı müthiş pazarlardır. İhtilal bir nevi köprü parasıdır. Ah! İnsan cinsi kurtulacak, yükselecek, teselli bulacaktır. Biz bunu barikat üzerinde hazırlayıp sağlayacağız.</span></p>
			<p class="tp-sb"><span class="Normal char-style-override-1" xml:lang="tr-TR">“Ey kardeşlerim! Düşünenlerle acı çekenlerin birbirine katıldıkları nokta burasıdır. Bu barikat ne kaldırım taşlarından, ne portrellerden, ne de demir parçalarından yapılmıştır. İki kümeden, bir sürü fikirler, bir sürü acılardan yapılmıştır.  Burada, sefalet ülküye katılıyor. Gün geceyi kucaklayarak diyor ki: Ben seninle yok olacağım, sen de benimle tekrar hayat bulacaksın! Bütün felaketlerin sıkıntısından inanç doğacaktır. Acılar: Buraya can çekişenlerini, fikirler de ebedîliklerini getirmektedirler. Bu can çekişmelerle bu ebedîlik burada birbirine karışacak, bizim ölümümüz oluşacaktır! Kardeşler! Burada ölenler, geleceğin debdebe ve tantanasında olurlar. Yokluk şehrinin mezarına aydınlanmış olarak yani şafakla giriyoruz!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, sustu demekten ziyade sözünü kesti. Dudakları sanki nefsine hitap etmekte devam ediyormuş gibi el’an sakin sakin mırıldanmağa devam ediyordu. Dinleyenler, bunu görmekle daha ziyade bir dikkatle dinlemek için ona baktılar! Takdir ve beğenmişlik alametleri görülmedi. Fakat uzun müddet herkes kendi kendisine söylendi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Söz bir nevi soluk olduğu için zekâdaki titreyişler yaprakların titreyişine benzer.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-149-backlink" id="footnote-233-149">149</a><span class="Normal char-style-override-1" xml:lang="tr-TR">	Bu kelime Eski Grekçe’de “komşu” demektir. Grekleri oluşturan muhtelif kabileler birbirlerine karşı besledikleri şiddetli rekabete rağmen aralarında bir takım ilişkiler kurmanın ve bunları korumanın lüzumunu pek erken duymuşlardı. Bu ilişkiler genellikle ortak düşmana karşı mukabelede bulunmak ve direnmek maksadıyla kurulurdu. Fakat özellikle müştereken taptıkları ilahların özel günleri münasebetiyle yapılan özel tören zamanlarında kurulurdu. Önceleri maksat din ve itikadla ilgili görünmüşse de sonraları siyasi ve bilhassa ortaklaşa ve işbirliği halinde gerçekleştirilen savaşların ganimetlerini paylaşmak için de toplanırlardı. Her şehir birer temsilci gönderirdi. Bu temsilcilerden her birine </span><span class="Normal-i char-style-override-1" xml:lang="tr-TR">“Amphictyon”</span><span class="Normal char-style-override-1" xml:lang="tr-TR"> derlerdi. Yunanistan’da, Avrupa ve Asya’da çok olan bu </span><span class="Normal-i char-style-override-1" xml:lang="tr-TR">amphictyon</span><span class="Normal char-style-override-1" xml:lang="tr-TR">’ların en meşhurları bahar mevsiminde Delphi ve sonbaharda Thermopilae’de toplanırdı. Her ne kadar temsilci denmişse de, bunlar, genellikle yabancı, hatta düşman bir memleket ahalisinin bir miktarının vekili anlamına gelen özel bir terimdir. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>