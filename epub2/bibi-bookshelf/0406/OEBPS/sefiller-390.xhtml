<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-390</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-12-</span></p>
			<p class="numara-alt" id="toc_marker-6-3-17"><span class="numara-alt char-style-override-1">Büyükbaba</span></p>
			<p class="tp-1"><span class="Normal char-style-override-1" xml:lang="tr-TR">Eve getirildiği zaman ölü gibi hareketsiz bir halde üzerine konulduğu kanepe ile beraber Marius’u Basklı ile kapıcı salona taşımışlardı. Çağırılan doktor da koşarak gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand Teyze de uyanmıştı. Zavallı teyze korkmuş, ürkmüş bir halde dolaşıyor, ellerini oğuşturuyor:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah Tanrım! Bu mümkün mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demekten başka bir iş görmüyordu. Ara sıra da:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her şey şimdi kana bulanacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye de ilave ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayret ve dehşetin ilk dakikaları geçtikten sonra hal ve vaziyet hakkında bir felsefe oluştu. Bu felsefe muhakeme kuvvetleri üzerinde etkili olarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, zaten bu iş böyle bitecekti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat bu gibi hususlarda çoğunlukla tekrarlanan “Ben bunu zaten demiştim” cümlesini telaffuz etmedi. Değerlendirmeleri bu cümleyi düşünecek kadar ileri gitmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktorun emri üzerine kanepenin yanında bir hasta yatağı hazırlanmıştı. Doktor Marius’u muayene etti. Nabzın düşmekte olduğunu, yaralının göğsü üzerinde derin bir yarası bulunmadığını ve dudakları yapışmış olduğundan akan kanın burun deliklerinden geldiğini gördükten sonra, yaralının yastıksız olarak yatağın üzerine başının vücudun seviyesinde hatta biraz daha aşağı olmak üzere yatırılması talimatını verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Soluk alıp vermenin kolaylaştırılması bakımından da göğsünü açtı. Matmazel Gillenormand Marius’un elbisesini soyduklarını görünce odasına çekilip tesbihini çekmeğe başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un vücudu hiçbir dâhilî hasar ve zarara uğramamıştı. Cep cüzdanına rast gelen bir kurşun saparak kaburganın çevresini dolaşmış, müthiş şekilde cildi yırtmışsa da bu yırtık yüzeysel olduğundan tehlikeli değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yeraltında yapılan uzun yolculuk kırılmış olan köprücük kemiğinin büsbütün ayrılmasına sebep olduğundan vücudun bu kısmında mühim zarar ve hasar vardı. Kolların üzerinde birçok kılıç yaraları var idiyse de yüzünde hiçbir yara bere izi yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başındaki bu yaralar ne olacak? Bunlar yalnız kıllı deri üzerinde mi kalacak? Yoksa kafatasına da mı sirayet edecekti? Buna dair doktor henüz bir karar veremiyordu. Yalnız ciddi, mühim olan yaraların semptonları bayılmaya yol açmış oluyordu. Bu gibi bayılmaların ayılmaması nadirdir. Bundan başka akan kan yaralıyı halsiz bırakmıştı. Belden aşağıya doğru vücudun aşağı kısmı barikat sayesinde korunmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Basklı ve Nicolette elbiseleri yırtarak sargılar hazırlıyorlardı. Nicolette sargıları dikiyor ve Basklı onları sarıyordu. Tiftik bulunmadığından doktor vatka toplarıyla kanı durdurmağa muvaffak olmuştu. Yatağın yakınında bir masa üzerinde üç mum yanıyordu. Masanın üzerinde cihaz ve cerrahî aletleri duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor, Marius’un yüzünü ve saçlarını soğuk suyla yıkadı. Dolu kova bir anda kıpkırmızı kesildi. Kapıcı elinde bir şamdanla doktora ışık tutuyordu. Doktor üzüntülü ve düşünceli bir halde dalmıştı. İçten sorulan bir soruya cevap veriyormuş gibi ara sıra başını sallıyor, evet, hayır işareti yapıyordu. Bir doktorun bu şekilde içinden konuşmaları, esrarengiz söyleşmeleri hasta için fena bir işarettir. Doktorun yaralının yüzünü ıslak bezle sildiği ve hafifçe kapalı kalan göz kapaklarına eliyle dokunduğu sırada salonun kapısı açıldı. Uzun, solgun bir çehre göründü. Bu, büyükbabaydı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki günden beri devam eden ayaklanmanın gidişatı ve oluş şekli Mösyö Gillenormand’ı tahrik etmiş, öfkelenmesine ve endişelenmesine yol açmıştı. Bir gece evvel uyuyamamış ve bütün günü şiddetli bir hararet, bir sıtma içinde geçirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamüzeri evinin her tarafındaki kapıların sürmelenmesini emrederek erkenden yatmış ve yorgun bir halde uyuya kalmıştı. İhtiyarların uykusu hafiftir. Mösyö Gillenormand’ın odası salona bitişikti. Alınmış olan bütün önlemlere rağmen oluşan gürültü onu uyandırmıştı. Kapı aralığından gördüğü ışık hayret ve şaşkınlığına sebep olmuş, yatağından kalkmış ve yavaş yavaş gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar şimdi kapının önünde bir eliyle aralık kalan kapının tokmağını tutuyordu. Titrek başı ileriye doğru eğilmiş; vücudu beyaz bir gecelik entarisine sarılmıştı. Bu geceliğin hiçbir bükümü olmayıp dümdüz olduğundan bir kefene, Mösyö Gillenormand ise şaşkın ve hayrette kalmış, bir mezarın içine dikkatli bakışlarla göz atan bir hortlağa benziyordu.   </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yatağı kanlar içinde, balmumunun beyazlığını andırır solgun çehreli gencin gözleri kapalı, ağzı açık, dudakları solmuş, yarı beline kadar çıplak, bütün vücudu kıpkırmızı yaralarla bezenmiş, hareketsiz, ışıkla tamamen aydınlatılmış bir halde yattığını gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sırf kemikten ibaret bulunan vücudu titremeğe başladı. İhtiyarlığından dolayı sararmış olan gözbebeği bir nevi donuk cam rengini aldı. Bütün yüzü birdenbire bir iskelet başının korkunç görünümünü alarak kolları, yarısından kırılmış gibi birdenbire iki tarafa sarktı. Titrek olan o ihtiyar ellerinin parmaklarının asabî bir surette büzülmesi şaşırmışlığının mertebesini gösteriyordu. Titreyen dizleri kuvvetten düşüp bükülerek geceliğinin biraz açılmasına yol açtı ki oradan zavallı, zayıf, nahif bacakları göründü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallı ihtiyar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye mırıldandı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Basklı dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö! Şimdi getirdiler, barikata gitmiş de…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar müthiş bir feryatla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- …de öldü!... Ah, haydut!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada bu asır-dide ihtiyarı ânî bir değişiklik genç bir adam gibi dimdik etti. Belindeki eğrilik yok oldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, siz… doktorsunuz.  Şimdi her şeyden evvel bana şunu söyleyiniz: Öldü mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son derece endişeye düşmüş olan doktor sustu, Mösyö Gillenormand korkunç bir gülme ile ellerini bükerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öldü! Öldü! Barikatlara gidip kendini telef ettirdi. Bunu bana olan garezinden dolayı yaptı. Bunu bana karşı yaptı. Ah! Seni kan içici! Demek böyle dönüyorsun? Hayatımın kötü yazgısı! Öldü ha?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir pencereye gitti. Sanki boğuluyormuş gibi iki kanadını büsbütün açtı. Geniş bir nefes aldı. Gece karanlığının karşısında, sokakta, geceye hitaben söylenmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kılıç darbeleriyle delinmiş, kıyılmış, boğulmuş, yitirilmiş, paralanmış, parçalanmış bir halde! Gördün mü çapkını? Onu bekledin mi, odasını hazırlattığımı, yatağımın başında çocukluğunun resmini astığımı biliyordu. Onun senelerden beri bana dönmesini istediğimi, yalnız dönse diye beklediğimi, akşamları ocak başında iki ellerim dizlerim üzerinde, ne yapacağımı bilmeyerek onu düşündüğümü biliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“‘İşte ben geldim!’ diyerek döndüğün zaman bu evin sahibi olacağını ve sana itaat edeceğimi biliyordun; bu ihtiyar, bu içi geçmiş ve pejmürde büyükbabanı istediğin gibi idare edeceğini biliyordun! Bunları biliyordun. Fakat ‘Hayır! Krallık taraftarıdır, ona gitmeyeceğim!’ dedin. Barikata gittin. Ve sırf bana fenalık olsun diye kendini öldürttün; Dük de Berry hakkında söylediğim sözden intikam almak için öldürttün. Ah! Bu alçaklıktır! Pekiyi. Yatınız; rahat uyuyunuz. O, öldü. Bütün bu ümitler rüya imiş!”  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Her iki cihet hakkında endişe göstermeğe başlayan doktor bir müddet Marius’u bıraktı. Gillenormand’ın yanına gidip elini tuttu. İhtiyar baba başını çevirip üzüntüyle büyümüş, yeis ile kana boyanmış gözlerini doktora çevirerek sükûnetle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim Mösyö. Rahatım. Ben bir ölüyüm. On dördüncü Louis’nin vefatını gördüm: Olayların gidişatına karşı direnmeyi bilirim. Fakat müthiş, korkunç bir şey varsa o da bütün fenalığın sebebinin gazeteleriniz olduğunu düşünüyorum. Sizin yazarlarınız, nutukçularınız, avukatlarınız, hatipleriniz, hitabet kürsüleriniz, mücadeleleriniz, ilerlemeleriniz, ışıklarınız, insan haklarınız, basın hürriyetiniz olacak da çocuklarınızı bu şekilde evlerinize getirecekler! Ah! Marius! Bu dehşettir! Öldürülmüş! Ah, benden evvel ölmüş! </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Doktor, siz mahallemizde oturuyorsunuz zannederim. Evet! Sizi tanıyorum. Sizi iyi biliyorum. Pencereden arabanızın geçtiğini görüyordum. Size bir şey söyleyeceğim. Öfkelenmiş olduğumu zannederseniz hata edersiniz. İnsan bir ölüye karşı öfkelenmez. Böyle bir şey hamakattir. Ben çocuk büyüttüm. O küçücük iken ben çoktan ihtiyarlamıştım. Tuileries bahçesinde küçük iskemlesiyle, kazmasıyla oynardı. Müfettişlerin delikleri görüp darılmamaları için tekrar o delikleri bastonumla doldururdum. Bir gün de ‘Gebersin On sekizinci Louis’ dedi. Bıraktı gitti. Kabahat benim değil! O penbe penbe, sapsarı bir çocuktu. Annesi ölmüştür. Hiç dikkat ettiniz mi, bütün küçük çocuklar sarıdır! Bu neden? Bu, Loire’ın o eşkıyalarından birinin çocuğudur. Fakat çocuklar babalarının işlediği suçlardan, cinayetlerden sorumlu değillerdir. Günahsızdır. Masumdur. Onu şu kadarcık, şu boyda iken hatırlıyorum. D’leri henüz telaffuz edemiyordu. Sözü o kadar hoş, o kadar karışıktı ki insan bir kuşdili işitiyorum sanırdı. Bir gün Farnese’in Hercules heykelinin önünde bulunduğumuz sırada herkesin onun etrafına toplanıp seyrettiklerini, ona hayran olduklarını hatırlıyorum. İşte bu çocuk o kadar güzeldi! Başı yalnız ressam tablolarında rastlanan başlardandı. Kalın sesim ve bastonumla onu korkuturdum.</span></p>
			<p class="tp-sb"><span class="Normal char-style-override-1" xml:lang="tr-TR">“Fakat şaka yaptığımı, kendisini güldürmek için yaptığımı biliyordu. Sabahleyin odama girdiği zaman mırıldanırdım. Fakat onun gelişi bana güneşin doğuşu gibi tesir ederdi. İnsan bu küçüklere karşı kendini savunamaz. Sizi zaptederler, büyülerler, bir daha da ellerinden bırakmazlar. İşin gerçeği şudur ki, bu çocuk kadar bir sevda tasavvur olunamaz. Şimdi bu çocuğu öldüren Lafayette’lerinize, Benjamin Constans’larınıza, Tirecuir de Corcelles’lerinize ne dersiniz? Bu böyle devam edemez.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlâ hareketsiz, solgun bir halde bulunan Marius’un yanına yaklaştı. Doktor da yanaşmıştı. Orada durdu. Tekrar kollarını, ellerini bükmeğe, oğuşturmağa başladı. İhtiyarın beyaz dudakları mekanik bir surette hareket ediyor, dudaklarından “Ah yüreksiz, ah seni kulüpçü! Ah zalim! Ah seni Eylülcü!” gibi sözler dökülüyordu. Bunlar bir can çekişenin bir naaşa karşı şikâyetlerini oluşturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İç fırtınaların dışa çıkması lazım geldiğinden yavaş yavaş ihtiyarda zincirleme sözler başlamıştı yine. Fakat kelimeleri telaffuz edecek kuvveti kalmadığı sanılırdı. Çünkü sesinin tonu bunu zannettirecek kadar ağır ve sönüktü. Bir uçurumun öte tarafından geldiği sanılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her neyse. Ben de öleceğim. Bu sefilin mutluluğunu sağlamakla mesut olacak Paris’te bir kızcağız da bulunmamış! Bakınız, şu çapkın, hayatın tadını çıkaracak, hayatına doyacak yerde bir hayvan gibi kendisini öldürttü. Kimin için? Ne için? Cumhuriyet için! Gençlerin yakıştığı şekilde Chaumiere gidip dans edecek, eğlenecek yerde bunu yaptı! Doğrusu bunun için yirmi yaşında olmak lazım değildi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Cumhuriyet! Boş, ahmak, budala şey! Ey zavallı anneler! Siz de güzel erkek çocuklar doğurunuz ki, gidip kendilerini böyle hayaller için feda etsinler! Artık olacak oldu! Araba kapısından iki cenaze alayı çıkacak! Marius, sen General Lamarque’un kara gözleri için mi kendini böyle parçaladın?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu General Lamarque sana ne gibi lütufta bulunmuştu? Ne yapmıştı? O, kılıç çekmekten başka bir şey bilmeyen bir geveze!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bir ölü için kendini telef ettirmek! İnsan bunları düşündükçe cinnet getireceği geliyor. Anlaşılmaz şey! Yirmi yaşında! Bari arkada kimseyi bırakıp bırakmadığını görmek için bir kere de arkasına bakmadı mı? Şimdi de zavallı ihtiyarların yapayalnız ölecekleri devir geldi! Baykuş! Şu köşende yalnız başına geber! En sonunda… ümit ettiğim şey oldu. Bu olay beni durduğum yerde telef edecek! Çok ihtiyarladım! Yüz yaşındayım: Yüz bin yaşındayım. Çoktan beri ölmek hakkını haizim.</span></p>
			<p class="tp-sb"><span class="Normal char-style-override-1" xml:lang="tr-TR">“Demek ki artık bitti. Ne saadet! Amonyak koklatmanın, bir sürü ilaçlar yutturmanın ne lüzumu var! Budala doktor, vaktini ziyan ediyorsun! Merak etme! Ölmüştür; hem de tam ölmüştür. Telef olan ben, ölümün ne olduğunu bilirim. O, yarım ölmemiştir. İşi tam görmüştür. Evet! Bu kadarı bir alçaklıktır. Alçaklıktır! Fikirleriniz, usûlünüz, yeteneğiniz, kâhinleriniz, çapkın kâtipleriniz, dilenci filozoflarınız, altmış seneden beri Tuileries sarayının bulut gibi kargalarını korkutan bütün ihtilalleriniz hakkındaki fikrim budur. Alçaklıktır. Kaatil! Mademki kendini bu şekilde telef ettirdin, kendine acımadın: Ben de senin ölümünden dolayı kederlenmeyeceğim. İşitiyor musun, kaatil çocuk?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada Marius yavaş yavaş göz kapaklarını kaldırdı. Bakışı da; uyku şaşkınlığından henüz kurtulmadığı için tam görme gücü taşımayan bakışı da Mösyö Gillenormand’ın üzerine çevrili kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius! Marius! Benim küçük Marius’um! Çocuğum!  Sevgili evladım! Gözlerini açıyorsun! Bana bakıyorsun! Sen hayattasın! Teşekkür ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sevincinden bayılarak yere düştü.</span></p>
		</div>
	</body>
</html>