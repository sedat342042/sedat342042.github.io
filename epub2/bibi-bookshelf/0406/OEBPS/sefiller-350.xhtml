<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-350</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-6-1-8"><span class="numara-alt char-style-override-1">Beş Noksan, Bir Fazla</span></p>
			<p class="tp-1"><span class="Normal char-style-override-1" xml:lang="tr-TR">“Cesetlerin protestosu”nu ortaya atan kişinin -her kim ise- söz söyleyerek “ruh ortaklığı” üslûp ve usulünü koyduktan sonra, bütün ağızlardan müthiş, manasından dolayı matemli, ifadesiyle zafermiş hissi veren, tuhaf bir şekilde memnuniyeti ima eder bir seda çıktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaşasın ölüm! Hepimiz burada kalacağız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin hepimiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hepimiz, hepimiz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Konumumuz, durumumuz iyidir. Barikat güzeldir. Otuz adam yeterli, niçin kırk kişi feda edelim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hepsi birden:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü kimse gitmek istemeyecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras âdeta hiddetle karışık titrek bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkadaşlar! Cumhuriyetin boş yere adam harcayacak derecede adamı yoktur. Böbürlenmek müsrifliktir. Eğer bir kaçınız için buradan gitmek bir görev ise, bu görev de diğer görevler misillü yerine getirilmelidir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras’nın başkaları üzerinde mutlaklıktan kaynaklanan bir tür hükümranlık gücü vardı. Bu hükümranlık gücüne rağmen yine saflar arasında bir mırıltı işitildi. Kelimenin bütün anlamıyla bir lider ve kumandan olan Enjolras mırıltıyı işitmekle ısrar etti. Ve azametle tekrar söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Otuz kişi kalmaktan korkanlar söylesin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mırıltı arttı. Takımların birinden bir ses çıktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sanki gitmek kolay! Zaten barikat sarılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Halles tarafından değil. Mondétour sokağı yönü serbesttir. Precheurs sokağından da İnnocents çarşısına gidilebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir ses:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Orada da tutuklanırız. Ya ordunun, ya mahallenin büyük kollarından birinin eline düşmek söz konusu. İşçi kıyafetiyle bir adam görünce “Nereden geliyorsun? Sen de barikattan olmayasın?” deyip ellerimize bakacaklar ve şüphesiz “Elleriniz barut kokuyor!” diyeceklerdir. Bunun neticesinin ne olacağı ise malumdur: Kurşuna dizilmek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras cevap vermeyerek Combeferre’nin omuzuna vurup yanına aldı. İkisi birden aşağıdaki salona indiler. Bir müddet sonra çıktılar. Enjolras’nın evvelce ihtiyaten saklattığı dört askerî üniforma elinde bulunuyordu. Combeferre ise bu üniformaların donanımlarıyla şapkalarını tutuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu üniformalarla harp saflarına karışılır ve kaçılır. Şimdilik dört kişilik üniforma var.</span></p>
			<p class="tp-sb"><span class="Normal char-style-override-1" xml:lang="tr-TR">Diyerek üniformaları yere bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Metin, sabırlı dinleyenler arasında hiçbir hareket yoktu. Combeferre söze başlayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım. Biraz merhamet de etmeli, merhametli olmalı. Neden söz ediliyor biliyor musunuz? Kadınlardan söz ediliyor. Bakalım. Çocuklar ve kadınlar varmış. Evet mi, hayır mı? Bir ayağıyla beşiği sallayan ve etrafı diğer yavrularıyla çevrili olan analar var mı? Yok mu? İçinizde ana sütü emmemiş varsa elini kaldırsın? Boş yere kendinizi telef ettirmek istiyorsunuz. Bunu ben de isterim. Ben ki size hitap ediyorum; ben de sizin gibi ölmek istiyorum. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Fakat etrafımda kollarını büken kadın hayalleri görmek istemiyorum. Ölünüz. Fakat ölmeğe sebep olmayınız. Burada gerçekleşmek üzere olan intiharlar gibi intiharlar yüce olaylardır. Fakat intihar sınırlıdır. Artırılması caiz değildir. İntiharın neticesi de akraba ve taallukatınıza dokunursa, onları da etkiliyorsa katildir, cinayettir. Sarı saçlı o küçük başları düşününüz. Beyaz saçları hatırınıza getiriniz. Dinleyiniz, Enjolras bana şimdi söyledi. Biraz evvel Cygne sokağının köşesinde bir evin penceresinde ışık görür. Beşinci katın pencerelerinden birinde bir ışık. Pencere önünde bütün geceyi uykusuz, bekleyerek geçirdiği görünen ihtiyar bir kadının titrek başını görür. Bu kadın belki içinizden birinin anasıdır. Kim ise gitsin ve hemen de annesine ‘İşte ana ben geldim.’ desin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“O kim ise, merak etmesin. Buradaki iş yine görülür. İnsan kendi çalışıp çabalamasıyla bakması gerekenlere göz kulak olunca artık benlik düşünmeğe hakkı yoktur. Nefsini düşünmekse aileden kaçmak demektir. Ya kızları, kız kardeşleri olanlar ne yapsınlar? Onları hiç düşündünüz mü? Kendinizi telef ettiriyorsunuz, öldünüz; pekiyi. Yarın ne olacak? Şüphesiz ekmeksiz kalmış genç kızlar vardır. Bu hali hatırıma getirdikçe dertleniyorum. Çünkü bu müthiş bir haldir. Erkek dilenir, kadın ise satar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ah! Bu kadar latif ve nazik, başlarında çiçekli hotoz bulunan, iffet ve temizliğiyle bir aileyi süsleyen, kuşlar gibi cıvıldayan, canlı bir koku gibi olan, dünyada bakirelerin saflığıyla göklerde meleklerin mevcudiyetini ortaya koyup ispat eden o Jeanne, o Lise, o Mimi, tapılacak kutsallığınızı; gururunuzu teşkil eden o büyülü mahlûklar! Kadınlar! Ah Tanrım, işte o mahlûklar aç kalacak. Size ne söyleyeyim? İnsan pazarları vardır. Öldükten sonra o ölü ellerinizle mi onların o pazara girmesine mani olacaksınız? Sokağı düşününüz, yolcularla dolu kaldırımları düşününüz, kadınların dekolte ve fakat çamur içinde önlerinden geçip geldikleri mağazaları düşününüz. Bu kadınlar da vaktiyle saf doğdular. Onlar da saf ve masumdular. Kız kardeşi olanlar kız kardeşlerini düşünsünler; o nazik, güzel kızlar, temizlik, latiflik, güzellik, incelik harikaları, Mayısın leylaklarından daha taze olan bu nazik, güzel kızların düşeceği sefalet, fahişelik işleri, polis memurları ve Saint Lazare hapishanesidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Kendinizi telef ettirdiniz. Mahv oldunuz. Pek iyi! Halkı krallık idaresinden kurtarmak istediniz. Sonra ne olacak? Kızlarınızı polise mi vereceksiniz? Dostlarım, dikkat ediniz, merhamet ediniz. Kadınlar, kötü bahtlı kadınlar! Onları pek düşünmeye alışmamışızdır. Bunlar ne kadar düşünülse azdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Kadınların erkek terbiyesini kazanmamış olmalarına itimat olunur. Onlara okumayı, düşünmeyi, siyasi işlerle uğraşmayı yasaklamışlar. Ölüler meşherine gidip de bu gece onları kendinizi teşhisten men edebilecek misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Düşününüz. Aile sahibi olanlar iyi adam olmalı. Dostça bir şekilde kucaklaşmalı ve gitmelidirler. Bizi burada işi görmemiz için yalnız bırakmalıdırlar. Gerçek şudur ki gitmek cüret ister, cesaret ister. Güçtür. Müşküldür. Fakat müşkil olduğu kadar da takdire şayandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İnsan der ki: Elimde bir tüfek var. Barikatta bulunuyorum. Neme lazım, burada kalırım. Neme lazım demek kolaydır. Fakat dostlarım, bugünün bir de yarını vardır. Siz bu yarında bulunmayacaksınız. Fakat aileleriniz bu yarında bulunacaklardır. Kim bilir ne türlü elem ve ızdırap çekeceklerdir? Bakınız, elma gibi yanakları olup sağlığı yerinde olan bir küçük çocuk var. Söyleniyor. Cıvıldıyor. Gülüyor. Bağırıyor. Öptüğünüz zaman bahar tazeliği hissediyorsunuz. Bu çocuk terk edildiği zaman ne oluyor, biliyor musunuz? Ben gördüm. Küçük… Şu boyda… Böyle bir tanesini gördüm. Babası ölmüş. Acıyarak bir takım fakir adamlar onu almışlar, fakat o fakirlerin de kendilerinin yiyecek ekmekleri yoktu. Çocuk daima aç kalıyordu. Mevsim kıştı. Ağlamıyordu Hiçbir zaman ateş yüzü görmemiş olan, boruları sarı toprakla tıkanmış olan sobanın yanına gidiyordu. Çocuk küçük parmaklarıyla o toprağı söküyordu. Hırıltı ile teneffüs ediyordu. Yüzü solgun, ayakları narin ve zayıftı. Karnı da şişti. Bir söz söylemiyordu. Kendisine söz söylendiği halde cevap vermiyordu. Öldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ölmek için de Necker Hastahanesi’ne getirmişlerdi. Onu ben orada gördüm. O hastahanenin Dâhiliye doktorlarındandım. Şimdi aranızda baba olanlar varsa o kalın,  kuvvetli eli ile içinde çocuklarının küçücük elini tutup Pazar günü gezmeğe çıkan babalar varsa bu babalardan her biri bu çocuğun kendi çocuğu olduğunu düşünsün.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“O zavallı çocuğu ben hatırlıyorum. Hâlâ gözümün önünde duruyor zannediyorum. Ameliyat masası üzerinde, çıplak kaburga kemikleri, cildinin altında taze kabir toprağı gibi kabarık duruyordu. Midesinde bir tür çamur bulundu. Dişleri arasında da kül çıktı… Şimdi vicdanımıza başvuralım. Bu ve buna benzer manzaralar karşısında ne yapacağız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İstatistik cetvellerine bakılırsa terk edilmiş çocuklarda ölümler yüzde elli beş nispetindedir. Size tekrar ediyorum. Kadınlardan, analardan, genç kızlardan küçük çocuklardan bahsediliyor; sizden bahsediyor muyuz? Sizin ne olduğunuzu herkes pekâlâ bilir. Hepinizin cesur adamlar olduğunuzu teslim ederiz. Hayatınızı bu yüce fikir, bu büyük maksat uğrunda feda etmek şeref ve sevinci içinde bulunduğunuz malumdur.</span></p>
			<p class="tp-sb"><span class="Normal char-style-override-1" xml:lang="tr-TR">“Faydalı ve şanlı bir şekilde ölmek üzere ayrıldığınızı ve her birinizin bu yüce muzafferiyete ortak olmak istediğinizi biliyoruz. Pek iyi! Fakat dünya yalnız sizden ibaret değildir. Düşünülecek daha başkaları da var. Bencillik yapmamalısınız.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hepsi başlarını mazlum bir şekilde öne eğdiler. Bu durum, insan kalbinin yaşayabileceği en yüce dakikalarında, garip bir tezattı. Bu sözleri söyleyen Combeferre öksüz değildi. Hâlbuki başkalarının annelerini hatırlıyordu. Kendi annesini hatırına bilen getirmiyordu. Hayatını feda etmek üzere bulunuyordu. Kendisi egoistti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiçbir şey yiyip içmemiş olan Marius ateşin etkisi altında eziliyor, üzüntü ve ümitsizliğe gömülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin sonunun gelmekte olduğunu hissederek insanın kendiliğinden kabul ettiği müthiş dakikalara öncelik eden gaibi keşfetmek duygusuyla karışık genel bir uyuşukluğa dalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ümitsizliğin bir vecd hali vardır. Marius o mertebeye varmıştı. Her şeyde güya hariçten bir seyirciymiş gibi bulunuyordu. Evvelce söylediğimiz gibi etrafında cereyan eden durumlar kendisine sanki uzakta cereyan ediyor gibi görünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yapılanların bütününü görüyor, fakat detaylarından haberdar olamıyordu. Ateş içinde gelip geçenleri görüyordu. İşittiği ses ve şamatalar sanki derin bir uçurumdan geliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ama bu nutuk onu etkiledi. O sahnede mevcut bir nokta zihnini deldi, onu uyandırdı. Kendisinde yalnız bir fikir vardı. Ölmek. O fikirden de bir an bile vazgeçmek istemiyordu. Fakat o matemli uyurgezerlik içinde kendisini yok ederken, başka birinin kurtuluşuna engel olma tasarrufu olmadığını düşündü. Yüksek sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Combeferre ile Enjolras’ın hakları var. Faydasız fedakârlığa ne lüzum var? Bu konuda onların fikirlerine katılıyorum. Combeferre size kesin ifadelerde bulundu. Elbette aranızda ana, kız kardeş, eş, çocuk, kısacası aile sahibi olanlar vardır. Bunlar saftan çıksınlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kimse yerinden hareket etmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Marius tekrar etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evli olanlarla aile sahipleri saftan dışarı çıksınlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius etkileyiciydi. Her ne kadar Enjolras barikatın kumandanı idiyse de Marius da o barikatın kurtarıcısıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı zamanda Enjolras bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Emrediyorum! Çoluk çocuk sahipleri çıksınlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size rica ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre’in sözleriyle harekete gelmiş, Enjolras’nın emriyle hercümerç edilmiş kahramanlar Marius’un ricasından da etkilenmişlerdi. Aralarında mırıldanmalar oldu. Birbirleriyle konuşmağa başlamışlardı. Delikanlının biri geçkince bir adama diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin ailen var, gitsene! Ne duruyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen git. İki kız kardeşin var. Onları sen geçindiriyorsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Garip bir mücadele başlamıştı. Herkes arkadaşını dışarı çıkarmak istiyordu. Aile sahibi olmayan ve çıkmak isteyen hemen yok gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çabuk olalım. Bir çeyrek sonra bir işe yaramaz; vakit geçmiş olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vatandaşlar! Burası cumhuriyettir. Burada hükmü geçerli olan cumhurun oylarıdır. Gitmesi icap edenleri siz seçiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet bu emre itaat edildi. Oybirliğiyle beş kişi saftan dışa çıkarıldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çıkanlar beş’tir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halbuki ortada dört üniforma vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beş kişi mümkün değil. Elbise dörttür. O halde beş’ten birinin kalması lazım gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar o cömertlik mücadelesi başladı. Biri diğerine kalmamak için sebep gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin seni seven bir karın var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin ihtiyar annen var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin ne baban, ne de anan var; üç küçük kardeşin ne olacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin beş çocuğun var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen on yedi yaşındasın; senin yaşamağa hakkın var…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu büyük ihtilal barikatları kahramanlıkların buluşma yeriydi. Olağanüstü olan şeyler burada pek sıradandırlar. Bu adamların biri diğerinin kahramanlığını şaşırtıcı bir şey gibi karşılamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çabuk olunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Takım fertleri Marius’a hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada kalması lazım geleni siz seçiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayrılmış olan beş kişi de aynı teklifi tekrar ettiler:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet siz seçiniz. Size itaat ederiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius artık hiçbir etkiye kapılacak halde değildi. Fakat ölüme bir adam seçme anında bütün kanının kalbine doğru hücum ettiğini hissetti. Sararacak yeri kalaydı sararacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisine gülümseyen beş kişiye doğru ilerledi. Herkesin bakışlarında Termopil geçidi hakkında tarihte görünen kahramanlık ışıltıları parlıyordu. Herkes: “Ben!...Ben!... Ben!...” diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius budalacasına saydı: Daima beş kişiydiler. Sonra bakışları dört üniformaya takıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada bir beşinci üniforma daha gökten düşüyormuş gibi dört üniforma üzerine düştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beşinci adam kurtuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne olmuştu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius gözlerini kaldırıp karşısında Fauchelevent’ı görünce tanıdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean barikata girmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ya aldığı bilgiler, ya içgüdü yahut tesadüf ve alınyazısı sonucu olarak, Mondétour sokağından gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Hassa üniforması sayesinde her yerden kolaylıkla geçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyancılar tarafından Mondétour sokağına konulan nöbetçi sıradan bir nefer için silah başına işareti vermeğe lüzum görmemişti. Ya bir yardımcıdır, ya bir esirdir diyerek onun sokağa girmesine izin verdi. Zamanın nezaketi, ciddiyeti nöbetçinin görevini terk etmesine uygun değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean barikata girdiği zaman herkesin bakışları seçilmiş olan beş kişi ile dört üniformaya dikilmiş olduğundan kendisini fark eden olmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ise her şeyi görmüş, işitmiş ve hiçbir şey demeyerek derhal soyunmuş ve üniformasını diğerlerinin üzerine atmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun etkisi tarif edilemez bir dereceye ulaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu adam kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkalarını kurtaran bir adam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ciddi bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben onu tanıyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kefalet herkese yetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras Jean Valjean’a dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hoş geldiniz hemşehri!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve sözlerine şunu ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biliyorsunuz ki, ölmek üzereyiz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean cevap vermeyerek kurtarmış olduğu adamın elbiseyi giymesine yardım etti.</span></p>
		</div>
	</body>
</html>