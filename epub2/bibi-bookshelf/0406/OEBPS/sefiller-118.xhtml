<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-118</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-3-3-13"><span class="numara-alt char-style-override-1">Daha İyisini Arayan Daha Fenasını Bulabilir</span></p>
			<p class="tp-1"><span class="Normal char-style-override-1" xml:lang="tr-TR">Madam Thénardier, her zaman olduğu gibi kocasını bu işte de kendi keyfine ve arzusuna bırakmıştı. Bu büyük işin sonucunu sabırsızlıkla bekliyordu. Meçhul şahısla Cosette’in gitmesinden bir çeyrek sonra Thénardier karısını bir tarafa çekerek sonuçtan onu haberdar etti ve bin beş yüz frangı gösterdi. Meyhane ve hanı işletmeğe başladıkları zamandan beri ilk defa kocasının hareketini eleştirmeye cesaret etmiş olan kadın üzgün bir sesle bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hepsi bu mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu paylama, kocası tarafından haklı bulundu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkın var. Bu alışverişte hata ettim. Ben şimdi bunu telafi ederim. Şapkamı getir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek meçhul şahıstan aldığı üç banknotu katlayıp cebine koyduktan sonra süratle kapıdan çıktı. Ne tarafa gideceğini şaşırdı. Önce sağa baktı. Yol üzerinde kimseyi göremeyince komşulara başvurdu. Meçhul şahısla Cosette’in Livry tarafına doğru ilerlemiş olduğuna dair bilgi aldı. Bunun üzerine o tarafa doğru seri adımlarla yürümeğe ve yolda kendi kendine söylenmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sarı ceketli adam fakir kılıklı görünüyorsa da bir milyoner olduğuna şüphe yok. Ben ise bir hayvandan başka bir şey değilim. O, ilk olarak yirmi </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">, sonra beş frank, daha sonra elli frank ve nihayet bin beş yüz frank verdi. Bu paraları hiç eli titremeden, kolaylıkla veriyordu. On beş bin frank da verebilirdi. Ama onu yakalayacağım… Cosette’i herhalde kaça olursa olsun almağa karar vermemiş olsaydı, ona giydireceği elbiseyi paket yapıp yanında taşımazdı. Bu meselede her halde bir sır var. Bu sırdan faydalanmamak budalalıktır. Zenginlerin sırları altınla dolu süngere benzer. Bu süngeri sıkıp altınları çıkarmayı bilmelidir. Gerçekten bir hayvan gibi davrandım. Büyük bir fırsatı kaçırdım. Şimdi bu kaçırılan fırsatı telafi etmeliyim. Aldığım pek az. Daha koparmalıyım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle düşüncelerle Thénardier zihnini zorlayıp duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montfermeil kasabasından çıkılıp da Livry yoluna giden köşeye varınca, yol bir ovadan geçtiği için oldukça bir mesafeye kadar her taraf iyice görünür. Buraya geldiğinde Thénardier kolayca kaybettiği avı bulacağını umuyordu. Hâlbuki görebildiği kadar her tarafı araştırdığı halde ne meçhul şahsı ve ne de Cosette’i görebildi. Etraftan, çevrede bulunanlardan bir ihtiyar ile bir küçük kızın geçip geçmediğini sordu. Bu şekilde vakit kaybediyordu. Nihayet bazı yolculardan aradığı ihtiyarla bir küçük kızın Gagny yönündeki ormanlara doğru gittiklerini haber alınca, hemen o tarafa doğru yönünü çevirerek adımlarını hızlandırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyarla Cosette kendisinden epeyce ilerideydiler. Bununla beraber Cosette gibi küçük bir kız, bir adam kadar süratle yol alamayacağından, herhalde biraz gayret ederse, memleketi ve mıntıkayı iyice bildiği için sonunda onlara kavuşacağını kuvvetle ümit ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire durdu. En lüzumlu bir şeyi unutmuş olan bir adamın yaptığı gibi, eliyle alnına vurarak geri dönmek istedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Keşke tüfeğimi almış olsaydım! Ne kadar işe yarardı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier ikiyüzlü adamlardandı. Bu yaradılıştaki adamlar bazı kere aramızdan geçerlerse de talih bunların bize yalnız bir yüzünü gösterdiği için kendilerini iyice teşhis edip fark edemeyiz. Çok kimseler, kaderleri tarafından bu şekilde ömürlerini tüketmeğe mahkûm edilmişlerdir. Normal olarak Thénardier namuslu bir esnaf, iyi bir şehirli denilebilecek niteliklere sahipmiş gibi görünürdü. Fakat, aynı zamanda fırsat eline geçtiği zamanlarda bir caniye, bir eşkıyaya lazım olan bütün nitelikleri taşıdığı da görülürdü. Dükkânındaki şekline ve görüntüsüne bakıldığında, yaradılışındaki bütün alçaklıkları örten bir dükkâncıydı. Gördüğü şeytanlık eserlerinden ve şaşırtıcı fitneciliğinden dolayı, onun bulunduğu yere gelen şeytan bile şüphesiz bu adamın olağanüstü iğrençlikteki emelleri ve fiilleri karşısında parmaklarını ısırıp şaşar kalırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birazcık tereddütten sonra dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tüfeksiz olsun, ne yapalım! Aksi halde bu uğurda kaybedeceğim zamandan faydalanıp kaçıp kurtulurlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle deyip yoluna devam etmeğe karar verdi. Süratle ve bir keklik sürüsü keşfetmiş bir tilki gibi tam bir inançla yürümeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten gölleri geçtikten sonra Bellevue yolunun sağında bulunan ormanın ağaçsız yerine saparak burayı da geçti ve Chelles köyünün su kaynaklarını örten çayırlık ve iki tarafı ağaçlık yola ulaştığı zaman bir çalılığın üzerinden bir şapka gözüne çarptı. Kısacası bu, meçhul şahsın şapkasıydı. Çalılık yüksek değildi. Thénardier çalılığın öte tarafında meçhul şahısla Cosette’in oturduğunu gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çalılık Cosette’i tamamen göstermiyordu. Fakat bebeğinin başı görünüyordu. Thénardier aldanmıyordu. Aradığı şahıs Cosette’i biraz dinlendirmek için orada oturtmuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier hemen çalılığı ayırarak geçti. Birdenbire meçhul şahısla Cosette’in önüne çıkıverdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Soluyarak nefes aldığı halde:) Affedersiniz Mösyö. İşte bin beş yüz frangınız, size iade ediyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek üç banknotu meçhul şahsa uzattı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs başını kaldırarak karşısındakine baktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ne demek oluyor? Ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier saygılı bir tavırla cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek isterim ki, parayı iade ederek Cosette’i almak istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette korkuyla titredi ve meçhul adama sarıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul adam ise kalbinin derinliklerine kadar işleyen bir bakışla muhatabına bakarak, her bir kelimeyi ayrı ayrı ve üstüne basa basa telaffuz ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl!? Cosette’i.. geri.. almak.. mı… istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Mösyö. Geri almak isterim. Size söyleyeyim. Düşündüm. Cosette’i size vermeğe hakkım olmadığını anladım. Görüyorsunuz ki ben namuslu bir adamım. Çocuk benim değildir, annesinindir. Bu sebeple çocuğu yine annesine verebilirim. Bir yabancıya veremem. Ama bana diyeceksiniz ki annesi öldü. Pekâlâ. O zaman da kim bana annesi tarafından hamiline teslim edilmesini belirten bir kâğıt getirirse tabiatıyla ben de çocuğu ona veririm. Böyle bir harekette bulunmakta da mazurum, zannederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs cevap vermeksizin elini cebine sokup bir cüzdan çıkardı. Thénardier banknot cüzdanının tekrar sahneye çıktığını gördü. Sevincinden titrediği halde kendi kendisine “Cüzdan çıktı. Şüphesiz bir para teklif edecektir. Bu defa sebat edip evvelki gibi zaaf göstermemeli!” diye aklından geçirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs ise cüzdanı açmadı. Bir kere etrafına bakındı. Etraf ıssız ve tenhaydı, ne ormanda ne de vadilerde bir kişi bile yoktu. Bunun üzerine meçhul şahıs cüzdanı açıp içinden bir kâğıt çıkardı. Thénardier ise cüzdandan banknot çıkacağı ümidindeydi. Meçhul şahıs cüzdandan çıkardığı küçük kâğıdın katlarını açıp hancının gözlerine doğru uzatarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkınız var. O halde şu kâğıdı okuyunuz!</span></p>
			<p class="tp-sb"><span class="Normal char-style-override-1" xml:lang="tr-TR">Thénardier kâğıdı aldı ve okudu:</span></p>
			<p class="sag-yasla"><span class="Normal-i char-style-override-1" xml:lang="tr-TR">“Montreuil-sur-Mer, 25 Mart 1823</span></p>
			<p class="tp-ob"><span class="Normal-i char-style-override-1" xml:lang="tr-TR">“Mösyö Thénardier,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Cosette’i bu kâğıdın hâmiline veriniz. Ufak tefek masrafınız tamamen ödenecektir. Bu münasebetle selam ve saygılarımı sunarım.</span></p>
			<p class="sag-yasla"><span class="Normal-i char-style-override-1" xml:lang="tr-TR">Fantine”</span></p>
			<p class="tp-ob"><span class="Normal char-style-override-1" xml:lang="tr-TR">- İmzayı tanıdınız değil mi?</span></p>
			<p class="tp-ob"><span class="Normal char-style-override-1" xml:lang="tr-TR">Hakikaten imza Cosette’in annesi olan Fantine’in imzasıydı. Thénardier imzayı tanımıştı. Bu sebeple itiraz edecek hiçbir yön yoktu. Thénardier aynı zamanda iki şeyi kaybetmişti: Bunlardan biri ümit ve beklediği fazla para, ikincisi ise öne sürdüğü iddia idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kâğıdı sizi ilgilendiği için yanınıza alıp saklayabilirsiniz. Bu sayede sorumluluktan kurtulursunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier düzgün bir şekilde geri çekildi. Dişleri arasından mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu imza oldukça ustalıkla taklit edilmiş; ama öyle olsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Sonra ümitsizlikten kaynaklanan son bir gayrette bulunarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, bu kâğıt düzgündür. Madem ki hamili de sizsiniz, Cosette’i almağa hakkınız var demektir. Yalnız kâğıttaki ufak tefek masrafların bana ödenmesi lazım gelir. Benim bu uğurda epeyce masrafım vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs oturduğu yerde doğruldu. Tozlu kollarını silkeleyerek temizledi. Sonra sözlerine başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Thénardier, çocuğun annesi Aralık’ta yüz yirmi frank borcu olduğunu hesap ediyordu. Siz ise Şubat’ta kendisine beş yüz franklık bir masraf pusulası gönderdiniz. Şubatın sonunda üç yüz frank ve Mart başında ise tekrar bir üç yüz frank aldınız. O vakitten beri aylık olarak kararlaştırılıp belirlenmiş ücret olan on beş franktan dokuz aylık ücret yüz otuz beş frank eder. Şu halde yüz frank fazla almış oluyorsunuz. Size ödenmesi gereken ancak otuz beş frank borç kalır ki, bu kadarcık küçük bir meblâğa karşılık da ben size bin beş yüz frank verdim. Şu halde kimin kimde alacağı var, söyleyiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kurt, kapanın demir çenesi tarafından ısırıldığı zaman nasıl etkilenirse, Thénardier de öyle etkilenmişti. Kendi kendisine mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim bu şeytan herif?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ve kurdun yaptığı gibi yaptı: Kapanı sarstı. Küstahlığı bir defa kendisine başarı getirmişti. İnceliği ve protokolü bir yana bırakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmini bilmediğim Mösyö! Ya bana bin ekü</span><span class="dipnot"><a class="footnote-link" href="#footnote-233-42" id="footnote-233-42-backlink">42</a></span><span class="Normal char-style-override-1" xml:lang="tr-TR"> verirsiniz, ya da Cosette’i alırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yabancı rahat bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette! Buraya gel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sol eliyle Cosette’i tuttu. Sağ eliyle de yerdeki değneğini aldı. Thénardier değneğin büyüklüğünü ve çevrenin ıssızlığını dikkate aldı. Bu iki şey kuvvet ve cüretini tamamıyla kırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs, hancıyı şaşkın ve hareketsiz bir konumda bırakarak çocukla ormana girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onlar uzaklaşırken Thénardier de biraz eğrileşmiş olan geniş omuzlarıyla iri yumruklarını gözden geçiriyordu. Bir aralık gözü hafif ve çelimsiz koluyla ellerine ilişti. Kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben hakikaten bir hayvanım. Ava gittiğim halde tüfeğimi almadım. Tüfeksiz ava gidilirse böyle olur…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bu kaybedilmiş dava ve faydasız çarpışmada hâlâ devam etmek istiyordu. Yine kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç olmazsa nereye gittiğini anlarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek biraz uzaktan bu yabancıyı takip etmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elinde şimdi iki şey kalmıştı: Biri Fantine imzalı bir mektup, âdeta bir alaya alma belgesi, diğeri ise teselliye yarayabilecek bir şeydi ki, o da bin beş yüz franktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yabancı Cosette’i Livry ve Bondy taraflarına doğru götürüyordu. Başını önüne eğmiş halde yürüyordu. Tavır ve hareketlerinde dalgınlık ve üzüntü belirtileri hissediliyordu. Kış mevsimi, ağaçların yapraklarını dökerek ormanın her tarafını görünebilecek bir hale sokmuş olduğundan, Thénardier epey uzaktan takip ettiği halde yine yabancıyı gözden kaybetmiyordu. Yabancı ise, ara sıra takip edilip edilmediğini anlamak için arkasına dönüp bakıyordu. Bir defasında ansızın Thénardier’yi gördü, Cosette ile birlikte hemen aynı anda, gözden kaybolabilecek bir çalılığa girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier yabancıyı kaybedince:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay şeytan hay! Nereye kayboldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek adımlarını hızlandırdı. Çalılığın sıklığı Thénardier’nin kendilerine kadar yaklaşmasını gerektirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yabancı başını çevirdi. Thénardier çalılığa saklanmak istedi. Lakin yabancı onu görmüştü. Başını çevirerek ızdıraplı bir nazarla baktıktan sonra, tekrar yoluna devam etmeğe başladı. Bu şekilde iki üç yüz adım ilerlediler. Ansızın yabancı yine birden başını çevirerek Thénardier’yi gördü ve ona, karanlık olduğu kadar da anlamlı bir tavırla öyle bir bakış baktı ki, hancı bu defa izlemenin daha ilerisine varmanın faydasız olacağına karar verdi. Takipten vazgeçip yolunu değiştirerek Montfermeil’e doğru dönüşe geçti.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-42-backlink" id="footnote-233-42">42</a><span class="Normal char-style-override-1" xml:lang="tr-TR"> 	Bir ekü üç frank kıymetinde bir paradır. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>