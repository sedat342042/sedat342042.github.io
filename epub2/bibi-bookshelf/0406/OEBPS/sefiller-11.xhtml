<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-11</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-2-1-8"><span class="numara-alt char-style-override-1">Evinin Bekçileri </span></p>
			<p class="tp-1"><span class="Normal char-style-override-1" xml:lang="tr-TR">Yerleştiği ev, daha evvel tarif etmiş olduğumuz gibi iki katlı olup zemin katla birinci kattan ibaretti. Zemin katında üç kısım, birinci katta da üç oda vardı. Evin bundan yukarısı -çatı katı- da buğday ambarıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin arkasında yarım dönümlük bir bahçe bulunuyordu. İki kadın birinci katı işgal ediyorlardı. Piskopos ise zemin katta yatıp kalkardı. Zemin kattaki üç kısımdan sokağa açılanı yemekhane hizmetini görürdü. İkinci kısım yatak odası, üçüncüsü de mabet idi. Yatak odasından geçilmeksizin mabetten, yemek odasından geçilmeksizin de yatak odasından çıkmak mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabedin bir köşesinde kapalı bir yatak yeri vardı. Burada bulunan yatak, Piskopos’a bir işi için gelecek misafire tahsis olunurdu. Hastahanenin eczanesi olup eve eklenmiş olan yer, bahçe içine alınarak kilere dönüştürülmüştü. Hastahane olduğu zamanda evin bahçede bulunan mutfağı sonraları ahıra çevrilerek Piskopos’un iki ineğine ayrılmıştı. İneklerden günlük alınan süt miktarı ne kadar olursa olsun, yarısını muntazaman hastahanedeki hastalara gönderir ve “Öşrümü veriyorum” derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisine mahsus olan oda büyük olduğundan, kasabada odun-kömür fiyatları da yüksek bulunduğundan, soğuk havalarda ısıtılması zor oluyordu. Bu yüzden gayet soğuk havalarda gecelerini üşümeden geçirmek için ahırdan münasip bir kısım ayrılmış ve bir tahta perde ile perdelenmişti ki, buna da “Kışlık salonum” adını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kışlık salonda, yemek salonunda olduğu gibi fazla eşya bulunmayıp yalnız beyaz tahtadan dört köşe bir masa ve dört tane de hasır sandalye vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka yemek salonunda da aynı şekilde bir masa ve dört hasır sandalye vardı, üstelik kırmızı boyalı eski bir büfeyle de süslenmişti. Fakat Piskopos bu masayı danteleler ile örterek mabede götürüp “Nutuk kürsüsü” edinmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabanın dindar ve zengin kadınları Piskopos’un mabedine yeni ve güzel bir minber yaptırmak istemişlerse de Piskopos paraları alarak fakir ve muhtaçlara dağıtmıştı.</span><span class="Normal-i char-style-override-1" xml:lang="tr-TR">“Minberin en iyisi gönülleri alınıp Cenab-ı Hakka hamd-ü senâ eden bir bedbahtın ruhudur.”</span><span class="Normal char-style-override-1" xml:lang="tr-TR"> derdi. Sekiz-on misafir birden geldiğinde mabette bulunan iki hasır sandalye ve yatak odasında da yine hasırdan bir koltukla diğer odalardaki on bir sandalye, koltuk bir araya getirilerek ihtiyaç giderilirdi. Bütün odalar eşya bakımından çıplak sayılabileceğinden, ziyaret zamanlarında birine lazım olup da diğerinde bulunan eşya hemen alınıp o tarafa taşınırdı. On iki kişi birden geldiği zamanda ise Piskopos kış mevsiminde ocağın önünde, yaz mevsiminde ise bahçede gezinirdi, Misafir odasında bir sandalye daha bulunmaktaysa da kısmen hasırı dökük ve bir ayağı da kırık olduğundan duvara dayandırılmadıkça kullanılamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Baptistine’in odasında tahtadan yapılmış, yaldızlı çiçekli ve kıymetli bir kumaşla döşenmiş bir koltuk daha vardı ki, vaktiyle merdivenin darlığı yüzünden pencereden içeriye alınmış olup, Piskopos’un taşınılabilir eşyasından sayılamazdı. Matmazel her ne kadar kırmızı zemin üzerine sarılı Utreht kadifesinden bir salon eşyasıyla kaz-boynunda mahun ağaçtan kanepeler almak hayallerine kapılmışsa da, bunun için en azından beş yüz franka ihtiyaç vardı. Hâlbuki kendisi beş senede ancak kırk iki frank ve on </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk bir meblağ biriktirebilmiş olduğundan, hayallerini kuvveden fiile çıkaramayacağını anlamış ve bundan vazgeçmişti… Dünyada istediği ve hayal ettiği şeye kim erişebiliyor ki? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskoposun yatak odası son derece sadelik içindedir. Odanın bahçeye bakan ve demirden bir hasta karyolasından ibaret yatağına karşı bir penceresi ve bunun yeşil bir de cibinliği vardır. Yatağın bıraktığı gölgede ve bir perdenin arkasında tuvalet takımı görülür.</span><span class="dipnot"><a class="footnote-link" href="#footnote-233-2" id="footnote-233-2-backlink">2</a></span><span class="Normal char-style-override-1" xml:lang="tr-TR"> Bundaki makyaj aletlerine dikkat edilirse, sahibinin vaktiyle tuvalete meraklı biri olduğu anlaşılır. Odada iki kapı vardır ki, ocağa yakın bulunan biri mabede; kütüphaneye yakın bulunan diğeri de yemek odasına açılır. Kütüphane büyük camlı bir dolaptan yapılmıştır ve içi kitaplarla doludur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ocaklık veya sobalık eden şömine, mermer boyalı olup aslında ahşaptır. Olageldiği gibi ateşten uzaktır. Ocakta, kenarları vaktiyle gümüş yaldızlı olup şimdi siyahlaşmış bir ızgara, şöminenin üstünde de çerçeve içinde eski kadife üzerine tutturulmuş bakırdan bir haç görülür. Pencere önünde büyük bir masa, bir hokka, hacimli bir takım evrak, masanın önünde de hasır sandalye konulmuş. Yatağın önünde de mabetten getirilmiş bir masa var. Yatağın iki tarafında duvarda çakılı beyaz çerçeve içinde birer resim vardır. Altındaki yazılardan birinin Claude Piskoposu Chaliot’nun, diğeri de Agle Başpiskoposu Tourteau’nun olduğu anlaşılıyordu. Piskoposun ikametgâhı hastahane iken de bu resimler mevcuttu. Piskopos evini naklettiği zaman bunlara dokunmamıştır. Bu resimler hakkında Piskopos’un malumatı 1785 yılı Nisan’ının 27’sinde; her ikisinin de aynı günde kral tarafından tayin edilmiş olmalarından ibaretti. Bunu da tozları silinirken resimlerden birinin arkasında gördüğü ve zamanla sararmış dört köşe bir kâğıtta yazılı olan birkaç satırdan öğrenmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Penceresinde gayet eski yünden kaba bir perde asılı olup Madam Magloire, efendisini masraftan kurtarmak üzere saten bir dikiş atmayı gerekli görmüştü. Bu dikiş haç şeklinde olduğu için Piskopos onu gördüğü zaman “İyi olmuş, bize yakışmış!” derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin bütün odaları, hastahane ve kışlalarda âdet olduğu üzere kireç kaymağı ile badana edilmişti. Bir gün Madam Magloire, ileride görüleceği üzere, badana edilmiş kâğıtlar altında bir takım resimler bulmuştu ki, bunlar Matmazel’in dairesini süslemektedir. Rivayete göre, hastahane haline getirilmeden önce burası Danışma Meclisi’nin toplandığı yermiş; resimler de o zamandan kalmış. Odalar kırmızı tuğla döşenerek süslenmiş olup haftada bir kere düzenli olarak yıkanıyordu. İki kadın, evi son derece temiz tutuyorlardı. Başka türlü süslemeye izin vermeyen Piskopos, bu temizlikten son derece memnun görünür ve </span><span class="Normal-i char-style-override-1" xml:lang="tr-TR">“Temiz ve pak olmak fukaraya zarar vermez, bilakis onun süsü olur.”</span><span class="Normal char-style-override-1" xml:lang="tr-TR"> derdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaktiyle malik olduğu eşyadan şimdi gümüşten yalnız altı tabakla bir çorba kaşığı kalmıştı. Hizmetçi kadın, bunların masanın beyaz örtüsü üzerinde parıldadığını gördükçe mutlu olurdu. Şunu da belirtmeğe mecburuz ki, o da Piskopos’un bunlar için </span><span class="Normal-i char-style-override-1" xml:lang="tr-TR">“Gümüş tabaklarda yemek yemekten güç vazgeçebileceğim”</span><span class="Normal char-style-override-1" xml:lang="tr-TR"> demesidir. Büyük halasından kalan iki büyük gümüş şamdan da balmumundan iki mum takılı olduğu halde daima şöminenin üzerinde durur ve misafir geldiği zaman sofra üzerine konarak ışıltılar saçardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskoposun yatak odasında ve başucunda küçük bir dolap vardı ve Madam Magloire gümüş tabakları buraya kor, kapısını kilitler ve anahtarı da daima üzerinde bırakırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce bahsettiğimiz üzere, münasebetsiz inşaat ile evin bahçesi de bozulmuş, bir çukur etrafında dört yola ayrılmıştı. Başka bir yol da bahçenin etrafında dolaşır ve beyaz duvar boyunca devam ederdi. Bu yolların arasında etrafı şimşirle çevrili kare şeklinde dört parça hâsıl olmuş olup üçünde Madam Magloire sebze ve dördüncüsünde ise Piskopos çiçek yetiştiriyordu. Ötede beride bazı meyve ağaçları da vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Madam Magloire serzenişte bulunarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Monsenyör, her şeyde istifade gözettiğiniz halde şu parça hiç de fayda verici değil. Çiçek yerine salatalık dikilse daha iyi olur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince, Piskopos şu cevabı verir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aldanıyorsunuz Madam Magloire, iyi bir şey de faydalı olan şey kadar istifadelidir. (Biraz sustuktan sonra:) Belki de daha faydalıdır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçe de kitapları kadar Piskopos’u işgal ediyor ve orada günde bir iki saat çalışmasına sebep oluyordu. Bir bahçıvan gibi böceklere dokunmazdı; bitkiler hakkında araştırmalar yapmak ve kitaplar okumakla beraber çiçekleri seviyor ve onları tabii bir usulde yetiştiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Âlimlere karşı çok ve cahillere ise daha çok saygılı davranıyordu. Saygının bu iki derecesinde asla kusur etmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ve yaz mevsiminde yeşil boyalı çinko bir kova ile çiçeklerini sulardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin kilitli hiçbir kapısı yoktu. Yemek salonunun kapısı kilise meydanına baktığı halde gece gündüz açık olup vaktiyle hapishane kapısı gibi kilitler ve sürgülerle donatılmış iken, burasını ikametgâh edindikten sonra Piskopos bütün kilitleri, sürgüleri kaldırtmıştı. Geceleri itivermekle kapı açılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk günlerde kapıların açık olmasından iki kadın korkar ve çekinirlermiş. Piskopos “İsterseniz siz odalarınızın kapılarına kilit ve sürgü koyunuz.” deyince, mecburen onlar da az çok cesaret ve güven göstermeğe başlamışlar. Yalnız Madam Magloire ara sıra korkaklık gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hususta Piskopos’un fikri, bir İncil’in kenarına yazmış olduğu şu satırlardan anlaşılabilir: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“İşte ikisinin farkı: Bir tabibin kapısı asla kapalı olamaz. Bir rahibin kapısı ise daima açık bulunmalıdır.”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Tıp İlminin Felsefesi”</span><span class="Normal char-style-override-1" xml:lang="tr-TR"> adlı bir eserin kenarına da şu satırları yazmıştır: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Onlar gibi ben de hekim değil miyim? Benim de hastalarım var. Herşeyden önce onların hasta dedikleri adamlar vardır. İkincisi bana mahsus olanlar vardır ki, bunlara ben ‘Kadersizler!’ diyorum.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha evvel bir yerde yazdığı şu satırlar da ilgi çekicidir: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Size sığınmak isteyen kimseye ismini sormaya kalkışmayınız. Çünkü sığınmaya muhtaç olanlar isimlerini söylemeye güçlerini yetiremeyenlerdir.” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Couloubroux Rahibi, Madam Magloire’nin telkinleri üzerine, Piskopos’a kapıların böyle gece ve gündüz açık bırakılmasındaki mahzurlardan bahsetmesine karşılık olarak, Piskopos elini bu adamın üzerine koymuş ve Latince </span><span class="Normal-i char-style-override-1" xml:lang="tr-TR">“Herşeyin muhafazasını ancak Tanrı’ya emanet etmelidir.”</span><span class="Normal char-style-override-1" xml:lang="tr-TR"> darbımeselini hatırlatmış ve ona başka konulardan da bahsetmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu görüşünü de genellikle ifade ederdi: </span><span class="Normal-i char-style-override-1" xml:lang="tr-TR">“Bir Dragon süvari albayında bulunduğu kadar bir rahipte de cesaret bulunur. Yalnız bizdeki cesaret daha halîmce ve müşfikçe olmalıdır.”</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-2-backlink" id="footnote-233-2">2</a><span class="Normal char-style-override-1" xml:lang="tr-TR">	Avrupa’da 19. Yy.da bile evlerde tuvalet ihtiyacını gidermek için böyle “tuvalet takımları” kullanılırdı ki, bugün modern ev döşemesinde yatak odalarımızı süsleyen tuvalet masası bunun hatırasını taşımaktadır. Bu masanın dolap/ çekmece yerlerine o zamanlar def-i hacet için kullanılan lazımlık ve benzeri kaplar konulurmuş… Bunlar sonra alınıp münasip yerlere dökülürmüş… (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>