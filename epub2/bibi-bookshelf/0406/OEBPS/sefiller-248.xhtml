<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-248</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-18-</span></p>
			<p class="numara-alt" id="toc_marker-4-8-25"><span class="numara-alt char-style-override-1">Marius’un İki Sandalyesi </span></p>
			<p class="numara-alt" id="toc_marker-4-8-26"><span class="numara-alt char-style-override-1">Karşı Karşıya Gelir</span></p>
			<p class="tp-1"><span class="Normal char-style-override-1" xml:lang="tr-TR">Birden uzaktan gelen bir ses pencere camlarını titretti. Saint-Médard kulesinin saati altıyı vuruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette, saatin her darbesinde hafifçe başını sallıyordu. Altıncı darbeden sonra parmaklarıyla mumun fitilini kopararak söndürdü. Sonra oda içinde gezinmeğe başladı. Dehlizden birinin gelip gelmediğini anlamak üzere kulak verip dinledi. Biraz gezindikten sonra tekrar durup dinledi. Mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gelsin de biraz geç olsun. Zararı yok! Yeter ki sözünden dönmemiş olsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek sandalyeye oturdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sandalyeye henüz oturmuştu ki, oda kapısı açıldı. Jondrette Ana kapıyı açıp dehlizde durdu. Elindeki eski kırık fenerin bir yerinden çıkan sönük bir ışığın aydınlattığı çirkin çehresiyle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Giriniz efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada Jondrette derhal yerinden kalkarak ziyaretçiyi selamlamıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buyurunuz velinimetim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapının önünde Mösyö Leblanc görünmüştü. Tavrından sevinçli olduğu anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Masanın üzerine dört lira bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Fabantou, oda kirasıyla zaruri ihtiyaçlarınız için şunları alınız.  Sonra yine görüşürüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tanrı mükâfatını versin benim hayırhah efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra süratle karısına yaklaşarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çabuk ol, arabayı sav.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi. Kocası Mösyö Leblanc’a saygı gösterip oturması için sandalyeyi gösterdiği sırada Madam Jondrette savuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra dönerek kocasının kulağına yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstediğin oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahtan beri yağarak yerde birikmiş olan karlar sebebiyle kapının önüne araba geldiği zaman gürültüsü işitilmediği gibi giderken de işitilmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc sandalyeye oturmuştu. Jondrette de Mösyö Leblanc’ın karşısındaki sandalyeye oturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi yaşanmakta olan olaylar hakkında bir fikir oluşturmak üzere okuyucunun fikren soğuk ve donmuş bir geceyi, karla kaplı Salpetriere’in ay ışığıyla beyaz kefenlere bürünmüş gibi bir görüntü kazanan boş ve ıssız yerlerini, siyah karaağaçları bulunan o korkunç meydanların bazı yerlerini, kırmızımtırak bir renge boyanan gece fenerlerini, hayli uzak mesafelere kadar uzanan bu bölgenin tenhalığını, bir tek yolcunun bile geçmediğini, dinginliğe ve dehşete gömülmüş Gorbeau viranesini, Jondrette’in karanlık ve dehşet verici odasını, şamdanın hafif ışığıyla aydınlanan bu odada karşı karşıya yerlerini almış olan iki adamı ve gayet rahat görünen Mösyö Leblanc ile korkunç ve sırıtkan bir tavır almış olan Ana Jondrette’i, duvarın diğer tarafında bir elinde tabanca bulunduğu halde söylenen sözleri, yapılan hareketleri endişe ve ızdırapla takip eden Marius’u gözleri önüne getirmesi gerekir. O zaman gözünün önünde nasıl bir yer bulunduğunu bir dereceye kadar anlamış olur.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius dehşet ve heyecan içinde bulunuyorsa da korkmuyordu. Emniyet ve cesaretle tabancayı elinde tutuyor ve kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstediğim anda bu sefili durdurmak elimdedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin etrafında emniyet güçlerinin gözetlemede bulunduğunu ve hareket etmek için yalnız bir işaretini beklediklerini hisseder gibi oluyordu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka Mösyö Leblanc ile Jondrette arasında geçen şu müthiş rastlantıdan, bilmek istediği bazı hakikatlerin ortaya dökülmesini bekliyordu.</span></p>
		</div>
	</body>
</html>