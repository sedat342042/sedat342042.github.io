<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-204</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-4-4-5"><span class="numara-alt char-style-override-1">Marius’un Garipseyişleri</span></p>
			<p class="tp-1"><span class="Normal char-style-override-1" xml:lang="tr-TR">Birkaç gün içinde Marius Courfeyrac ile dost olmuştu. Gençlik,  hızlı bir şekilde yaraların kapandığı ve mizaçların kaynaştığı bir mevsimdir. Marius, Courfeyrac’ın yanında bulundukça o zamana kadar duymamış, görmemiş olduğu yeni bir halin etkisi altında bulunuyordu. Serbest teneffüs ediyordu. Courfeyrac kendisini sorgulamağa lüzum görmemiş, hatta sormayı hatırına bile getirmemişti. O yaşta bir adamın yüzünden herşey bellidir ve anlaşılır. Söylemek fazladan bir şey olur. Bazı genç yüzler vardır ki, yalnız bakmakla yüzlerinden herşey anlaşılır ve çıkarılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sabah Courfeyrac birdenbire kendisine şu soruyu sormuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siyasi bir görüşünüz var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Soruş tarzından etkilenerek:) Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nesiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demokrat-Bonaparte taraftarı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gül rengiyle fare rengi karışık!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi günü Courfeyrac, Marius’u Musain Kahvehanesine götürdü. Sonra gülerek yavaşça “İhtilale girmeniz için size giriş tezkeresi vermek gerekir.” diyerek onu ABC örgütüne mensup kişilerin devam ettikleri salona götürdü. Arkadaşlarına yalnız şu bir kelime ile Marius’u tanıttı: Bir öğrenci. Marius bundan bir şey anlayamamıştı. Marius bir fikir tuzağına düşmüştü. Vakur ve ciddi olmakla beraber diğerlerine nazaran büsbütün kanatsız ve silahsız sayılamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius o zamana gelinceye kadar içine kapanık yaşamıştı. Yaradılışı kendisini içine kapanmağa ve kendi kendine söylenmeğe sevk etmişti. Böyle alışmış ve bunda lezzetini bulmuştu. Bu sebeple gençlerin uçarcasına etrafına toplanmalarından biraz ürktü. Bir taraftan o türlü türlü fikirler kendisini düşündürüyor, diğer taraftan çekiyordu. Çalışan ve hürriyet ortamında, o fikirlerin ardarda gelmesi zihnini bulandırıyordu. Bazı kere o fikirler o kadar uzağa gidiyordu ki, onları tekrar bulmak ve elde etmek için pek çok zahmet çekiyordu. Felsefeden, edebiyattan, sanayiden, tarihten, din ve mezheplerden asla düşünmüş olmadığı bir şekilde bahsediyorlardı. Tuhaf manzaralar görüyor ve bunları kontrol ve araştırmağa zaman bulamıyordu. Sanki bir düşünce anaforuna düşüp kaybolmuştu. Büyükbabasının fikrini bırakarak babasının fikrine tâbi olduğu zaman sağlam bir yola girmiş bulunduğuna inanmıştı. Şimdi ise o yolun sağlamlığından da şüphe etmeğe başlıyordu. Böyle bir şüpheye düştüğünü kendi kendisine bile itiraf etmeğe cesaret bulamıyordu. Her şeyi görmek üzere altından baktığı köşe ile manzaralar tekrar değişikliğe uğramağa ve zihninin ufkunda bir tür sarsıntılar hissetmeğe başlıyordu. Bu, garip bir hal olup âdeta sıtmaya tutulmuş gibi ızdırap çekmeğe başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu delikanlıların indinde mukaddes hiçbir şey yok gibi görünüyordu. Dilleri de Marius’a garip ve bigâne olduğu için sıkılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Klasik denilen eski listelere dâhil trajedilerden birinin ismiyle süslenmiş bir tiyatro afişi ellerine geçer. Bahorel haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burjuvaların sevdikleri trajedi yere batsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre’in ona şöyle cevap verdiğini Marius işitir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haksızsın Bahorel, burjuvalar (kent-soylular) trajedi severler. Bu hususta burjuvalılığı rahat bırakmak gerekir. Takma saçlar kullanan trajedinin saçları yolunmamalıdır. Ben Eschyle’in adına bunun varlığını inkâr edenlerden değilim. Tabiatta tamam olmayan yüzler vardır. Taklit edilmiş birçok şeylere rast gelinir. Gaga sayılmayan bir gaga, kanat olmayan kanatlar, yüzgeç olmayan yüzgeçler, pençe olmayan pençeler, işitenleri güldürecek bir sızlanma sedası… Bunları birleştirince -mesela- ördek teşekkül eder. Uçucular arasında tavuk ve ördek gibi kümes hayvanları bulunsun da eski trajediler arasında niçin klasik trajediler bulunmasın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün bir tesadüf sonucunda Marius Enjolras ile Courfeyrac’ın aralarında bulunduğu halde, Jean Jacques Rousseau sokağından geçerler. Courfeyrac Marius’un kolundan tutarak demiştir ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dikkat edin, burası Platriére sokağıdır. Altmış sene evvel burada ikamet etmiş olan bir garip aileden dolayı bugün Jean-Jacques Rousseau adı verilmiştir. Bu aile Jean Jacques ile Thérese’den ibaretti. Ara sıra burada bir takım küçük yaratıklar da doğurdu. Bunları Thérese doğurur ve Jean Jacques ise sokağa terkederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras ise Courfeyrac’a şiddetle karşılık verir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Jean Jacques’a karşı söz söyleme! Ben onu takdir ederim. O çocuklarını inkâr etmişse de halkı evlatlığa kabul etmiştir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gençlerden hiç biri “İmparator” sözünü ağzına almıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Prouvaire bazı kere Napoleon ismini telaffuz ediyor, diğerleri ise “Bonaparte” diyorlardı. Enjolras “Bou-na-par-te” şeklinde telaffuz ediyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bunlardan hiçbir şey anlamadığı halde garipseme eserleri gösteriyordu: </span><span class="Normal-i char-style-override-1" xml:lang="tr-TR">Initium sapientiae.</span><span class="dipnot"><a class="footnote-link" href="#footnote-233-81" id="footnote-233-81-backlink">81</a></span><span class="Normal char-style-override-1" xml:lang="tr-TR"/></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-81-backlink" id="footnote-233-81">81</a><span class="Normal char-style-override-1" xml:lang="tr-TR">	Latince: “Bilgeliğin başlangıcı.” (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>