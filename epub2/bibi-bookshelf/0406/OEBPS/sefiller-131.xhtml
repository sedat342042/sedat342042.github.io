<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-131</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-3-5-6"><span class="numara-alt char-style-override-1">Havagazıyla Aydınlanması </span></p>
			<p class="numara-alt" id="toc_marker-3-5-7"><span class="numara-alt char-style-override-1">Mümkün Olmayan Şey</span></p>
			<p class="tp-1"><span class="Normal char-style-override-1" xml:lang="tr-TR">O esnada birkaç adımlık mesafede ağır ve ufak ufak bir takım sesler işitildi. Jean Valjean sokağın köşesinden başını uzatarak bakmak cüretinde bulundu. Yedi sekiz kişiden oluşan bir askerî birlik Polonceau sokağından çıkmaktaydı. Süngülerin parıltısını görüyordu. Bu birlik kendisinin bulunduğu yere doğru gelmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî birliğin önünde Javert’in uzun boyunu gördü. Askerler ağır ağır ve tam bir ihtiyatla ilerlemekte, ara sıra da durmaktaydılar. Biraz düşünülünce anlaşılabileceği gibi, her halde her durduklarında duvar köşelerini, yol ve kapı altlarını kontrol ediyorlardı. Şüphesiz Javert bu birliğe yolda rastlayıp beraberine almıştı. Javert’in iki adamı da onun yanı sıra yürümekteydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî birliğin hareket ve yürüyüşüne ve ara sıra durmasına bakılırsa Jean Valjean’ın bulunduğu noktaya kadar gelebilmesi için aşağı yukarı bir çeyrek geçmesi lazımdı. Bu ölümcül ve dehşet verici bir zamandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üçüncü defa olarak önünde açılan bir uçuruma Jean Valjean’ı düşmekten ayıran müddet, şu birkaç dakikalık zamandan ibaretti. Bu defa hissettiği korku yalnız zindan korkusu değildi. Cosette’i de ilelebet kaybetmek tehlikesi vardı. O esnadaki hayat, kabir hayatına benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık mümkün olabilecek olan yalnız bir nokta vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean tuhaf bir özellik taşıyordu. Onun sanki iki gözlü bir heybesi mevcuttu. Bu heybenin bir gözünde bir ermişin düşünce ve duyguları, diğerinde ise bir mahkûmun müthiş marifet ve becerikliliği vardı. İcabına göre elini bu gözlerden birine sokardı. Birçok hüner ve mahareti arasında Toulon hapishanesinden birçok kaçışlarında, hatırlanacağı üzere, yalnız kas gücünün yardımıyla ipsiz ve merdivensiz olarak bedeninin kısımlarından mesela omuzunu, arkasını veya belini, bacaklarını duvara dayandırmakla, taşlar arasındaki küçük aralıklar vasıtasıyla düz bir duvarın köşesinden gerektiğinde bir binanın altıncı katına kadar çıkmak maharetiyle tanınmıştı. Bu hususta arkadaşları arasında ve bilhassa Paris Hapishanesi’nde büyük bir şöhret kazanmıştı. Bu hapishaneden bundan yirmi sene önce Battemolle adında bir mahkûm da aynı şekilde kaçmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, üzerinde ıhlamur ağacının dallarını gördüğü duvarın yüksekliğini bakışlarıyla ölçtü. Yaklaşık on sekiz kademdi. Büyük bina ile çatının oluşturduğu yerin alttaki kısmı taşlarla doldurulmuştu. Gelip geçenlerin işeyememeleri için Paris’te hep yapıldığı gibi, buna benzer köşelerin aşağı kısımları taş vesaire ile üçgen şeklinde doldurulur. Doldurulan bu üçgen şekilli parçaların yüksekliği yaklaşık beş kademdir. Bu kısmın üzerinden duvarın yukarısına kadar olan mesafe ise on dört kademi geçmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarın üstünde saçaksız taş bulunuyordu. İşin zor tarafı Cosette’i yukarıya çıkarmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bir duvara tırmanarak çıkmayı tabii ki bilmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onu aşağıda terk edip bırakmak Jean Valjean’ın aklından bile geçmiyordu. Beraber götürmek ve çıkarmak ise mümkün değildi. Arkasına alıp götürmek de imkânsızdı; bütün gücü bu mühim iş için kendisine ancak yeterli olurdu. Az bir ağırlık bile gerekli olan dengeliliği bozarak düşmesine yol açardı. Her halde bir ipe ihtiyaç vardı. Hâlbuki yanında ip yoktu. Polonceau sokağında gecenin yarısında bir ip tedarik etmekse, imkânsız bir şeydi. Eğer hükmü altında bir krallık bulunsaydı o esnada bir ip için feda edecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün olağanüstü hallere mahsus birer şimşek ışığı vardır ki, bazen gözlerimizi kamaştırır, bazen de fikirlerimizi aydınlatır. Jean Valjean üzüntülü bakışları birdenbire Genrot Çıkmaz sokağının fener direğine çarptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihlerde Paris’te havagazı henüz yoktu. Geceleri belirli aralıklarda bulunan fenerler yakılırdı. Fenerler, direklere bağlanmış makaralar ve direkten direğe bağlı iplerle çıkarılıp indirilirdi. Makaralar fenerler altındaki demirden yapılmış küçük bir dolapta muhafaza edilip, bunun anahtarı da fenerleri yakan adamda bulunurdu. İp de madenî bir muhafaza içinde saklanırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean yaşama kavgasının tesiri ve gücüyle çıkmaz sokağa atladı. Bıçağının ucuyla küçük dolabın rezesini kırdı. Bir an sonra bir iple beraber Cosette’in yanına geldi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaderle çarpışanlar kendilerine gereken şeyleri pek çabuk bulurlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gece fenerlerin yakılmamış olduğunu söylemiştik. Genrot Çıkmazı’nın feneri de tabiatıyla diğerleri gibi yakılmamıştı. Yanından geçilse bile fenerin yerinde olmadığı fark edilemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu durumda zaman, hali ve konumu, karanlık, Jean Valjean’ın meşguliyeti, tuhaflık belirtileri, gidiş gelişleri; bütün bu şeyler, Cosette’i korkutmağa başlamıştı. Bunun yerinde başka bir çocuk olsaydı çoktan bağırıp ağlamağa başlardı. Cosette ise yalnız Jean Valjean’ın ceketinin eteğinden tutmakla yetinmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî birliğin ayak seslerinden gittikçe yaklaşmakta oldukları anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba korkuyorum. Şuradan gelen kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince Jean Valjean yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sus. O Madam Thénardier’dir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette titremeğe başladığı sırada sözüne ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sesini çıkarma. Bırak da işimi göreyim. Eğer bağırır, ağlarsan Madam Thénardier sesini işitip gelir ve seni alır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O durumda acele etmeksizin Javert ile askerî müfreze köşeden ortaya çıkacağı sırada, o yine ciddiyet ve metanetini korumaya çalışıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Boyun bağını çıkarıp çocuğun incinmemesine dikkat ederek kolları altından geçirdi. İpin bir ucunu boyun bağına bir düğümle bağladı. Gemiciler buna “kırlangıç düğümü” derler. İpin diğer ucunu dişleri arasına sıkıştırarak kunduralarıyla çoraplarını çıkarıp duvardan atarak köşedeki üçgen şekilli taş yığınının üzerine çıktı ve hemen ardından duvarın köşesinde yükselmeğe başladı. Sanki dirsekleri ve ökçeleri sivri demir gibiydi. O kadar ustaca çıkıyordu ki, merdiven de olsa bu kadar çıkılırdı. Yarım dakika geçmemişti ki Jean Valjean duvar üzerinde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette korkusundan ağzını açıp bir şey demeğe cesaret edemiyordu. Jean Valjean’ın tembihi ve Madam Thénardier ismi zavallıyı âdeta dondurmuştu. Bir aralık Jean Valjean’ın kendisine yavaşça bağırdığını işitti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkanı duvara daya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu emre derhal itaat etti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sakın ağzını açıp bir söz söyleme ve korkma!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesinden sonra yerden yükselmekte olduğunu hissetti. Ne olduğunu anlamağa vakit kalmadan kendisini duvarın üzerinde bulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean onu arkasına aldı. Sol eliyle iki küçük elini tuttu. Karnını duvar üzerine yapıştırarak uzandı. Sürünerek yürümeğe başladı. Duvarın çatı bölgesine kadar geldi. Daha evvelki düşüncelerine göre dışarıdaki tahtaların ucundan başlayıp ıhlamur ağacının dalları altından geçen ve zemine kadar uzanan bir çatı olmalıydı. Güzel tesadüflerden olmak üzere duvar bu tarafta sokak tarafındaki kısmından daha yüksekti. Jean Valjean buradan sokağı gayet derin görüyordu. Çatının eğimli olan yüzüne geldiğinde ve henüz duvar üzerinden inmediği sırada ansızın işittiği şiddetli bir gürültüden askerî müfrezenin geldiği sonucunu çıkardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in çınlayan sesi işitildi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çıkmaz Sokağa giriniz! Droit-Mur sokağı gözetim altındadır. Küçük Picpus sokağı da öyle. Yalnız Çıkmaz Sokak kaldı. Onun mutlaka orada olacağına eminim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerler derhal Çıkmaz sokağa atıldılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, çatının uzunluğu boyunca, Cosette’i de beraberinde olmak üzere kayarak ıhlamur ağacının bulunduğu noktaya erişti ve buradan yere atladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, ya cesaretinden veya korkusundan sesini asla çıkarmamıştı. Hatta nefes bile almayacak bir haldeydi. Kendisine bu zor operasyon esnasında hiçbir acı verilmemişti. Yalnız biraz ellerinin derisi sıyrılmıştı.</span></p>
		</div>
	</body>
</html>