<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-336</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-14-6"><span class="numara-alt char-style-override-1">Barut Fıçısı</span></p>
			<p class="tp-1"><span class="Normal char-style-override-1" xml:lang="tr-TR">Mondétour sokağının köşesinde gizlenmiş olan Marius, tereddütlü, ürpertili bir halde vuruşmanın ilk devresinde hazır bulunmuştu. Kendisini baskı altına alan esrarengiz kriz onu etkilediği için, o duruma daha fazla direnememişti. O durum ise âdeta bir girdaptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tehlikenin mutlaklığı, matemli bir muamma olan Mösyö Mabeuf’ün ölümü önünde, telef olan Bahorel’in ve Courfeyrac’ın imdat istemesi onu uyarmış oldu. Tehdit edilmekte bulunan Gavroche gibi bir çocuğun destek bekleyişi veya yardım bekleyen dostları önünde bütün şüphe ve tereddütleri yok oldu. Ellerinde tabancaları bulunduğu halde kargaşaya karıştı. İlk kurşunla Gavroche’u ve ikincisiyle Courfeyrac’ı kurtarmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ateşin gürültüsü, yaralanan kişilerin feryadı üzerine saldıranlar barikatın üzerine çıkmışlardı. Artık barikat üzerinde tüfekleriyle birçok belediye askeri, muntazam askerler ve milis askerleri görünüyordu. Barikatın üçte ikisini işgal etmek üzere bulunuyorlardı. Bununla beraber barikat dâhiline girmekten çekiniyor ve bir tuzağa düşmekten sakınıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karanlık içinde barikata arslan inine bakar gibi bakıyorlardı. Meşalenin ışığı yalnız süngüleri, tüylü kalpakları, endişeli ve öfkeli simaları aydınlatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius silahlarını boşaltmış olduğu için silahsız bulunuyordu. Bununla beraber aşağıki salonda kapının yanında bulunan barut fıçısını görmüştü. Kısmen o tarafa dönerek baktığı sırada askerlerden biri kendisine nişan alıyordu. Aynı zamanda bir el uzanıp namlunun ağızını kapadı. Bu, kadife pantolonlu genç bir işçiydi. Asker tetiği çekti. Kurşun eli deldi. İhtimal ki işçiyi de delmişti. Çünkü işçi de yere düşmüştü. Her ne olmuşsa, kurşun Marius’a isabet etmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu haller, barut dumanları içinde gerçekleştiği için görülmekten ziyade fark edilebiliyordu. Aşağıdaki salona girmekte olan Marius bu durumun farkına varmıştı. Kendisine nişan alındığını fark ettiği gibi namlunun ağzını kapayan eli de görebilmiş, hatta silahın sesini de işitmişti. Şu kadar ki, böyle nazik ve mühim dakikalarda görünen şeyler, anında silinip giderler, sıradan günlerde olduğu gibi nazar-ı dikkate çarpmazlar ve önem taşımazlar. İnsan öyle zamanlarda duraklayamaz. Çünkü bir dakikanın, bir saniyenin önemi vardır. Bilakis gittikçe karanlığa gömülür, her şeyi, hava tabakalarında hızla uçmakta olan bulut parçacıklarına benzer. Her bir gerçeklik bir bulut parçası gibidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire hücuma uğramış olan isyancılar henüz ümitsiz ve mağlup sayılamazlardı. Tekrar bir araya toplandılar. Enjolras, söze başlayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dikkatli ve sakınarak hareket ediniz! Rast gele ateş etmeyiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten ilk kargaşalıkta birbirini yaralayabilirlerdi. Çoğu birinci kat pencerelerine ve tavan aralarına çıkmışlardı. Oradan, saldıranlara hükümran oluyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar arasında en fazla cesaret ve metanet gösteren Enjolras, Courfeyrac, Jean Prouvaire ve Combeferre olup sırtlarını barikatın sonundaki evlere vermiş oldukları halde barikat üzerinde gezinmekte bulunan askerlere mukabelede bulunuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu haller, göğüs göğüse gelmezden önce, garip ve müthiş bir ürkütücülük ve tehdit edici durumlar ortaya çıktığı bir sırada vuku buluyordu. İki taraf birbirlerine nişan alıyorlardı. Birbirlerine konuşacak derecede yaklaşmışlardı. Tam kıvılcım parlayacağı sırada yakası yüksek, apoletleri büyük bir subay kılıcını uzatarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teslim olunuz! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı. Aynıu anda Enjolras karşılık olarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ateş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı anda iki silah patladı. Her şey duman içinde kayboldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pis kokulu ve boğucu bir duman. Bu duman içinde olanların, yaralıların hafif ve sürekli iniltileri işitiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duman dağıldıktan sonra her iki taraf savaşçıları birbirlerini gördüler. Herkes yerinde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Silahlarını tekrar dolduruyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire müthiş bir ses işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çekip gidiniz! Yoksa barikatı uçuracağım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes sesin geldiği tarafa baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius aşağıki alçak salona girmiş ve barut fıçısını ele geçirmişti. Müstahkem barikatı kaplamış olan duman ve sisten faydalanarak barikat boyunca yürüdü. Meşalenin bulunduğu yere kadar fıçıyı götürdü. Korkunç bir emre boyun eğercesine, bir tarafı açılan fıçının altına taş koydu. Marius’a bu işi yapmak için, eğilip doğruluncaya kadarlık bir zaman yeterli oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık yapacak yalnız bir şey vardı. Barikatın diğer köşesinde toplanmış olan Hassa askerleri, belediye askerleri, subaylar ve nizamî ordu askerleri şaşkın ve aptallaşmış bir halde bulundukları sırada, elinde meşaleyle kaldırım üzerinde oturan Marius’un yiğitçe tavrını görüyorlardı. Marius elindeki meşaleyi fıçıya doğru tutuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gidiniz! Yoksa barikatı uçururum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediğini işitiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seksenlik ihtiyardan sonra Marius’un barikatta ortaya çıkışı, yaşlı ihtilalin ardından genç ihtilalin doğuşuna benzemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belediye çavuşlarından biri dedi ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Barikat uçarsa sen de beraber mahvolursun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O malum! Ben de mahvolurum; ne önemi var? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ve bundan sonra elindeki meşaleyi barut fıçısına yaklaştırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık barikat üzerinde kimse kalmamıştı. Saldıranlar ölülerini, yaralılarını bırakarak, intizamsızca sokağın sonuna doğru geri çekiliyorlar ve gecenin karanlığı içinde kayboluyorlardı. Herkes kaçıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikat, saldıranlar tarafından boşaltılmıştı.</span></p>
		</div>
	</body>
</html>