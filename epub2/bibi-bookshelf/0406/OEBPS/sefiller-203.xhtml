<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-203</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-4-4-3"><span class="numara-alt char-style-override-1">Bossuet Tarafından </span></p>
			<p class="numara-alt" id="toc_marker-4-4-4"><span class="numara-alt char-style-override-1">Blondeau’nun Cenazesi İçin Okunan Dua</span></p>
			<p class="tp-1"><span class="Normal char-style-override-1" xml:lang="tr-TR">Biraz aşağıda göreceğimiz üzere, yukarıdaki olaylarla aşağıdaki olayların bazı bakımdan münasebeti vardır. Bir gün öğleden sonra Meauxlu L’Aigle Musain Kahvehanesi kapısının pervazına, bu konudaki zevkine uygun olarak arkasını dayayıp dikine uzanmıştı. Hali tavrı, saçakları altına direk makamında konulup yerinden oynamış bir kadın heykelini andırıyordu. Gayet düşünceli göründüğü halde Saint Michel meydanına bakıyordu. Arkayı bir yere dayamak, ayak üzerinde bir tür yatmak demek olup düşüncelere dalanların sevdikleri bir vaziyettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meauxlu L’Aigle’ın iki gün evvel Hukuk Fakültesinde başından bir olay geçmişti. Zaten karışık olan istikbali hakkındaki fikirlerini yerle bir eden olayı düşünüyor ve bununla beraber o kadar da üzülmüş görünmüyordu.</span></p>
			<p class="tp-sb"><span class="Normal char-style-override-1" xml:lang="tr-TR">Tecellîler, bir adamın yakınından geçen bir arabaya bakmasına engel olamaz. Ara sıra uyurgezer olan insanlar gibi bakışlarını öteye beriye çevirerek hayal meyal bir takım şeyler görüp duran Meauxlu L’Aigle’ın, bir aralık önündeki meydanlıkta ne tarafa gideceğini bilemediği sanılan iki tekerlekli bir araba gözüne ilişti. Bu arabadaki kararsızlık ve şüpheli hal ne idi? Neden bu haldeydi? Bakışlarını tamamen arabaya çevirdiği zaman arabacının yanında bir delikanlı ve önünde de büyük bir çuval bulunduğunu gördü. Bu çuvalın üzerine dikilmiş olan bir kâğıtta siyah mürekkeple ve büyük harflerle yazılmış olan şu isim okunuyordu:</span></p>
			<p class="tp-sb"><span class="Normal-i char-style-override-1" xml:lang="tr-TR">“MARİUS PONTMERCY”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu isim Meauxlu L’Aigle’ın vaziyetini değiştirdi. Hemen arabaya doğru giderek delikanlıya yaklaşınca hayretle seslendi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hey sen misin Marius Pontmercy?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsminin Marius Pontmercy olduğunu öğrendiğimiz delikanlı da pek dalgın görünüyordu. Adının söylendiğini duyunca başını kaldırdı. O da hayretle sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz Marius Pontmercy değil misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ta kendisiyim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de sizi arıyordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu nasıl olur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten arabadaki Marius Pontmercy idi. Büyükbabasının evinden çıkmış, araba ile bilinmeyen bir semte doğru gitmekteydi. Karşısındaki yüzü ilk defa gördüğü için şaşkınlıkla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben sizi tanımıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de öyle. Seni hiç tanımıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius muhatabını sokak ortasında rastlanan bir dalkavuk sandığından ve o sırada keyfi de yerinde olmadığından kaşlarını çatmıştı. Karşısındaki ise tavrını bozmadan sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz evvelki gün okulda değil miydiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhtemeldir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, şüphesizdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz öğrenci misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, sizin gibi ben de öğrenciyim. Evvelki gün tesadüf eseri okula girmiştim. Malum ya: İnsana bazen böyle bir fikir gelir! Profesör öğrencilerin isimlerini okumak üzereydi. O sırada bu okumanın ne kadar tuhaf olduğu ve insanı güldürdüğü de malumdur. Üçüncü defa ismi okunup da bulunamayan, defterden silinir. O zaman altmış frank da yanar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius karşısındakinin sözlerini dinlemeğe başlamıştı. Meauxlu L’Aigle ise sözüne devam ediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsimleri okuyan Blondeau idi. Sivri burunlu Blondeau’yu tanırsınız. Mevcut olmayanların isimlerini alaycı bir tavırla telaffuz eder. Kurnazlıkla “P” harfinden başlamıştı. İsmim o harfin sırasında bulunmadığı için ben dinlemiyordum. Bu isim okuma işi pek iyi devam ediyor ve hiçbir isim çizilmiyordu. Herkes orada mevcuttu. Blodeau kederlenmiş görünüyordu. Kendi kendime diyordum ki: “Blodeau, aşkım, bugünkü ameliyattan küçük bir parça bile alamayacaksın!” O esnada Blondeau “Marius Pontmercy” ismini okur. Kimse cevap vermez. Blondeau büyük bir ümitle ve daha yüksek bir sesle tekrar eder: “Marius Pontmercy!” Cevap alamayınca kalemi eline alır. Mösyö, benim içimde merhametin bağırsakları çabuk etkilenir! Kendi kendime: “İşte ismi çizilecek cesur bir çocuk!” dedim. Dikkat ediniz ki, derslere devam etmeyen bir öğrenci, iyi bir öğrenci sayılmamakla beraber yaşayan bir adam demektir. Kâğıt üzerine konulan kurşun gibi sabit değildir. Okuyan bir öğrenci ilim ve fende, dinî konularda,  her şeyde kuvvetli olur. Hayvan akıllı, ahmak bir çocuk değildir. Gezip dolaşır, hayattan lezzet alır. Kızlarla görüşür, güzel olanların peşine düşer. İhtimal ki bu esnada metresinin yanında bulunur… “Onu kurtaralım.  Gebersin Blondeau!” dedim. O anda Blondeau siyah kalemini mürekkebe batırdı. Bakışlarını hazır bulunanlara çevirdi. Üçüncü defa olarak “Marius Pontmercy!” diye bağırdı. Ben “Mevcut!” diyerek cevap verdim. Bu sebeple isminiz defterden silinmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Pontmercy:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meauxlu L’Aigle sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizin isminiz yerine benim ismim çizildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anlamadım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunda anlaşılmayacak bir şey yok. Cevap vermek için profesöre ve derhal kaçmak için de kapıya yakın bulunuyordum. Profesör dikkatle bana bakıyordu. Boileau’nun nitelendirdiği gibi sivri burunlu olan Blondeau birdenbire “L” harfi sırasına geçti.  Benim ismim de bu sıradadır. İsmim L’Aigle olup Meaux kasabasındanım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- L’Aigle mı? Ne güzel isim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Blondeau bu güzel isme geldiğinde “L’Aigle” diye bağırdı. Ben cevap vererek “Mevcut!” dedim. O zaman Blodeau kaplanca bir yumuşaklıkla bana bakarak güldü ve: “Siz Pontmercy iseniz her halde L’Aigle değilsiniz!” dedi. Bu tabir size göre pek nazikâne sayılmasa bile bence pek müthişti. Ardından ismimi çizdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni hayrette bırakıyorsunuz Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herşeyden evvel Blondeau’yu bazı tabirlerle mumyalamak istedim. Kendisini ölü sandım. Çelimsizliğini, sarılığını, soğukluğunu, kokuşmuşluğunu ve çürümüşlüğünü değiştirmek için birçok şey eklemeye ihtiyaç yoktur. Bundan dolayı diyorum ki: “Burada Blondeau gömülüdür. Sertlik-babası Blondeau! İtaatin öküzü, nöbet köpeği, yoklama meleği, mahşerin şeytanı, dosdoğru Blondeau, dört-dörtlük, donmuş, mahcup ve namuslu idi. Benim ismimi çizdiği gibi Tanrı da kendisini yeryüzü haritasından çizsin!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok çok üzgünüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Delikanlı, bu size bir ibret dersi olsun. Bundan böyle okula devam ediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakikaten affınızı rica ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir daha komşularınızı çizdirtmek tehlikesine uğratmayın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek çok üzüldüm ve çaresiz kaldım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kahkaha ile gülerek:) Ben ise pek sevindim. Avukat olmak üzereydim. Bu çizgi, beni avukatlıktan kurtardı.  Mahkemelerde alkışlanmak şerefine mazhar olmak hoşuma gitmez. Ne dul kadınları savunacağım, ne de bir yetimin aleyhinde bulunacağım. Ne mahkemelerde mülazimlik, ne de avukatlık libasını istemem. İşte istediğim çizgi buydu. Bence maksat hâsıl oldu demektir. Bu da sizin sayenizde hâsıl oldu. Bu sebeple size resmen teşekkürümü bildirmek isterim. Nerede oturuyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu arabada!</span></p>
			<p class="tp-sb"><span class="Normal char-style-override-1" xml:lang="tr-TR">- Zenginlik alameti! Tebrik ederim. Senelik dokuz bin frank kirası olan bir ikametgâhınız var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada Courfeyrac kahvehaneden çıkıyordu. Marius üzüntüyle güldü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ikametgâhta iki saatten beri bulunuyorum. Çıkmak istiyorum. Bu tuhaf bir hikâyedir. Nereye gideceğimi bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim kaldığım yere geliniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyöyü ben sizden evvel tanıdım. Böyle bir davet bana düşerse de kalacak bir yerim yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bossuet, sen sus!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Şaşkın:) Bossuet mi? İsminiz L’Aigle değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Meauxlu L’Aigle’dır. Meauxlu olduğumdan kinâye Bossuet</span><span class="dipnot"><a class="footnote-link" href="#footnote-233-80" id="footnote-233-80-backlink">80</a></span><span class="Normal char-style-override-1" xml:lang="tr-TR"> derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac arabanın üzerine çıkarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arabacı La Port Saint-Jacques oteline çek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O günün akşamı Marius La Port Saint-Jacques Oteli’nde Courfeyrac’ın odasına bitişik olan odaya yerleşmişti.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-80-backlink" id="footnote-233-80">80</a><span class="Normal char-style-override-1" xml:lang="tr-TR">	Jacques Benigne Bossuet (1627-1704), XIV. Louis’nin hükümdarlığı sırasında Fransa’da resmî kilisenin en etkili sözcüsüydü. Hitabet ustasıdır. Kralın tek oğlu olan veliaht prens’e hocalık yaparak Louis’nin saygısını kazandı ve sonunda Meaux Piskoposu oldu. L’aigle de Meauxlu olduğundan kendisine Bossuet lakabı takılmıştı (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>