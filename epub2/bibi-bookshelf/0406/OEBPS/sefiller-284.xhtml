<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-284</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-5-5-7"><span class="numara-alt char-style-override-1">İhtiyarlar Tam Vaktinde Çıkarlar</span></p>
			<p class="tp-1"><span class="Normal char-style-override-1" xml:lang="tr-TR">Akşam olduğu zaman Jean Valjean, âdet edindiği gibi dışarı çıktı. Cosette de giyindi. Saçlarını kendisine en çok yakışan şekilde tarayıp bağladı. Yakası biraz fazla kesilmiş olduğundan gerdanın göğüsle birleştiği yeri gösterdiğinden genç kızların “Biraz açık” dedikleri cinsten bir elbise giyindi. Bu elbiseler gençlere pek çok yakışır! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bütün bu tuvaleti ne için yaptığını bilmeden yapmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çıkacak mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir ziyaret mi bekliyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hava kararmış olduğu sırada bahçeye indi. Toussaint Kadın arka avluya bakan mutfakta meşguldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bazı alçak dalları ara ara elleriyle kaldırarak ağaçların altında dolaşmağa başladı. Yavaş yavaş gezinerek taş kanepenin yanına geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük taş orada duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kanepenin üzerine oturarak beyaz ve güzel elini, sanki onu okşamak istiyormuş gibi taşın üzerine koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire vücudunda hafif bir ürperti hissetti. İnsan, görmediği halde bile arkasında birinin durduğunu çoğunlukla hisseder. Cosette de böyle bir şey hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başını çevirerek süratle ayağa kalktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O idi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başı açıktı. Rengi soluk ve vücudu zayıf görünüyordu. Arkasındaki siyah elbise ancak seçiliyor, gecenin karanlığı güzel alnını ve gözlerini apaçık göstermiyordu. O hoş ve tatlı bir yıldız altında bir iskelet gibi görünüyordu. Kaybolmakta olan gün ışığıyla uçmağa hazırlanan ruhun birleşmesinden oluşan nur çehresinde parlıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şimdi ne bir hayale, ne de bir insana benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şapkasını birkaç adım ötede çalıların arasına atmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bayılma derecesine gelmiş olan Cosette bağırmadı, kendisinin cezbedilmekte olduğunu hissettiğinden yavaş yavaş geri çekiliyordu. O durduğu yerden kımıldanmıyordu. Bilmem ne gibi gamlı ve etkilenmiş bir vaziyete bürünmüş olduğu halde bakıyor fakat görmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette geri geri çekile çekile bir ağaca dayandı. Eğer o ağaç olmasa düşecekti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman şimdiye kadar işitmediği sesini işitti, bu ses ancak yaprakların titreşmesinden hâsıl olan ses derecesinde hafifti. Diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim burada bulunmakla işlediğim suçu bağışlayınız. Kalbim elem ve kederlerle dolmuş, o halde yaşamak imkânsız hale gelmiş olduğundan geldim. Oraya, şu taşın üzerine koyduğum şeyi okudun mu? Beni biraz olsun tanıyor musun? Rica ederim korkmayınız. Epeyce zaman evvel bana baktığın günü hatırlıyor musun? Bu Luxemburg Bahçesinde güreş alanının yanındaydı. Önümden geçtiğin günü hatırlıyor musun? O da 16 Haziran ve 2 Temmuz idi. Neredeyse bir sene olmak üzere…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ne kadar uzun bir zamandan beri sizi görmedim. Kilisede iskemle kiralayan kadına sordum. Artık sizi görmemeğe başladığını söyledi. Ouest sokağında yeni yapılmış bir evin üçüncü katında oturuyordunuz. Görüyorsunuz ya, biliyorum, sizi takip ediyordum. Başka ne yapabilirdim? Sonra siz birdenbire kayboldunuz. Bir gün Odeon Tiyatrosu’nun kapısı civarında sizi gördüm sanarak koştum. Fakat hayır, siz değildiniz. Bu, sizinki gibi şapkası olan başka bir kadındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Geceleri buraya geliyorum. Merak etmeyiniz, beni kimse görmüyor. Odanızın pencerelerine bakmak için geliyorum. İşitmeyesiniz diye pek yavaş yürüyordum. Belki korkarsınız diye korkuyordum. Geçen akşam arkanızdaydım, geri döndünüz, derhal kaçtım. Bir kere de şarkı söylediğinizi duydum, olağanüstü mutlu oldum. Sizin söylediğinizi pencerenin önünde durup dinlersem size bir zararı olur mu? Bundan size bir kötülük gelmez değil mi? Siz benim için kutsal bir meleksiniz. İzin veriniz de buralara biraz geleyim. Zannederim ki yakında öleceğim. Eğer bilseniz! Ben sizi seviyorum, size tapıyorum. Bunları size söylüyorum, beni bağışlayınız, ne söylediğimi bilmiyorum. Belki bana öfkeleniyorsunuz, canınız sıkılıyor. Bana güceniyor musunuz?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, anneciğim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, hayatı terkediyormuş gibi olduğu yerde yığılıverdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yere düşen genç kızı Marius kolları arasına alarak göğsüne bastırdı, ne yaptığını kendi de bilmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Delikanlı da tutunacak bir yere muhtaçtıysa da genç kızı tutarak yere düşmesine meydan vermedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O beyni dumanla dolmuş gibiydi, kirpikleri arasından şimşekler geçiyordu. Ne yaptığını, nasıl hareket edeceğini bilmiyordu. Makbul ve dindarca bir davranış olmakla beraber, ona dinî bakımdan kötülenmiş ve ayıplanmış bir iş görüyorum gibi geliyordu. Özellikle kolları arasında, kucağında tuttuğu bu dilber kıza karşı kalbinde en küçük bir şehvet arzusu ve hissi yoktu. Kalbi, sırf aşk ve muhabbetle doluydu ve aşkın tesiriyle kendinden geçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette Marius’un bir elini tutarak kalbi üzerine götürdü. Delikanlı genç kızın göğsünde sakladığı kâğıtları elinin temasıyla hissettiğinden mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek beni seviyorsunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ancak işitilebilen bir nefes kadar hafif bir sesle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sus! Bilmiyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Utancından kızarmış olan yüzünü, aşk sarhoşu olduğundan dolayı kendini her şeyden büyük ve muhteşem farz eden delikanlının göğsüne dayadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kendini tutamayarak taş kanepenin üzerine çöktü. Cosette de yanına düştü. Dudaklarını aralamağa güçleri yetmediğinden susuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Milyonlarca yıldızla dolu gökyüzü gümüş pullu bir lacivert örtü gibi üzerlerinde parlıyordu. Bilmem nasıl olup da dudaklar birbirine tesadüf etti? Nasıl olur da kuş şarkı söyler, kar erir, gül açılır, Mayıs cihanı sevince boğar, tepelerdeki sallanan ağaçların arkasından şafak atar da bahar güneşi âlemi taze bir hayata garketmek üzere ufuk üzerinde yavaş yavaş yükselir? İşte bunlardaki zevkli, neşe veren hallerin hepsi o anda bu iki kalpte mevcuttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir buse, bir öpüşme! Bütün hayat, bütün cihan ondadır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkisi de titrediler. Birbirinin yüzüne baktılar. Gözleri, bakışları karşılaştı. Gecenin karanlığında kalp gözüyle birbirlerini seyrettiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne serin geceyi, ne soğuk taşı, ne rutubetli yeri, ne ıslak otları hissediyorlardı. Birbirine bakıyorlar, kalpleri türlü türlü düşüncelerle dolu olduğu halde susuyorlardı. Bilmeyerek, hissetmeyerek birbirinin elini tutmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bahçeye nereden ve nasıl girdiğini Marius’tan sormamış ve hatta sormayı aklına bile getirmemişti. Onun orada, yanı başında bulunması genç kıza pek sade bir şey olarak görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra Marius’un dizleri Cosette’in dizlerine dokunuyor,  ikisi de o dokunuştan bir elektrik cereyanına kapılmış gibi titriyorlardı. Bazen genç kız bir kelime söylemek istiyor, ruhu dudaklarında güzel bir çiçek üzerinde şebnem tanesinin titrediği gibi titriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yavaş yavaş âşıkane hayranlık etkisini kaybetmeğe başladı, kalbin hislerle dolu olmasına delalet eden sessizliği yine âdet olduğu gibi sevinci takip etti. Toprağın arasından sonunda bir menfez bularak akmağa başlayan bir pınar gibi kalplerini dolduran fikir ve yorumlar dillerinden akmağa başladı. Artık konuşuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece berrak, başları üzerindeki sema parlak ve muhteşemdi. Ruh gibi saf olan bu iki cisim, bu iki yaratık rüyalarını, düşündüklerini, aşkın kendilerini nasıl mest ve hayran ettiğini, ne gibi hayaller kurduklarını, birbirini uzaktan uzağa nasıl sevdiklerini, nasıl arzu ettiklerini, birbirini görmemeğe başladıkları zaman nasıl üzülüp etkilendiklerini, kısacası her şeyi anlattılar, söylediler. Fazlası ve artığı imkânsız olan bir fikrî özellikle gizli sırlarını birbirlerine emanet ettiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalp temizliği ile aşkın, gençliğin, çocukluğun zihinlerine getirmiş ve koymuş olduğu her şeyi birbirine hikâye ettiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki kalp içerdiği şeyi birbirine boşalttı; bir saat sonra genç kız delikanlının, delikanlı genç kızın bütün hallerini ve fikirlerini, bütün arzu ve emellerini biliyordu. Sanki ruhlarını, kalplerini takas etmişlerdi. Bu halde birbirine nüfuz ettiler, bağlandılar, mest oldular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık söyleyecek söz, açacak sır, dökecek dert kalmadı; herşey söylendi ve açıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette güzel başını delikanlının omuzuna dayayarak sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsminiz nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmim Marius; sizin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette.</span></p>
		</div>
	</body>
</html>