<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-109</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-3-3-1"><span class="numara-alt char-style-override-1">Montfermeil’de Su Meselesi</span></p>
			<p class="tp-1"><span class="Normal char-style-override-1" xml:lang="tr-TR">Montfermeil, Livry ile Chelles arasında, Ourcq’u Marne’dan ayıran yüksek bir ovanın kuzey sınırındadır. Bugün büyücek bir kasaba halini almıştır. Yıl boyu beyaz köşklerle ve pazarları orta halli neşeli ve gönlü ferah burjuvalarla doludur. 1823’te burada ne bu kadar beyaz köşkler, yazlıklar, ne de neşeli ve mutlu adamlar vardı; ormanlar arasında kurulmuş bir kasaba durumundaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabanın ötesinde berisinde son yüzyıldan kalma yazın keyif sürmeğe, gezinti yapmağa mahsus sayfiye yerlerine ve köşklere rastlanır ki, dikkat edilirse dış görünüşlerinden bunların büyüklükleri, bükülmüş demirden yapılmış olan balkonları, uzun pencereleri ve içinde ağaçlar ve yemyeşil muhtelif bitkilerle örtülmüş beyaz çerçeveleri görünür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber, Montfermeil yine bir köy sayılır. Dava vekilleri ile çuha tacirleri henüz bu köyü keşfedememişlerdi. Burası hoş ve sakin bir yerdi. Hiçbir yol üzerinde yapılmış değildi. Gerçek bir köy hayatına burada rastlanır. Köylerdeki bolluk ve kolaylık sayesinde gayet ucuzca yaşanabilir. Yalnız suyu yoktu. Kasabanın bulunduğu yer yüksek olduğundan ne etraftan su bağlantısı yapılabilir, ne de kasaba dâhilinde su menbaına rastlanabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Su aramak için oldukça uzak bir mesafeye gitmeğe mecburiyet vardı. Gagny köyüne bakan uçtakiler, gerekli suyu civar ormanlardaki suyu nefis olan göllerden tedarik ediyorlardı. Köyün Chelles tarafındaki kiliseyi kuşatan diğer ucunda bulunanlar ise, zarurî ihtiyaç olan içecek suyu Montfermeil’den yaklaşık bir çeyrek saat mesafede ve Chelles yolunun ortasında bulunan küçük bir kaynaktan sağlıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan dolayı su sağlamak, her hane için mühim bir mesele olduğu kadar, zor ve müşkülatlı bir işti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük kâşânelerle, içinde fakirler ve zenginler oturan her aile, hatta lokanta ve han sahibi Thénardier bile, suyu, bir kova su için bir </span><span class="Normal-i char-style-override-1" xml:lang="tr-TR">liyar</span><span class="dipnot"><a class="footnote-link" href="#footnote-233-38" id="footnote-233-38-backlink">38</a></span><span class="Normal char-style-override-1" xml:lang="tr-TR"> vererek safdil bir adama getirtirlerdi. Bu adam, su taşımayı kendisine iş edinmişti. Bu yüzden günde sekiz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kadar bir para kazanırdı. Yaz mevsiminde akşamın yedisine, kışın ise beşine kadar ancak çalışırdı. Gece girince bütün evlerin alt kat pencereleri kapandı mı, içecek suyu olmayan adam bizzat gidip su getirmeğe veya o geceyi susuz geçirmeğe mecbur olurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucularımızın şüphesiz unutmamış olacakları Cosette adındaki küçük mahlûku korkutan da, işte bu su meselesiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlanacağı üzere Thénardier’ler bu biçare kızcağızdan iki şekilde faydalanıyorlardı. Hem kendisine bakıyoruz diye annesinden para sızdırıyorlar, hem de o biçareye her türlü işi gördürüyorlardı. Kızcağızın annesinden gönderilen paralar büsbütün kesildiği halde, Thénardier’ler yine Cosette’i salıvermiyorlardı. Cosette kendilerine mükemmel bir hizmetçi olmuştu. Hizmetçi olması hasebiyle Thénardier’lere su lazım oldukça koşar, kovaları doldurup getirirdi. Geceleri su taşımaktan yılmış olduğu için o da suyun azalmamasını can-u gönülden arzu eder ve bu hususta özen gösterirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1823 yılı Noel gecesi bilhassa parlak bir şekilde geçti. Kışın başı latif denecek surette geçmiş, toprağa ne kar düşmüş, ne de zemin buz tutmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’ten gelen bir takım hokkabazlar, oyunlarını sahnelemek için belediye başkanından izin alarak köyün büyük caddeleri üzerinde barakalarını kuruyorlardı. Bundan başka bir sürü seyyar satıcı da bu izinden yararlanarak kilise meydanından Boulangere denilen küçük bir sokağa kadar kendileri için gerekli olan tezgâhları kuruyor, kulübeleri yapıyorlardı. Yine hatırlanacaktır ki, Boulangere adlı bu küçük sokakta Thénardier’lerin hanı vardı. Kasabadaki evler ve hanlar ziyaretçilerle doldu. Sakin ve huzur içinde yaşayan bu küçük kasaba ahalisi için bu hal sevinç sebebi oldu. Herkes şen, şatır oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sadık bir tarihçi rolü oynayarak, şu yönü de belirtmeden geçmeyelim ki, kilise meydanında toplanan halka seyrettirilen tuhaf şeyler ve yapılan maskaralıklar arasında tuhaf ve nadir hayvanların teşhirine mahsus “terbiyehane”de, çirkin ve pejmürde elbiseler giyinmiş, nereden geldikleri meçhul bir takım palyaçolar, 1823 yılı gibi bir zamanda, Montfermeil halkına Amerika’nın Brezilya ülkesine has olan müthiş akbabalarını seyrettiriyorlardı. Fransa Kraliyet Müzesi bu kuşlara ancak 1845 tarihinde nail olabilmişti. Bunların üç renkli gözü, karakteristiktir. Sanırım tabiat bilginleri bu kuşa Caracara Polyborus diyorlar ki, Apicides sınıfına ve Akbabalar familyasına mensupturlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabada sakin uzlete çekilmiş Bonaparte taraftarı bazı saf subaylar bu garip mahlûku içten bir saflıkla seyrediyorlardı. Hokkabazlar bu üç renkli karakteristiği emsalsiz bir gariplik ve Tanrı’nın bir armağanı havası vererek teşhir ve ilan ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Noel gününün akşamı birçok arabacı ve çerçiler Thénardier hanının aşağıki salonunda, üzerinde dört beş şamdan bulunan sofra etrafında yerlerini almışlar, içmekteydiler. Bu salonda da diğer meyhane ve han salonları gibi masalar, kalaylı içki kupaları, şişeler, tütün ve alkollü içecek içenlerle doluydu. İçerisi sönük ve donuk bir ışıkla aydınlatılmıştı. Fakat çok gürültülüydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1823’de orta sınıf halk arasında iki şey moda olup büyük bir beğenilirlik kazanmıştı. Bunlardan biri kaleydoskop, diğeri de hareli çinkodan yapılmış bir lamba idi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier, parlak bir ateş üzerinde pişen yemeğe nezaret ediyordu. Kocası ise salonda müşterileriyle içiyor ve siyasi konulardan bahsediyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İspanya savaşıyla Angouleme Dükü konuları ve salonun gürültüsü arasında çevredeki durumlara dair konuşulanlar da dikkatli kulaklarca işitiliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mesela: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nanterre ve Suresnes taraflarında bu sene şarap üretimi pek fazlaymış. On fıçı diye tahmin yürütülürken, rekolte on iki fıçıya çıkmış.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ezilen her üzümden ürün alınmış.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama üzüm tam olgunlaşmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buralarda üzümün iyice olgunlaşmasına meydan verilmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Olgunlaşmış üzümden yapılan şarap ilkbaharın girmesiyle beraber bozulur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üzümün taneleri küçük olmalı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buranın şarapları küçük taneli üzümlerdendir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Henüz yeşilken budamalıdır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gibi sözler bu kabildendir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Değirmencinin biri bağırarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çuvalların içinde olanlardan biz mi sorumluyuz? İçlerindeki küçük taneleri ayırmak doğrusu eğlenceli bir iş değildir. Bunları değirmen taşının altına atmak daha iyidir. Bazı buğdaylar, özellikle Breton buğdayları arasında karamuk vesaire gibi birçok zararlı bitkilerle taş parçaları bulunuyor. Bıçkıcılar nasıl çivili keresteleri kesmek istemezlerse ben de Breton buğdaylarını öğütmekten hoşlanmam. Bunun gibi, zararlı maddelerin tozunu göz önüne getirip de öyle hüküm vermeli. Undan şikâyetçi olunuyor. Bu, haklı bir şikâyet değildir. Bu şekilde üretilen unun fenalığı bize ait değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki pencere arasındaki masa önünde yer almış olan bir orakçı ile mera sahibi arasında ilkbaharda kesilecek çayır için pazarlık yapılıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çayırın ıslak olmasında bir mahzur yoktur. Aksine kolay kesilir. Sizin çayır iyi ve yumuşaktır. Herhalde iyi veya fena olması benim için fark etmez. Orağın altında bazen kolayca kesilir, bazısı kırılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Thénardier salonunda bu ve buna benzer şeyler konuşuluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, her zamanki yerinde yani ocağın yakınındaki masanın ayaklarını birbirine tutturan tahta üzerinde oturuyordu. Elbisesi parça parça, ayakları ise büyük kunduralar içinde çıplaktı. Ateşin parıltısında Thénardier’lerin küçük kızları için çorap örüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kedi yavrusu sandalyelerin altında öteye beriye sıçrayıp oynamaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonun yakınındaki bir odada iki küçük kızın sesleri ve kahkahaları işitiliyordu. Bunlar, Thénardier’lerin kızları Eponine ile Azelma’ydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ocağın bir köşesindeki çivide bir el şamdanı asılı duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salondaki gürültü arasında ara sıra küçük çocuk sesi de duyulmaktaydı. Bu, Thénardier’nin küçük oğlu olup geçen kışların birinde dünyaya gelmişti. Üç yaşını biraz geçirmiş olan bu çocuğun sebepsiz yere niçin ağladığını anlayamamış olduğunu annesi söylüyordu. Hâlbuki çocuk soğuktan ağlıyordu. Madam Thénardier çocuğu emziriyor, büyütüyor, fakat sevmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuğun ağlayarak bağırması tahammül edilemeyecek dereceye gelince Thénardier, karısına:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oğlun yine zırlıyor. Git bak, ne istiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyor ve karısı ise ona şöyle cevap veriyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eh artık yeter! Canımı sıkıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk ise bu şekilde terk edilmişlik ve karanlık içinde ağlamağa, haykırmağa devam edip duruyordu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-38-backlink" id="footnote-233-38">38</a><span class="Normal char-style-override-1" xml:lang="tr-TR">	Fransa’da yaklaşık beş paralık eski bir bakır sikkedir. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>