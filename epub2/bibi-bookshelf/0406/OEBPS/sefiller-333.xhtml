<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-333</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-14-1"><span class="numara-alt char-style-override-1">Bayrak: I</span></p>
			<p class="tp-1"><span class="Normal char-style-override-1" xml:lang="tr-TR">Henüz kimse gelmiyordu. Saint-Merry Kilisesinin saati on’u vurmuştu. Enjolras ve Combeferre ellerinde karabinaları bulunduğu halde büyük barikatın girişi yakınına gidip oturdular. Her ikisi de bir şey söylemiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En uzak, en hafif ayak sesini bile duymak için etrafı dinliyorlardı. </span></p>
			<p class="tp-sb"><span class="Normal char-style-override-1" xml:lang="tr-TR">Bu hazin dinginlik içinde genç olduğu kadar şen şakrak birinin tiz, ince sedası işitildi. Bu sesin, Saint-Denis sokağından geldiği zannediliyordu. Sesin sahibi “Ay Işığında” adlı bir halk şarkısını tutturmuştu ki, sonu âdeta bir horoz sesine benziyordu:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Mon nez est en larmes,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Mon ami Bugeaud,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Prete moi tes gendarmes</span></p>
			<p class="tp-sb"><span class="Normal-i char-style-override-1" xml:lang="tr-TR">Pour leur dire un mot. </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">En capote bleue, </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">La poule au shako, </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Voici la banlieue!</span></p>
			<p class="tp-sb"><span class="Normal-i char-style-override-1" xml:lang="tr-TR">Co-cocorico!</span></p>
			<p class="Temel-Paragraf"><span class="Normal char-style-override-1" xml:lang="tr-TR">(Burnumdan akar yaşlar, </span></p>
			<p class="Temel-Paragraf"><span class="Normal char-style-override-1" xml:lang="tr-TR">Candan dostum Bugeaud, </span></p>
			<p class="Temel-Paragraf"><span class="Normal char-style-override-1" xml:lang="tr-TR">Belki onlara bir laf ederim </span></p>
			<p class="tp-sb"><span class="Normal char-style-override-1" xml:lang="tr-TR">Gelsin senin jandarmaların </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mavi kaput giymiş tavuk</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başında sorguçlu şapkası </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte burada banliyöye, </span></p>
			<p class="tp-sb"><span class="Normal char-style-override-1" xml:lang="tr-TR">Ko-kokoriko.)</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birbirlerinin ellerini sıktılar. Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gavroche bu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre karşılık verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bize gelişini haber veriyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Issız sokağın sükûneti süratle atılan adımlardan çıkan gürültü ile kesilmiş oldu. Cambazdan daha çevik bir mahlûk yolcu arabasının üzerinden sıçrayarak aşağı indi. Ardından soluyarak barikatın içine atladı. Bu atlayan Gavroche’tu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tüfeğimi! Onlar da geliyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün barikattakileri elektrik cereyanı kadar etkileyici bir titreme kapladı. O esnada silahlarını arayan ellerin gürültüsü işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras külhanbeyine hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tüfeğimi ister misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben büyük tüfek isterim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra Javert’in tüfeğini aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikatın iki nöbetçisi dahi o sırada geri çekilerek Gavroche gibi barikattan içeri girdiler. Bunlar sokağın ucuyla Petite-Truanderie sokağının nöbetçileriydi. Precheurs sokağındaki nöbetçi yerinde kalmıştı ki, bu da köprüler ve Halles tarafından hiç kimsenin gelmediğinin deliliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bayrağı aydınlatan ışığın yansımasıyla ancak bir kısmı görülen Chanvrerie sokağı isyancılara bir sise doğru açılmış büyük bir araba kapısı gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes savaş durumu almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, Combeferre, Courfeyrac, Bossuet, Joly, Bahorel ve Gavroche dâhil olduğu halde kırk üç isyancı büyük barikatta diz çökmüş oldukları halde tüfeklerini mazgal deliklerine koymuş ve konuşlandırılmış toplar gibi sokağa yönelmişlerdi. Sakin ve sessiz bir halde ateş etmeğe hazırdılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Feuilly’nin kumandası altında bulunan altı kişi dahi Corinthe’in iki katlarındaki pencerelerden tüfekleriyle nişan almış oldukları halde verilecek kumanda üzerine ateş etmeğe hazır durumdaydılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra Saint-Leu tarafında birçok ağır, muntazam ve net adımlar işitildi. Evvela hafif, sonra kat’î, daha sonra ağır ve yankı yaparak atılan sert adımlar ağır ağır yaklaşmakta, müthiş bir sebat ve süreklilikle ilerlemekteydi. Bu muntazam adımlardan başka hiçbir ses ve şamata işitilememekteydi. Fakat taş gibi sert ve metin olan bu adımlarda insan düşüncesinde hem izdiham hem de bir hayal fikrini uyandırır bir azamet ve çokluk vardı.  Sanki “Legion” denilen tabur heykelinin yürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adımlar yaklaştı, biraz daha yaklaşınca durdu. Sokağın sonunda bir kalabalığın nefeslenmesine benzer bir gürültü işitildi. Bununla beraber hiçbir şey görünmüyordu. Ancak ta nihayette ve yoğun karanlık içinde, insanın ilk uykuya dalıp da uyuyacağı sırada göz kapaklarının kapanmasıyla görülen ve tarifi mümkün olmayan o fosforlu hatları andıran, âdeta insanlarca görülmeyen, iğneler kadar ince ve hesapsız madenî çizgilerin mevcudiyetinin farkına varılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uzaktan yansımakta olan bir meşalenin ışığıyla, o ışıklı çizgilerin, parlayan süngülerin ve silah namlularının manzarasından ibaret olduğu anlaşıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her iki taraf bir şey bekliyormuş gibi bir dakika kadar bir duraklama oldu. Birdenbire bu karanlığın, bu hayalin ortasında göze kimse görünmediği için daha fazla dehşet telkin eden karanlığın kendi sedası olduğunu zannettiren bir ses:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim var orda?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı. Aynı anda silahların şakırtısı duyuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, titrek, yüksek ve mağrur bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fransız ihtilali!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ardından o ses:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ateş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Komutunu verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanki bir cehennem kapısı açılıp kapanıyormuş gibi bir şimşek ışığı sokağın bütün cephelerini aydınlattı. Barikatın üzerinde müthiş bir tutuşma sedası işitildi. Kırmızı bayrak düştü. Silah ateşi o kadar şiddetli ve yoğundu ki, bayrak direğinin ucu uçtu. Bayrak direkliği eden yolcu arabası okunun bir kısmı havaya uçurulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ev saçaklarına isabet eden kurşunlar barikatın içine sekerek ihtilalcilerden birçoğunu yaraladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ilk ateşin etkisi ancak soğuk sözüyle tarif edilebilir. Hücum gayet şiddetli ve müthiş olup en cesurları bile düşündürecek derecedeydi. İsyancılar, karşılarındaki kuvvetin en azından tam bir alay olduğuna inandılar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkadaşlar! Barutu zayi etmeyelim! Karşılık vermek için sokak içine gelmelerini bekleyelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her şeyden evvel bayrağı tekrar dikelim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve ardından ayağı dibine düşmüş olan bayrağı kaldırdı. Dışarda harbilerin namlu içindeki sürtünüşleri işitiliyordu. Askerî kuvvetler silahlarını tekrar doldurmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras tekrar etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İçimizde kimde cesaret var? Bayrağı barikatın üzerine dikecek var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kimse cevap vermedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşmanın barikatı tamamen nişan altında tuttuğu sırada barikatın üzerine çıkmak muhakkak ölüm demekti. En cesur olan adam bile böyle bir dakikada kendisini ölüme mahkûm etmekte tereddüt eder. Enjolras bile ürpermiş bulunuyordu. İkinci defa olarak sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimse yok mu?</span></p>
		</div>
	</body>
</html>