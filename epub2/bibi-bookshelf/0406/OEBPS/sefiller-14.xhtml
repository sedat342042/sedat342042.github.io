<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-14</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-2-1-11"><span class="numara-alt char-style-override-1">Kızkardeşine Göre Biraderi</span></p>
			<p class="tp-1"><span class="Normal char-style-override-1" xml:lang="tr-TR">Digne Piskoposu’nun dâhilî yönetimini ve iki gayretli kadının nasıl bir çabayla onun bütün emirlerini yerine getirip işlerini kolaylaştırdıklarını evvelce tafsilatıyla anlatmıştık. Bu konuda elimizde bulunan bir mektubu açıklayacağız. Bu mektup, Matmazel Baptistine tarafından çocukluk arkadaşı Vikontes Boischevron’a yazılıp gönderilmiştir ki, buraya iliştirilmesi faydadan hali değildir.</span></p>
			<p class="sag-yasla"><span class="Normal char-style-override-1" xml:lang="tr-TR">“Digne, 16 Aralık 1800</span></p>
			<p class="indentmetin-sb"><span class="Normal char-style-override-1" xml:lang="tr-TR">“Muhterem Madam,</span></p>
			<p class="indentmetin"><span class="Normal char-style-override-1" xml:lang="tr-TR">Sizden söz etmeden bir gün bile geçirdiğimiz yoktur. Bu hergünkü alışkanlığımızdır. Şimdi başka bir sebep daha var. Geçenlerde Madam Magloire odalarımızdan ikisinin duvarlarını yıkayarak tozlarını temizlediği sırada bazı şeyler keşfetti. Bu iki odanın duvarları kâğıtlanarak üzeri de kireçle badana edilmiş. Sizin şato gibi şimdi bizimki de süslüdür. Madam Magloire duvardaki kâğıtları çıkarttığı zaman altında bazı şeyler görür. Onbeş kadem<a class="footnote-link" href="#footnote-233-3" id="footnote-233-3-backlink">3</a> yüksekliğinde ve onsekiz kadem genişliğinde olan salonum eşyadan yoksun olup yıkanılmış olan çamaşırları serip kurutmakta kullanıyorduk. Meğer tavanı sizinki gibi altın yaldızlı kirişlerle müzeyyen imiş. Zamanın geçmesiyle bina hastahane haline getirildiği zaman büyük annelerimiz zamanından kalmış olan doğramaların üzeri bir bezle örtülmüş. Asıl benim odam seyredilmeye layıktır. Madam Magloire birbirinin üzerine yapıştırılmış hemen hemen on kat kadar kâğıdı sökünce altında bir takım nakışlar ve resimler meydana çıkmıştır. Bu resimlerden bazıları Telemachus’ın Minerva tarafından kabulü ve yine onun, ismini burada hatırlayamadığım bahçelerde gezintisi, kısacası Roma kadınlarının yalnız bir gece gittikleri yerleri tasvir etmektedir. Size ne diyeyim? Odamda bütün Roma erkek ve kadınlarının vesairenin (mektubun burasındaki bir kelime okunamamıştır) resimleri bulunuyor. Bütün bu güzel ve kıymettar resimleri temizleyerek bulup ortaya çıkaran Madam Magloire’dır. Bu yaz biraz idareli olunur da tasarruf edilebilirse, bütün bunlar tamir olunacak ve işte o zaman burası hakiki bir müze olacaktır.</span></p>
			<p class="indentmetin"><span class="Normal char-style-override-1" xml:lang="tr-TR">Bundan başka, buğday ambarının köşesinde iki tahta konsol dahi buldu. Bunları tamir edip yaldızlamak için altı liralık iki ekü istediler. Lakin bu parayı tamirata vermektense fakirlere vermek elbet daha iyidir. Zaten bunlar güzel değildir. Benim için mahun ağaçtan yuvarlak bir masa olsa daha iyi. </span></p>
			<p class="indentmetin"><span class="Normal char-style-override-1" xml:lang="tr-TR">Bahtiyarlığım devam ediyor. Biraderim pek iyi bir adamdır. Bütün kazandığını fakirlere ve hastalara veriyor. Pek fazla sıkıldık. Burası kışın çok soğuk olduğundan muhtaçların yardımına koşmak ve destek olmak icap ediyor. Bizim ısınma ve aydınlanma vasıtalarımız var. Bu da memnuniyet vericidir. </span></p>
			<p class="indentmetin"><span class="Normal char-style-override-1" xml:lang="tr-TR">Biraderimin kendisine has bazı âdetleri vardır. Sohbet esnasında, bir piskoposun bu halde bulunması gerektiğini söyler. Evimizin kapısı asla kapanmaz, daima açıktır. Kim isterse, içeri girer ve hemen kendisini biraderimin odasında bulur. Biraderim hiç korkmaz. Hatta geceden bile. Bunun kendisine mahsus bir cesaret olduğunu söyler. Kendisi için ne benim ne de Madam Magloire’ın korkmasını istemez. Her tehlikeye karşı kendini ortaya koyar ve istemez ki biz onu o halde görmüş bulunalım. Onu anlamak lazımdır. Yağmurda çıkar, suda gezer, kışın seyahat eder, şüpheli yollardan, kötü tesadüflerden, velhasıl hiçbir şeyden korkmaz. Geçen sene yalnızca haydutların bulunduğu bir memlekete gitti, bizi götürmek istemedi. Onbeş gün boyunca ortadan kayboldu. Döndüğünde hiçbirşey olmamıştı. Herkes öldüğünü zannetmişti. Halbuki pek iyi idi. “Bakınız beni nasıl soydular!” diyerek Embrun kilisesinden çalınmış olan kıymetli elbise ve mücevheratı gösterdi. Bunları kendisine bir sandığa konulmuş durumda haydutlar vermiş. Bu defa döndüğünde biraz mırıldanmaktan kendimi men edemedim. Fakat arabanın gürültüsünden kimse serzenişlerimi işitemedi bile. İlk önceleri kendi kendime derdim ki: Hiçbir tehlikeden sakınmıyor. Fakat kendisini durduracak bir tehlike de yoktur. Artık alıştım. Evvelki gibi telaş ve heyecan göstermiyorum. Benim gibi kendisine karşı çıkmaması ve engellemede bulunmaması hususunda Madam Magloire’a da tenbihatta bulundum. Kendi kendisini boşuna tehlikeye koyuyor.</span></p>
			<p class="indentmetin"><span class="Normal char-style-override-1" xml:lang="tr-TR">Ben Madamı alarak odama götürüp orada kendisi için dua ederek uyuyorum. Ona bir fenalık erişecek olursa, o fenalığın benim de ömrüme hateme çekeceğini yakinen bildiğim için müsterihim. Dünyadan ancak piskoposum ve biraderim olan bir adamla gitmek isterim. Tedbirsizlikten başka bir şey olmayan bu durumlara, bana nisbetle Madam Magloire daha zor alışabildi. Bugün o da hemen hemen benim gibi. İkimiz de korkarak ve dua ederek yatıyoruz.</span></p>
			<p class="indentmetin"><span class="Normal char-style-override-1" xml:lang="tr-TR">Eve şeytan girse istediğini yapmakta serbest bırakacağız. Lakin burada biz neden korkuyoruz ki? Cenab-ı Hakkın lütfu ve esirgeyiciliği daima bizim üzerimizdedir. Allaha tevekkül eden, hiçbir şeyden korkmaz. İşte beni sakinleştiren, bu cihettir. Artık biraderimin bana bir söz bile söylemeğe ihtiyacı yok. Daha bir şey söylemeden meramını anlıyorum. Kendimizi her halükârda Allah’ın inayet ve merhametine emanet etmişiz. Fikren büyük olan bir adamla bulunmak işte bu suretle mümkün olabilir.</span></p>
			<p class="indentmetin-sb"><span class="Normal char-style-override-1" xml:lang="tr-TR">Faux ailesi hakkında istediğiniz malumatı biraderimden aldım. Onun çok şey bildiğini, birçok hatıralara sahip bir kraliyet taraftarı olduğunu bilirsiniz. Faux ailesi aslen Caen şehrinden olup gerçekten Normandiya’nın eski bir ailesidir. Takriben beş yüz sene evvel [muhtemelen Haçlı seferleri sırasında. E.K.] Raoul de Faux, Jean de Faux ve bir de Thomas de Faux adlarında üç asilzade bulunup bunlardan biri Rochefort beyi imiş. Ailenin en son fertlerinden olan Guy Etienne Alexandre, Brötanya ordusunda alay komutanlığı yapmıştı. Kızı Marie-Louise ise albay rütbesinde bulunup Duk Louis-Adrien Charles de Gramont ile evlenmiştir. Faux ismi Fauq ve Faucq da yazılır.</span></p>
			<p class="indentmetin-sb"><span class="Normal char-style-override-1" xml:lang="tr-TR">Sevgili Madamcığım, </span></p>
			<p class="indentmetin"><span class="Normal char-style-override-1" xml:lang="tr-TR">Bizi dualarına mazhariyet temennisiyle akrabanızdan muhterem Mösyö Lö Kardinal’e tavsiye ediniz. Azize Sylvanie’ye gelince: Yakınınızda geçirdiği vakti bana yazmak için harcamamış olduğundan dolayı pek iyi etmiştir. O daima iyidir, arzularınıza göre çalışır ve beni daima sever.</span></p>
			<p class="indentmetin"><span class="Normal char-style-override-1" xml:lang="tr-TR">İşte arzum bundan ibaret. Aracınızla yadigârınız geldi. Onu mesut buluyorum.</span></p>
			<p class="indentmetin"><span class="Normal char-style-override-1" xml:lang="tr-TR">Sıhhatim pek fena değildir. Yalnız gittikçe zayıflamaktayım. </span></p>
			<p class="indentmetin-sb"><span class="Normal char-style-override-1" xml:lang="tr-TR">Allahaısmarladık. Bu kadarı elverir. Kâğıt dolduğundan beni burada sizi terk etmeğe mecbur bırakıyor. Daima iyiliğiniz temennileriyle. </span></p>
			<p class="sag-yasla"><span class="Normal char-style-override-1" xml:lang="tr-TR">Baptistine</span></p>
			<p class="tp-1"><span class="Normal char-style-override-1" xml:lang="tr-TR">Not: Küçük yeğenler pek sevimlidirler. Onun beş yaşına girdiğini biliyorsunuz değil mi? Dün dizlerinde diz zırhı bulunan bir beygirin geçtiğini görünce merakla bunun ne olduğunu sordu. Pek sevimli ve zeki bir çocuk! Küçük kardeşi saplı bir süpürgeyi evin içinde araba gibi sürüyor ve “Deh! Deh!” diyor!”</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mektubu okuyunca insanı insandan ziyade takdir etmiş olan bu iki dirayetli kadının Piskoposa bağlılık dereceleri anlaşılır. Güzel işlerle vakitlerini geçiren Digne Piskoposu ekseriya büyük ve olağanüstü işler yaptığı halde, onların herhangi bir sıkıntı yaşadıklarından şüphe eder görünmüyordu. İki kadın hakikatte titriyorlar ama onu icraatında serbest bırakıyorlardı. Bazı defa Madam Magloire başlarda biraz hatırlatma ve tavsiyelerde bulunduysa da uygulamaları esnasında veya sonuçta hiç ses çıkarmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ikisi de her hâlükârda Piskoposu serbest bırakırlar, herhangi bir söz veya bir işaretle fiil ve davranışlarını asla haleldar etmezlerdi. Bazı zamanlarda, onun hiçbir şey söylemeksizin ve farkına varmaksızın yaptığı işlerde bile temizlik ve sadeliğine güvenirler ve inanırlar, bir Piskopos gibi hareket etmesini anlayışla karşılarlar ve takdir ederler; seslerini çıkarmazlar ve ev içinde iki gölge gibi kalırlardı. Ona fiilen hizmette bulunurlar ve huzurunda bulunmamak gerekirse hemen çekilmek suretiyle itaat ederlerdi. Dikkate değer bir nezaket ve kıvraklıkla onun sıkılacağı zamanı anlamakta müşkülat yaşamazlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ne zaman olursa olsun fikrine değil, huyuna göre onu ne dereceye kadar koruyup kollamaları gerekeceğini anlayarak ve onu Cenab-ı Hakka emanet ederek yanından uzaklaşırlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce bir münasebetle belirttiğimiz üzere Matmazel Baptistine, biraderinin ölümünün kendisinin de ölümü demek olacağını söylerdi. Madam Magloire ise böyle demez ve fakat bunun böyle olacağını bilirdi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-3-backlink" id="footnote-233-3">3</a><span class="Normal char-style-override-1" xml:lang="tr-TR">	1 kadem, yaklaşık 33 cm.dir (aşağı yukarı bir ayak boyu) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>