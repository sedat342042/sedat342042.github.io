<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-309</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-10-3"><span class="numara-alt char-style-override-1">Bir Ölüm Başka Bir Doğumu Davet Eder</span></p>
			<p class="tp-1"><span class="Normal char-style-override-1" xml:lang="tr-TR">1832 senesi bahar mevsiminin başlarında kolera illeti kamuoyunu korku ve dehşete salmışken, salgının yayılması, üzerine bilmem nasıl acıklı bir sükûn perdesi örtmüşken, Paris şehri çoktan beri bir sarsıntıya hazır durumdaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce dediğimiz gibi, bu şehir muazzam bir topa benzer. Dolu olduğu zaman bir kıvılcım düşse tutuşması için yeterli olur. 1832 senesi Haziran’ındaki kıvılcım, General Lamarque’ın ölümü olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lamarque ünüyle ve çalışmalarıyla öne çıkmış bir adamdı. İmparatorluk ve Restorasyon devirlerinde eski devire lazım olan iki cesareti, savaş meydanları ile hitabet kürsüsüne mahsus olan iki cesareti de kişiliğinde taşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yiğit olduğu kadar hatipti. Sözü, mertlik kılıcı kadar etkiliydi. Yerini aldığı Foy gibi, kumandanlık şerefini yücelttiği gibi hürriyeti de yüceltiyordu. Kendisi sol taraf fırkasına mensup olduğu gibi bu fırkanın da en ucunda bulunuyor ve istikbale ait değişiklikleri kabul ettiğinden halk tarafından, imparatora olan güzel hizmetinden dolayı da bütün kitleler tarafından seviliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kont Gérard ve Drout ile beraber Napoleon’un en çok sevdiği mareşallardandı. 1815 Anlaşmaları şahsına bir hakaret gibi onu harekete getiriyordu. Wellington’a karşı halkın olağanüstü hoşuna giden bir garez, doğrudan doğruya şahsî bir garez besliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aradan geçen olaylara yarı dikkatle bir bakış atarak on yedi sene geçtiği halde, Waterloo muharebesinden dolayı kederini içinde büyüterek muhafaza etmişti. Can çekişirken son dakikada “Yüz Günler”e iştirak etmiş olan subaylar tarafından hediye edilen kılıcı bağrına basıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon “ordu” diyerek öldü. Lamarque ise “vatan” diyerek vefat etti. Önceden milletçe anlaşılan ve beklenen ölümü, millet için endişenin başlangıcı oldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükûmet içinse özel bir sebep teşkil etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ölüm, bir matem oluşturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her acının neticesi isyana yol açtığı gibi matem de bir isyana dönüşebilir. Nitekim bu da oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lamarque’ın cenaze alayının yapılması kararlaştırılan Haziranın beşinci gününün gecesi ve o günün sabahı, cenaze alayının güzergâhı üzerinde bulunan Saint-Antoine mahallesi müthiş bir manzaraya büründü. Bütün sokaklar gürültülerle dolmuştu. Herkes gücü yetebildiği mertebe silahlanmağa çalışıyordu. Marangozlar, kapıları kırmak için tezgâhlarının çengel şeklindeki aletlerini alıp götürüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan biri kunduracının çengelli iğnesini kırarak ve bir ucunu bileyerek kendisine bir kama yapmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir başkası da “hücum” emrindeki heyecanın şiddetli etkisiyle üç gün sürekli olarak soyunmadan yatmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lombier adında bir marangoz, arkadaşlarından birine tesadüf etmiş. Arkadaşı kendisine sormuş:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gidiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapayım, silahım yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O zaman ne olacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dükkâna gidip pergelimi alacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapacaksın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lombier cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmem!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jacqueline adındaki bir emanetçi sokaktan geçen işçiye yaklaşarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Der ve on </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">luk şarap parası verip sorardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşin var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Montreuil, Charonne kapılarına git. Orada kendine iş bulursun. Filspierre’in fabrikasını sor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Filspierre’in fabrikasında fişek ve silah bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilinen şefler, postacılık ederlerdi. Yani kendi adamlarını toplayıp yığmak için öteye beriye koşarlardı. Trone Kapısı yakınındaki Barthelemy kahvehanesinde, Petit-Chapeau’da Chapel meyhanesinde eğlence ve işret erbabı birbirlerine ciddi bir tavırla yaklaşırlar ve aralarında şöyle bir konuşma geçerdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen silahını nerede saklıyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Önlüğümün altında. Ya sen?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gömleğimin altında.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Traversiere sokağında Bland’ın ve Maison-Brulee meydanında alet-edevatçı Bernier’nin dükkânları önünde toplanan halk arasında bir takım gizli konuşmalar cereyan ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu arada olağanüstü gayretiyle tanınmış dikkat çekici Mavot girdiği atelyelerde bir haftadan fazla duramayıp kovulurdu. Çünkü her gün onunla çekişmek ve mücadele etmek lazım geliyordu. Bu Mavot ertesi günü Ménilmontant sokağında meydana gelen barikat savaşında ölmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mavot’nun bilahare mücadele meydanında telef olan Pretot adında bir arkadaşı vardı. Pretot “Maksadınız nedir?” sorusuna “İhtilal!” cevabını verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bercy sokağında toplanan birçok işçi Saint-Marceau mahallesine ait ihtilal komitesi görevlilerinden Lemarin adında bir adamı bekliyordu. İşte o sırada ihtilale ait birçok sloganlar alenen bağırılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haziran’ın beşinde, güneşli ve yağmurlu bir günde General Lamarque’ın cenaze alayı alınan özel tedbir sonunda daha ziyade bir parlaklık kazanan askerî ihtifalle Paris’ten geçti. Trampetler siyaha bürünmüş, tüfekler baş aşağı çevrilmiş olduğu halde iki tabur piyade, on bin Hassa Millî Ordusu bataryaları cenazeyi takip ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tabutu taşıyan arabanın etrafı birçok gençler tarafından çevrili idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cenazenin hemen arkasında emekli subaylar ellerinde defne dalları tutarak geliyorlardı. Bunların arkasından heyecanlanmış, tuhaf bir kalabalık “Halkın Dostları” adlı örgütün kollarına ait görevliler, hukuk ve tıbbiye öğrencileri muhtelif milletlerden mülteciler ve İspanya, İtalya, Almanya, Polonya sancakları, yatay tutulmuş üç renkli bayraklarla başka rengârenk bayrakları taşıyan çocuklar, o dakikada bile işlerini bırakmış olan taş kırıcıları, doğramacılar, başlarındaki kâğıt külahlarından fark edilip seçilen ve ikişer ikişer, üçer üçer yürüyen matbaacılar, mürettipler, bağırarak ve hemen hepsi ellerindeki değnekleri, bazıları da kılıçlarını sallayarak düzensiz fakat tek bir ruh olarak, bazen düzensiz bir kalabalık, bazen de muntazam bir kolordu şeklinde yürüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aralarında oluşturulan bölüklere yine kendilerinden birer elebaşı, önderlik ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çift tabancayı taşıyan bir adam, alenen diğerlerini dikkatle inceleyip kontrolden geçiriyor gibi görünüyordu. Bölükleri oluşturan kişiler bu adamın önünden geçip gidiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yan sokaklarda, ağaç dalları üzerinde, balkonlarda, pencerelerde, damlarda görünen başlar uzaktan karınca gibi görünüyorlardı. Bunlar erkek, kadın ve çocuk başlarından ibaretti. Hepsinin gözleri korku ve endişe doluydu. Silahlı bir kalabalık geçiyor ve manzaranın bu halinden ürkmüş olan başka bir kalabalık da bunlara bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan hükûmet dahi gözetleme görevini yerine getiriyordu. Hükûmet güçlü elini kılıcının kabzasına koymuş, erketede uyanık halde bekliyor ve bu şekilde gözleyicilik görevini yerine getirmiş oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">XV. Louis meydanında tüfekleri ve fişeklikleri dolu olarak dört karabinalı süvari bölüğünün at üstünde ve borazancılar önde olarak Latin mahallesinde, Botanik ve Hayvanat Bahçesinde, belediye görevlileri muhtelif sokaklarda yerlerini almışlar, Halle-aux-Vins’de bir Dragon bölüğü, Gréve meydanında 12. Hafif Süvari Alayı’nın yarısı ve bunun diğer yarısı da Bastille’de, Célestins’de ise 6. Dragon Alayı yer almış olduğu halde Louvre sarayı avlusununun dahi topçu askerleriyle dolu olduğu ve bütün bu askerî kuvvetlerin harekete hazır bulunduğu görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî kuvvetlerin kalan kısmı kışlalarda alıkonmuştu. Paris civarındaki alay bu hesaba dâhil değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Endişeye düşmüş olan hükûmet, öfkeli ve tehdit edici bir tavır alan bu kalabalığa karşı şehirde yirmi dört bin ve civarında ise otuz bin askeri hazır bulunduruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte taraftan cenaze alayında birçok söylentiler dolaşıyordu. Meşruiyet taraftarlarının (Legiministlerin) hareketlerinden söz ediliyordu. Böyle bir zamanda bile halkın imparator adayı olarak kaydettiği ve fakat halkın ölüme mahkûm ettiği Reichstadt Dükü’nden konuşuluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsmi bu zamana kadar duyulmamış olan kişilerden biri, o dakikada harekete iştirak ettirilen iki işçi önderinin bir silah fabrikasının kapılarını açtığını söylüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hazır bulunanların çoğunluğunun açık alınlarından anlaşılan ve çıkarılan şey, derin bir halsizlikle karışık bir heyecandan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şiddetli yüksek etkiler altında bulunan kalabalıkta, ötede beride hakiki cinayet erbabı yüzler, alçak ve iğrenç dudaklar görülüyordu ki, bunlar: “Yağmalayalım, talan edelim!” diyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle sarsıntılar vardır ki, bataklıkların derinliklerini harekete getirerek suların yüzeylerine çamur bulutları çıkartırlar. Bu hal, pek güzel konuşlanmış olan güvenlik güçlerince meçhul olmayan bir garipliktir.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Alay, hummalı bir ağırlıkla ölünün evinden bulvarlar üzerinden Bastille’e kadar cenazeye eşlik etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra yağmur yağıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yağmur bu kalabalığa asla tesir etmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç olay çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cenaze Vendome Sütunu etrafında dolaştırılmış, Fitz-James Dükü bir balkonda şapkasıyla göründüğü halde cenazenin geçtiği sırada şapkasını çıkarmadığından dolayı üzerine taşlar atılmış, halkın bayraklarından birinin üzerinde olup Galyalıları temsil eden horoz koparılmış ve çamurlara batırılmış, Saint-Martin kapısında bir belediye çavuşu kılıçla yaralanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">12. Hafif Süvari Alayından bir subay yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben cumhuriyetçiyim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada mecburî olarak kampüsünde alıkonan, fakat sonra çıkan Politeknik Okulu öğrencileri geldiğinden “Yaşasın Politeknik Okulu!”, “Yaşasın Cumhuriyet!” sedaları işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bastille’de Saint-Antoine mahallesinden inen müthiş meraklıların uzun kafileleri gelip korteje katıldılar. Kalabalığı korkunç bir tür galeyan kapladı. Bir adamın diğerine hitaben: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu kırmızı bam telli sakallı adamı görüyor musun? Silahın ne zaman çekileceğini söyleyecek adam işte odur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kırmızı bam telli sakallı adamın Quénisset meselesinde çıkan başka bir başkaldırıya aynı görevle katıldığı söyleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cenaze alayı Bastille’den geçti. Kanalı takip etti. Küçük köprü üzerinden geçerek Austerlitz Köprüsü meydanına vardı. Orada durdu. Eğer kuşbakışıyla o sırada o kalabalığa bakılsaydı, başı o meydanda bulunduğu halde Bourdon Rıhtımı üzerine yayılan kuyruğunun ise Bastille’i kaplayarak Saint-Martin kapısına kadar uzanan bir kuyruklu yıldıza benzetilebilirdi. Cenaze arabasının etrafında bir daire oluştu. O kalabalık sustu. Lafayette nutuk çekti; Lamarque’a veda etti. O zaman, hem muhteşem hem acı dolu bir dakikaydı. Herkes başını açtı. Bütün kalpler şiddetle çarptı. O anda ata binmiş siyah elbiseyi giyinmiş, elinde bir kırmızı bayrağı -bazılarının ifadesine göre kırmızı takkeyi-  ve bir mızrağı taşıyan bir adam birdenbire dairenin ortasına geldi. Lafayette başını çevirdi. Exelmans kortejden ayrıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kırmızı bayrak bir fırtınayı doğurdu ve ardından gözden kayboldu. Çalkantılı bir denizin daimî velvelesine benzeyen bir gürültü Bourdon caddesinden Austerlitz köprüsüne kadar uzanan bu kalabalığı hareketlendirdi. “Lamarque Panthéon’a!” ve “Lafayette belediye dairesine!” diye bağıran iki yüksek ses patladı. O kalabalık arasından çıkan bu iki ses üzerine bazı gençler Lamarque’ı cenaze arabasıyla Austerlitz köprüsünden ve Lafayette’i bir kira arabasıyla Morlan rıhtımından çekmeğe başladılar. Lafayette’i çeviren, alkışlayan kalabalık arasında Ludwig Snyder adında bir Alman bulunuyordu. Herkes ona dikkat ediyor ve herkes birbirine bu Almanı gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam 1779 senesi muharebesine katılmıştı. Trenton’da Washington’un ve Brandywine’de Lafayette’in maiyetinde savaşmış ve sonra yüz yaşını geçmiş olduğu halde vefat etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber Seine nehrinin sol sahilinde belediye süvarisi hareket edip köprüyü kapamaktaydılar, sağ sahildeyse Dragonlar Célestins’lerden çıkıp Morlan rıhtımı üzerine yığılmaktaydılar.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Lafayette’i çekip sürükleyen ahali bunlara bir rıhtımın köşesinde birdenbire tesadüf ederek “Dragonlar!” diye bağırdılar. Dragonlar adi yürüyüşle sükûn içinde, tabancaları kılıflarında, hurçları asılı ve kılıçları kınlarında, filintaları askıları üzerinde olduğu halde ilerliyorlar, karanlık bir beklenti içinde ilerlemelerini sürdürüyorlardı. Küçük köprünün iki yüz adım ötesinde durdular. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Lafayette’in bulunduğu araba onlara kadar ilerledi. Dragonlar saflarını açıp aralarından geçmesine izin verdiler. Sonra saflarını kapadılar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada Dragonlarla kalabalık birbirine temas etmekteydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadınlar korku ve dehşetle kaçmaktaydılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada ne oldu? Bunu kimse söyleyemez. İki bölüğün birbirine karıştığı karanlık bir dakika idi. Bazılarının rivayetine göre tophane tarafından hücum borusu işitilmiş, bazılarının rivayetine göre de çocuğun biri Dragonlardan birini bir bıçakla yaralamış…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekte olan şudur ki, bir anda üç silah patladı: Birincisi Binbaşı Cholet’yi, ikincisi Contrescarpe sokağında penceresini kapamakta olan sağır bir ihtiyar kadını öldürdü. Üçüncüsü de bir subayın apoletini yaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadının biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vaktinden evvel başlanıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırmış… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ve birdenbire kışlada kalan bir Dragon bölüğünün Morlan rıhtımının karşısında bulunan yönden dörtnala yalın kılıç Bassompierre sokağından ve Bourdon caddesinden önüne gelenleri püskürterek ve silip süpürerek geldiği görüldü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte o zaman her şey oldu, bitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fırtına kopuyor, taşlar yağıyor, tüfekler patlıyor, pek çok kişi sahile inip bugün doldurulan Seine nehrinin küçük kolundan geçiyorlardı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tabiat tarafından meydana getirilmiş olan bir istihkâm halindeki Louvies adası imalathaneleri savaşanlarla dolduğu, kazıkların söküldüğü, silahların çekildiği, metrislerin yapıldığı, püskürtülen gençlerin cenaze arabasıyla ve süratli adımlarla Austerlitz köprüsünden geçtikleri, belediye askerlerine hücum ettikleri, karabinalarını taşıyan askerleri kuşattıkları, Dragonların kılıç çektikleri, kalabalığı dağıtmağa çalıştıkları… Velhasıl Paris’in her tarafında bir harp gürültüsünün yükseldiği görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Silah başına!” diye bağırılıyor, herkes koşuyor, devriliyor, deviriyor, kaçıyor, mukavemet ediyor, rüzgârın alevi götürdüğü gibi öfke de başkaldırıyı alıp götürüyordu.</span></p>
		</div>
	</body>
</html>