<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-301</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-5-8-10"><span class="numara-alt char-style-override-1">İhtiyar Kalp ile Genç Kalp Karşı Karşıya</span></p>
			<p class="tp-1"><span class="Normal char-style-override-1" xml:lang="tr-TR">Gillenormand Baba o zaman tam doksan bir yaşındaydı. Eskiden beri olduğu gibi Matmazel Gillenormand ile beraber Filles-du-Calvaire sokağı, no.6’da, kendi malı olan o eski evde oturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, okuyucularımızın hatırındadır ki, dimdik olarak ölümü bekleyen, yaş saldırdığı halde belini bükemeyen, elem ve kederlerden bile etkilenmeyen ihtiyarlardan biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bir müddetten beri kızı diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam artık düştü, hizmetçi kadınları tokatlamıyor, kapı biraz geç açılınca bastonuyla yine vuruyorsa da darbesinde eski şiddet ve sürat yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Temmuz İhtilali altı ay müddet zarfında onu ancak biraz kızdırmıştı. </span><span class="Normal-i char-style-override-1" xml:lang="tr-TR">Moniteur</span><span class="Normal char-style-override-1" xml:lang="tr-TR">’da “Fransa senatörlerinden Mösyö Humblot-Conté” kelimelerinin bir araya gelişini büyük bir dinginlik içinde görmüş de kabullenmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikaten ihtiyar cidden ihtiyarlamıştı. Boyunu bükmüyor, ihtiyarladığını kabullenmiyorsa de artık vücudunda eski hal, eski kuvvet yoktu, zihninde, düşüncesinde eski parlaklık kalmamıştı. Kendisinin içten göçmekte olduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dört seneden beri büyük bir sebatla Marius’u bekliyordu. Bu küçük çapkının bir gün gelip kapıyı çalacağına emindi. Şimdi ise bazı gamlı saatlerinde kendi kendine: “Acaba Marius daha bekletecek mi?” diye soruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onu korkutan ölüm değildi. Tahammül edemediği fikir Marius’u tekrar görememekti. Marius’u tekrar görememek! Bu fikir o güne kadar aklına bile gelmemişti. Şimdi ise bu fikir ona görünüyor ve biçare ihtiyarı buz gibi donduruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçek ve tabiî duygularda daima olduğu gibi, kayıplara karışan, öylece bırakıp gitmiş olan nankör çocuğa karşı büyükbaba muhabbeti artmıştı. Aralık gecelerinde, on derece soğuk varken insan güneşi düşünür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand büyükbaba olduğu halde Marius’a doğru bir adım atmanın kendisi için kabil olmadığını görüyor veyahut öyle sanıyor da kendi kendine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gebermek daha iyidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisinde hiçbir kusur bulmuyor, fakat Marius’u ölümün karanlığına doğru giden bir ihtiyarın suskun üzüntüsüyle düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O dişlerini de kaybetmeğe başlamıştı ki, bu da gamlanmasına bir dereceye kadar yardım ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand kendi kendine bile itiraf etmediği halde      -çünkü bundan fevkalade öfkeleniyor ve utanıyordu- Marius’u dünyada her şeyden fazla seviyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kendi yatak odasında, yatağının başı ucuna, uyandığı zaman ilk önce görmesini istediği bir şey gibi diğer kızının, vefat eden Madam Pontmercy’nin on sekiz yaşında iken yapılmış resmini astırmış, daima bu resme bakardı. Hatta bir gün o resme bakarken demişti ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu resim ona pek benziyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Gillenormand cevap vermişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ablama mı? Evet baba.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar eklemişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ona da benziyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kere de dizlerini yan yana koymuş, uykuda gibi gözlerini yummuş, düşkün bir halde oturuyordu. Kızı cesaret ederek sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba, hâlâ dargın mısın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, daha ileri gitmeğe cesaret edemeyerek durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kime?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zavallı Marius’a?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar başını kaldırdı, zayıf ve buruşuk yumruğunu masanın üzerine koyup titrek ve hiddetli bir sesle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- “Zavallı Marius” mu dediniz? Bu mösyö bir çapkın, bir çirkin rezil, bir küçük mağrur, nankör, kalpsiz, ruhsuz, bencil, habis bir adamdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar gözlerinden akan bir damla yaşı göstermemek için başını çevirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üç gün sonra, dört saat süren bir suskunluğun ardından ihtiyar birdenbire kızına dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matmazel Gillenormand’a bana ondan kesinlikle bahsetmemesini rica etmiştim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Gillenormand Teyze büyükbabayla torunun arasını bulmak hususunda çabalamayı bırakmış, kendi kendine şöyle demişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam, yaptığı ahmaklıktan sonra, ablamı çok sevemedi, Marius’tan ikrah etmesi tabiidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Yaptığı ahmaklık” tabiri, “Albayla evlenmesi” anlamına geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka Matmazel Gillenormand sevdiği yeğenini, Mızraklı Süvari Alayı subayını da Marius’un yerine geçirememişti. Marius’un yerini almak isteyen Théodule de başarılı olamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand bu değiş-tokuşu kabul etmemişti. Kalpteki boşluk bir delik-ağızla uyuşmaz. Öte yandan Théodule mirası hissetmekle beraber beğenilmek için kendini zorlamaktan tiksiniyordu. İhtiyar subayı sıkıyor, subay da ihtiyarı kızdırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Teğmen Théodule şüphesiz şen bir adam, fakat boşboğaz ve çok konuşur bir adamdı. İyi yaşardı, fakat arkadaşlığı fena bir gençti. Onun sevgilileri vardı, bu doğru, sevgililerinden bahsederdi, bu da doğru, fakat onlar hakkında kötü konuşurdu. Onun birçok meziyetleri varsa da onlara eşdeğer kusurları da vardı. Özellikle subay daima amcasının yanına başında üç renkli kokartla gelirdi ki, bu hal ihtiyar için tamamıyla tahammülü imkânsız bir şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonunda Mösyö Gillenormand kızına dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben artık bu Théodule’den bıktım; barış zamanlarında savaş adamlarından hoşlanmam. Eğer sen istersen onu kabul et. Ben kaldırım üzerinde kılıç sürüyenleri sevmem. Savaş zamanında silahların vuruşmasından çıkan ses pek fena değilse de kılıç kınını taşların üstünde seslendirmek pek münasebetsiz. Özellikle bir fidan gibi bükülmek, bir kadın gibi süslenmek, bir zırh altından korse giymek üç defa rezalettir! Bir adam gerçek adam olursa, şarlatanlıktan da budalalıktan da eşit uzaklıkta kalır. Ondan ne kabadayı olur, ne de dalkavuk! Senin Théodule’ün, senin olsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buna rağmen o sizin yeğeniniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Gillenormand her ne kadar bu büyük amcayı etkilemeğe çalıştıysa da faydası olmadı. Çünkü tırnağına kadar büyükbaba olan ihtiyar, kesinlikle büyük-amca değildi. Öyle olmayı da ihtiyar sevmezdi zaten.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Esasen akıllı olan, karşılaştırmayı seven Mösyö Gillenormand Théodule’ü Marius’la kıyaslıyor, onun Marius hakkındaki üzüntülerini ve teessürünü artırmaktan başka bir işe yaramadığını kendi kendine itiraf ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu akşam, Haziran’ın dördüncü gecesi olmakla beraber Mösyö Gillenormand’ın odasındaki şöminede mükemmel bir ateş yanıyordu. Biraz evvel yanında bulunan kızına odasına çekilmek üzere izin vermiş olduğundan, o bitişik odada dikiş dikmekle meşgulken bu odasında yalnız, ayakları yumuşak bir halının üzerinde, dokuz yapraklı geniş bir paravana ile kısmen çevrilmiş geniş masasına dirseklerini dayamış, geniş koltuk sandalyesine gömülmüş oturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Masanın üzerinde yeşil abajur altında yanan iki mum odayı aydınlatıyordu. Elinde bir kitap vardı, fakat okumuyordu. Âdeti olduğu üzere, eski zaman modasına uygun şekilde mükemmelen giyinmiş olduğundan meşhur ressam Garat’ın eserlerinin en güzellerinden eski bir resme benziyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand giyinmekte ısrar ettiği kıyafetle sokağa çıkmış olsa bir takım adamların, özellikle çocukların hayretle arkasından giderek onu seyre duracakları muhakkaktı, fakat kızı her çıktığı zaman arkasına geniş bir papaz mantosu giydirirdi, bu manto da kıyafetini kapattığından arkasından takip edilmesine mahal kalmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O yatağına giderken veyahut yatağından kalktığı zaman robdöşambır giyer, başka vakitlerde arkasına kesinlikle gecelik giymezdi. “Bu, insana ihtiyar şekli ve tavrı veriyor.” derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand Baba daima Marius’u âşıkane denilecek derecede severcesine, eseflenerek ve üzülerek düşünür, çoğunlukla üzüntülü hali bu düşünüşlerinde ağır basardı. Ona olan muhabbet ve şefkati, düşündükçe acıklı bir hal alarak sonunda dimağında kaynamağa başlar, öfke ve üzüntüye dönüşürdü. O artık bir şeye karar vermek, hatta kalbini parçalayan şeyi kabul etmeğe mecbur olmak derecelerine gelmişti. Düşünüyordu: Eğer Marius gelecek olsaydı, şimdiye kadar gelirdi; mademki henüz gelmemiştir, bundan sonra gelmesi için bir sebep yoktu. O, bunu kabullenme raddesine kadar varıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık torununun bir daha yüzünü göremeyeceğini düşünüyor, bu hususta beslediği ümidi kalbinden çıkarmak lüzumunu idrak ediyordu. Kendisini bu fikre, yani bu mösyöyü tekrar görmeksizin ölmek fikrine alıştırmağa çalışıyorsa da bütün mevcudiyeti buna karşı çıkıyor, büyükbabalık hali buna bir türlü razı olmuyordu. O daima üzgün bir tavırla kendi kendine tekrar edip duruyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba gelmeyecek mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saçtan arınmış başı göğsü üzerine eğilmiş, gözlerini ocaktaki ateşe dikmiş olduğu halde acınacak bir halde derin derin düşünüyor, düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşüncenin pek derin bir sırasında ihtiyar hizmetçisi odaya girerek sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius’u kabul eder misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar, bir elektrik şoku altında kalan ruhsuz bir ceset gibi soluk bir çehre ile birdenbire ayağa kalktı. Bütün kanı kalbine hücum etmişti. Kekeleyerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi Mösyö Marius?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Efendisinin bu hal ve tavrından korkmuş olan ihtiyar hizmetçi şaşkın bir halde cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmem, ben görmedim. Nicolette gelip bana haber verdi, “Kapının önünde bir genç var, mösyöyü görmek istiyor, Mösyö Marius diye haber ver.” dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand gayet yavaş bir sesle pepeleyerek söyledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Misafiri buraya getir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar başı titreyerek ayakta duruyordu. Gözleri kapıya dikilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapı açılarak içeriye bir genç girdi, bu Marius’tu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pek eski elbiseleri mumların üzerindeki abajurların oluşturduğu loşluktan farkedilmiyordu. Yalnız sakin ve ciddi, fakat son derece üzgün çehresi seçiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand hayret ve sevinçle bunamış gibi bir halde bir müddet suskun kaldı. Gözlerine inanamıyordu. Vücudunda kuvvet, damarlarında kan kalmamış olduğundan hemen hemen bayılmak üzere bulunan bir adam gibi Marius’u hayal meyal görüyor, kendi kendine “Acaba o mudur?” sorusunu soruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet oydu, Marius’tu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet! Dört sene sonra! İhtiyar torununu tam anlamıyla tanıdı. Onu güzel, yüce, seçkin, büyümüş, adam olmuş, tavrı uygun bir halde buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand kollarını açıp Marius’u çağırmak, onu karşılamak için koşmak istiyordu. Kalbi sevinçle dolmuştu. Okşarcasına kelimelerle sinesini doldurmuş olduğu halde mümkün değil bir harf bile telaffuz edemiyordu. Bazen aşırı sevinç insanı bu derece şaşkınlaştırır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet bütün bu şefkat eserleri ortaya çıktı, şefkatli sözler dilinin ucuna kadar geldi, hemen söyleyecek, Marius’u çağırıp kucaklayacak, sinesine basacaktı. Fakat onun esas tabiatını oluşturan fikirlerin terslik ve zıddiyeti sebebiyle ağzından sert bir söz çıktı, sert bir tavırla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buraya ne yapmağa geldin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius tereddüt içinde söze başladı; fakat ağzından ancak bir kelime çıktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand istiyordu ki Marius kolları arasına atılsın. Marius’un bu halini, yerinden kımıldanmadığını görerek hem ondan ve hem kendinden hoşnut olmadı. Kendisinin pek hiddetli ve Marius’un pek soğuk olduğunu hissetti. İçten kendisini bu kadar sevdiği ve şefkatli hissettiği halde, dıştan sertlikten başka bir şey gösteremeyecek bir halde bulunmak, ihtiyar için dayanılması imkânsız ve öfkeye yol açan bir durumdu. Kalbi yine bir takım acı duygularla doldu, öfkeli ve kızgın bir tavırla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde ne için geldin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu “O halde” kelimesi “Eğer beni kucaklamağa gelmedinse ne için geldin?” demek oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, renginin son derecede soluk olmasından dolayı çehresi mermer gibi görünen atasına bakarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar, Marius’un kımıldanmadığını görüp bütün bütün hiddet ettiğinden sözünü keserek ve yine sert bir sedayla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benden af dilemeğe mi geldin? Kabahatlerini, kusurlarını anladın mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar, Marius’u görevini yerine getirecek yola sokmaya çalışıyor, çocuğun da buna baş eğeceğini ümit ediyordu. Marius elinde olmadan titredi, çünkü ondan istenen şey babasını inkârdı. Yere bakarak cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar hiddetle karışık acı bir üzüntüyle ve sert bir tavırla bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde benden ne istiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ellerini yalvarırcasına kavuşturarak bir adım ilerleyip hafif ve titrek bir sesle konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, bana acıyınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz, Mösyö Gillenormand’ın kalbini oynattı. Etkilendi. Şayet biraz evvel söylenmiş olsaydı, onu yumuşatır ve merhamete getirirdi. Fakat vakit geçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar iki eliyle bastonuna dayanmış olduğu halde bir adım ilerleyerek ve ateş saçan gözlerini delikanlıya dikerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size acımak mı mösyö? Doksan bir yaşındaki ihtiyardan bir genç merhamet mi talep eder? Siz henüz hayata giriyorsunuz, ben ise çıkıyorum. Siz tiyatroya, baloya, kahveye, bilardoya gidersiniz, aklınız var, kadınlara hoş görünürsünüz. Ben yazın ortasında bile öksürükten kurtulamıyorum. Siz dünyada ancak mevcut olan bir servetle zenginsiniz, bense ihtiyarlığın, sakatlığın, yalnızlığın bütün fakirliğiyle fakirim. Siz otuz iki dişinize, mükemmel bir mideye, kuvvetli göze, kuvvete, iştihaya, sıhhate, sevince, orman gibi sık siyah saçlara sahipsiniz. Benim artık beyaz bir saçım bile yok. Dişlerimi kaybettim, dizlerimde derman kalmadı. Hafızam kaybolmakta, Charlotte, Chaume, Saint-Claude sokaklarını daima birbirine karıştırıyorum. Ben bu derecede, bu haldeyim. Sizin önünüzde aydınlık ve güneşlik bir istikbal var. Ben o kadar karanlık yaşa vardım ki hiçbir şey göremez oldum. Siz şüphesiz âşıksınız, ben ise dünyada beni seven bir tek kişiden bile mahrumum. Şu halde siz benden merhamet mi istiyorsunuz?!.. Pek garip şey! Moliere bunu unutmuş! Eğer siz adliye dairesinde böyle eğleniyor ve alay ediyorsanız, avukat efendiler, sizi tebrik ederim. Emin olunuz ki, siz pek tuhaf mahlûklarsınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bu sözleri söylerken yorulmuş olduğundan biraz susarak geniş geniş nefeslendi, sonra hiddetli bir tavırla sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! Söyleyiniz, benden ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, benim karşınızda bulunmamdan sizin hoşlanmadığınızı bilirim. Fakat sizden ancak bir şey istemeğe geldim. Sonra hemen gideceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen bir budalasın! Sana kim git diyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz ihtiyarın kalbinin derinliklerindeki şu “Haydi benden af dile! Haydi, kucağıma atıl!” şefkatli sözlerinin bir tercümesiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand Marius’un birkaç dakika sonra gideceğini, güzel kabul etmemesinin genci gücendirdiğini, gösterdiği şiddet ve hiddet tavrının âdeta onu kovmakta olduğunu hissediyor, kendi kendine bütün bunları itiraf ederek elem ve acıları artıyordu. Fakat ihtiyarda keder derhal hiddete dönüşmekte olduğundan bundan dolayı sertliği artıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O Marius’un anlamasını istiyorsa da Marius anlamıyordu. Bu da onu çıldıracak derecelere getiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl yani? Sen bana, büyükbabana hürmette, itaatte kusur ettin, nereye olduğunu bilmediğimiz bir yere gitmek için evimi terk ettin. Teyzeni üzüp kederlendirdin,  bekârlık âleminde yaşamak, rahat olmak, istediğin zamanda evine gelmek, gezip eğlenmek için başını alarak gittin, hayatından da ölümünden de haber vermedin. Bir takım borçlara girdin. Bunların kapatılmasını da benden istemedin. Dilediğin gibi yaptın yakıştırdın. Tam dört sene sonra geldin ve bana bundan başka söyleyecek hiçbir şeyin yok, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Torununu şefkat belirtisi göstersin diye ihtiyarın tercih ettiği bu ifade tarzı Marius’ta sükûttan başka bir şey meydana getirmedi. Gillenormand kollarını göğsü üzerine kavuşturarak ve acı acı bakarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benden bir şey istemeğe geldiniz, değil mi? Pekâlâ! O neymiş? Söyle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, bir uçuruma düşmek üzere olduğunu gören ve bilen bir adamın bakışına benzer bir bakışla büyükbabasına bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, evlenmeme müsaadenizi istirhama geldim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand masanın üzerindeki zili çaldı, kapıyı aralayıp bakan ihtiyar hizmetçiye emretti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kızımı buraya çağır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir dakika sonra kapı tekrar açılarak Matmazel Gillenormand göründü. Marius ayakta, sessiz, kolları yanına sarkmış, kabahat işlemiş bir adamın hal ve tavrıyla duruyordu. Mösyö Gillenormand odanın içinde dolaşıyordu. Kızına dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi önemsiz bir şey için çağırdım. Mösyö Marius gelmişler. Kendilerine iyi günler deyiniz. Mösyö cenapları evlenmek istiyorlarmış. İşte bu kadar. Haydi git!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyarın bu sözleri söyleyiş şekli onun son derece kızmış ve yüreği ağzına kadar hiddetle dolmuş olduğunu gösteriyordu. Teyze ürkek bir tavırla Marius’a baktı. Onu ancak tanıyormuş gibi göründü. Ağzından bir söz çıkmadığı gibi yeğenine doğru bir yönelişi de olmadı. Babasının “Haydi git!” emri üzerine rüzgâr önünde giden ince bir tüy gibi kayboldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada Gillenormand Baba gelip şömineye dayanmıştı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evlenmek mi? Yirmi bir yaşında ha? Demek ki bunu planlayıp hazırladınız da sadece bir izin talebi kaldı! Oturunuz mösyö, pekâlâ, sizi görmek şerefine nail olamadığım zamandan beri bir ihtilal oldu. Jacobinler üstün geldiler. Bundan siz memnun olmalısınız. Baron olduğunuz zamandan beri cumhuriyet taraftarı değil misiniz? Bu size çok münasip bir şey, cumhuriyet baronluğa bir salça ilave eder. “Temmuz nişanı” aldınız mı? Louvre’un zaptında siz de biraz iş gördünüz mü? Buraya yakın, şuracıkta, Saint-Antoine’da, Nonaindieres sokağında bir evin üçüncü katı duvarında oyulmuş bir kelime var, onun altında da “28 Temmuz 1830” yazılı, git de bunu gör. Bu insanı güzel etkiliyor. O! Dostlarınız ne kadar güzel şeyler yapıyorlar! Hatırıma gelmişken sorayım, Dük De Berry heykelinin yerine bir çeşme mi yapıyorlar?... Demek ki evleniyorsunuz ha? Kimle? Acaba kusur işlemiyorsak kim ile evleneceğinizi sorabilir miyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar durdu. Marius cevap vermeğe davrandığı sırada tekrar söze başlayarak:</span></p>
			<p class="tp-sb"><span class="Normal char-style-override-1" xml:lang="tr-TR">- A! Demek ki bir iştesiniz! Servetiniz, istikbaliniz garantiye alınmış. Avukatlık mesleğinizde ne kazanıyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius hemen vahşi denilebilecek bir metanet ve kesinlikle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç mi? Geçiminizi sağlamak için benim size tahsis ettiğim bin ikiyüz franktan başka bir şeyiniz yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius cevap vermedi. Gillenorman devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde işi anladım. Demek ki alacağın kız zengin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim gibi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne diyorsun? Çeyizi yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ümidi, ileride bir miras kazanmak ihtimali?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zannetmem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çırçıplak ha? Babası nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmi nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matmazel Fauchelevent.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne dedin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauchelevent.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pooofff!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Haykırarak:) Mösyö!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kendi kendine konuşan bir adam gibi sözüne devamla:) Tamam! Yaş yirmi bir, iş ve görev yok, senelik bin iki yüz frank! Madam La Baron Pontmercy gidip zerzevatçıdan iki </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk maydonoz alacak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">  - (Son ümidinin kaybolduğunu gören bir adamın üzüntülü tavrıyla:) Mösyö, istirham ederim, yalvarırım, Tanrı aşkına, mösyö ellerimi kavuşturarak, ayaklarınıza kapanarak rica ederim, onunla evlenmeme izin veriniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bir kahkaha patlatarak odayı çınlattı. Bu ürkütücü kahkaha arasında öksürüyor ve konuşuyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hah hah hay! Kendi kendinize dediniz ki: ‘Gidip şu ihtiyarı bulayım, bu lüzumsuz, vücudu abes adamı göreyim. Ne yazık ki şu anda yirmi beş yaşında değilim, öyle olsaydı şimdi ona mükemmel ve hatırı sayılır bir şekilde hava atardım! Onun rızasına, iznine gerek duymazdım! Mademki öyle değil, gidip bu herifi görelim: İhtiyar bunak, beni gördüğün için çok bahtiyarsın. Ben evlenmek istiyorum, matmazel filanı almak istiyorum, falan mösyönün kızını. Benim kunduram, onun gömleği yok. Tam birbirimize münasibiz.  Ben istikbalimi, gençliğimi, hayatımı suya atacağım, boynumda bir kadın olduğu halde sefaletin girdabına dalacağım, benim fikrim, arzum budur. Sen buna razı olmalısın!’ derim. O fosilleşmiş ihtiyar da buna razı olur. ‘Haydi oğlum git, istediğin gibi yap, boynuna kaldırım taşını bağla da kendini denize at, Poislevent  mıdır,  Couplevent mıdır nedir onu al.’ der… Kesinlikle…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu “Mümkün değil”in telaffuz şekli üzerine Marius bütün ümidini kaybetti. Başını göğsüne eğmiş olduğu halde yavaş yavaş ölmek, hayatı terk etmek üzere bulunan bir adam gibi sallanarak oda kapısına doğru yürüdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand arkasından bakıyordu. Marius kapıyı açıp dışarıya çıkmak üzere adım attığı anda öfkeli ve anî, ihtiyarlara mahsus bir hareketle dört adım atarak delikanlıyı yakasından kavradı. Onu odaya getirerek bir sandalyenin üzerine attıktan sonra dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şunu bana anlat bakalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un ağzından kaçmış olan bir tek kelime, “Babacığım” kelimesi ihtiyarda bu değişikliği yapmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius şaşkın şaşkın baktı. İhtiyarın oynak çehresinde artık sert olmakla beraber tarifi müşkül olacak derecede güzel ahlak eserinden başka bir şey görünmüyordu. Büyükbabalık, ihtiyarlığa mahsus gururun, inadın yerine geçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi, söyle bakalım. Küçük âşıklığını bana anlat. Hepsini bana uzun uzun anlat. Tuhaf şey! Bu gençler ne kadar şaşkın şeyler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyarın bütün çehresi tarifsiz bir sevinç ışığıyla parladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet! İşte böyle! Bana babacığım diye hitap et, göreceksin ki…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi ihtiyarın; o sert, öfkeli ihtiyarın halinde öyle bir iyilik, o kadar letafet, o derece saflık, olağanüstü babacanca bir şefkat vardı ki, Marius ümitsizlikten ümide böyle birdenbire geçmekten dolayı şaşırmış, aptallaşmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius masanın yakınında oturmakta olduğundan mumların ışığı arkasındaki elbisenin eskiliğini, âdeta giyilemez derecede olduğunu gösteriyor, ihtiyar da bunu hayretle seyrediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet babacığım, diyordum ki…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Marius’un sözünü keserek:) Aa! Gerçekten bir meteliğin yok mu? Âdeta bir hırsız kıyafetindesin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand masanın çekmesini çekerek içinden bir kese çıkarıp masanın üzerine koydu. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte sana yüz lira. Kendine bir şapka al.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam, benim iyi babacığım! Bilseniz onu ne kadar seviyorum. Onu ilk gördüğüm gün Luxemburg’daydı. Oraya geliyordu. Önceleri dikkat etmiyordum. Sonra nasıl olduğunu bilemem, ona âşık oldum. Bundan çok etkilendim, fena bir vaziyette kaldım; ne kadar bedbahttım! Kısacası onu her gün görüyorum. Onun evine gidiyorum. Babasının haberi yok. Düşününüz ki gidecekler; biz bahçede birbirimizi görüyoruz. Babası onu İngiltere’ye götürecek. Bunu haber alınca dedim ki: Gidip büyükbabamı göreyim, ona her şeyi anlatayım. Çıldıracağım, eğer giderlerse ölürüm, hasta olurum, kendimi nehre atarım. Ne olursa olsun onunla evlenmeliyim. Yoksa aklımı kaybederim… İşte gerçek bu. Bir şey unuttuğumu sanmam. O Plumet sokağında parmaklıklı bahçede oturuyor, İnvalides Kışlası’nın yanında.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand Baba Marius’un yanında oturmuş fevkalade memnundu. Keyfine diyecek yoktu. Onu dinlediği, sesini büyük bir dikkatle işittiği sırada enfiyesini de çekiyordu. Plumet sokağı lafını işitince birdenbire durdu ve parmakları arasındaki enfiyeyi yere düşürdü. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Plumet sokağı? Plumet sokağı mı dedin? Öyle mi? Orada bir kışla var değil mi? Evet o! Yeğenin Théodule bana ondan bahsetti. Mızraklı Süvari Alayı’nda subay… Bir küçük kız değil mi? Evet tam Plumet sokağı. Oraya evvelce Blomet derlerdi. İşte hepsi hatırıma geldi. Plumet sokağındaki parmaklığın arkasında bulunan o küçük kızdan bahsedildiğini işittim. Bir bahçede bir Pamela</span><span class="dipnot"><a class="footnote-link" href="#footnote-233-126" id="footnote-233-126-backlink">126</a></span><span class="Normal char-style-override-1" xml:lang="tr-TR">… Senin epeyce zevk sahibi olduğun anlaşılıyor. Kızın temiz bir şey olduğunu söylüyorlar… </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Laf aramızda, zannederim ki bu budala Mızraklı ona biraz hoş görünmeğe çalıştı. Aralarındaki münasebetin ne dereceye vardığını bilemem. Sözün kısası bunun bir zararı yok. Özellikle Théodule’e inanılmaz. Çünkü o kendisini metheder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Marius, ben bir gencin âşık olmasını çok görmem, uygun bulurum. Senin Jacobin olacağına âşık olman daha çok hoşuma gider. Senin bir, hatta yirmi kıza tutulmuş olmaklığın benim yanımda Robespierre’e tutulmuş olmaktan daha iyidir. Ömrümde kadınlardan başkasına âşık olmadım. Güzel kızlar güzel kızlardır. Buna itiraz edilemez vesselam.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Küçüğe gelince: O, babasından gizli olarak seni kabul ediyor; zaten işin usul ve kaidesi budur. Ben de genç iken böyle olaylara rastladım; başımdan birden fazlası geçti. Bu durumda ne yaparlar bilir misin? Trajedide acelecilik yapmazlar; hemen evlenerek, belediye dairesine başvurarak işi çarçabuk o noktaya, oyunu sonlandırma noktasına vardırmazlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sen akıllı bir gençsin; fikrin, zekân yerinde. Eğlen, zevkine bak, fakat evlenme. Gel, haddizatında iyi yürekli bir adam olan büyükbabanı gör, onun daima bir tarafta ihtiyaten konulmuş birkaç kese altını vardır. ‘İşte babacığım, iş bu merkezdedir.’ de. Büyükbaba da: ‘Bu pek basit ve tabii bir şey, gençlik hükmünü icra etmelidir. Ben de gençtim, sen de benim gibi ihtiyar olacaksın. Haydi oğlum git, şu keseyi harca, sırası gelince bu borcu sen de torununa vererek ödersin; işte şu kesede iki yüz lira var, bunu al da eğlen. Zevk-u sefa et. Dünyada ondan güzel bir şey yoktur.’ der.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">“İşte Marius, gençken işler böyle görülür, eğlenirler, zevk-u sefa ederler; hemen evlenmezler. Bu da sevmeğe, sevilmeğe mani olmaz. Anladın mı?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius hayret ve kederinden son derece şaşırmış kalmıştı. Bir kelime söyleyebilecek halde olmadığından başını yukarı doğru kaldırarak anlamadığını işaretle ifade etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kahkahayla gülmeğe başlayarak ihtiyarlamış ve buruşmuş göz kapaklarını oynattı, zayıf eliyle torununun dizine vurarak esrarengiz bir nazarla gözlerine baktı. Memnun ve haz duyan bir adam tavrıyla, şefkatli bir tarzda dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayvan! O kızı kendine metres yap.</span></p>
			<p class="tp-sb"><span class="Normal char-style-override-1" xml:lang="tr-TR">Marius’un rengi ölü gibi soldu. Büyükbabasının o ana kadar söylediği şeylerden bir şey anlayamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Plumet, Blomet sokağı, kışla, Pamela, Mızraklı Subay Marius’un önünden bir hayal şeridi gibi geçmişti. Bütün bunlardan hiçbiri bir zambak kadar saf ve ak olan Cosette’e ait olamazdı. İhtiyar sayıklıyordu. Fakat bu sayıklama öyle bir kelimeye indirgendi ki onu Marius anladı. O kelime Cosette hakkında katlanılmaz bir hakaretti. Bu “Onu kendine metres yap!” lafı ciddi gencin kalbine kızgın bir hançer gibi saplandı. Oturduğu yerden birdenbire kalkıp yere düşmüş olan şapkasını alarak metin ve sakin adımlarla kapıya doğru yürüdü. Oraya varınca arkasına dönerek, büyükbabanın huzurunda olağanüstü saygısını gösterir şekilde yere doğru eğildikten sonra başını kaldırdı ve dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bundan beş sene evvel babama hakaret etmiştiniz, bu gün de karıma hakaret ettiniz. Artık sizden hiçbir şey istemem; bundan böyle sizinle ilişiğim kalmamıştır mösyö! Elveda!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Torununun bu hal ve tavrından, bu sözlerinden şaşırmış olan Mösyö Gillenormand ağzını açtı, kollarını ileri doğru uzatıp yerinden kalkmağa davrandı. Bir kelime söyleyemeden, ayağa kalkamadan odanın kapısı örtülmüş, Marius kaybolup gitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bir an yıldırım çarpmış, nüzul isabet etmiş gibi hareketsiz kaldı, ağzından söz değil nefes bile çıkmıyordu. Sanki kuvvetli bir pençe boğazını sıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet koltuk sandalyesinden davranabilerek doksan bir yaşında bir adamın koşabileceği derecede süratle kapıya koştu, açarak avazı çıktığı kadar bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmdat! İmdat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğer odada dikiş dikmekle meşgul olan kızı, onun ardından hizmetçiler koştular. İhtiyar acınacak bir halde, merhamet uyandıran bir telaffuzla konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkasından koşunuz! Onu tutup getiriniz! Ben ona ne yaptım? Deli mi olmuş? Gidiyor! Ah Yarabbim! Yarabbim! Bu sefer artık dönmez!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar sokağa bakan pencereye koşup açtı. Elleri titriyordu. Belinden aşağıya kadar dışarı uzandı. Basklı hizmetkârla Nicolette düşmemesi için onu arkasından tutuyorlardı. Gillenormand avazı çıktığı kadar bağırıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius! Marius! Marius!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat Marius büyükbabasının sesini artık işitemezdi. Tam o sırada Saint Louis sokağının köşesini dönüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doksanlık ihtiyar keder ve ızdırabın dimağını patlatmasından korkuyormuş gibi titrek ellerini birkaç defa şakaklarına götürüp bastı. Sallanarak bir iki adım geri çekildi, bir koltuk sandalyesi üzerine yuvarlandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sesi çıkmıyor, ağlayamıyor, nabzı hareket etmiyordu; üzüntülü bir tavırla başı sallanıyor, dudakları kımıldanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık gözlerinde ve kalbinde, gece karanlığına benzer derin ve hüzün verici bir ümitsizlikten başka bir şey yoktu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-126-backlink" id="footnote-233-126">126</a><span class="Normal char-style-override-1" xml:lang="tr-TR">	</span><span class="Normal-i char-style-override-1" xml:lang="tr-TR">Pamela</span><span class="Normal char-style-override-1" xml:lang="tr-TR"> (=Fazilet), Samuel Richardson tarafından 1740’da yazılmış bir roman. Pamela romanın iffet ve namus timsali başkahramanı olan kızın ismidir. (E.K., Wikipidi’den)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>