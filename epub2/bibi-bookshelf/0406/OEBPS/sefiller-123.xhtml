<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-123</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-4-3"><span class="numara-alt char-style-override-1">İki Felaketten Bir Saadet Doğar</span></p>
			<p class="tp-1"><span class="Normal char-style-override-1" xml:lang="tr-TR">Ertesi sabah Jean Valjean yine Cosette’in yatağı yanında bulunuyordu. Sakin, suskun bir halde Cosette’in uyanmasını bekliyordu. Kalbinde yeni bir şeyler hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ömründe hiçbir şey sevmemişti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yirmi beş seneden beri bu dünyada yalnızdı. Bu zamana kadar ne sevmiş ve ne de sevilmişti. Kimseyi sevmediği için âşık olmadığı gibi, evlenmediği için de ne koca ve ne de baba olmuştu. Bunun gibi saf ve samimi bir dost da bulamamıştı. Zindanda câhil, vahşi ve fena bir adam olarak kalmıştı. Bu ihtiyar mahkûmun kalbi bir tür cehalet ve bekâretle doluydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ablasıyla çocukları kendisinde belli belirsiz bir hatıradan başka bir şey bırakmamıştı ki, bu zayıf hatıra da zamanla tamamen silinip gitmişti. Bu hatırayı tazelemek ve canlandırmak için pek çok çalışmış, fakat başaramayınca unutmuştu. İnsan tabiatı böyle yaratılmıştır. Çocukluk dönemine ait şeyler denilebilecek ne varsa, unutulmanın girdabına atılmağa mecbur kalınmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’i gördüğü ve mutlak bir sefaletten kurtararak getirdiği vakit kalbinde bir hareket ve duygularında bazı değişiklikler oluştu. Yaradılışında düşünce ve duygu olarak ne varsa hepsi birden uyanıp bu çocuk üzerinde toplanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyada kendisince her şey bu çocuktan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuğun yatağı yanına gittiği zaman sevincinden âdeta titriyordu. Bir anne gibi hisleniyordu. Kalbinde bir baba, bir anne gibi bir takım şeyler hissediyor, fakat bunun ne olduğunu kendisi de kavrayamıyordu. Çünkü sevmeğe başlayan bir kalbin bu büyük ve acayip hareketi, karanlık olduğu kadar da tatlıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biçare eski kalp, şimdi büsbütün yenileşmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisi elli beş ve Cosette ise sekiz yaşındaydı. Hayat ve muhabbet namına bu zamana kadar beslenen emel ve duyguları eriyip söndürülemeyecek bir nur haline geldi. Ömrü boyunca bu hal ikinci defa başına geliyordu. Kalbinde bu sevinç ve mutluluk nuru ikinci defa doğuyordu. Piskoposla temas ve karşılaşması, varlığının ufkunda erdemliliğin fecrinin doğmasını sağlamıştı, Cosette ise sevginin fecrinin doğmasını sağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk günler sevinç ve mutluluk güneşi karşısında gözleri kamaşacak şekilde geçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğer taraftan Cosette’in düşünce ve duygularında da bir değişiklik görülüyordu. Zavallı küçük yaratık! Annesi kendisini yabancı ellere bıraktığı zaman o kadar küçüktü ki, bugün o zamanı bir türlü hatırlayamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün çocuklar gibi o da bazı böceklerin türedikleri yerlere ısınıp yapıştıkları gibi, sevmek istemişti. Fakat başarılı olamamıştı. Thénardier ile çocukları, mahallenin diğer çocukları gibi kendisini kovmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocukluğundan bir şey anlayamamıştı. Kimseyi sevmediği gibi, kimse tarafından da sevilmemişti. Bir çiçek olduğu halde gelişmesine izin verilmemişti. Köpeği sevmişken, o da ölmüştü. İnsanlar gibi hayvan da onun sevgisini kabul etmemişti sanki. Zavallı sekiz yaşında kalbi adeta donmuş gibiydi. Bu hal pek hüzün vericidir. Kalem bunu tarife ve anlatmaya yeterli olmaz. Bu zavallının kalbinin soğuk kalmasından kaynaklanan kusur, tabiatıyla kendisine ait değildi. O da serbest bırakılsaydı emsalleri gibi sevebilirdi. Sevmek istidadından mahrum değildi. Ve ne yazık ki sevmek kabil olamıyordu. Bu sebeple daha ilk günden itibaren mevcut bütün duygu ve düşünceleriyle karşısındaki babalığı sevmeğe başlamıştı. Nasıl seviyordu? Bu öyle bir duygudur ki, sırf ona aittir. Nasıl hissediyorsa öyle seviyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamcağız kendisine ne ihtiyar ne de fakir görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendisine iyi, o miskin fakirane ise güzel görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar seherin, çocukluğun, gençlik ve sevincin eserleri ve sonucudur. Yeni bir yerin, yeni bir hayatın onlara pek büyük etkisi olur. Bir çocuk için mesela bir ambar üzerine çıkma sevincinin zengin ışıltıları kadar güzel bir şey daha olamaz. Hepimiz bu devreleri geçirdik. Bu mutluluk ve sevinçleri yaşadık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tabiat Jean Valjean ile Cosette’in arasına elli senelik derin bir ara koymuştu. Bu arayı talih, doldurdu ve tamamladı. Talih, yaşça farklı, fakat felaketçe birbirinin aynı olan iki kırık hayatı ansızın karşı konulamaz nüfuz ve kuvvetiyle bir yere getirip birleştirdi. Kısaca bunlar adeta ikiz gibiydiler; biri diğerini tamamlıyordu. Cosette bir babaya, Jean Valjean da tabii olarak bir evlada muhtaçtı. Birbirlerine rastlamaları, her ikisine de aradıklarını sağlamış ve vermişti. Gizli bir kuvvet ikisini de birbirine ellerini verdirip birleştirmişti. İki ruh birbirleriyle karşılaşınca, birbirlerine olan ihtiyacı anlayarak sarılmışlardı. Kelimeleri yerli yerince kullanıp hakkını vererek diyebiliriz ki, her şeye karşı birer kabir duvarıyla ayrılmış olan bu iki mahlûktan Jean Valjean bir bekâr ve kimsesizdi, Cosette ise, yine öylece kimsesiz ve yetimdi. Bu hal tabii olarak Jean Valjean’ın Cosette’in babası olmaklığını gerektirmişti.</span></p>
			<p class="tp-sb"><span class="Normal char-style-override-1" xml:lang="tr-TR">Hakikaten gecenin karanlığında Chelles ormanında elini tutan Jean Valjean’ın elinden algıladığı kuvvet, bir duygu bozukluğu olmayıp hakikatin kendisiydi. İki kaderin rastlaşması ve birleşmesi sırf bir Tanrı lûtfu idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean meskenini pek iyi seçmişti. Burada, bu fakir ve sefil yuvada tam bir güven içinde bulunuyor gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ile işgal ettiği oda, o evin caddeye penceresi olan odasıydı. Binanın o tarafında ve karşısında başka pencere bulunmadığından komşulara görünmek tehlikesi yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">50-52 no.lu evin alt katına sebze yetiştiren bahçıvanlar tarafından sebze konulurdu. Buranın üst katla bir bağlantısı yoktu. Üst kat bu sebze deposundan bir bölme ile ayrılmış olup bunun ne kapağı, ne de merdiveni vardı. İlk katta biraz evvel sözünü ettiğimiz gibi, birçok odalarla birkaç buğday ambarı bulunuyordu. Odalardan birinde yalnız ihtiyar bir kadın vardı, bu kadın Jean Valjean’ın işlerini yapar, hizmetlerini görürdü. Diğer odalarda kimse oturmuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Noel gününde Jean Valjean’a kiralık oda veren bu kadındı. Buna “Principale locataire”</span><span class="dipnot"><a class="footnote-link" href="#footnote-233-43" id="footnote-233-43-backlink">43</a></span><span class="Normal char-style-override-1" xml:lang="tr-TR">(=Başkiracı) denilmekteyse de hakikatte kapıcılık etmekteydi. Jean Valjean’ı bu kadına kendisini İspanya tahvilleri sebebiyle mahvolmuş bir irat sahibi tanıtmıştı. Torunuyla oturmak üzere bir oda istemiş, belirtilen odayı kiralamıştı. Altı aylık kira bedelini peşin vermiş ve ihtiyar kadına, gördüğümüz gibi, odayı döşetmişti. O akşam ocağı ihtiyar kadın yakıp hazırlamıştı.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haftalar ard arda geçip gidiyordu. İki yaratık bu fakirane yuvada mutlu bir hayat geçiriyorlardı. Şafakla beraber Cosette yatağından kalkıyor, gülüp oynayarak şarkı söylüyordu. Küçük çocukların da kuşlarınki gibi sabah şarkıları vardır. Jean Valjean bazen latifliğini kaybetmiş olan o kırmızı ve çatlaklarla dolu eli tutup öperdi. Zavallı çocuk daima döğüldüğü için bu hareketin ne demek olduğunu bilmiyor ve mahcup oluyordu. Bazen ciddi bir tavır alarak üzerindeki siyah elbiseye bakardı. Sefaletten çıkarak yeni bir hayata giriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendisine okumayı öğretmeğe başlamıştı. Çocuğu okuturken bazı defa kendisinin fenalık için zindanda okuyup yazmayı öğrenmiş olduğunu hatırlıyordu. Ama bu düşünce, çocuğu okutmak düşüncesiyle sonuçlanmıştı. O zaman eski tersane suçlusunun dudakları üzerinde tuhaf bir tebessüm belirir ve kutsal bir düşünceyle hayallere dalardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kötü düşüncelerin olduğu gibi iyi düşüncelerin de anaforları vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’i okutmak ve onu oynaması için serbest bırakmak Jean Valjean’ın yegâne arzusuydu. Onun nazarında hayat hemen bundan ibaretti. Ara sıra ona ölmüş annesinden bahseder ve onun ruhunun dinlenmesi için dua ettirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette kendisine “Baba” diye hitap ederdi. Başka bir ismi olduğunu bilmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in bebeğini giydirip soyduğunu, bir kuş cıvıltısını andırırcasına yavaşça şarkı söylediğini saatlerce seyrederek kendinden geçerdi. Artık hayat kendisine lezzetli ve faydalı geliyor, bütün insanlar kendisine âdil ve iyi görünüyordu. Artık kendisini seven biri bulunduğu için yaşamayı, iyice ihtiyarlamayı arzu ediyordu. Önünde Cosette tarafından aydınlatılmış parlak ve aydınlık bir gelecek görüyordu. En iyi adamlar bile menfaatlerini düşünmek kusurundan kurtulmuş değillerdir. Bazı defa Cosette’in çirkin olacağını göz önüne getirerek bir tür sevinç bile duyardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şahsî düşüncemizdir; kendi düşüncemizi tam anlamıyla ifade etmek için şurasını belirtelim ki, biz, Jean Valjean’ın Cosette’i sevmeğe başladığı zaman, iyi olmayı sürdürmesi için yeni bir hayata muhtaç olmadığını tespit ediyor değiliz. İnsanların zulümlerini, insan toplulukları arasındaki sefaleti başka bir gözle görüyordu. Gözlerinin önünde canlanan manzaralar eksikli olup hakikatin yalnız bir tarafını gösteriyordu. Kadınlığın kaderini Fantine’de, otoriterliği Javert’de bedenleşmiş görüyordu. İnsanlığa karşı ettiği iyilik sebebiyle kendisini tekrar zindana atmışlardı. Nefret ve üzüntü, ruhunu yeniden ele geçirmiş ve hayatın acı tarafı tekrar başlamıştı. Piskoposun hâtırası bile, sonraları daha muzaffer ve aydınlık olarak ortaya çıkmak üzere, bazı defalar kararmıştı. Kısacası bu kıymetli hatıra da zamanla kıymet ve önemini yitiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kim bilir? Belki de Jean Valjean, üzgün ve ümitsiz olarak düşüşün arifesinde bulunuyordu. Fakat sevmeğe başlayınca kuvvetini yeniden kazanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyhat! Korku ve sarsıntılarında o da Cosette’den aşağı kalmazdı. O Cosette’i himaye edip korudu, Cosette de onu kuvvetli ve güçlü kıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette onun vasıtasıyla hayat yolunda yürümeğe başladı ve o da Cosette’in sayesinde fazilet yolunda yürümeğe devamı başardı. O çocuğa hâmi ve gözetici oldu. Çocuk ise onun için dayanaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, Rabbanî bir cilvenin eseridir. </span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-43-backlink" id="footnote-233-43">43</a><span class="Normal char-style-override-1" xml:lang="tr-TR">	Bu tabir karşılığında kiralayan, kiraya veren diyebiliriz. Odalarını ayrı ayrı kiralamak üzere bir ev kiralamış olan kimseye denir ki, bu da bir tür kiralayandır.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>