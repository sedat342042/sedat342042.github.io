<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-95</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-3-1-12"><span class="numara-alt char-style-override-1">Napoleon’a Fena ve Bülow’a İyi Kılavuz</span></p>
			<p class="tp-1"><span class="Normal char-style-override-1" xml:lang="tr-TR">İmparatorun her şeyi hafife aldığı, huyunun tez canlı ve sert olduğu meçhul değildir. Grouchy’yi beklerken Blucher ortaya çıkıvermişti. Bu durum, adeta, hayat beklemekte olan adama ölüm gelmesine benzerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talihin bazen buna benzer cilveleri görülür. Taç ve taht beklenirken Saint-Helena ortaya çıkmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer Blucher’in yarbayı olan Bülow’a kılavuzluk eden küçük ulak, ona Plancenoit’nin altından geçilecek yerde Frischemont’un üzerindeki ormandan geçilmesini tavsiye etmiş olsaydı, on dokuzuncu asrın şekli ve yapısı muhtemelen başka bir renge girerdi; Napoleon, Waaterloo muharebesinde galibiyeti sağlardı. Prusya ordusu, Plancenoit’nın altından geçmeyip de başka herhangi bir yoldan geçmiş olsaydı, bataryalar için geçilmesi imkânsız olan bir hendeğe rastlayacak ve Bülow hedefine varamayacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber Prusya generallerinden Muffling’in açıkladığı gibi, Blucher, bir saat gecikmiş olaydı, İngiliz kumandanı Wellington’u ayakta bulamaz ve bu suretle muharebe de kaybedilmiş olurdu. Biraz evvelki satırlardan da anlaşılacağı gibi, Bülow’un çıkış zamanı gelmiş ve hatta geç bile kalmıştı.</span></p>
			<p class="tp-sb"><span class="Normal char-style-override-1" xml:lang="tr-TR">Yolda Dion-le-Mont’da açık ordugâh kurmuş, burada şafakla beraber hareket etmişti. Halbuki yollar, kolayca geçilebilecek gibi olmayıp bütün birlikler çamura batıyor, top arabalarının tekerlekleri sürekli olarak çamura saplanıp kalıyordu. Dyle’de Wavre köprüsünden geçmeğe mecbur kalınmıştı. Köprüye giden sokağı ise Fransızlar yangına vermiş olduklarından, erzak ve mühimmat arabaları iki sıra halinde yanmakta bulunan evlerin ortasından geçemezdi. Bu sebeple yangının sönmesini beklemek zorundaydılar. Vakit öğleyi bulduğu halde Bülow’un öncüleri hâlâ Chapelle-Saint-Lambert’e varamamışlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Muharebeye iki saat evvel başlansaydı, saat dörtte sona erer ve Napoleon tarafından kazanılmış olan bir muharebede Blucher, tabiatıyla hesap dışı kalıp bir iş göremezdi. Hiçbir vakit ele geçiremeyeceğimiz sonsuzlukla ilişiği olan garip tesadüflerin, işte böyle cilveleri vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam öğle vaktinde dürbünü ile etrafı inceleyip kontrol etmekte olan Napoleon, ilk defa olarak ufuk üzerinde uzaktan uzağa bazı şeyler görmüş ve gördükleri nazar-ı dikkatini çekmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Maiyetine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ufukta bir şeyler görüyorum; askere benziyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra Dalmaçya Düküne dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Soult! Chapelle-Saint-Lambert tarafında birşeyler görünüyor. Siz de gördünüz mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mareşal, elindeki dürbünüyle baktıktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmparator Hazretleri, aldanmıyorsam dört beş bin kişi görüyorum. Zannedersem Grouchy’dir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu görünen bulut, hareketsiz duruyordu. Fransız kurmaylarının dürbünleri o tarafa çevrildi. İncelemeler sonucunda bunlardan bazıları: “Durmuş da istirahat etmekte olan askerî saflar!”, büyük kısmı ise “Ağaçlara benziyor!” demişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikaten bu bulut, sabitti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İmparator araştırıp keşifte bulunmak için Domon’un kumandası altında bulunan hafif süvari alayından bir müfreze gönderdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten Bülow hareket etmiyordu. Öncüleri zayıf olduğu için hiçbir şey yapamazlardı. Bu sebeple henüz geride bulunan askerî kuvvetlerin gelmesini beklemeğe mecburdu. Savaş düzenine girmezden evvel birikip toplanma emrini almıştı. Lakin saat beşte Wellington’un bozguna uğradığını gören Blucher, hemen Bülow’a hücum emrini vermiş ve şu bilinen sözü söylemişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İngiliz ordusuna şan kazandırılmalıdır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra Losthin, Hiller, Hacke, Ryssel tümenleri Lobau askerî kuvvetleri karşısında yerlerini almışlardı. Prusyalı Prens Wilhelm’in emri altında bulunan süvariler, Paris ormanından çıkıyorlardı. Plancenoit, alevler içinde yanıyordu. Aynı zamanda Prusya toplarından çıkan gülleler, Napoleon’un arkasındaki, ihtiyat olarak bulunan hassa askerinin saflarına kadar erişiyordu. </span></p>
		</div>
	</body>
</html>