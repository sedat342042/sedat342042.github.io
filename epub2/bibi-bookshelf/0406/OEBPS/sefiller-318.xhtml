<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-318</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-5-11-8"><span class="numara-alt char-style-override-1">Acemiler</span></p>
			<p class="tp-1"><span class="Normal char-style-override-1" xml:lang="tr-TR">Bahsettiğimiz çeteyi oluşturan kişilerin miktarı gittikçe artmaktaydı. Billettes sokağında uzun boylu, kır saçlı, vakur ve cesur bir adam bunlara katıldı. Enjolras, Courfeyrac, Combeferre bunun ciddiyet ve cesaretinin farkına vardılarsa da kimliği kendilerine meçhuldü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şarkı söylemeğe, ıslık çalmağa, bağırmağa, ileride yürümeğe, horozu olmayan tabancasıyla dükkân kapılarını vurmağa dalmış olan Gavroche bu adamı görmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Verrerie sokağından geçtikleri sırada tesadüfen Courfeyrac’ın kapısı önünden geçildi. Bunun üzerine Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsabet oldu. Kesemi unutmuştum. Şapkamı da kaybettim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Çeteden ayrıldı. Merdivenleri dörder dörder atlayarak odasına çıktı. Eski bir şapka ile kesesini aldı ve kirli çamaşırları arasında bulunan büyük bir seyahat çantası ebadındaki dörtköşe bir sandığı da aldı. Aşağıya indiği sırada kapıcı kadın dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Courfeyrac!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adınız nedir, kapıcı hanım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı kadın şaşkın ve hayrette kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat pek iyi biliyorsunuz. Ben Kapıcı Veuvain Ana değil miyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer bana “Mösyö De Courfeyrac” derseniz ben de size “De Veuvain Ana” derim.  Şimdi söyleyiniz bakalım, ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi görmek isteyen biri var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim odamda.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cehennem olsun gitsin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama bir saatten beri bekliyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hemen o sırada genç, zayıf, solgun, kısa boylu, yüzü kırmızı lekeli, delikli bir gömlek, yamalı bir kadife pantalonlu erkekten ziyade erkek elbisesini giyerek kılık değiştirmiş olan genç kıza benzer işçi kıyafetli biri kapıcı kadının kulübesinden çıktı. Hiç de kadın sesine benzemeyen bir seda ile Courfeyrac’a hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lütfen Mösyö Marius’un nerede olduğunu söyler misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu akşam gelir mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilemem. Bana gelince; ben gelmeyeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç adam gözlerini dikerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gidiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nene lazım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sandığınızı ben taşıyayım mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben barikatlara gidiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizinle beraber geleyim mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstersen gel. Sokak serbesttir. Kaldırımlar da herkesindir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek fırlayıp gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arkadaşlarına katılmak için koştu. Onlara katıldığı zaman sandığı içlerinden birine verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çeyrek sonra genç adamın gerçekten onları takip etmiş olduğunun farkına vardı. Bir çete, bir kalabalık, tam gitmek istediği yere gitmez. O kalabalığı meydana getiren bir rüzgârın üfürüğü bulunduğunu daha önceleri söylemiştik. Saint-Merry’yi geçtiler. Nasıl geldiklerinin farkında olmadan Saint-Denis’ye erişmişlerdi.</span></p>
		</div>
	</body>
</html>