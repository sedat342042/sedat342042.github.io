<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-112</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-3-3-4"><span class="numara-alt char-style-override-1">Bir Bebeğin Sahneye Girişi</span></p>
			<p class="tp-1"><span class="Normal char-style-override-1" xml:lang="tr-TR">Kilise meydanında sıra ile başlayan açık hava dükkân ve barakalarının Thénardier’lerin hanına kadar uzandığı unutulmamıştır sanırız. Gece bazı köylülerin kiliseye gidip dönmeleri sebebiyle bu dükkânlar kapatılmamış ve kâğıt fenerlerle aydınlatılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gece Thénardier’ler hanındaki masalardan birinde yer almış olan öğretmen, o sırada bu fenerlerin büyüleyici bir etki oluşturduğundan bahsediyordu. Gökyüzünde yıldızdan eser yoktu. Barakalardan en sonuncusu hanın kapısı karşısına denk geliyordu. Baraka içinde oyuncak satılıyordu. Camdan, çinkodan ve başka maddelerden yapılmış birçok oyuncaklarla, bebeklerle dükkân doldurulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gezgin satıcı ilk sıraya, beyaz peşkirler üzerine aşağı yukarı iki kadem yüksekliğinde pembe krepten elbise giydirilmiş bir bebek koymuştu. Bebeğin, başında yaldızlı iğneleri, uzun saçları ve mineden yapılmış gözleri vardı. Bu güzelim şey bütün gün orada teşhir edilmiş, herkesin dikkat ve hayretini üzerinde toplamıştı. Fakat kasabada bunu çocuğu için alabilecek zengin ve cömert bir ana yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’lerin kızları Eponine ile Azelma, saatlerce bu yapma bebek karşısında durup hayranlıkla onu seyretmişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bile buna yan gözle bakmağa cesaret edebilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kendisinden büyük olan kova elinde bulunduğu halde handan çıkınca, yapma bebeğe yahut kendi deyimiyle “küçük madam”a hayranlıkla bakmaktan kendini alamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallı çocuk! Hayran hayran bakıyor, bakmağa doyamıyordu. Onu bu kadar yakından görememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu seyyar dükkân, kendisine muazzam ve muhteşem bir saray gibi gözüküyordu. Bu bebek, onun için bir bebek değil, bir hayaldi. Servet, mutluluk ve sevinç hepsi bu bebekte toplanmıştı. Fakirlik ve sefaletin soğuk ve karanlık bir köşesine sıkışmış olan bu zavallı yaratık için bu bebek, gayet mutantan ve debdebeli görünüyordu. Ama kendisinin buna sahip olması ne kadar uzaktı! Bu, bir ham hayaldi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, kendisini bu bebekten uzak ve mahrum bırakan girdabın ne kadar derin olduğunu çocukluk dönemine has hüzün verici bir temiz kalplilikle değerlendiriyor ve böyle bir şeye sahip olabilmek için ya kraliçe veya hiç değilse bir prenses olmak gerektiğini kendi kendine itiraf ediyordu. Bebeğin o güzel elbisesine, o yumuşak saçlarına bakarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim bilir ne kadar mutludur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözlerini bu süslü dükkândan bir türlü ayıramıyordu. Bakıyor, baktıkça gözleri kamaşıyor ve kendisini derin bir hayranlık alıp götürüyordu. Dükkânı görmekle cenneti gördüğü zannına kapılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu büyük bebeğin arka tarafına konulmuş küçük bebekler ise ona periler gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dükkân içinde gezinen tacir ise kendisine yüce bir şahıs görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hayranlık içinde her şeyi, hatta o sırada görmesi gereken işi bile unutmuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire, Madam Thénardier’nin sert ve kaba sesi, kendini kaybedercesine dalmış olduğu bu halden onu kopardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hâlâ oradasın öyle mi? Seni cadı seni! Dur orada, şimdi geliyorum. Orada ne yaptığını göreyim bakayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier, bir ara sokağa bakmış ve hayretle dükkânın önünde şaşırıp kalmış olan Cosette’i görmüştü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Cosette derhal kovasını alarak gücü yettiğince koşup dükkânın önünden uzaklaştı.</span></p>
		</div>
	</body>
</html>