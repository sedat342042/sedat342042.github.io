<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-75</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-2-7-11"><span class="numara-alt char-style-override-1">İnkâr Yolu</span></p>
			<p class="tp-1"><span class="Normal char-style-override-1" xml:lang="tr-TR">Muhakemeye son verilmek üzereydi. Mahkeme reisinin verdiği emir üzerine sanık ayağa kalktı. Reis, mutad olduğu üzere şu soruyu sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Savunmanıza eklenecek bir sözünüz var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık, ellerindeki kirli takkeyi buruşturmaktaydı ve bu soruyu işitmemiş gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Reis sorusunu tekrar etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu defa sanık duydu. Söylenilen sözü anladığı görüldü. Uykudan uyanırcasına bir harekette bulundu. Etrafına bakındı. Daha sonra bakışlarını dinleyicilere, jandarmalara, dava vekiline, hâkimlere çevirdi. İri yumruğunu önündeki masaya koyarak tekrar etrafına bakındı. Daha sonra savcıya baktı. Ardından ağzını açarak söze başladı. Bu hareketi, bir yanardağın patlaması gibiydi. Söz söylemekten ziyade sözler ağzından dökülmekteydi. Sözleri tutarlılık ve intizamdan sıyrılmış halde, şiddetli ve aceleci bir tarzdaydı: </span></p>
			<p class="tp-sb"><span class="Normal char-style-override-1" xml:lang="tr-TR">- Demek isterim ki: Paris’te Mösyö Baloup’un yanında araba tamirciliğinde bulunuyordum. Bu, fena ve zor bir sanattır. Kapalı tezgâhlar yerine daima açık yerlerde çalışmak gerekir. Hali vakti iyi olan ustalar, işçilerini sundurma altında çalıştırırlar. Bunun için de geniş yerlere lüzum vardır. Kış mevsiminde ısınmak için kollarımızı saklar dururduk. Ustalarımız, bu şekilde vakit kaybettiğimizden bahs ederek buna bile engel olurlardı. Kaldırımlar arasında ve buz üzerinde oturup da demirle iş yapmak kolay değildir. İnsanı vaktinden evvel kocaltır. Bu işe insan genç girer, ihtiyar çıkar. Kırk yaşında insan çalışamayacak dereceye gelir. Ben elli üç yaşında olduğum halde pek kötü bir dereceye gelmiştim. İşçiler de arkadaşlarına zalimce davranırlar. Genç olmayana “ihtiyar hayvan” diyerek, alay ederler. Günde otuz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kazanabiliyordum. İhtiyarlığımı öne sürerek beni az bir para ile çalıştırmak istiyorlardı. Kızım nehirde çamaşır yıkar, o da bu suretle biraz para kazanırdı. İkimiz de kazancımızı birleştirerek geçinip giderdik. Bununla beraber kızım da zahmet ve meşakkat çekiyordu. Yağmurda, karda, rüzgârlı ve donlu havalarda kısa bir elbiseyle çalışmağa mecbur olur, böyle havalarda yine çamaşır yıkamak icap ederdi. Bazılarının çamaşırları az olduğu için bekleyemezler. Bu gibilerin çamaşırları yıkanmazsa (müşteri olarak) kaybedilir: Çamaşır tahtaları mazbut ve muntazam olmadığı için her tarafından sular akar. İnsanın elbisesi su içinde kalır. Su, her taraftan geçer. Enfants-Rouges çamaşırhanesinde de çalıştı. Orada su, musluklardan akar. Çamaşırlar muslukların önünde yıkanılıp arkadaki havuzda bir daha sudan geçirilir. Burası kapalı olduğu için insan o kadar üşümez, bundan başka orada müthiş bir sıcak su buharı vardır ki, insanın gözlerini mahveder. Akşamın yedisinde eve gelir ve son derece yorgun olduğu için hemen yatağına yatıp uyurdu. Kocası biçareyi döverdi. Nihayet hayatı terk edip kurtuldu. O kadar mutlu değildi. Öldü, pek iyi bir kızdı. Baloya gitmezdi. Gayet sakin ve yumuşak huyluydu. Pek iyi hatırımdadır: Bir Büyük Oruç yortusunda saat sekizde yatmıştı. Bu bir hakikattir. Durumu araştırabilirsiniz. Durumu araştırmaktan bahsediyorum! Ben de ne kadar budalayım ya: Paris bir girdaptır. Champmathieu Baba’yı kim tanır? Buna rağmen size Mösyö Baloup’u gösteriyorum, bundan istediğinizi sorabilirsiniz. Bununla beraber benden ne istediklerini anlamıyorum…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık burada sustu. Hâlâ ayaktaydı. Deminden beri anlattığı şeyleri yüksek ve boğuk bir sesle, öfke ve vahşetle karışık bir saflıkla söylemişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dinleyenler arasında tanıdıklarından birini selamlamak için anlattıklarına yalnız bir kere ara vermişti. Bütün sözleri birer hıçkırık gibi boğazından çıkıyor ve her defasında bir odun yarıcısı gibi tavır ve hareketlerde bulunuyordu. Sözünü bitirdiği zaman, dinleyiciler kahkaha ile güldüler. Herkesin güldüğünü görünce, sebebini anlamadığı halde kendisi de gülmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, müthiş bir şeydi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araştırıcı ve hayırhah olan mahkeme reisi, yüksek sesle hâkimlere hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sanığın şahitlik etmesi için yanında çalışmış olduğunu söylediği arabacı Baloup iflas ederek kaybolmuş ve ne kadar araştırılmışsa da bulunamamıştır. Bu sebeple sanığın bu sözünün bir önemi yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun ardından sanığa söyleyeceği sözü dikkatle dinlemesini ihtar ettikten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sanık! Bulunduğunuz durum, düşünüp taşınmanızı gerektirir. Hakkınızdaki şüpheler ve söylenenler vahim sonuçlar doğuracak derecede ciddidir. Sanık! Sizin menfaatinize olarak, son defa size iki soru soracağım. İyi düşün ve açıkça cevap ver. Evvela: Pierron’un bahçe duvarından aşarak ve elma ağacından bir dal kırarak hırsızlık yaptınız mı yapmadınız mı? İkinci olarak: Tersane zindanından çıkan Jean Valjean siz misiniz? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık, iyi anlayan ve cevap vermeğe hazır ve amade bulunan bir adam gibi başını salladı. Sonra ağzını açtı, reise doğru dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlk olarak…</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Diyerek evvela takkesine, sonra tavana baktı. Ve sustu. Bunun üzerine savcı sert bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sanık, dikkat ediniz. Sorulan şeylere asla cevap vermiyorsunuz. Bu suskunluk ve eblehlik sizi mahkûmiyete götürür. Şüphesiz isminiz Champmathieu değildir. Jean Valjean’dır. İlk olarak annenizin ismi olan Jean Mathieu adı altında saklandınız. Auvergne’ye gittiğiniz zaman Champmathieu adını aldınız. Faverolles’de doğdunuz ve orada bağ budayıcısı idiniz. Pierron’un bahçesinden de duvar atlamak suretiyle elma çalmışsınız. Hâkim efendiler bu şeyleri takdir ederek hükümlerini vereceklerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık yerine oturmuştu. Savcı sözünü bitirince birdenbire ayağa kalkarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz pek kötü bir adamsınız! Söyleyeceğim şey, işte buydu. Aradığım halde bulamıyordum. Ben hiçbir şey çalmadım. Her gün yiyecek ekmeğimi tedarikten âciz bir adamım. Bir şey yiyemediğim günler de var. Ailly’den geliyordum. Bütün kırları, ovaları sarartmış olan bir yağmurun ardından her tarafta sular akıp gitmekte ve kumlar üzerinde, yol kenarlarında küçük bitkiler çıkmakta iken, bu sırada yerde kırık bir elma dalı gördüm. Üzerinde elma vardı. Dalı aldım. Kim bilirdi ki, bu dal, başıma bu kadar musibetler getirecek? Üç aydan beri hapishanede işkencelere maruz bulunuyorum. Size bundan başka daha ne diyeyim? Aleyhime birçok söz söylüyorlar. Ve cevap veriniz diyorlar. İyi bir adam zannettiğim jandarma da dirseğiyle beni dürterek yavaşça “Cevap ver!” diyor. Açıklama yapmaktan âcizim. Ben câhil ve fakir bir adamım. Bunu anlamayışınız bir haksızlıktır. Ben hiçbir şey çalmadım. Yerde duran bir dalı almaktan başka bir şey yapmadım. Bana Jean Valjean ve Jean Mathieu diyorsunuz. Ben bu isimdeki adamları tanımıyorum. Bunlar köylü adamlar olacak. Ben Hopital caddesinde Mösyö Baloup’un yanında çalıştım. İsmim Champmathieu’dür. Nerede doğduğumu söylemeniz doğru değildir. Doğduğum yeri ben bile bilmiyorum. Doğmak için herkesin evi yoktur. Olsaydı elbette iyi olurdu. Zannedersem, babamla annem, yollarda yaşayan adamlardandı. Daha fazlasını bilmiyorum. Çocukluğumda bana “Küçük” derlerken, şimdi “İhtiyar” diyorlar. İşte benim vaftiz isimlerim bunlardır. İstediğinizi seçip alınız. Auvergne’de ve Faverolles’de bulunmuşum. Pek âlâ. Ne olmuş? İnsan buralarda bulununca, mutlaka tersane zindanında da bulunması mı icap eder? Size dedim ki, ben bir şey çalmadım. İsmim de Champmathieu’dür. Mösyö Baloup’un yanında çalıştım. Münasebetsiz sorularınız beni sıkıyor! Niçin herkes böyle bana hücum ediyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı ayakta kalmıştı. Reise hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Reis Efendi! Sanığın muğlak ve fakat ustaca inkârlarına ve kendisini aptal gibi göstermesine karşı gerek sizin ve gerek hâkim efendilerin izinleri olursa, son defa olarak sanığı Polis Müfettişi Javert ve eski mahkûmlardan Brevet, Cochepaille ve Chenildieu ile yüzleştirelim ve Jean Valjean’a olan benzerliğine dair sorgulamayı tekrarlayalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkeme Reisi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Polis Müfettişi Javert, civar kazaların birinde çıkan bir mesele sebebiyle ifadesi alınarak geri dönmüştür. Bu hususta savcı ile sanığın vekili tarafından muvafakat edilmesi üzerine kendisine izin verildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haklısınız. O halde biraz evvel burada vermiş olduğu ifadeye müracaat ederiz. Javert, itibarlı ve dürüst bir memur olup dıştan ulvî görünmeyen görevinin gerçekte oldukça ehemmiyet ve nezaketi vardır. İşte onun zabta geçmiş ifadesi: “Sanığın kendisine isnad olunan herşeyi inkâr etmekte olduğu malumdur. Bunu reddedip çürütecek delillere ve birçok kanıtlara lüzum görmüyorum. Ben kendisini kesin olarak tanıyorum. Bu adamın ismi Champmathieu değildir. Bu eski mahkûmlardan müthiş ve tehlikeli bir adamdır ki, ismi de Jean Valjean’dır. Hapishaneden kendisini olağanüstü bir teessüfle çıkarmışlardır. Cebir ve şiddet uygulayarak işlediği hırsızlık suçu sebebiyle hapishaneye atılmış ve orada on dokuz sene kalmıştır. Hapishaneden beş altı defa firar teşebbüsünde bulunmuştur. Küçük Gervais ve Pierron hırsızlıklarından başka Digne Piskoposu’nun evinden dahi bir takım eşya çalmıştır. Toulon zindanı muhafızının muavini bulunduğum sırada onu sık sık görürdüm. Tekrar ederim ki, kendisini kesinlikle tanıdım.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu açık ve net ifade, dinleyenlerle hâkim heyeti üzerinde şiddetli bir etki oluşturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı, bu vesileyle diğer üç şahidin de yeniden dinlenmesini talep edince, mahkeme reisi mübaşirlerden birine emir verdi, bunun üzerine biraz sonra salonun kapısı açıldı. Mübaşirin, yanında bir jandarma bulunan Brevet’yi getirdiği görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonda derin bir sükûn ve sessizlik hüküm sürmeğe başladı. Sanki içeride kimse yoktu. Dinleyenler teneffüs etmekten bile çekiniyorlardı. Hepsinin de tek bir adammış gibi teneffüs ettiği hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brevet’nin üzerinde siyah bir ceket bulunup altmış yaşlarında bir adamdı. Yüzünde çalışan kişilere mahsus belirtiler, hal ve tavrında ise serseri tavır ve hareketi gözlemleniyordu. Bazen bu iki hal bir adamda toplu olarak bulunur. Son defa işlediği cürüm üzerine hapishanede odacı seçilip tayin edilmişti. Âmirlerinin verdiği malumata göre Brevet, nefsini ıslaha çalışıyormuş. Hapishane rahipleri dinî görevlerini yerine getirmesinden dolayı onun lehinde güzel şahitlikte bulunuyorlardı. Unutulmamalıdır ki, bu olay Restorasyon zamanında geçiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkeme reisi ona hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Brevet! Siz bir hükümlü bulunduğunuz için yemin etmeden dinleneceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brevet, önüne baktı. Mahkeme reisi sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adaletin kanunu her ne kadar gerektiğinde bir insanın nüfuz ve haysiyetini düşürür ve kusurlu hale uğratırsa da Tanrı’nın izniyle yine o insanın insaf ve merhameti, adaletkârca duyguları bâkî kalır. Şu nazik ve önemli dakikada sizin bu duygularınıza müracaat ediyorum. Siz de ümit ederim ki, soracağım şeylere cevap vermeden evvel ölçüp biçerek düşünürsünüz. Nazar-ı dikkate almalısınız ki, düşünmeden ve vicdanınıza başvurmadan vereceğiniz cevap, bir taraftan bir adamı mahvedebilir, diğer taraftan adaleti aydınlatacağı yerde tam aksine karanlığa bürür. Bu sebeple şu dakika, işte öyle nazik ve mühim bir zamandır. Düşününüz. Cevap veriniz: Aldanmışsanız henüz geri dönecek ve yanılgınızı telâfi edecek zamanımız vardır. Hatıralarınızı toplayınız, vicdanınıza müracaat ederek bize bu adamı, bu eski zindan arkadaşınız olan Jean Valjean’ı tanıyıp tanımadığınızı bildiriniz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Brevet, sanığa baktı. Sonra reise dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet reis efendi, ilk defa olarak adamı tanıyan benim. Aldanmıyorum, fikrimde ısrar ediyorum. Bu adam Jean Valjean’dır. 1796’da Toulon zindanına girdi, 1815’de müddeti dolması sebebiyle tahliye edildi. Ben kendisinden bir sene sonra çıktım. Gerçekten şu sırada kendisinde bir bönlük ve eblehlik görülüyorsa da bu, yaşlılığı sebebiyledir sanırım. Hapishanede gayet zeki idi. O zaman böyle bir hali yoktu. Kendisini kesinlikle tanıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yerinize gidip oturunuz. Sanık, siz ayakta durunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan sonra yeşil takkesi, kırmızı hırkasıyla Chenildieu getirildi. Bu adam, müebbeden küreğe mahkûm suçlulardan olup bu mesele münasebetiyle getirtilip hazır edilmişti. Elli yaşlarında, kısa boylu, henüz dinç, buruşuk, sarı ve küstahça tavırları olan sıtmalı bir adamdı. Genel görünüşünden zayıf ve hastalıklı olduğu açıkça görülüyordu. Bakışları gayet kuvvetliydi. Hapishanede arkadaşları tarafından kendisine adının telaffuzu biraz değiştirilerek “Tanrı inkârcısı” lakabı verilmiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkeme reisi biraz evvel Brevet’ye söylemiş olduğu sözleri buna da tekrarladı. Mahkûm oluşu sebebiyle yemin ettirmeksizin dinlenileceği kendisine hatırlatıldığında, başını kaldırarak dinleyicilere baktı. Mahkeme reisi, bu anda hatıralarını zihninde toplamasını ve vicdanına müracaat ederek cevap vermesini hatırlatıyordu ki, o kahkahayla gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl tanımam? Tam beş sene aynı zincire bağlı kaldık. Bana bak arkadaş, bu hatırındadır değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz de yerinize gidiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mübaşir, Chenildieu’yü götürdü. Daha sonra yine mahkûm edilmiş suçlulardan Cochepaille getirildi. Bu da arkadaşı gibi hapishane elbisesi giymişti. Lourdes köylülerinden ve Pirene dağlarının kısmen ayıya benzeyen tiplerinden biriydi. Dağlarda koyun güderken, eşkıyalık yoluna sapmış. Vahşi bir yaradılışta olmasına rağmen sanıktan daha ahmak görünüyordu. Velhasıl Cochepaille, Tanrı’nın vahşi hayvan tabiatında yarattığı, insanlığın tersane suçluları şekline koyduğu bedbahtlardan biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Reis biraz evvel iki mahkûma karşı söylediklerini buna da söyledi. Ve önünde ayakta duran adamı tanıyıp tanımadığını sordu. Suçlu, tereddüt etmeden ve çekinmeksizin cevap verdi: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi tanırım; Jean Valjean’dır. Gayet kuvvetli olduğu için hapishanede “Jean Lö Krik” (Kriko Jean) lakabını almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saflık ve kalp temizliğiyle yerine getirilmiş olan şahitlikler derhal dinleyiciler üzerinde kötü tesirini gösterdi. Sanığa karşı bir mırıltı peyda oldu. Bu mırıltı ve etkilenme, şahitlerin gelip gitmesiyle kuvvet kazanarak yayılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık, şahitlerin beyanlarını her zamanki gibi hayretle dinlemişti. Bu hali, ithamnamede gösterildiği gibi, en başta gelen savunma aracıydı. İlk şahit ifade verdiği sırada sanığın yanındaki jandarmalar kendi kendilerine mırıldanarak: “İşte biri daha!” demişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkinci şahidin ifadesine karşı sanık, sesini biraz yükselterek sanki hoşnutluk duymuşçasına bir tavırla “İyi!”, üçüncü şahidin ifadesine karşı ise “Çok iyi!” diyerek haykırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkeme reisi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sanık! Getirtilen ve dinlenilen bu şahitlerin beyanlarına karşı bir diyeceğiniz var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanık:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok iyi, dedim ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz üzerine dinleyiciler arasında yükselen mırıltı, hâkim heyetine kadar ulaştı. Sanığın mahkûm olacağı muhakkak görünüyordu. Davayı kesinlikle kaybetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada reis mübaşirlere hitaben:</span></p>
			<p class="tp-sb"><span class="Normal char-style-override-1" xml:lang="tr-TR">- Ahaliyi susturunuz. Muhakemeye son veriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda reisin yanında bir hareketlenme oldu. Bir adamın haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Brevet, Chenildieu, Cochepaille, bu tarafa bakınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği işitildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ses o kadar müthiş ve acılı idi ki, bütün salonda bulunanlar etkilenerek âdeta donmuş bir hale geldiler. Dikkat nazarları o anda sesin geldiği yöne çevrildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâkim heyetinin gerisinde ve sırf görevlilere mahsus olan yerde bir adamın o anda ayağa kalkarak hâkim heyeti ile dinleyicilerin bulunduğu kısmı ayıran kapıyı açıp salonun ortasında ayakta durduğu görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkeme reisi, savcı, Mösyö Bamatabois ile yirmi kişi kadar zevat bu adamı derhal tanıdılar. Hepsi birden:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Madeleine!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek haykırdılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda bütün salondakileri bir şaşkınlık ve hayret istila etmişti.</span></p>
		</div>
	</body>
</html>