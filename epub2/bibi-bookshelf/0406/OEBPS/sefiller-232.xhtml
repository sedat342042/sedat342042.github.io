<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-232</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-4-8-3"><span class="numara-alt char-style-override-1">Tesadüfen Bulunan Şey</span></p>
			<p class="tp-1"><span class="Normal char-style-override-1" xml:lang="tr-TR">Marius, henüz Gorbeau viranesinde oturuyordu. Orada kimseye dikkat ettiği yoktu. O tarihte Gorbeau evinde Marius ile Jondrette ailesi oturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, bu aile fertleriyle ilişki kurmamış olduğu halde bir defa odalarının kirasını vermişti. Diğer kiracılardan bazısı başka yerlere taşınmış, bazısı ölmüş, bazısı da kiralarını muntazaman ödeyemedikleri için çıkarılmışlardı.</span></p>
			<p class="tp-sb"><span class="Normal char-style-override-1" xml:lang="tr-TR">Kış mevsiminin bir gününde öğleden sonra güneş biraz yüzünü göstermişti. Şubat’ın ikinci, o eski Chandeleur Günü idi. Bu güneş, haftalardan beri devam eden bir soğuğun ardından geliyordu. Tıpkı Mathieu Laensberg’in zihinlere yerleşmiş beytinde olduğu gibi:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Qu’il luise ou qu’il luiserne,</span></p>
			<p class="tp-sb"><span class="Normal-i char-style-override-1" xml:lang="tr-TR">L’ours rentre dans en sa caverne.</span></p>
			<p class="tp-sb"><span class="Normal char-style-override-1" xml:lang="tr-TR">(Güneş ışıl ışıl parlasa da kararsa da ayı mağarasına geri döner.)</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Güneşin ezelden beri saklandığı yerden çıktığı gibi Marius da kaldığı yerden dışarı çıkıyordu. Akşam olmak üzereydi. Yemek zamanı gelmişti. Oda kapısından çıktığı sırada </span><span class="Normal-i char-style-override-1" xml:lang="tr-TR">Ma’am</span><span class="Normal char-style-override-1" xml:lang="tr-TR"> Bougon şöyle konuşuyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu zamanda ucuz olarak ne var ki?  Her şey pahalı. Yalnız meşakkat ve sıkıntı çok ucuz. Elem ve kederler bedava. İsteyen alsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Saint Jacques sokağına gitmek üzere ağır adımlarla ve başını eğmiş, dalgın bir halde yürümekteydi. Birden kendisine hafif bir omuz vurulduğunu hissederek başını çevirip baktı. Pejmürde kıyafetli iki genç kız gördü. Bunlardan biri ince uzun, diğeri ise ondan biraz kısa olup ikisi de soluyarak hızla ilerlemekte ve birisi tarafından takip ediliyorlarmış gibi âdeta korku ve telaşla kaçmaktaydılar. Marius’un yanından geçerken görmemişler ve ona hafifçe çarpmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, akşamın karanlığında bu kızların zayıf ve solgun simalarını, çeki düzenden mahrum başlarını, dağınık saçlarını, kirli başlıklarını, yamalı ve yırtık elbiselerini, çıplak ayaklarını fark edebilmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızlar hem yürüyorlar, hem de konuşuyorlardı. Uzun boylusu diğerine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aynasızlar geldi. Âdeta kıskaç içinde kaldım. Enseleyeceklerdi nerdeyse!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğeri cevap veriyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben onları gördüm. Hemen kaçtım. Yandan yandan kırdım kirişi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızlar, Paris serserilerine mahsus olan argo ile konuşuyorlardı. Bu yüzden Marius zorlukla kızların jandarmalar veya asayiş görevlileri tarafından yakalanacakları sırada ellerinden kaçıp kurtulmuş olduklarını anladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızlar Marius’un arkasındaki caddenin ağaçları arasına girdiler. Bir müddet karanlıkta birer beyaz hayal gibi göründükten sonra kayboldular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bir müddet durup onlara baktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yoluna devam etmek üzere yürümeğe başladığı sırada yerde ve ayaklarının dibinde siyahımtırak küçük bir paket gözüne ilişti. Eğilerek paketi aldı. Paket, içinde bir takım evraklar bulunan bir zarfa benziyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu paketi mutlaka bu kötü bahtlılar düşürmüş olmalıdırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye düşündü. Kızlara seslenmek ve düşürmüş oldukları paketi teslim etmek istemişse de kızlar çoktan uzaklaşmış, gözden kaybolmuş olduklarından bu emeline erişemedi. Paketi cebine koyduktan sonra yemek yemeğe gitti. Yolda Mouffetard sokağı civarında bir çocuk tabutu gördü. Üç sandalye üzerine konulmuş ve üzeri siyah bir çuha ile örtülmüş ve yakınına konulmuş bir şamdanla aydınlatılmaktaydı. Biraz evvel karanlıkta görmüş olduğu iki kızı hatırladı.  Kendi kendisine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zavallı anneler! Çocuklarının öldüğünü görmekten daha beter bir şey varsa o da onların kötü yola düştüklerini görmektir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzüntü ve acısını değiştiren bu hayaller zihninden silinip gitti. Her zamanki gibi düşünmeğe başladı. Ne düşünüyordu? Tabii ki, temiz ve açık havada Luxemburg gibi gönül okşayan hoş bir bahçenin ağaçları arasında devam etmiş olan altı aylık aşkını ve mutluluğunu düşünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayatım karanlık ve acı verici olmağa başladı. Önümde daima genç kızlar görünüyor. Ama neye yarar? Evvelce her biri birer melek gibi olan bu kızlar şimdi birer cadı gibi görünüyor!</span></p>
		</div>
	</body>
</html>