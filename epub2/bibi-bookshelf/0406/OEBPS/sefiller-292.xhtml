<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-292</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-7-3"><span class="numara-alt char-style-override-1">Ağlayan Argo, Gülen Argo</span></p>
			<p class="tp-1"><span class="Normal char-style-override-1" xml:lang="tr-TR">Okuyucularımızın anlamış oldukları gibi, argo, dört yüz sene evvelki argo ile bugünkü argo, bütün kelimelerine kâh üzücü bir tavır ve kâh korkutucu bir tarz veren bir vaziyettedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onda Court de Miracles’ın ihtiyar dilencilerinin vahşiyane hüznü hissedilirdi. Argonun aldığı muhtelif şekillerde, hatta şiirinde, hatta istihzasında, hatta tehdidinde bir yorgunluk ve mecalsizlik manzarası vardı. Zamanımızda bilinen ve zaptedilmiş olan bazı beyitler ve şiirlere dikkat edersek insanı ağlatacak derecede hazin buluruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tenbel kendini “biçare tenbel” diye adlandırır, daima gizlenen tavşana, kaçan fareye, uçan kuşa benzetir. Bir şey ister ve sorarsa bu istek ve sorusu bir ah çekmekten ibarettir. İşte bu ahlardan, iniltilerden biri bize kadar ulaşmıştır.</span></p>
			<p class="tp-sb"><span class="Normal char-style-override-1" xml:lang="tr-TR">Onda nazmeden diyor ki:</span></p>
			<p class="tp-sb"><span class="Normal-i char-style-override-1" xml:lang="tr-TR">“İnsanların babası ve yaratıcı olan Tanrı </span><span class="Normal char-style-override-1" xml:lang="tr-TR">(Hıristiyan inancına göre Tanrı-Baba) </span><span class="Normal-i char-style-override-1" xml:lang="tr-TR">anlamam ki nasıl evlatlarına ve kullarına işkence edebilir, kendisi acı duymadan nasıl onların ah ve figanlarını işitir?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefil, düşünmeğe vakti müsait olduğu her zamanda, kendisini kanuna karşı küçültür, insan toplumu karşısında zayıf sayar. Yüzükoyun yere yatarak yalvarır, istirham eder, yüzünü merhamet tarafına çevirir. Onun kendini kabahatli ve kusurlu gördüğünü herkes hisseder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son yüzyılın ortalarına doğru bir değişiklik oldu. Hapishane şarkıları, hırsız manzumeleri şiddetli bir tarz ve tavır aldı. Şikâyet edici ve hazin olmaktan çıkarak müthiş ve korkunç oldu. On sekizinci asrın bütün kürek ve mahpus şarkılarında şeytanca bir zevk ve neşe, bilmece gibi bir tehditkâr vaziyet mevcuttur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On sekizinci asırda bu halk sınıfının eskiden beri nitelenegeldikleri üzücü ve hüzünlü vaziyet birdenbire dağılıyor. Onlar ağlarken gülmeğe başlıyor. Tanrıyla, şeytanla, kanunla, hükûmetle istihza ediyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">XV. Louis’ye “Pantin Markisi” adını veriyor, artık o muhitte hüzün ve keder yerine sevinç başgösterir. Artık ayrılığın azabı hatırlarından çıkıyor, kendilerinin suçlu olduklarını hatırlarına getirmez oluyorlar. Bunun sebepleri malum değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Galiba hırsızlık ve yağmacılığın daha yüksek tabakalara kadar işlemiş olmasıyla eski çirkinliğini kaybetmesi, bu ahlak fesadı sahiplerine cesaret vermiştir. Ahlak bozukluğunun yaygın hale gelmesi bunları serbest ve cesur kılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz burada durup düşünelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan dolayı kimi itham edeceğiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">On sekizinci asrı mı? Yahut o asrın felsefesini mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tabii ki hayır! Çünkü on sekizinci asrın işi sağlam ve doğrudur. Başlarında Diderot olduğu halde Ansiklopediciler, Turgot başta olmak üzere Fizyokratlar, Voltaire’cileri olan filozoflar, Rousseau’nun teşkil ettiği teorisyenler; dört mukaddes ve muazzez parti idiler. İnsanlık, hakikatin ışığına doğru bu kadar hızlı ve geniş çapta yakınlaşmasını onlara borçludur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar ilerleme ve gelişmenin dört esas noktasına doğru insanları sürükleyen kuvvetlerdir. Diderot iyiye, Turgot faydalıya, Voltaire hakikate, Rousseau doğruya yöneltmiştir. Fakat bunların yanı başında, filozofların altında bir takım safsatacılar vardı; bunlar faydalı ve makbul bitkiler arasında gelişmekte olan zehirli otlar, bir güzel ormanda biten baldıranlar gibi yetiştiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cellat, adliye dairesinin önünde insanlığı kurtarmağa çalışan kararlı ve gayretli kişilerin eserlerini ateşlere yaktığı sırada, esirlikleri sürdürmeyi kendi zorbaca arzularına bir şart sayan kralın kışkırtıp rağbetlendirmesiyle, bugün isimleri bile unutulmuş bir takım kalem sahipleri intizamdan ve namustan yoksun, dilleri hakka ve hakikate kapalı birçok eserler yazıp yayınlıyorlar ve bu kitapları da sefiller büyük bir istekle okuyorlardı. Bu yayınların bazıları, prenslerin himayesinde Fransa’yı doldurmuştu. Hatta bugün bile bazı kitaplıklarda nüshaları bulunuyor. Bu mühim ve etkili olan koruma keyfiyeti dışarıdan bilinmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoğunlukla bir işteki tehlikeyi, onun bilinmemesi ve muğlak olması artırır, gizli saklı görülen işlerde daima tehlike vardır. O zaman, toplumun altına en büyük girdabı kazan yazarlardan en mühimi ve en tehlikelisi Bretonlu Restif’tir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ahlak bozukluğu keyfiyeti Almanya’da her yerden fazla hasara yol açmış ve zarara sebep olmuştur. Almanya’da bir müddet -Schiller’in </span><span class="Normal-i char-style-override-1" xml:lang="tr-TR">Haydutlar</span><span class="Normal char-style-override-1" xml:lang="tr-TR"> adlı meşhur romanında kısaca bildirdiği üzere- hırsızlık ve yağma, tasarruf hakkına ve çalışıp çabalamaya karşı alenen mücadelede bulunmuş ve üstün gelmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dışarıdan doğru ve isabetli gibi görünen, hakikatte yanlış ve abes olan bir takım fikirler ve değerlendirmeler bir kaide ve usul şekline girerek, gayretli fakat fakir halk arasına nüfuz edip, gittikçe dal budak salarak haksızlığı hak, yolsuzluğu doğruluk, tecavüzü yetki derecesine çıkarınca; herkes kendi fikir ve arzusuna bir dereceye kadar uygun gördüğü her şeyi uygulamakta kendisini haklı bulunca, o memlekette asayiş, güvenlik ve ahlak duygusu kalmaz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Zahmet ve eziyet hiddeti doğurur, yukarı tabakalar körleşip etrafını görmez olduğu sırada, alt tabakalar gözlerini açarak ahlaksızlık penceresinden toplumu incelemeğe başlar. Kin ve nefret tarafından inceleme konusu olmak! Ne derece ürkütücü ve dehşet vericidir! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ondandır ki, -eğer zaman bahtsız ve talihsizse- bundan önce </span><span class="Normal-i char-style-override-1" xml:lang="tr-TR">“Jacquerie”</span><span class="Normal char-style-override-1" xml:lang="tr-TR"> adını verdikleri müthiş isyanlar ortaya çıkar ve kıyametler kopar. Bu kıyamların yanında sırf siyasi hareketler ve ihtilaller çocuk oyuncağı gibidir. Bunlar, zulme uğrayanın zalime, mağdurun gaddara, halkın despota karşı isyanı ve saldırısı değil fenalığın iyiliğe, sefaletin mutluluğa, zaruretin refaha karşı isyanı ve saldırısıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal ortaya çıktığında her şey yıkılır, bu bela selinin karşısında hiçbir şey duramaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu isyanlar yerin müthiş sarsıntıları gibi, halkın meydana getirdiği zelzelelerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On sekizinci yüzyılın sonunda Avrupa için belki pek kesin olan bu tehlikeyi Fransa İhtilali; bu büyük istikamet ve namus eylemi gelip ortadan kaldırdı. Silahlı savaşın sembolü, insanlığın despotluğa karşı ayaklanması ve saldırması olan Fransa İhtilali birdenbire ayağa kalkarak seri hareketiyle fenalık kapısını kapayıp iyilik kapısını açtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilal muamma halinde olan meseleyi halletti. Hakikati ilan ederek fenalığı kovdu. Dünyayı istila etmiş olan bozucu havayı ortadan kaldırarak çağı sıhhat ve selamete uygun bir hale getirdi. Milletin başına şan ve şeref tacı giydirdi. Sanki insanlığı, ona başka bir ruh aşılayarak, hakikat ve doğruluk ruhunu üfleyerek yeniden yarattı, canlandırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On sekizinci yüzyılın bu önemli hizmetinden on dokuzuncu yüzyıl istifade ediyor. Bu gün, biraz evvel bildirdiğimiz felaket ve tehlikenin olması imkânsızdır. Onu “Mümkündür, görüyorum” diyen kördür! Ondan korkan, olmasına ihtimal veren, budala ve ahmaktır! İhtilal “Jacquerie” türünden ayaklanmaları önleyici bir aşıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilal sayesindedir ki, toplumsal şartlar değişmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derebeyliği, kraliyet hastalıkları artık bizim kanımızda kalmamıştır. Meşrutiyet idaremizde ortaçağın zulümleri ve halleri yoktur. Artık biz ayaklarımız altından büyük ve korkunç gürültüler işittiren, medeniyetin yüzeyinde yer yer irtifalar, tepecikler oluşturan, zemini birdenbire çökertip mağaraların, yer altının açılmasını, oralardan müthiş başların, korkunç insanların çıktığını gösteren o müthiş iç hareketler devrelerinde değiliz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilalin maksadı ahlakî bir maksattır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanın hakları anlaşılır, onu herkes tanır ve açıklık kazanırsa görev hissi uyanır, halkta selamete yolaçan bu duygu açıkça rağbet bulur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkesin kanunu hürriyetidir; Robespierre’in mükemmel tarifinde olduğu gibi, başkasının hürriyetinin başladığı yerde sona eren bir hürriyetle hürdür. 1789’dan beri bütün millet ulviyete yükselmiş, bir tek şahıs haline gelmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir fakir yoktur ki, -kendi hakkına malik olduğundan- bir iffet ve doğruluk ışığı taşımasın. Açlıktan ölenler kendilerinde Fransa’nın şerefini, haysiyetini hisseder, onu muhafazaya kendini vazifeli görür. Vatan evladının kişisel haysiyetlerini tanıyıp koruyuşu, içten bir zırhtır. Hür olan düşünür, tefekkür eder; seçip vekil tayin eden, bizzat hükümranlığı uygular. İnsanların ifsat edilememesi bundandır. Bundandır ki, fena olan hırs ve tamah iş göremez, kandırılmağa karşı gözlerin cesur bir tarzda çevrilmesi bundan kaynaklanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilalin şifalı etkisi, kurtarıcı eylemi o derecededir ki, bir kurtuluş gününde, bir 14 Temmuz’da, bir 10 Ağustos’ta halktan insanlar yoktur. Aydınlanıp büyümeğe başlayan halkın ilk çığlığı: “Hırsızları öldürelim, hırsızlığı kaldıralım!” olur. İlerleme, namuslu bir adımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1848’de Tuilleries sarayının hazineler değer eşyasını içine alan arabalar kimin tarafından muhafaza edildi? Saint-Antoine mahallesinin paçavracıları tarafından değil mi? Hazinenin önünde yırtık elbiseliler nöbet beklediler. Fazilet ve iffet bu parça parça libaslıları şaşaalı ve parlak kıldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O yük arabalarında, açık denilecek derecede kuvvetsiz sandıklarda, hatta bazıları bütün bütün açık sandıklarda yüzlerce göz kamaştıran mahfazalar arasında en azından otuz milyon değerinde olan murassa Fransa tâcı bulunuyordu. Onlar, o yalınayak gezen fakir halk bu tacı muhafaza ettiler, beklediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde “Jacquerie” türünden müthiş ayaklanmalar, tecavüzler artık kalmadı. Bundan böyle de mümkün değil olamaz; bu, son gayretini gösterdikten sonra bütün bütün kuvvetten düşen, artık politikada kullanılamayan bir eski korku haline geldi. Kırmızı devin büyük yayı, onu harekete getiren büyük kuvvet kırılmıştır. Onu şimdi herkes bilir. Korkuluk artık korkutmaz, kuşlar bostan korkuluğuna alıştılar. Serçeler onun üstüne konar, tarlakuşları etrafında toplaşır onunla alay ederler.</span></p>
		</div>
	</body>
</html>