<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-374</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-6-2-3"><span class="numara-alt char-style-override-1">Bruneseau</span></p>
			<p class="tp-1"><span class="Normal char-style-override-1" xml:lang="tr-TR">Orta çağda Paris’in lağımı, garip haller taşıyan bir menkıbe teşkil ederdi. On altıncı asırda II. Henri bunların içini derinlemesine araştırmaya çalıştıysa da başarılı olamadı. Mercier’nin teyid edilmiş rivayetine bakılırsa yüz sene önce lağım kendi kendine terk edilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çekişmelere, kararsızlıklara, tereddütlere terk edilen eski Paris böyleydi. Uzun müddet hayvan sıfatıyla nitelenebilecek derecedeydi. Daha sonra 89 İhtilali aklın şehirlere ne şekilde ve nereden geldiğini göstermiştir. Fakat eski zamanda bu şehrin, bu başkentin aklı pek azdı. Ne manen ne de maddeten işlerine vakıftı. Hatta suiistimallere nazaran süprüntülerini de temizlemeyi bilmiyordu. Her şeyi bir engel, bir problem oluşturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu cümleden olarak lağım, izlenecek her yola yegâne engeldi. Şehir ahalisi arasında uyuşma mümkün olamadığı gibi yollarda istikametin belirlenebilmesinin sağlanması da mümkün değildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">En yüksek seviyede akıl ve idrake sığmaz… En alçak seviyede ise içinden çıkılmaz bir hal!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dillerin hercümerci altında mağaraların hercümerciydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkesin gözünden düşmüş olan Nil nehri gibi, Paris lağımları da bazen taşkın yapıyordu. Tiksindirici bir hal! Lağımların taşkını gerçekten oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Medeniyetin bu midesi bazen kötü hazma duçar oluyordu. Lağımlar şehrin boğazına kadar geri tepiyor ve bu suretle Paris çirkefin tadını tadıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımın vicdan sızılarıyla benzerliği iyiydi. Bu benzerlik ihtarları oluşturuyordu. Fakat bu ihtarlar hoş karşılanmazdı. Şehir, çirkefinin bu kadar cüretkâr olmasından dolayı öfkeleniyor ve atıkların tekrar meydana çıkmasını asla kabul etmiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyleyse atıkları daha iyi süpürünüz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">1802 senesi lağım taşkını bugün seksenlik Parisliler için bir hatıradır. Çirkef, XIV. Louis’nin bulunduğu Victoires meydanında dört tarafa dağıldı. Champs-Elysees’nin iki lağımından Saint-Honore sokağına; Saint-Florentin lağımından bu isimdeki sokağa, Sonnerie lağımından Pierre-a-Pois-son sokağına, Chemin-Vert lağımından Popincourt sokağına, de Lappe sokağı lağımından Roquette sokağına girdi. Champs-Elysees sokağının kenarlarını otuz beş santimetre yüksekliğinde kapladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güney tarafında görevini aksi istikamette yerine getirerek Seine nehrinin mansabı vasıtasıyla Mazarine, l’Echaude ve Marais sokaklarına girdi. Burada yüz dokuz metre mesafede on yedinci asrın şairi meşhur Racine’in oturduğu evin tam birkaç adım mesafesinde durdu. Derinlik olarak en yüksek sınırı Saint-Pierre sokağındaydı. Orada lağım ağzı üç kadem (yaklaşık bir metre) yüksekliğine erişmişti. En fazla uzunluğa dahi Saint-Sabin sokağında ulaşmıştı. Bu sokakta iki yüz otuz sekiz metrelik bir uzunluk üzerinde yayılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu asrın başlarında Paris lağımları el’an esrarengiz bir yer durumundaydı. Çamur, çirkef hiçbir zaman iyilikle ünlü olmaz. Fakat burada lağımın şöhreti insanda korku ve dehşet uyandıracak bir dereceye varmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris, kendi altında müthiş bir mağara bulunduğunu aşağı yukarı bilirdi. Behemoth’a banyoluk vazifesi yaptırılacağı rivayet olunan Thebes şehrinin inini oluşturan ve on beş kadem uzunluğunda kırkayakları olan mağarasından bahsedildiği gibi, Paris’in lağımlarından da bahsediliyordu. Lağımcıların kalın çizmeleri bilinen noktalardan ileriye gidemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sainte-Foix ile Marki de Crequi’nin üzerlerine çıkıp birbirlerine kardeşliklerini arz ettikleri çamur ve süprüntü arabalarının sadece lağımlara döküldüğü zaman, henüz pek yakındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımların temizliğine gelince: Bu görevi yağmurlara terk etmişlerdi. Fakat yağmurlar da temizlemekten ziyade lağımın akmasına engel oluyorlardı. Roma kendi lağımına hiç olmazsa biraz şiir ve biraz da hayal bırakıp “Gemoniae” adını verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris kendi lağımını hor görür ve ona “Kokuşmuş Delik” der.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nefret ve dehşet açısından ilimle mezhep ittifak etmişti. Kokuşmuş delik, genel sağlığın da tarihî hikâyelerin de nefret ettiği bir şeydi. Şişman Rahip hikâyesi Mouf-fetard lağımının kokulu kubbesi altından çıkmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marmouset’lerin naaşları Barillerie lağımına atılmıştı. Hâkim Fagon 1685 senesinde çıkan karahummanın ortaya çıkış sebebini Saint-Louis sokağında Gallant Messenger idarehanesi karşısında 1833 senesine kadar açık kalan Marais lağımının deliğine yüklemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mor-tellerie sokağı lağım deliği, yaydığı vebalarıyla meşhurdu. Bunun sivri bir demir ızgarası olup bu müthiş sokakta insanlar üzerine cehennem üfürükleri yayan ejderha ağzına benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaygın fikirler dahi Paris’in bu karanlık lağımını iğrenç bir takım hayaletlerle karıştırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımın derinliği emsalsizdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağım bir girdaptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hastalıklı yerleri dolaşmak fikri subayların aklına bile gelmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu meçhul yeri keşfe, bu karanlık içinde tahkikat yapmağa, bu korkulu girdabın keşfine teşebbüs etmeğe kim cesaret edebilirdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle bir mahal ki korkunç ve müthiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bunu keşfedecek biri de çıkarak Paris lağımlarının Christopher Co-lumbus’u oldu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">1805 senesinde İmparator’un (Napoleon’un) Paris’e geldiği ve nadir göründüğü günlerden birinde Decres veya Cretet adı verilen Dâhiliye Bakanı sabahleyin gelip Napoleon’u gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük Cumhuriyetin, büyük İmparatorluğun o olağanüstü askerlerin kılıç sedaları Carrousel meydanında işitiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon’un kapısı önünde kahramanlar toplanmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rhine, Escaut, Adige ve Nil havalisinde bulunmuş olan kahramanlar Joubert, Desaix, Marceau, Hoche ve Kleber’in arkadaşları; Fleurus baloncuları, Mayence “grenadier”leri, Cenova köprücüleri, piramitlerin gördüğü Husarlar (süvariler), Junot’nun güllesiyle yaralanmış topçuları, Zuyderzee limanında demir atmış olan donanmayı hücumla ele geçiren zırhlı süvarileri vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan bazıları Bonaparte’ı Lodi köprüsü üzerinde takip ediyorlardı. Bazıları da Murat’a Mantua istihkâmında katılmışlardı. Diğerleri Montebello çukur yoluna Lanne’den evvel gelmişlerdi. Tuile-ries sarayında takım veya bölük halinde bütün ordu mevcuttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar istirahat halinde bulunan, uyuyan Napoleon’u muhafaza etmekteydiler. Bu öyle parlak bir devirdi ki, büyük ordunun önünde Austerlitz ve arkasında Marengo zaferleri bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dâhiliye Bakanı Napoleon’a hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Devletlüm! Dün İmparatorluğunuzun en cesur adamını gördüm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İmparator birdenbire başını çevirerek karşılık verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu adam kimdir ve ne yaptı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Devletlüm! Bir şey yapmak istiyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne gibi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Paris lağımlarını ziyaret etmek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam mevcuttu. İsmi de Bruneseau idi.</span></p>
		</div>
	</body>
</html>