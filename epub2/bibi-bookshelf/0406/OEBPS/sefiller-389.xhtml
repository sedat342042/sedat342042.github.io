<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-389</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-6-3-16"><span class="numara-alt char-style-override-1">‘Mutlaklık’ta Sarsıntı</span></p>
			<p class="tp-1"><span class="Normal char-style-override-1" xml:lang="tr-TR">L’Homme Arme sokağına varıncaya kadar her ikisi de ağızlarını açmadılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ne istiyordu? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Başlamış olduğu işi bitirmek, Cosette’e durumu bildirerek Marius’un bulunduğu yeri ona haber vermek; belki de faydası dokunacak başka bir bilgi vermek, mümkün olduğu takdirde bazı olağanüstü tedbirler almak istiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisiyle, kendi şahsıyla ilgili olan durumlara gelince, herşey bitmiş gitmişti; Javert onu yakalamış bulunuyor; kendisi de ona karşı koymuyordu. Bir başkası onun bulunduğu hal ve konumda bulunsaydı, Thénardier’nin vermiş olduğu ipe ve gireceği ilk hapishanenin demir parmaklıklarına, belirsiz bir surette olsun, kafasını takardı. Fakat Piskopos’un kendisine karşı yapmış olduğu hareketten ve vermiş olduğu nasihat tarihinden beri Jean Valjean’da her türlü saldırıda ve teşebbüste -kendi zatına karşı bile olsa; bu sözümüzde ısrar ederiz- derin bir ilgisizlik, bir tereddüt hissi vardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilinmezliğe karşı esrarengiz bir zorunlu hareket teşkil eden intihar -ki bir dereceye kadar ruhun ölümünü de içine alabilir- Jean Valjean için mümkün olabilecek şeylerden değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Homme Arme sokağının girişinde araba durdu. Çünkü bu sokak, araba geçemeyecek kadar dardı. Javert ve Jean Valjean indiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabacı alçak günüllüce bir hareketle arabasının Utrecht kadifesinden yapılmış oturaklarının maktülün kanı ve kaatilin çamuruyla lekelenmiş olduğunu Müfettiş Efendi’ye arz etti ve bundan dolayı bir tazminatı hak etmiş olduğunu ilave ederek cebinden defterini çıkarıp durumun kayda geçirilmesini istirham etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert arabacının uzattığı defteri geri çevirerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gittiğin yol ve beklediğin saatler için kaç para istersin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yedi saat ve bir çeyrek. Bundan başka kadifem de yepyeniydi. Seksen frank, Müfettiş Efendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert cebinden dört Napoleon çıkarıp verdi ve arabacıyı savdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Javert’in kendisini oraya en yakın bulunan Blancs-Manteaux veyahut Archives karakollarından birine yaya olarak götüreceğini düşündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokağa girdiler. Sokak her zamanki gibi ıssız, kimsesizdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert Jean Valjean’ı takip ediyordu. Yedi numaralı eve geldiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kapıyı çaldı. Kapı açıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekiyi, yukarıya çıkınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Garip bir ifade ile bu söyleyiş tarzı için kendini zorluyormuş ve çaba sarf ediyormuş gibi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi burada beklerim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünü ilave etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Javert’e baktı. Böyle bir hareket Javert’in alışkanlıklarından biri değildi. Javert’te Jean Valjean’a karşı, bir fareye kendi pençesine düşünce hürriyetini bağışlayan kedinin güven ve itimadına benzer mağrurane bir itimat vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ise, geçirmekte olduğu hayat tarzına son vermek üzere kendisini teslim etmeğe karar vermiş olduğundan, Javert’in bu güven ve itimadından dolayı şaşırmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıyı itti. Yatmış ve kapı kordonunu yatağından kalkmayarak çekmiş olan kapıcıya “Benim!” diye bağırarak merdivenden çıkmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci kata varınca durdu. Her elem ve ızdırabın durak noktaları vardır. Merdiven sahanlığında aşağıdan yukarıya kaldırılmak suretiyle açılan bir pencere vardı. Bu pencere açıktı. Eski evlerin ekserisinde olduğu gibi merdiven sokaktan hava alır ve sokağa bakardı. Tam karşı tarafta bulunan bir fenerin ışıkları basamakları aydınlatıyordu. Ki bu da aydınlanma açısından bir nevi tasarruf oluşturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gerek nefes almak için, gerekse gayrı-ihtiyarî bir hareket sonucu olarak başını pencereden dışarıya çıkardı. Sokağa doğru eğildi. Sokak kısa olduğundan fener onu baştanbaşa aydınlatıyordu. Jean Valjean’ın gözleri şaşkınlık ve hayretle parladı. Sokakta kimse yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert gitmişti!</span></p>
		</div>
	</body>
</html>