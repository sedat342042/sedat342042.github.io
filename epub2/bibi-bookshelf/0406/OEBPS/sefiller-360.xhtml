<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-360</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-14-</span></p>
			<p class="numara-alt" id="toc_marker-6-1-21"><span class="numara-alt char-style-override-1">Enjolras’nın Sevgilisinin İsmi</span></p>
			<p class="tp-1"><span class="Normal char-style-override-1" xml:lang="tr-TR">Enjolras’nın yanında bir taş üzerinde oturan Courfeyrac topa karşı başladığı hakarete devam etmekteydi. Misket ve mitralyöz denilen mermilerin karanlık bulutu geçtikçe daima alaylı nağmelerle karşılıyordu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yazık! Gürültün boşa gidiyor; gök gürültüsü değil, adi öksürük sesi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Etrafında bulunanlar bu sözlere gülüyorlardı. Tehlikenin artmasıyla neşe ve keyifleri de o nispetle artan Courfeyrac ile Bossuet Madam Scarron</span><span class="dipnot"><a class="footnote-link" href="#footnote-233-152" id="footnote-233-152-backlink">152</a></span><span class="Normal char-style-override-1" xml:lang="tr-TR"> gibi gıda yerine eğlenceyi koyuyorlar ve mademki cam-ı şarap yoktu, bunun yerine cam-ı meserreti dolduruyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Enjolras’ya hayret ediyorum. Sebat ve metanetine hayran oluyorum. Yalnız yaşıyor. Belki de bu hal kendisini biraz kederlendiriyor. Enjolras kendisini bekârlığa bağlayan azametten şikâyet ediyor. Bizim ise az çok metreslerimiz vardır ki, bizi mecnun yani cesur kılmaktadır. İnsan kaplan gibi âşık olunca arslan gibi savaşır. Bu da bizim güzel işçi kızlarımızın bize karşı bir intikamlarıdır. Âşık Roland, maşukası Angelique’in öfkesi için kendini öldürtür. Bütün kahramanlıklarımızın kaynağı kadınlarımızdır. Kadınsız bir adam, tetiksiz bir tüfektir. İnsanı tahrik eden kadındır. Pek iyi, ama Enjolras böyle bir mahlûktan mahrum. Âşık değildir. Ama cüretkâr ve cesur olmanın çaresini de bulmuştur. Buz gibi soğuk ve ateş kadar cüretkâr olmak şimdiye kadar görülmemiş bir şeydir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras bu sözleri işitmemiş gibi görünüyordu. Fakat yanında biri bulunsaydı yarım ağızla “</span><span class="Normal-i char-style-override-1" xml:lang="tr-TR">Patria</span><span class="Normal char-style-override-1" xml:lang="tr-TR">(=Vatan)” adını andığını işitirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet güldüğü sırada Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yeni bir şey daha geldi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ve mahkeme kapıları önünde bağıran hademelere mahsus bir seda ile:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmim sekiz santimetrelik bir top!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten sahneye yeni bir şey gelmişti. Bu da ikinci bir ateşli- ağız’dı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Topçular süratle manevra yaparak bu ikinci topa birincisinin yanında vaziyet aldırdılar. Bundan bir dereceye kadar sonuç elde edilebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra iki top barikatı cepheden döğmeğe başladı. Piyadeler de top ateşine yardım ediyorlardı. Biraz ötede başka bir top ateşi işitiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Chanvrerie sokağında iki top bu sokaktaki barikata ateş saçarken biri Saint Denis, diğeri Aubry-le-Boucher sokaklarına konmuş diğer iki top da Saint Merry barikatını delik deşik ediyordu. Dört top zalimcesine birbirine akislerini gönderiyorlardı. Savaşın bu karanlık ve müthiş köpeklerini sanki birbirlerine havlayarak cevap veriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Chanvrerie sokağındaki barikatı döğmekte olan toplardan biri misket, diğeri gülle atıyordu. Gülle atan topun nişanı biraz yükselmiş ve atışı gülleyi barikatın en yüksek açısına isabet ettirecek şekilde ayarlanmıştı. Bu şekilde gülle bu açıya çarparak kaldırımları parçalıyor ve parçaları misket ateşi gibi isyancıların üzerine geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Atışın bu tarzından maksat, savaşanları barikatın tepesinden kaçırtmak ve dâhilde toplanmağa mecbur bırakmaktan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, saldırının olacağını ihbar ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşçılar güllenin etkisiyle barikatın üzerinden ve misket ateşinden püskürtülünce hücum kolları isyancıların ateşine hedef olamayacaklar, belki de onların gözlerine bile görünmeden sokağa girip, bir gece evvel olduğu gibi birdenbire barikatın üzerine çıkacaklar ve bir hamlede onu ele geçireceklerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu topların verdiği rahatsızlığı mutlaka def etmeliyiz. Bu hale karşı bir çare bulmalıyız. Bizi ezecek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ateş! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes hazırdı. Bir zamandan beri suskun ve sakin kalan barikat delicesine ateşe başladı. Yedi sekiz ateş öfke ve sevinçle birbiri ardınca sürdü. Sokak, bakışların göremeyeceği derecede dumanla doldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra alevlerle çizilen bu duman arasında topçu neferlerinin üçte birinin top tekerlekleri üzerinde yattıkları görüldü. Ayakta kalanlar topların hizmetine sükût ve hayretle devam ediyorlardıysa da ateş hafiflemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet Enjolras’ya</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu iyi başarı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras başını sallayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu başarı bir çeyrek devam ederse barikatta bir fişek bile kalmaz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Durumun seyrine bakarak Gavroche bu sözleri işitmişti.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-152-backlink" id="footnote-233-152">152</a><span class="Normal char-style-override-1" xml:lang="tr-TR">	Madam Scarron Paris’te doğup hiciv şiirleri yazmakla sivrilmiş Scarron’un karısıydı. Zavallı şair bütün ömrünü romantizmle geçirmiş, sonunda elem ve kederler içinde ölmüştür. Madam Scarron aslen Madam de </span><span class="Normal-i char-style-override-1" xml:lang="tr-TR">Maintenon</span><span class="Normal char-style-override-1" xml:lang="tr-TR"> olup kocasının vefatında XIII. Louis’nin metresi olmuştur.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>