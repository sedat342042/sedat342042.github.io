<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-156</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-3-7-8"><span class="numara-alt char-style-override-1">Kınamada ve Suçlamada İhtiyatlılık</span></p>
			<p class="tp-1"><span class="Normal char-style-override-1" xml:lang="tr-TR">Tarihle felsefenin daimî bir takım görevleri vardır ki, aynı zamanda sıradan görevlerden sayılır. Caiphas piskopos, Dracon hâkim, Trimalcion kanun koyucu ve Tiberius imparator oldukça, bunların aleyhinde söz söylemek pek net, pek doğru bir düşüncedir ve kesinlikle şüpheye, tereddüde yol açmaz. Bununla beraber insanın kendi kendisine yaşamak hakkı, fiil ve hareketlerindeki serbestliği de desteklenmelidir. İnziva, insanlığa ait bir muammadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırlardan masumiyete dayanan hatalar, güzel düşüncelere dayanmış olan sapıklıklar, sadakat ve bağlılığa dayandırılan cahillik, din uğrunda şehit olmayı seçenlerden, hatta bunların içindeki azap ve ızdırap mahalleri olan yerlerden bahsedildiği zaman, hemen daima evet ve hayır demelidir.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir manastır, bir tenakuzdur. Hedefi selametten, vasıtası ise nefsi feda etmekten ibarettir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır büyük bir hırs ve tamah maksadına dayanmıştır. Orada yoluna girilen tarikat ise yüce haklardan vazgeçme tercihini benimsemiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyada hükümran olmak için dünyadan geçmek, ruhbanlığın mutlakıyet hükûmetine taraftar olmanın esasıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırda zevk almak ve sevinmek için ızdırap çekilir. Gökyüzünün aydınlığına erişmek için dünyayla ilgili geceleri terk etmek ve alçalmak gerekir. Ahirette cennete kavuşmak için dünyada cehennem kabul edilir. Bu da ezelîliğe karşı mükâfata nail olmak için bir rahibe başörtüsünün veya rahip elbisesinin alınıp giyilmesinden ibarettir ki, bir intihar demektir. Böyle bir konuyu alaya almak olmaz. İster iyi olsun ister fena, orada her şey ciddiyete dayanmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakkaniyetli bir adam bu hale karşı kaşlarını çatabilir. Fakat alaya alıp gülmekten uzak durur. Bu konuda öfkelenmeyi takdir ederiz, fakat nefret ve husumeti reva görmeyiz.</span></p>
		</div>
	</body>
</html>