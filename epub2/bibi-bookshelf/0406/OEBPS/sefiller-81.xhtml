<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-81</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-2-8-5"><span class="numara-alt char-style-override-1">Otorite, Haklarını Alır!</span></p>
			<p class="tp-1"><span class="Normal char-style-override-1" xml:lang="tr-TR">Fantine, Polis Merkezi’nde Madeleine tarafından kurtarıldığı zamandan beri Javert’i görmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hasta olan dimağı, muhakeme gücünden ve denge kurmaktan kısmen mahrum olduğu için derin düşüncelerde bulunamazdı. Yalnız bu adamın o sırada sırf kendisi için gelmiş olduğuna hükmetti. Bu adamın müthiş çehresine bakacak kadar kendisinde kuvvet ve kudret bulamadı. Korku ve dehşetten canı çekiliyor zannetti. İki elleriyle yüzünü kapayarak üzüntü ve ızdırapla bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Madeleine, beni kurtarınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean -artık kendisini bundan böyle hakiki ismiyle anacağız- ayağa kalkmıştı. Sâkin ve tatlı sesle mukabelede bulundu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müsterih olunuz, o sizin için gelmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra Javert’e dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne istediğinizi biliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi, çabuk ol!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi’nin bu emri garip bir dehşet ve vahşeti içinde toplamıştı. Bu emri öyle bir şekilde vermiş ve telaffuz etmişti ki, kalem bunu yazmakta zorluk çeker. Bu emre, insan ağzından çıkan bir söz denemezdi. Bu, vahşi bir hayvanın homurdanmasından ibaretti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sefer her zaman yaptığı gibi hareket etmedi, bir takım açıklamalarda bulunmadı. Elindeki tutuklama emrinden bahsetmedi. Kendisi için Jean Valjean, bir tür esrarengiz savaşçı, ele avuca geçmez bir yaratıktı. Beş seneden beri ele geçirmek istediği müthiş bir düşmandı. Bu tutuklama bir başlangıç değil, bir sondu. Artık mahvolmuştu. Bu sebeple ona karşı “Haydi! Çabuk ol!” demekten başka bir şeye lüzum görmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu emri vermekle beraber yerinden asla kımıldanmamıştı. Yalnız karşısındaki adama bir bakış fırlattı. Bu bakışla bu sefilleri daima kendi tarafına çekmeye alışmıştı. Bu bakışı, âdeta manevi bir kanca hükmündeydi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki ay evvel, Fantine’in iliğine ve kemiğine kadar işlemiş olan, işte bu bakıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in sesi üzerine Fantine tekrar gözünü açtı. Neden korkabilirdi ki? Mösyö Madeleine yanında idi. Onu herşeyden koruyabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert odanın ortasına kadar ilerledi ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi. Gelecek misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye çağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bedbaht Fantine etrafına bakındı, odada rahibe ile Madeleine’den başka kimse yoktu. Bunu kime karşı söylüyordu? Böyle bir hitap şekli ne rahibe, ne de Belediye Başkanına yönelik olamazdı. Bu, ancak kendine karşı yapılabilen bir muamele idi. Bu sebeple şiddetle ürperdi. O haldeyken görülmedik bir şey gördü. Bu, öyle bir şeydi ki, sıtmanın en müthiş hezeyanları arasında bile görülmemişti. Bu gördüğü şey neydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gördüğü şey şuydu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hain Javert, Belediye Başkanı’nın yakasından tutmuştu. Belediye Başkanı başını önüne eğmişti! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu manzara karşısında kâinatın başına yıkıldığını sandı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten Javert, iri elleriyle Jean Valjean’ın yakasından tutmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Efendi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, dişlerini gösterecek derecede iğrenç bir kahkaha attı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne başkanı? Burada artık Belediye Başkanı Efendi yok! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, yakasını kurtarmak gibi bir niyet ve harekette bulunmadı. Polis Müfettişi’nin elinde bulunduğu halde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Javert!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, muhatabının sözünü kesti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana Sayın Müfettiş diye hitap et!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, size hususî bir şey söylemek istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana hususî olarak bir şey söylenemez. Ne diyeceksen açıktan açığa söyle!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sesini yavaşlatarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizden istediğim şey, bir ricadan ibarettir…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana yüksek sesle söyle diyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama söyleyeceğim şeyi sizden başkasının duymasını istemiyorum…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimin umurunda! Dinlemem!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Javert’ten tarafa dönüp hızlıca ve hafif bir sesle:) Bana üç gün mühlet ver. Bu badbaht ve biçare kadının çocuğunu bulup getirmek için yalnız üç gün… Bunun için ne lazımsa yerine getirmeye ve ödemeye hazırım. İsterseniz benimle beraber geliniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yüksek sesle:) Benimle eğleniyor musun? Ben seni bu kadar budala zannetmezdim. Elimden kurtulup kaçmak için üç gün mühlet istiyorsun, öyle mi? Bu kızın çocuğunu arayıp getirmek için ha? Doğrusu çok güzel bir fikir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, bir yandan vücudu ürpertili olduğu halde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuğumu mu? (Rahibeye hitaben:) Hemşire söyle, Cosette’im nerede? Ben çocuğumu isterim. Mösyö Madeleine! Başkan Efendi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert öfkeyle ayağını yere vurdu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Al birini daha! Seninle de mi uğraşacağız? Alçak karı sen sus!... Tuhaf şey! Bu ne garip yer? Tersane zindanından kaçan mahkûmlar hükûmet görevlisi oluyor; fahişeler de bir kontes gibi muamele görüyor, tedavi olunuyor. Bereket versin bu biçimsiz, düzensiz işler son buldu. Artık tam zamanı… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek Jean Valjean’ın boyun bağı, gömlek ve yakasını toplayıp eline geçirerek sımsıkı tuttuğu halde dik dik Fantine’e baktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana dedim ki, artık burada ne belediye başkanı var, ne de Mösyö Madeleine adında biri! Şu anda burada bir hırsız, bir eşkıya ve Jean Valjean denilen bir kürek mahkûmu var… Ellerim arasında bulunan adam, işte böyle bir adamdır. Şimdi anlaşıldı mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine sıçrayarak yatağında doğruldu. Jean Valjean’a, ardından Javert’e baktı. Sonra rahibeye baktı. Bir şey söylemek üzere ağzını açtı. Boğazında bir hırıltı ve dişlerinde bir gıcırtı işitildi. Azap ve ızdırapla kollarını ileriye uzatarak ellerini açtı. Suda boğulmak üzere bulunan bir adamın etrafını araştırdığı gibi o da etrafını yokladı. Daha sonra bir ters tepkiyle kuvveti kesildi. Yastığının üzerine düşüverdi. Başı yastıktan evvel karyolanın topuzuna gelerek hemen ardından öne ve göğsü üzerine düştü. Ağzı ve gözleri açık, arkası üstü düşüp kaldı.</span></p>
			<p class="tp-sb"><span class="Normal char-style-override-1" xml:lang="tr-TR">Biçare hasta, talihsiz Fantine ebediyen hayatı terk etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, elini yakasındaki Javert’in eli üzerine koyarak onu bir çocuk eli açar gibi açtı. Sonra da Javert’e hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsunuz ya, biçare kadını öldürdünüz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Öfkeyle bağırarak:) Böyle sözlere gerek yok! Artık yeter! Kısa keselim. Gidecek misin? Jandarmalar aşağıda. Çabuk ol, yoksa kelepçeleri getirtirim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odanın bir köşesinde eski bir karyola bulunmaktaydı. Ağır hastalar bulunduğu zaman nöbetçi rahibesi bu karyolada yatardı. Jean Valjean karyolaya doğru gitti. Göz açıp kapayıncaya denecek kadar bir zamanda karyolanın topuzlu demirini çıkarıp aldı ki, böyle bir şeyi ancak kendisi gibi güçlü kuvvetli bir adam yapabilirdi. Javert, kapıya doğru çekildi. Jean Valjean, elinde karyola demiri bulunduğu halde Fantine’in yatağına yaklaştı. Başını çevirerek Javert’e hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu anda beni rahatsız etmemenizi size tavsiye ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doğrusunu söylemek gerekirse, Polis Müfettişi Javert, o anda titriyordu. Aşağıya gidip jandarmaları çağırmak istedi. Lakin Jean Valjean’ın bu zamandan istifade ederek kaçacağını hatırına getirince, böyle bir şey yapmaktan vazgeçti. Bastonunun ince tarafından tutarak arkasını kapıya dayadı ve gözünü avı olan Jean Valjean’a dikti.</span></p>
			<p class="tp-sb"><span class="Normal char-style-override-1" xml:lang="tr-TR">Jean Valjean ise bu esnada yatağında ruhsuz olarak yatmakta olan Fantine’e sessiz, şaşkın ve mahzun bir halde bakıyordu. Hiçbir şey düşünmüyor, gözü önünde yalnız ölüyü ve ölümü görüyordu. İşte dünyanın sonu! İşte hayatın bittiği nokta! Bilinmeyen bir dakikada, belki bir saniyede gözlerin kapanmasından ibaret…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bir müddet bu halde kaldı. Yüzünde üzüntünün ve ızdırabın izleri görülüyordu. Gayet etkilenmişti. Yavaşça ölünün üzerine eğildi. Kulağına kimse işitemeyecek şekilde bir şeyler söyledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba ne söylemişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Feleğin sillesini yemiş biri bir ölüye ne söyleyebilirdi ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söylenenleri, insan adını taşıyan kimse duyamamıştı. Acaba ölü işitmiş miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen hoş hayaller olur ki, yüce hakikatlere eştir. İhtimal ki bu tür hayaller yücelikle ilgili birer hakikat, birer gerçekliktir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurası muhakkaktır ki, yatağın önünde geçen hadisenin yegâne şâhidi olan rahibe Simplice, sonraları bu hadiseyi anlattığı zaman Jean Valjean’ın Fantine’in kulağına eğilerek bir şeyler söylediğinde, ölünün ruhsuz ve solgun dudakları üzerinde bir tebessüm, ölünün hayret ve dehşetle kapanmamış olan gözbebekleri üzerinde de nuranî bir ışık peyda olduğunu görmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, ölünün başını elleri içine aldı. Bir annenin sevgili yavrusunun başını şefkatle düzelttiği gibi, ölünün başını yastığına koydu. Gömleğinin yakasını örterek bağladı. Başlığıyla saçlarını örttü. Sonra gözlerini kapattı. Bu anda ölünün yüzü, nuranî bir ışıkla aydınlanmış gibi görünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölüm! Büyük bir nuranî ışığa girmek demektir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölünün bir kolu karyoladan dışarı çıkmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu elin önünde diz çöktü. Yavaşça bu eli kaldırdı. Ağzına götürerek dudaklarına götürdü. Sonra tekrar ayağa kalktı. Kendisini bekleyen Javert’e döndü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi size tâbiyim; gidebiliriz!</span></p>
		</div>
	</body>
</html>