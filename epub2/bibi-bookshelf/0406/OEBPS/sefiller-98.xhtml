<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-98</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-14-</span></p>
			<p class="numara-alt" id="toc_marker-3-1-15"><span class="numara-alt char-style-override-1">Son Askerî Saflar</span></p>
			<p class="tp-1"><span class="Normal char-style-override-1" xml:lang="tr-TR">Hassa askerinin bazı safları, akan bir suyun ortasında duran kayalar gibi bozgunu haber aldıkları, bizzat gördükleri halde yine yerlerinden kımıldamadılar. Gecenin girmesine değin sebatla ayak dirediler. Gecenin girmesi, ölümün yaklaşması demekti. Bunların ikisi de bir anda geliyordu. Hassa askeri, şimdi bu katmerli tehlike karşısındaydı ve gece ile ateş karşısında duruyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her alay kendi başına kalıp diğerleriyle her taraftan münasebet ve irtibatı keserek, mağlup ordudan da ümit keserek, kendi başlarına hareket edip, kendi hesaplarına üzerlerine atılan mermilerle can veriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu son ameliyeyi yerine getirmek için bir kısmı Russomme tepelerinde, bir kısmı da Mont-Saint Jean ovasında vaziyet almışlardı. Orada bu terk-edilmişler, koca bir ordunun bu son askerî safları imdat, yardım, kurtulma gibi her şeyden mahrum ve ümitsiz olarak son saatlerini geçiriyorlar, başka bir deyişle, müthiş ve elem verici bir şekilde can çekişiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ulm, Wagram, İéna, Friedland ise savaş alanında, bunların arasında son nefeslerini veriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karanlıkta, yani akşamın saat dokuz sularında, Mont-Saint Jean ovasının aşağısında yalnız bir saf kalmıştı. Bu bir avuç adam, bu uğursuz yerde, galip gelen düşmanın top gülleleri, tüfek mermileri karşısında, tepenin eteğinde mevzilerini muhafaza ediyorlar, sebat ve metanet gösteriyorlar, İngiliz askerleriyle savaşmağa devam ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu askerî birliğe, adı ün kazanmamış, belki de duyulmamış bir subay kumanda ediyordu. Bu subayın ismi Cambronne idi. Düşman top ve tüfeklerinin her ateşinde bu birlik azalıyor, fakat karşılık vermekte kusur göstermiyordu. Düşman bataryalarının toplarına karşı tüfekleriyle, güllelerine de tüfek mermileriyle mukabelede bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uzaklarda cepheden kaçanlar, ara sıra nefeslenmek için durdukları sırada gece karanlığında top seslerinin gittikçe azalan dehşet ve şiddetini görüp işitiyorlardı. Bu bir avuç adam, sancaklarının mermilerle parçalanarak bir bez parçasına döndüğü, cephaneleri tükenmesi sebebiyle tüfeklerini birer sopa gibi kullanmağa başladıkları ve kendilerinden ölenlerin diri kalanlardan daha çok olduğunu hissedip gördükleri zaman, şan ve şerefle hayatı terk edenlerin etrafında toplarını, tüfeklerini bu bir avuç adama boşaltmaktan geri durmayan İngiliz askerinde ulviyetle karışık bir dehşet hâsıl oldu ve ateş kesildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu davranış, bir tür ara veya ateş-kesti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu savaşçılar, bu kahramanlar, etraftaki atlı insanları, siyah top arabalarını korkulu birer hayal gibi görüyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Göğün yüzü yoğun dumanlarla kaplanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş alanının sonundan, gözleri önünde hep gördükleri ölümün o muhteşem ve müthiş başını çıkararak kendilerine doğru ilerlediğini ve gözlerini dikerek kendilerine baktığını hissediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gecenin karanlığında düşmanın topları doldurduğunu ve meşaleler yaktığını gördüler ki, bu meşaleler uzaktan kendilerine birer kaplan gözü gibi görünmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meşaleler toplara yaklaştırıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada İngiliz generallerinden bir rivayete göre Colville, başka bir rivayete göre Maitland, bu bir avuç adama haykırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cesur Fransızlar! Teslim olunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu bir avuç adama kumanda etmekte olan Cambronne cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boklar!</span></p>
		</div>
	</body>
</html>