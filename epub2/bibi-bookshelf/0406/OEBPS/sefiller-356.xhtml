<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-356</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-6-1-16"><span class="numara-alt char-style-override-1">Şafak</span></p>
			<p class="tp-1"><span class="Normal char-style-override-1" xml:lang="tr-TR">Bu sırada Cosette dalmış olduğu uykudan uyanıyordu. Odası dar, temiz ve kuytudaydı. Doğuya denk gelen ve evin arka tarafına bakan bir penceresi vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, Paris’te olan biten olaylardan haberdar değildi. Bir gece evvel Paris’te değildi. Bundan başka Toussaint’in “Galiba gürültü olacak.” dediği sırada da odasında bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette birkaç saat ancak uyuyabilmişti. Bununla beraber az sürmüş olan bu uykusu rahat geçmişti. Uykusunda hoş rüyalar görmüştü. İhtimal ki, bu hal, küçük ve zarif yatağının temiz ve beyaz olmasından ileri gelmişti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius onun ruhunun nurları arasında ortaya çıkmıştı. Gözlerinde güneşin ışıkları parıltılar saçtığı halde uyandı. Bir aralık rüyasının devam ettiğini sandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hoş rüyadan uyanışı esnasında ilk fikri, gülümseten bir fikir oldu. İçinin tamamen rahat olduğuna inanıyordu. Birkaç saat evvel Jean Valjean gibi kesinlikle felaketi arzu etmeyen bir ruhun reaksiyon devrini geçirmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Maneviyatının bütün gücüyle ümit etmeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra birdenbire kalbine bir sıkıntı düştü. Marius’u görmeyeli üç gün olmuştu. Fakat mektubunu almış olması muhtemeldi. Kendisinin nerede bulunduğunu da bilirdi. Cosette’ine kavuşmak için elbet bir çare bulur; bu, onun zekâsından umulur ve beklenirdi. Elbet bir cevap gönderir. Belki de cevap o sabah gelirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık tamamen gündüz olmuştu. Fakat güneş ışıkları pek yatay geldiği için henüz pek erken olduğunu ve bununla beraber Marius’u karşılamak için kalkması lazım geldiğini düşündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’suz yaşayamayacağını hissediyor, Marius’un gelmesi için de bu duygunun yettiğini sanıyordu. Bu konuda aykırı bir şey olamazdı. Zihninde yürüttüğü ihtimalleri, akla yatkın buluyordu. Üç gün ayrılığın acı ve ızdıraplarını çekmek olağanüstü bir şeydi. Marius’un üç gün ortadan kaybolması Cenab-ı Hakkın bile istemediği şeylerdendi. Marius gelmek ve iyi bir haber getirmek üzereydi!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte gençlik böyledir. Gözyaşlarını pek çabuk siler. Elemi faydasız bulur ve onu kabul etmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gençlik, kendisinden ibaret bulunan bir bilinmezliğe karşı, geleceğin bir gülümsemesidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mutlu olması tabiidir. Soluklanışının sırf ümitle dolu olduğu zannedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten Cosette bir gün devam edecek olan bu kayboluş hakkında Marius’un söylediğini ve gerekçeleri hakkındaki açıklamaları hatırına getiremiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yere düşürülen bir paranın nasıl bir beceriklilikle yuvarlanıp saklandığı ve bulunmaz bir hale geldiği malumdur. İşte bazı fikirler de vardır ki, bu duruma benzerlik gösterir, insana aynı oyunu oynarlar, dimağımızın bir köşesine çekilirler, görünmez olurlar. Artık onlardan fayda yoktur. Belleğimizin onları tekrar bulması mümkün değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, hatırasını tazelemek için sarf ettiği beyhude gayretten dolayı tedirgindi. Marius tarafından söylenmiş sözleri unutmanın bir kabahat olduğunu düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yataktan çıktı. Ruhunu ve vücudunu temizledi. Yani önce duasını, sonra da tuvaletini yaptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerektiğinde okuyucular bir yeni gelinin yatak odasına da sokulabilir, fakat bir bekâret hücresine sokulamaz. Şiir böyle bir şeye cesaret etse bile nesir buna cesaret etmemelidir. O henüz gelişmemiş hoş bir çiçeğin içidir. Karanlık içinde nurdur. Güneşin şuaları dokunmadıkça insan bakışlarının nüfuz etmemesi lazım gelen örtülü bir zambağın yasak konmuş hücresidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Henüz gonca halinde bulunan kadın, kutsaldır. Bakışlara açılan o lekesiz döşek, kendi kendinden hicap duyan şu kutsanmaya değer yarı çıplaklık, bir terliğe sığınan o apak ayak, aynanın önünde, ayna bir arslan bakışı açmış gibi kapanan o hoş gerdan, oda içindeki eşyanın hışırtısı, uzaktan gelen bir araba gürültüsü üzerine hemen ak omuzları kapamak üzere yukarıya çekilen o nazik gömlek, bağlanan kurdeleler, düğmelenen kopçalar, gerilen kordonlar, soğuktan ve utanmadan kaynaklanan ürperişler, her hareketin o latif korkuları, hiçbir korku ve endişeye mahal olmadığı halde âdeta kuşlara mahsus endişeler, şafak bulutları kadar büyüleyici giyinişin peş peşe dönüşleri; bütün bunların açıklanması ve söylenmesi münasebet almaz. Zaten şiirleri de fazladır.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> İnsan bakışı bir yıldızın doğuşundan ziyade bir genç kızın doğuşu huzurunda daha dindar, daha masum olmalıdır. Görüş gücündeki nüfuz imkânı, duyulan saygının artmasına dönüşmelidir. Şeftalinin tüyü, eriğin zarı, karın parlak billûrları, tüylerle süslü kelebeğin kanatları, iffetinden haberdar olmayan bu bedene dönüşmüş iffet yanında kaba kalırlar. Bir genç kız, bir hayalin ışınıdır. Henüz bir heykel değildir. Yatağı, hayalin gayesinin karanlık bir köşesinde gizlenmiştir. Meraklı bakışlar karşısında bu hayal, gerçeğe dönüşmüş sıradan bir şey olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte burada bakışın hayreti, bir günahtır, bir küfürdür. Bundan dolayı Cosette’in uyandığında yapmış olduğu şeylerden hiç birini tarif etmeyeceğiz. Doğunun hoş hikâyelerinden birinde gülün Cenab-ı Hak tarafından beyaz olarak yaratıldığı, fakat Hz. Âdem’in gelişme çağında ona baktığından dolayı mahcup olup kızarmış olduğu söylenir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz, genç kızları ve çiçekleri saygıya değer bularak, onların mahcup ve hayrette kaldıklarını hissedenlerdeniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette pek çabuk giyinip tarandı, süslendi ki, bu, o devirde pek sadeydi. Zira o zaman kadınlar, turalar, sargılar, yastıklar ve yuvarlaklarla başlarını doldurmazlar, saçlarının içine “crinoline” denilen kılları sokmazlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra penceresini açtı. Bir köşe, bir ev ucu ve sokaktan bir kısmını görüp Marius’un gelişini bekleyebilecek bir yer bulmak için bakışlarını etrafa gezdirdi. Fakat dışardan hiçbir şey görülmüyordu. Evin arkası gayet yüksek duvarlarla çevriliydi. Pencereleri de bahçeye bakıyordu. Cosette güzel olmayan çiçekler gördü… Hayatında ilk defa olarak çiçekleri güzel bulmuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahallenin en küçük bir su oluğu olaydı, işine daha çok yarayacaktı. Sanki Marius’un oradan gelmesi ihtimalini düşünüyormuş gibi gökyüzüne bakmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire hüngür hüngür ağlamağa başladı. Bu, ruhundaki dönüşümden kaynaklanan bir şey değildi. Ancak durum ve vaziyetin sonucuydu. Bu durum ve vaziyet, takatsizlikle kesilen ümitlerden ibaretti. Karışık bir halde müthiş bir şey hissetti. Gerçekten hava durumları göklerde cereyan eder. Kendi kendine hiçbir şeyden emin olmadığını ve gözden uzak olanın gönülden de uzak olabileceğini düşündü. Marius’un kendisine gökten görünmesi ihtimaline ait düşünce de büyüleyici değil, keder verici olarak göründü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra… Bu gibi bulutlar böyledir… Az zamanda yok olurlar… Sessizlik geri geldi. Ümitle gayrıihtiyarî fakat Tanrı’ya güvendiğini gösterir hoş bir tebessüm dudaklarına dönüp kondu.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Evdekiler henüz yatıyorlardı. Evin içinde tenhalığın sessizliği hüküm sürüyordu. Pancurlardan hiçbiri açılmamıştı. Kapıcının hücresi de kapalıydı. Toussaint henüz kalkmamıştı. Babasının da henüz uyumakta olduğunu düşündü. Çok acı çekmiş olduğu gibi belki de hâlâ çekmekteydi. Kendi kendisine babasının kendisine karşı fena olduğunu söylüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat Marius’a itimadı vardı. Böyle bir ışığın tutulması imkân haricindeydi. Ara sıra yer sarsıntılarına benzer derinden bir takım sarsıntılar işitiyordu. “Erkenden büyük araba kapılarının açılıp kapanmasını” garip buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gürültüler, barikatı döven top sesleriydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in penceresi altında, duvarın siyah saçağı altında yabani bir kırlangıç yuvası vardı. Yuva saçaktan biraz dışarı çıkmaktaydı. O halde ki, yukarıdan bu küçük cennetin içerisi görülebilirdi. Kuşların anası oradaydı. Kanatlarını açmış olduğu halde yavrularını örtüyordu. Babaları ise uçarak gidip gelir, gagasıyla yiyecek şeyler bulup getirirdi. Doğan güneş, ışıldayan şualarıyla bu bahtiyar kuş yuvasını yaldızlıyordu.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Çoğalınız!...”</span><span class="Normal char-style-override-1" xml:lang="tr-TR"> emr-i İlahîsi orada bütün haşmetiyle ve tebessümüyle tecelli ediyordu. Sabahın büyüklük ve yüceliği arasında bu yüce emrin hatıra gelmemesi kabil değildi. Saçları parlak güneş altında, ruhu hayaller içinde, içten aşk, dıştan şafakla aydınlanmış olan Cosette kendiliğinden ve âdeta Marius’a yoğunlaştırdığı düşüncelerini kendisine hissettirmeyerek pencereden eğildi. Bu komşulara, bu aileye, bu erkek ile dişiye, bu ana ile yavrulara, bir yuvanın saf bir bâkirenin iç dünyasında yol açtığı derin bir karmaşıklıkla bakmağa başladı.</span></p>
		</div>
	</body>
</html>