<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-115</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-3-3-7"><span class="numara-alt char-style-override-1">Meçhul Şahıs ile </span></p>
			<p class="numara-alt" id="toc_marker-3-3-8"><span class="numara-alt char-style-override-1">Cosette Karanlıkta Yan Yana Giderler</span></p>
			<p class="tp-1"><span class="Normal char-style-override-1" xml:lang="tr-TR">Birdenbire kovayı elleri arasından alan meçhul şahsı gördüğü halde Cosette’nin korkmadığını söylemiştik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra bu meçhul şahıs ağır olduğu nispette vakur bir sesle kızcağızla konuşmağa başlamıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yavrum, bu götürdüğün şey senin için fazla ağır değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette başını kaldırıp cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana ver, ben götüreyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette kovayı bıraktı. Meçhul şahısla yan yana yürümeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakikaten pek ağır! (Sonra sesli olarak:) Kaç yaşındasın yavrum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sekiz yaşında efendim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kova ile uzaktan mı geliyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ormandaki kaynaktan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gideceğin yer uzak mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan bir çeyrek sürer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir müddetçik sustuktan sonra birdenbire:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Annen yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmiyorum efendim. (Muhatabının söz söylemesine ihtiyaç bırakmadan ekledi:) Sanmam ki olsun. Ama başkalarının var. Benim yok! (Yine birazcık sustuktan sonra:) Zannedersem annem hiç olmadı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs durdu. Kovayı yere bıraktı. Eğildi. İki elini çocuğun omuzlarına koyarak karanlıkta çocuğun yüzünü iyice görmek için dikkatle baktı. Gökyüzünün gayet zayıf ve kurşunî ışığıyla kızcağızın kuru ve zayıf yüzünü görebildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmin nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs, bu ismin telaffuzu üzerine kuvvetli bir elektrik akımına tutulmuş gibi bir kere titredi. Tekrar çocuğa baktı. Sonra ellerini çocuğun omuzlarından çekerek kovayı aldı ve tekrar yürümeğe başladı. Biraz sonra sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nerede oturuyorsun çocuğum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Montfermeil’de. Bilmem burayı bilir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biz şimdi oraya mı gideceğiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs tereddüt eder göründü. Sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu saatte seni su getirmek için ormana kim gönderdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Thénardier.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs etkilendiğini belirtmek istemediği halde titrek bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin Madam Thénardier’nin ne yapıyor ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim hanımımdır. Hanı idare ediyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Han mı? O halde beni oraya götür. Bu gece orada yatarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs oldukça hızlı yürüyor ve Cosette ise zorlanmadan onu takip ediyordu. Artık kızcağız yorgunluk hissetmiyordu. Ara sıra tam bir güven ve teslimiyetle başını kaldırıp meçhul şahsa bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı’dan merhamet ve şefkat istemek üzere dua ve niyazda bulunmayı bu yavrucağa kimse öğretmemiş ve ona asla bu yolda telkinlerde bulunan olmamıştı. Bununla beraber kalbinde ümide ve sevince benzeyen bir şey hissetmeğe başlamıştı </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sükûtla geçti. Meçhul şahıs tekrar söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Thénardier’nin yanında bir hizmetçi kadın yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen orada yalnız mısın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet efendim. (Birkaç saniye sustuktan sonra:) Benden başka iki küçük kız daha var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl küçük kız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ponin ve Zelma adlarında iki kız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier’nin romanlardan alıp seçmiş olduğu bu iki ismi çocuk bozup kısaltıyordu; çünkü bu isimler, bilindiği gibi, Eponine ile Azelma’dır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Ponin ile Zelma kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Thénardier’nin kızları.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar ne yaparlar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oooh! Onların güzel bebekleri var. Altın yaldızlı oyuncakları var. Her şeyleri var. Daima gülüp oynayarak vakit geçirirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bütün gün mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen ne yaparsın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben mi? Ben çalışırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bütün gün mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk iri gözlerini semaya doğru kaldırdı. Bu gözlerde bir damla yaş vardı ki, gecenin karanlığı yüzünden görülmüyordu. Yavaşça cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet efendim. (Biraz sustuktan sonra:) Bazı kere işlerimi bitirir, başka bir iş çıkmazsa ve izin verirlerse ben de oynarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen nasıl oynarsın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aklımın erdiği şekilde oynarım. Bir şey demezler. Fakat çok oyuncaklarım yok. Ponin ile Zelma, oyuncaklarıyla oynamamı istemezler. Benim yalnız kurşundan küçük bir kılıcım vardır. İşte şu kadar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle diyerek kız küçük parmağını gösterdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kılıç keser mi?</span></p>
			<p class="tp-sb"><span class="Normal char-style-override-1" xml:lang="tr-TR">- Evet efendim. Salatayı keser, sineklerin başını keser!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabaya geldiler. Cosette bu yabancı adama rehberlik ediyordu. Ekmekçi dükkânının önünden geçtiler. Fakat Cosette ekmek almayı çoktan unutmuştu. Yabancı artık kendisine bir şey sormuyor, derin bir sessizliğe dalmış bulunuyordu. Kiliseyi geçtikleri zaman yabancı henüz açık bulunan dükkânları gördü. Cosette’e hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burası pazar yeri mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır efendim. Noel gecesi olduğundan dükkânlar açık duruyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hana yaklaşmışlardı. Cosette titreyerek yabancının kolundan tuttu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Efendi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var yavrum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte hana geldik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eee, ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık kovayı bana verir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer kovayı benim getirmediğimi Madam Thénardier görürse, sağlam beni döğer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yabancı bunun üzerine kovayı kızcağıza verdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir lahza sonra her ikisi de hanın kapısı önündeydiler.</span></p>
		</div>
	</body>
</html>