<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-212</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-4-5-4"><span class="numara-alt char-style-override-1">Mösyö Mabeuf</span></p>
			<p class="tp-1"><span class="Normal char-style-override-1" xml:lang="tr-TR">Mösyö Mabeuf, Marius’a “Şüphesiz siyasi düşünceleri anlayışla karşılarım.” dediği gün, gerçek düşüncesini ifade etmiş oluyordu. Onun indinde siyasi fikirlerin her türü ve derecesi eşdeğerdi. Rahat kalmak için bu fikirleri anlayıp idrak etmeksizin takdir edip alkışlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski Yunan’da, cinlerin ve perilerin şerrinden korunmak için “İyi periler, güzel ve hoş periler!” anlamında </span><span class="Normal-i char-style-override-1" xml:lang="tr-TR">“Eumenides”</span><span class="Normal char-style-override-1" xml:lang="tr-TR"> demeleri gibi, ihtiyar Mabeuf de sırf rahat etmek için siyasi fikirleri takdir ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf için siyasi fikirler, bitkileri ve özellikle kitapları son derece sevmekten ibaretti. Herkes bir şey taraftarı olduğu gibi Mabeuf de bir şeye taraftardı; onun da bir </span><span class="Normal-i char-style-override-1" xml:lang="tr-TR">–izm</span><span class="Normal char-style-override-1" xml:lang="tr-TR">’i vardı. Ne olduğu bilinmek istenilirse bildirelim: Ne kralcı veya imparatorcu, ne de Bonaparte’çı veya Orlean’cıydı. Ne de meşrutiyet ve anarşizme taraftardı. Mösyö Mabeuf yalnız bitkici (botanikçi) idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabeuf, insanların meşrutiyet, cumhuriyet, demokrasi ve istibdat gibi bir takım boş şeylerle uğraşmalarından ve birbirlerine kin ve düşmanlık sergilemelerinden bir şey anlamıyordu. Yeryüzünün geniş alanlarında ağaçların, çiçeklerin ve bitkilerin her türlüsü mevcut ve muhtelif ebatlarda ciltlerle kitaplar basılmış bulunduğu halde, bunları bırakıp da kraliyet, cumhuriyet, istibdat ve meşrutiyet gibi beyhude şeylere zihin yorulmasına, bu uğurda maddî ve manevi fedakârlıklar yapılmasına akıl erdiremiyordu! İnsanlığa faydasız olmaktan çekiniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kitapları olması, okuması ve botanikçi olması bahçıvan olmasına engel değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pontmercy ile dostluk kurduğu zaman kendisiyle albay arasında şu fark vardı: Albay Pontmercy’nin çiçeklerle yaptığı işi o yemişlerle yapıyordu. Saint-Germain armutları gibi kokulu ve lezzetli armut yetiştirmeğe muvaffak olmuştu. Yaz mevsiminde olgunlaşıp “Mirabelle” denilen küçük, yuvarlak, sarı ve kokulu aynabakan eriğinin Ekim ayında meyve veren cinsi de sırf Mabeuf’ün gayret ve çabasıyla elde edilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kiliseye ibadet etmek düşüncesinden ziyade istirahat etmek düşüncesiyle giderdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanların yüzlerini sevip gürültülerini sevmezdi. İbadethanelerde insanlar halim ve sakin durdukları,  gürültü etmedikleri ve nispeten nefsanî garezlerden arındıkları için kiliseye gider ve insanları orada görmeyi arzu ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her insanın mutlaka bir şey olması icap edeceğini bildiği için kendisi de bir şey, yani kilise kâhyası olmuştu. Memuriyetler içinde kilise kâhyalığı hoşuna gitmiş olduğundan bilhassa bunu seçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyada laleyi sevdiği kadar bir kadını ve Elzevir denilen çiçek kadar bir adamı asla sevmemiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altmışını çoktan geçirmiş olduğu halde bir gün birisi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç evlenmediniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sorunca:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Unuttum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını vermiştir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer zengin olsaydım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Denildiği zaman:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu demeyecek kim var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek karşılık verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözü söylerken Mösyö Gillenormand gibi gözünü güzel bir kıza dikerek değil de belki okumak istediği eski bir kitabı satın almak için söylerdi. İhtiyar bir hizmetçi kadınla beraber, yalnız olarak hayatını sürdürüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ellerinde nikris belirtisi vardı. Romatizma neticesinde elinin mafsallarında kaynama olduğundan uyuduğu esnada sakat parmakları yatağının içinde yorganın kıvrımlarına takılırdı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Cauteretz Havalisinin Çiçekleri</span><span class="Normal char-style-override-1" xml:lang="tr-TR"> adıyla bir kitap yazıp bastırmıştı. Kitabın resimleri renkli basılmış ve oldukça rağbet görmüştü. Resimlerinin klişeleri yanında muhafaza altında olup, başvuranlara kitabı bizzat satıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mézieres sokağındaki ikametgâhının kapısı kitap almak üzere gelenler tarafından günde iki üç defa çalınırdı. Kitabın senelik hasılatı iki bin frankı buluyordu ki, bütün geliri de bundan ibaretti. Fakir olduğu halde kanaatkârlığı, tutumluluğu ve tasarrufu sayesinde artırdığı parayla nadir ve kıymetli kitaplardan ibaret bir koleksiyon meydana getirmeğe muvaffak olmuştu. Koltuğu altına bir kitap almaksızın sokağa çıkmazdı. Bu onun mutadı olup eve girdiği zaman ise koltuğu altında iki kitap bulunurdu. Bir kitapla çıkar, ekseriyetle iki kitapla girerdi. Evi bir kattı, dört odası ve bir küçük bahçesi vardı. Bu evde süs denilebilecek şeyler, eski botanikçilerin bitki resimleriyle çerçeve içine alınmış bazı bitki örneklerinden ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir tüfek veya kılıcın manzarası onu buz gibi dondurmağa yeterdi. Ömründe bir topa, hatta çok eski ve çalışmaz durumda olanlara bile yaklaşmamıştı. Oldukça kuvvetli bir midesiyle bir rahip kardeşi ve beyaz saçları bulunup, ne ağzında ne de fikrinde dişi yoktu. Bütün vücudu sürekli olarak titrerdi. Sesi bir genç sesi denecek kadar dinç olup çocuk gibi güler ve pek çabuk korkardı. Bir ihtiyar koyunun hal ve tavrına sahipti. Saint-Jacques Kapısı’nda kitapçı Royol’dan başka kimseyle dostluğu yoktur. İnsanlarla pek az haşır neşir olduğu için ne dostu ve ne de dostluğu vardır. Yegâne emeli çivit boyasını oluşturan bitkilerin tabii olarak yetiştirilmesiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçisi olan kadın da iffet ve masumiyetin âdeta timsaliydi. Zavallı kadın henüz bakireydi. Sultan isminde bir kedisi vardı. Sixtine Kilisesinde Allegri’nin makamlarını miyavlayarak terennüm ederdi! Kadıncağız bütün sevgisini bu kediye vermişti. Kedinin duygularını zapt etmeye ve yönetmeye gücünün yettiğini görerek gününü geçiriyordu. Hayalleri erkeğe kadar asla varamamıştır. Kendisinden başkasını düşünecek kadar düşüncelerini harcamamıştı. Kendisinin de kedi gibi bıyıkları vardı. Takkesini her zaman temiz ve beyaz tuttuğundan dolayı övünürdü. Pazar günleri kiliseden sonra odasına gelir, sandığının önüne geçer, çamaşırlarını sayardı. Henüz diktiremediği kumaşları yatağının üzerine açar, hasret çekercesine baktıktan sonra tekrar katlayıp sandığa yerleştirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okumayı bilirdi. Mösyö Mabeuf kendisine “Plutarque Ana” lakabını vermişti.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf, genç ve yumuşak huylu olduğu için Marius’tan hoşlanmıştı. Mahcup olmasına fırsat bırakmadan orta yaşlılığını ısıtıyordu. Yumuşak başlılık ve dinginlikle karışık gençlik, ihtiyarlar için rüzgârdan arınmış güneş ışınları gibi bir etki oluşturur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius babasının savaşlarını barut kokusuyla, askerî şan ve şöhretle ve her türlü askerî hareketleri, almış olduğu birçok kılıç yaralarını hatırlayarak kalbi coşkuyla dolduğu zaman Mösyö Mabeuf’u görmeğe giderdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf ise kendisine babasının çiçeklerinden bahsederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830 tarihine doğru kardeşi olan rahip vefat etmişti. Kardeşinin vefatı kendisi üzerinde birdenbire ufkun karararak gece olması gibi bir etki bırakmıştı. Bir noterin iflas etmesiyle on bin frank zarara uğramıştı. Bu on bin frankta kardeşinin de hissesi vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Temmuz ihtilali</span><span class="dipnot"><a class="footnote-link" href="#footnote-233-88" id="footnote-233-88-backlink">88</a></span><span class="Normal char-style-override-1" xml:lang="tr-TR"> kitapçılık âleminde bir kriz meydana getirmişti. Revaçtan düşen kitaplar arasında Mabeuf’un çiçeklere dair olan eseri de vardı. Mabeuf’un bu eseri de diğer örnekleri gibi birdenbire revaçtan düşmüştü. Haftalar geçtiği halde kitap almak için kimse kapısını çalmıyordu. Bazı kere kapı çalınınca ihtiyar sevinçle oturduğu yerden kalkar ve hizmetçisine kim geldiğini ve ne istediğini sorardı. Hizmetçi kadın ise: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sakadır, su getirmiş! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Günün birinde Mabeuf, Mézieres sokağını terk etti. Kilise kâhyalığından istifa etti. Sainte-Sulpice Kilisesine devam etmeyi bıraktı.  Az sevdiği resim klişelerinden bir kısmını sattı. Montparnasse caddesinde bir küçük eve mekân değiştirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse caddesindeki evde ancak üç ay durabildi. Bu da iki sebepten ileri geliyordu: Evvela, evin zemin katıyla bahçenin senelik kirası üç yüz franktı. Hâlbuki iki yüz franktan fazla ev kirası veremezdi. İkinci olarak, Fatou atış alanının bu eve yakın olması sebebiyle her zaman tabanca sesleri işitiyordu. Bu, onun için tahammül edilemez bir durumdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine kitaplarını, resim klişelerini, levhalarını kaldırıp Salpétriere mahallesinde bir eve yerleşti. Bu ev Austerlitz kulübelerine benziyordu. Elli frank karşılığında tutmuş olduğu bu evin üç odası ve etrafı çitle çevrili bir bahçesi, bahçe içinde bir kuyusu bulunuyordu. Evini taşıdığı sırada bütün ev eşyasını da sattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yeni eve girdiği zaman memnundu. Kitaplarını, levhalarını yerleştirdi. Duvarlara levhaları asmak için gereken çivilerin yerlerini belirledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha ilk günden bahçeyi de tarh ve tanzime başladı. Akşam olduğu zaman Plutarque Ana’yı mahzun ve düşünceli gördü. Gülerek eliyle hizmetçisinin omuzuna vurarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne düşünüyorsun? Çivit boyası yapan bitkimiz var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Austerlitz’deki evine yalnız iki ahbabı geliyordu. Bunlardan biri Saint Jacques Kapısı kitapçısı ve diğeri de Marius’tu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Austerlitz gibi gürültülü bir isim de hiç hoşuna gitmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten evvelce belirttiğimiz gibi yalnız cennet veya hikmetle, ekseriya her ikisiyle uğraşan ve bunlara kapılan dimağlar, dünya işlerine pek eğilim ve rağbet göstermezler. Talihleri bile kendilerinden uzak durur. Zihin yalnız bir şeyle meşgul olunca başka hususlar için bir ihmal, bir kayıtsızlık hâsıl olur. Bu hal eğer aklın ve bilgeliğin şanından olsaydı felsefeye benzemiş olurdu. Bu durumda bulunanlar alçalırlar ve hakarete uğrarlar, nihayet bir gün farkında olmaksızın harap olurlar. Gerçi sonraları bir uyanış meydana çıkarsa da vakitler ziyan edilmiş olur. O zamanın gelmesine kadar baht-açıklığı ile bahtsızlık arasında oynanılan oyunda ölçülü davranmak gerekir. Çünkü o oyunda kazanılacak ve kaybedilecek şey, kendilerinden ibarettir. Böyle olduğu halde yine oyuna ilgisiz bir gözle bakarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf etrafını kuşatan karanlıkta bütün ümitlerinin yavaş yavaş ve devamlı bir şekilde mahvolup gittiğini görmüş olmakla beraber yine şendi ve halinden memnundu. Zihinsel alışkanlıkları bir saat rakkasının hareketlerine benziyordu. Bir hayale kapılarak ilerlediği sırada o hayali kaybetse bile yine yoluna devam ederdi. Bir çalar saat, anahtarının kaybolmasıyla istenildiği saatte vuramaz ki!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf’ün az masrafla ve kolaylıkla uygulanmağa konan saf ve masumca eğlenceleri vardı. En sade ve küçük bir tesadüf bu eğlenceyi ona tedarik edip sunabilirdi. Bir gün Plutarque Ana, odanın bir köşesinde oturmuş, roman okuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yüksek sesle bir eseri okumak, okuyanı okuduğuna inandırmak demektir. Bazı adamlar vardır ki, okuyacakları şeyleri yüksek sesle okurlar. Bu tip adamlar kendi kendilerine okudukları şeyi inandırmağa çalışır gibi görünürler. Plutarque Ana da okuduğu romanı bu şekilde okuyordu. Mösyö Mabeuf dinlemeksizin Plutarque Ana’nın okuduğu şeyleri işitiyordu. Plutarque Ana’nın okuduğu kitapta bir Dragon subayı ile bir güzel kızdan bahseden cümleye gelince yüzünü buruşturdu.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“… dilber Buda ile Dragon …”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu satırı okumayı bitiremedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf ise yarım ağızla söyleniyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buda ile Dragon</span><span class="dipnot"><a class="footnote-link" href="#footnote-233-89" id="footnote-233-89-backlink">89</a></span><span class="Normal char-style-override-1" xml:lang="tr-TR"> vardı. Bu doğrudur. Bir ejderha vardı ki, mağarasının dibinde olduğu halde ağzından saçtığı alevlerle gökyüzünü tutuşturuyordu. Birçok yıldızlar bu alevlerle yanıp tutuşmuştur. Bundan başka bu ejderhanın kaplan gibi tırnakları da vardı. Hintlilerin mabudu (Buda) o mağaraya giderek ejderhayı dönüştürmüştür. Plutarque Ana, okuduğunuz kitap iyi bir kitaptır. Bundan daha güzel hikâye kitabı olamaz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek Mösyö Mabeuf tatlı hayallere dalmıştı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-88-backlink" id="footnote-233-88">88</a><span class="Normal char-style-override-1" xml:lang="tr-TR">	Temmuz Devrimi, Fransa’da 27 Temmuz 1830’da başlayan ve Bourbon hanedanının kesin olarak yıkılarak liberal bir monarşinin kurulmasına ve Restorasyon döneminin kapanmasına yol açan devrimdir. Hükümetin başında bulunan Polignac’ın programı toplumun yeniden düzenlenmesine, devlet işlerinde din adamlarının ağırlık kazanmasına ve imtiyazlarla donatılmış güçlü bir aristokrasiye dayanıyordu. Bir yıl boyunca parlamentoyu toplamayan Polignac, Cezayir’i işgal ederek dikkatleri dışarıya çekmeye ve böylece iç gerilimi azaltmaya çalıştı.1830 Mart ayında toplanan Temsilciler Meclisi’nde çoğunluğu ılımlılar sağlamıştı. Bunlar Polignac’ın Yüksek Meclis’in onayı olmadan göreve atandığını ve başbakanlığının geçersiz olduğunu ileri sürdüler. Bunun üzerine kral X. Charles 25 Temmuz’da meclisi feshetti. Polignac aynı gün üç kararname yürürlüğe soktu. Bu kararnamelere göre seçimler geçersiz sayılacak ve yeni bir meclis oluşturulacaktı; seçim sistemi yeniden düzenlenecek ve 30 milyon nüfusa sahip olan Fransa’da seçmen sayısı 100 binden 25 bine indirilecekti; basına çok katı sınırlamalar getirilecekti. “Polignac darbesi” olarak adlandırılan bu kararlar halk arasında büyük bir tepki doğurdu. 27 Temmuz’da Paris’te barikatlar kuruldu. 28 Temmuz’da belediye meclisi öğrencilerin ve işçilerin eline geçti. 30 Temmuz’da ılımlıların oluşturduğu Yürütme Konseyi X. Charles’ın tahttan indirildiğini ve Orléans hanedanından Louis-Philippe’in tahta geçtiğini açıkladı. X. Charles İngiltere’ye kaçtı. </span><span class="Normal-i char-style-override-1" xml:lang="tr-TR">Şanlı Üç Gün</span><span class="Normal char-style-override-1" xml:lang="tr-TR"> olarak adlandırılan bu olaylar sonucu Bourbon hanedanı ve Restorasyon dönemi son bulmuş ve Temmuz Monarşisi başlamış oldu. Bu olaylar bütün Avrupa ülkelerinde de etkisini göstermiştir. (Vikipidi’den) (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-89-backlink" id="footnote-233-89">89</a><span class="Normal char-style-override-1" xml:lang="tr-TR">	Fransızca “Dragon” kelimesi hem “ejderha”, hem de “Dragon askeri” anlamlarını ifade eder. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>