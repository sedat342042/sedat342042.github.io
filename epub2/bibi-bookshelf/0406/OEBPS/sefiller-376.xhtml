<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-376</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-6-2-5"><span class="numara-alt char-style-override-1">Bugünkü İlerilik</span></p>
			<p class="tp-1"><span class="Normal char-style-override-1" xml:lang="tr-TR">Bugün lağım temiz, soğuk, doğru ve muntazamdır. İngiltere’de işitilen “saygıdeğer” sözünün tam karşılığını oluşturur. Zarif ve uygundur. Bir müteahhit olduğu halde devlet şurası üyesi olan adama benzer; gündüz gibi insan içini görebilir. İlk bakışta ve milletin krallarını sevdiği tarihlerde, o eski güzel vakitlerde varlığına her yerde rastlanan, kralların ve prenslerin kaçışlarına yarayan, kullanışlı yeraltı koridorları zannedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımın bugünkü hali pek güzeldir. İnşaat ve taksimatı tamamıyla mimarî tekniğe uygundur. Şiirden uzaklaşıp mimarîye kaçmış olan, “İskenderiye” denilen klasik şiir usulündeki ölçülülük, hatları düzgün koyu ve beyazımtırak uzun kubbenin bütün taşlarına karışmış gibi görünür. Rivoli sokağı lağımlarına varıncaya kadar bu usuldedir. Sularının döküldüğü yer bir kemerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geometrik hat dünyada bir mevki bulabilirse o da şüphesiz büyük bir şehrin lağım hendeklerindedir. Çünkü orada her şey en kısa yolu takip etmeğe mecburdur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağım bugün hemen hemen resmiyete bürünmüş gibidir. Zabıta tarafından bazen bunun hakkında düzenlenen raporlarda bile saygıdeğer lafızlardan mahrum edilmemektedir. İdarî lisanda lağım hakkındaki terimler ciddi ve mükelleftir: Vaktiyle “bağırsak” denilen şeye şimdi “galeri”  derler. Deliğe “göz” veya “menfez” derler. Hırsız Villon, artık eski ikametgâhını tanıyamayacak! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mağara şebekesinin tarihi hatırlanamayacak kadar kazıyıcı halkları vardır. Nüfusu eskisinden daha fazladır. Ara sıra ihtiyar bir fare lağımın penceresinden başını çıkararak Parislileri inceler. Fakat bu hayvanlar bile toprak altındaki saraydan memnun oldukları için insana alışmaktadırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımda eski vahşetten eser kalmamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski lağımı pisleten yağmurlar, bugünkü lağımı temizliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber ona karşı lüzumundan fazla güven eseri göstermemelidir. Gazlar, hâlâ orada mevcuttur. Kusursuz olmaktan ziyade ikiyüzlüdür. Polis Müdürlüğü ile Sıhhiye Komisyonu onun için olağanın üstünde çaba ve gayrette bulunmuşlardır. Fakat faydasızdır! Zira  -Tartuffe’un kusurunu itiraf etmesi gibi- sağlığa zararlı olmayacak hale gelmesi için yapılan çalışmalara rağmen oradan el’an endişe verici ve kokulu bir rayiha yayılmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu yönünü de itiraf etmeden geçmeyeceğiz: Temizlik işleri, lağım, medeniyete karşı bir saygı eseri olduğu gibi bu açıdan Tartuffe’un vicdanı da utanç sebebi bir ahlaksızlığa nazaran bir ilerleme belirtisidir. Bunun gibi, Paris lağımının da ıslah edildiği doğrudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu durum, ilerlemeden fazla olup âdeta bir evrimdir; büyük bir değişmedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gün eski ve yeni lağımlar arasında bir ihtilal vardır. Bu ihtilali yapan kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkesin unuttuğu, fakat bizim hatırlayıp adını anmış olduğumuz Bruneseau’dur!</span></p>
		</div>
	</body>
</html>