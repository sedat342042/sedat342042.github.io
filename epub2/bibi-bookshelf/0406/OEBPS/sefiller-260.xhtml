<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-260</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-5-1-6"><span class="numara-alt char-style-override-1">Enjolras ile Vekilleri</span></p>
			<p class="tp-1"><span class="Normal char-style-override-1" xml:lang="tr-TR">Enjolras’nın bir takım muhtemel olayları önceden dikkate almasıyla gizlice bir sayım ve yazıma lüzum görmesi hemen hemen bu sıralara rastlıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes Musain Kahvehanesinde toplanmış ve anlaşmışlardı. Enjolras sözlerine bir takım manidar tabirler karıştırarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne halde ve nerede bulunulduğunu ve kimlere güvenilebileceğini bilmek gerek. Savaşçılara lüzum varsa tedariki çaresine bakmalı. Vurmağa yarayan alete sahip olmanın mazereti olamaz. Bir yolda öküzler ne kadar çok olursa yolcuların boynuz darbesine maruz kalmaları da o nispette olur. Bundan dolayı sürümüzü bir defa sayıp yazmalıyız. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Kaç kişiyiz? Bu işi yarına bırakmamalı. İhtilalci olanlar daima acele etmelidirler. İlerlemenin kaybedecek zamanı yoktur. Birden ortaya çıkacak olaylara karşı hazır ve emre amade bulunmalıyız. Anî olaylara hedef olmaktan uzak durmalıyız. Bu zamana kadar diktiğimiz dikişlerin sağlam olup olmadığını bir kere kontrolden geçirip denemeliyiz. Bu iş bugün görülmelidir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Courfeyrac! Bugün sen Politeknik öğrencilerini göreceksin. Bugün, okuldan çıkacakları gündür, bugün Çarşamba. Öyle değil mi? Feuilly! Sen de Glaciere’i ziyaret edeceksin. Combeferre bana, Picpus’a gideceği sözünü verdi. Orası karınca yuvasına benzer, işe yarayacak epeyce adam vardır. Bahorel Estrapade’ı ziyaret edecek. Prouvaire! Masonlar şiddetlerini kaybediyorlar. Sen bize Grenelle-Saint-Honoré sokağındaki locadan haber getireceksin. Joly! Dupuytren Kliniğine gidecek ve Tıp Fakültesi öğrencilerinin nabızlarını yoklayacaktır. Bossuet, mahkemeyi dolaşacak ve avukatlık stajyerleriyle görüşecek. Ben de Cougourde’u üzerime alıyorum.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte her şey düzenlenip yoluna konuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Daha ne var ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gayet önemli bir şey var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O gayet önemli olan şey nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Maine Kapısı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, bir müddet düşünür gibi göründü. Sonra sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Maine Kapısı tarafında mermerciler, ressamlar, heykel yapılan atölyelerin görevlileri var. Bunlar heyecanlı bir gruptur. Bununla beraber soğuk davranıyorlar. Bir zamandan beri onlara ne oldu bilmiyorum. Galiba başka şeyler düşünüyorlar. Domino oynamakla vakit geçiriyorlar. Kendilerini hemen görmek ve ciddi konuşmak gerekir. Richefeu’da toplanıyorlar. Saat on iki ile bir arasında orada bulunuyorlar. Oradaki küllerin üzerini biraz üflemek lazım. Bu iş için o dalgın Marius’a güvenmiştim. Marius, her halde iyi bir çocuktur. Fakat buraya gelmiyor. Maine Kapısı için bir adama ihtiyacım var. Başka adamım yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben varım. Ben buradayım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cumhuriyet taraftarlarını bulacak ve soğuk kalplerini ısıtacaksın!?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin olmasın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen bir iş becerebilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Becerebileceğime dair biraz ümidim var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen hiçbir şeye inanmazsın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana inanırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Grantaire, bana hizmet etmek ister misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam anlamıyla. Gerekirse çizmelerini bile boyarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde bizim işlerimize karışma, sen absintini içmeğe bak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Enjolras! Sen nankörün tekisin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen Maine Kapısına gidecek ve iş görecek adam değilsin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim, Gres sokağından inmeğe, Saint-Michel meydanından geçmeğe, Mon-sieur-le-Prince sokağından sapmağa, Vaugirard sokağına gitmeğe, Le Carmelites sokağından geçmeğe, d’Assas sokağından dönmeğe, Cherche-Midi sokağına varmağa, Con-seil de Guerre’u arkada bırakarak Vielles Tuileries’i hızlı adımlarla geçmeğe, bulvarı adımlayarak geçtikten sonra Maine kaldırımını geçmeğe ve kapıyı aştıktan sonra Richefeu’ya girmeğe gücüm yeter. Bu işte maharet ve iktidarım vardır. Kunduralarım bu seyir ve harekete elverişlidir.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Richefeu’daki arkadaşları tanıyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz tanırım. Yalnız senli benli konuşuruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendilerine ne diyeceksin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Robespierre’den bahsedeceğim. Şüphesiz Danton’dan, ilkelerden bahsedeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben. Bana karşı haksızlık ediliyor. Ben işe başladığım zaman pek yaman olurum. Prudhomme’un eserlerini okudum. </span><span class="Normal-i char-style-override-1" xml:lang="tr-TR">Toplum Sözleşmesi</span><span class="Normal char-style-override-1" xml:lang="tr-TR">’ne vakıfım. İkinci senenin meşrutiyet idaresi ezberimdedir.  </span><span class="Normal-i char-style-override-1" xml:lang="tr-TR">“Bir vatandaşın hürriyetinin başladığı yerde diğer bir vatandaşın hürriyeti biter!” </span><span class="Normal char-style-override-1" xml:lang="tr-TR">Sen beni budala mı zannediyorsun? Çekmecemde eski bir kaymem var. İnsan haklarının, millî hâkimiyetin ne demek olduğunu bilirim.  Biraz da Hebertist’im.</span><span class="dipnot"><a class="footnote-link" href="#footnote-233-115" id="footnote-233-115-backlink">115</a></span><span class="Normal char-style-override-1" xml:lang="tr-TR"> Saati elde tutmak üzere ara vermeden tam altı saat en parlak şeylerden konuşabilirim…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ciddiyetçi ol!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire cevaba davrandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben insandan kaçan bir tipim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, birkaç saniye düşündü ve bir adama işaret etti. Son kararını veren bir adam tavrıyla ve ciddiyetle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Grantaire! Seni denemeğe razı oluyorum. Maine Kapısına sen gideceksin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire Musain Kahvehanesine pek yakın, kirayla tutulmuş bir odada kalıyordu. Kahvehaneden çıkıp beş dakika sonra tekrar geldi. Robespierre modasına uygun bir yelek giymişti. İçeriye girerken dikkatle Enjolras’ya bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kırmızı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra şiddetle yeleğinin yakasını düzeltti. Sonra Enjolras’ya yaklaşarak kulağına yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İçin rahat olsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyip şapkasını bastırdıktan sonra kesin bir kararlılıkla çıkıp gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çeyrek sonra Musain Kahvehanesinin arka salonunda kimse kalmamıştı. Bütün ABC Dostları gitmişlerdi. Her biri üzerine düşen işi görmek üzere bir tarafa gitmişti. Cougourde’u üzerine alan Enjolras ise en son çıktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Aix şehrinde bulunan Cougourde cemiyetinin o sırada Paris’te bulunan üyeleri İssy ovasının tenha bir yerinde toplanırlardı.  Paris’in o tarafında tenha yerler çoktur. Enjolras, o yöne doğru giderken zihnen durumu ve konumu düşünüyordu. Durum ve konum endişe edilecek derecedeydi. Çıkarılmış olan olaylara gelince: Toplumsal hastalığın başladığını andıran ve ağır ilerleyen işleri küçük bir hareket durdurabilir. Bu hal, bir taraftan yıkımın, diğer taraftan kuruluşun başladığını gösteren garip bir belirtidir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, geleceğin karanlık döşemeleri altında ışıklı bir ayaklanma hissedip görüyordu. Kim bilir? Belki de beklenen hale girilmişti bile. Milletin haklarına sahip ve hâkim olması! Bu ne güzel bir manzaraydı. İhtilalin şan ve azametle Fransa’yı sahiplenerek dünyaya hitaben: “Devamı yarın!” demesi ne yüce bir haldi. Enjolras memnundu.  Fırın gittikçe ısınıyordu. O sırada Paris’te Enjolras’ın dostlarından ibaret barut parçaları vardı. Zihnen Combeferre’in akıcı, etkileyici ve bilgece nutkunu,  Feuilly’nin kâinatı kendine memleket ve insan cinsini hemşeri saymaktan ibaret olan görüşüyle şevk ve heyecanını, Courfeyrac’ın zihninin genişliğini, Bahorel’in tebessümünü, Jean Prouvaire hayalciliğini, Joly’nin anlayış ve kapasitesini, Bossuet’in alaycı hicvini birbiriyle kaynaştırarak her yerde aynı zamanda ateş alabilir bir elektriksel güç oluştuğunu görüyordu. Sonucun gayretlerine göre meydana geleceğinden ümitvardı. Bu, pek iyiydi. Bu suretle Grantaire’i hatırladı.  Kendi kendisine: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Maine Kapısı meselesi de bana engel değil. Şu, Richefeu’ya kadar gidebilsem! Bakalım Grantaire ne yapıyor? Ne dereceye kadar iş becerebiliyor?</span></p>
			<p class="tp-sb"><span class="Normal char-style-override-1" xml:lang="tr-TR">Dediği sırada Vaugirard saat kulesi bir’i vurdu. Enjolras, Richefeu adındaki tütün içmeğe mahsus olan dinlenme yerine varmıştı. Tütün-hane, başka deyişle dinlenme yerinin kapısını iterek içeri girdi. Kollarını kavuşturdu. Kendi kendisine kapanmak üzere kapıyı açık bıraktı. Kapı kapanırken omuzuna çarpıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dinlenme yerinin salonu gayet kalabalıktı. Salon masalardan ve tütün dumanından hemen geçilemeyecek bir haldeydi. Etrafa göz gezdirdi. Bu duman arasında yüksek bir ses işitiliyor ve ara sıra diğer bir ses bunu şiddetle kesiyordu. Bu, rakibi ile karşılıklı atışan Grantaire’in sesiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Masalardan birinin önünde oturmuş olan Grantaire,  Sainte-Anna mermerinden yapılmış olup üzerinde kepek taneleriyle domino taşları bulunan masaya yumruğuyla vurarak karşısındaki adama bir şeyler söylüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, bu konuşmaya kulak kabartmaya başladı. İşte konuşma: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Düşeş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cihar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay canına yandığım be. Ciharım yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mahvoldun. Öyleyse dü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şeş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Se.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi ben koyacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dört kazandım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zor ile.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yanlış yaptım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi gidiyorsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- On beş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yedi daha.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi iki etti. (Mütefekkirane) Yirmi iki!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dü-şeşi beklemiyordun. Eğer onu ilk önce koymuş olsaydım bütün oyun değişirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yine dü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yek mi? Peki, penc.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pencim yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Son koydun zannederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beyaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne şansı var ya! Olmaz şey.  Şansın iyi gidiyor. (Derin derin düşünerek:) Dü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sende ne yekli var ne de pencli. Senin için pek fena!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Domino.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tuh, senin gibi şansa!</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-115-backlink" id="footnote-233-115">115</a><span class="Normal char-style-override-1" xml:lang="tr-TR">	Jacques-René Hébert (1757-1794) : Fransız siyaset bilimcilerimden olup  Alançon’da doğmuştur. Savcı yardımcılığında ve </span><span class="Normal-i char-style-override-1" xml:lang="tr-TR">Pére Duchesne gazetesi</span><span class="Normal char-style-override-1" xml:lang="tr-TR"> başyazarlığında bulunmuştur. Bu gazetenin lisanı son derece şiddetliydi. Eylül katliamının kışkırtıcılarındandı. Tutuklanıncaya kadar Paris Komününe karşı büyük bir etkisi vardı. Hebertist denilen birçok yandaşlarıyla birlikte idam edilmiştir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>