<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-13</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-2-1-10"><span class="numara-alt char-style-override-1">İşretten Sonraki Filozofluk</span></p>
			<p class="tp-1"><span class="Normal char-style-override-1" xml:lang="tr-TR">İsmi evvelce geçmiş olan Senatör (Ayan Meclisi üyesi) dirayetli bir adamdı. Tuttuğu yolu; vicdan, itikad, hakkaniyet, vazife denilen engellere dikkat etmeksizin sonuca ulaşmış, menfaatleriyle ve yükselmesiyle ilgili olarak, bu yolda bir kere olsun tereddüt etmeksizin doğruca hedefe varmıştı. Fena bir adam sayılmazdı. Evvelce müteahhitlik yapmış ve birçok muvaffakıyetler kazanmıştı. Hayatı boyunca geçirdiği çeşitli dönemlerden ibret almıştı; gücünün yetebildiği küçük hizmet ve yardımları oğullarına, damatlarına, akrabasına ve hatta dostlarına bile yapmaktan geri durmazdı. Hayatında iyi fırsatlardan, beklenmedik nimetlerden istifade etmiş olup bunlardan gayrısına bir lahza bile dikkatini vermez ve önemsemezdi. Uyanık ve âdil olup kendisini Epikür’ün tilmizi zannettirecek derecede ilim ve fazilet sahibi idi. Ebediyet âlemine, ruhaniyete ve saçmalık saydığı rahiplerin vaaz ve nasihatlerine, hatta Mösyö Myriel’in yüzüne karşı bile tebessümle zarifçe alay ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Myriel de onu dinlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün bir münasebetle Kont …. ile (yani sözü edilen senatör ile) Mösyö Myriel, kaymakamın evinde verilen yarı resmî bir ziyafette hazır bulundular. Yemeğin sonlarında biraz şen görünen Senatör yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz konuşalım, Piskopos Efendi! Bir Senatör ile bir Piskopos gözlerini kırpmaksızın birbirlerine güç bakarlar. Biz iki falcıya benzeriz. Size bir itirafta bulunacağım: Benim kendime mahsus bir felsefem vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkınız var. Felsefe yapıldığı zaman yatılır. Siz de kardinal yatağındasınız, Senatör Efendi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Olgun olalım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz da cin fikirli olalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size diyorum ki, Marki D’Argens, Pyrrhon, Hobbes ve Mösyö Naigeon boş adamlar değildi. Kütüphanemde bu filozofların bütün kitapları müzehhep (kıymetli bez ciltle ciltlenmiş) olarak mevcuttur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Sözünü keserek:) Sizin gibi Mösyö Kont.</span></p>
			<p class="tp-sb"><span class="Normal char-style-override-1" xml:lang="tr-TR">- (Sözüne devamla:) Diderot’dan nefret ederim. Hislere hitap eden ihtilalci bir hatiptir. Revolusyonerdir. İtikat yönünden Voltaire’den çok daha mutaassıptır. Voltaire haklı olmadığı halde Needham ile istihza ederdi. Needham taraftarları ise teorilerini ispat ediyorlar. Bu İngiliz filozofunun keşfettiği mikroskobik hayvanlar, Voltaire’nin tezini desteklemekten başka bir şeye yaramaz. Bir kaşık ekmek hamurunun üzerine bir damla sirke konursa, bu, derhal birçok hayvanat ortaya çıkmasına yol açar. Damla ile kaşığı büyültürseniz gözlerinizin önünde dünya teşekkül ve tecessüm etmiş olur. İnsan da bir tür hayvandır. O halde daha neye lüzum vardır? Piskopos Efendi, Yahova’nın farazîliği beni yorar. Bu tez, bir takım zayıf ve hayalperest adamlar yetiştirmekten başka bir sonuç doğuramaz. Ben sonsuzluğa akıl erdiremedim. Adem’i (yokluğu) ifade eden sıfır’ı kabul ve tercih ederim. Bu beni rahatlatır. Kefaret suretiyle (günahlarıma karşılık olsun diye) kesemi boşaltacak kadar saf değilim. Herşeyden vazgeçmek ve münzeviyane bir hayat sürmek tezini ancak deliler kabul eder. Bu bir öğüttür ki, tamahkârlar tarafından fakirlere ve sefillere verilir. Herşeyden vazgeçmek ha, ne için? Fedakârlık ha, niye? Ben hiçbir kurdun diğer bir kurdun mutluluğu için kendini feda ettiğini göremiyorum. Tabiatın prensiplerini kabul etmelidir. Biz yüksek bir noktadayız. Bilgece yüksek düşünceleri kabul edelim. Burnunun ucunu göremedikten sonra yüksek bir noktada bulunmanın ne faydası olur? Sevinç ve neşe içinde yaşamak; işte bütün hayat bundan ibarettir… Başka şeylere inanamamakta mazurum… Yapıp ettiklerine dikkat etmek, iyiyi ve kötüyü fark edip ayırmak gerekir… İnsan yaptıklarından sorumlu olacak… Ne zaman? Ölümden sonra değil mi? Pek iyi. Bu, bir avuç külü ilk gölgesiyle yakalamağa benzer… Hakikati söyleyelim: Araştırmaları ve deşelemeleri genişletmeli ve derinlerine ulaşmağa gayret etmeliyiz. Ta ki, onu anlamış ve açığa çıkarmış olalım. O zaman insana ferahlık ve genişlik gelir; kuvvet kazanır. Ebedî hayat, bir nazariyedir. Ne güzel vaadlerde bulunuyorlar, insan, ruhtan ibaret olup mavi kanatları olacak ve Tertullian’in düşündüğüne göre bir yıldızdan diğerine gidecek!... Haydi öyle olsun! Peki, sonra? Bundan sonraki görüşleri tekrara lüzum yok. Bu şeyler bir gazetede yer bulamaz. Fakat dostlar arasında söylenir. Kâinatın bir varsayıma fedası, bir hayal için eldeki avı terk etmeğe benzer… Ben Âyan üyelerinden Kont Filanım. Hakikatte bir hiçim. Doğumumdan evvelki hali bilmediğim gibi, ölümümden sonra da ne olacağını bilmem. Organlarla, hareket eden bir miktar topraktan oluşmuşum. Kâinatta görevim neden ibaret olacak? Bunu seçmek ve belirlemek keyfiyeti bana aittir. Hayatla ilgili zevklerden sebeplenmek veya ızdırap çekmek. Bu iki şıktan biri… Fakirlik ve ızdırap beni nereye vardıracak? Hiçliğe değil mi? Böyle olduktan sonra boş yere ızdırap çekmiş olmayacak mıyım? Hayatın zevklerinden lezzet alıp faydalanmak da beni nereye götürecek? Bu da hiç’e değil mi? Lakin ben lezzetleri ve zevkleri tatmış olurum. Kârım da bundan ibaret olacak. Ben kendim için bunu seçtim. Ya yemeli ya da yenilmelidir. Ben yiyorum. Ot olmaktansa diş olmak tercihimdir. İşte benim tezlerim ve bilgeliklerim! Bundan sonra her şey zuhurata bağlıdır. Mezarcı ötede bizi bekliyor. Yüzümüzü döndürdüğümüz yön bir çukurdur. Bu çukurdan ötesi herkes için eşit bir yokluktan ibaret. Bana inanınız: Ölmüş ölmüştür. Bu gibi görüşlerle analar ve dadılar küçük çocukları korkuturlar. Gelecek, karanlık bir geceden başka bir şey değildir. Hayattan istifade ediniz. Görüşleriniz, vaaz ve nasihatleriniz ancak fakirler ve sefiller içindir. Onlar kuru ekmekle beraber bunları yutarlar. Ben kimseye dokunmam; kimse de bana dokunmasın…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu görüşleri ve garip anlatımları baştan sona bir sakinlik içinde dinlemiş olan Piskopos alaylı bir şekilde el çırptıktan sonra dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrusu bu belagatli ve net ifadelerinize, yüce görüşlerinize karşı alkışlamak suretiyle takdir belirtmemek kabil değil… Bu naturalist görüşlere herkes taraftar olamaz. Materyalistler, hayvanlar gibi kandırılamazlar. Kendilerini ne Cato gibi sürgün etmek ve uzaklaştırmak mümkündür, ne Stephen gibi taşa tuttururlar ve ne de Jean D’Arc gibi diri diri yaktırırlar. Bu adamlar, nefislerini her şeye karşı sorumluluk dışında tutmak fikir ve arzusundadırlar. Bütün düşünceleri ve öne sürdükleri fikirler keyiflerine göredir. Her türlü makam ve mevkii sıkılmadan elde etmek isterler. Vicdanları daima rahattır. Mezara girdikleri zaman da vicdan karşıtları olarak yedikleri şeyleri sindirdim zannında bulunurlar. Ne güzel değerlendirmeler! Ben yalnız sizin için demiyorum, Senatör Efendi. Tuttuğunuz yoldan dolayı sizi tebrik etmemek kabil değil… Kendinize mahsus bir felsefeniz bulunduğunu söylediniz. Bu nazik ve incelikli felsefe, yalnız sizin gibi zenginlerce kabule değer görülebilir. Sırf hayatın zevkinden faydalanmak için düzenlenmiş bir felsefe! Bu felsefe, sonu olmayan derinliklerden gizli anlamlar keşfeden özel kimseler marifetiyle keşfedilip ortaya çıkarılmış… Siz prensler, fakirlere ve birçok adamlara, yalnız yemek yerine mantarları değil, itikad ve tevekkülü de bırakmak suretiyle fenalaşıyorsunuz ve hata ediyorsunuz…</span></p>
		</div>
	</body>
</html>