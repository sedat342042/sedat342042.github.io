<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-233</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-4-8-4"><span class="numara-alt char-style-override-1">Quadrifrons </span></p>
			<p class="numara-alt" id="toc_marker-4-8-5"><span class="numara-alt char-style-override-1">(Merhamete Dört Türlü Davet)</span></p>
			<p class="tp-1"><span class="Normal char-style-override-1" xml:lang="tr-TR">Gece yatmak üzere elbisesini çıkarırken bir aralık eli akşam sokakta bulduğu pakete ilişti. Bir paket bulup da cebine koymuş olduğunu unutmuştu. Paketi açmağa karar verdi. Belki de içinde kızların veya paketi kaybedenin ismi ve adresi vardı, o zaman paketi sahibine verme imkânı doğardı. Her durumda paketi açmanın faydası olacaktı. Bu sebeple zarfı açtı. Zarf mühürlü değildi. Bu zarfın içinde mühürlü olmayarak dört zarf daha vardı. İğrenç bir tütün kokusu hissedilen bu zarfların üzerinde adresleri yazılı idi.</span></p>
			<p class="tp-ob"><span class="Normal char-style-override-1" xml:lang="tr-TR">Birinci zarfın üzerinde şu adres yazılıydı:</span></p>
			<p class="tp-ob"><span class="Normal-i char-style-override-1" xml:lang="tr-TR">“Millet Meclisi Karşısında ….. no.da mukim</span></p>
			<p class="tp-sb"><span class="Normal-i char-style-override-1" xml:lang="tr-TR">Madame la marquise Grucheray’e.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius aradığı malumatı bunda bulacağı ümidiyle zarfın içindeki mektubu okumakta bir beis olmadığına karar verdi. Zaten mektup da açıktı.</span></p>
			<p class="tp-sb"><span class="Normal char-style-override-1" xml:lang="tr-TR">Mektup şöyleydi:</span></p>
			<p class="indentmetin-sb"><span class="Normal char-style-override-1" xml:lang="tr-TR">“Madame la marquise,</span></p>
			<p class="indentmetin"><span class="Normal char-style-override-1" xml:lang="tr-TR">İnsan topluluklarını güçlendirmeğe, birbirlerine bağlamağa ve yakınlaştırmağa hizmet eden erdemlerin en mükemmeli şüphesiz lütuf ve merhamettir. Merhamet nazarıyla bir kere şu zavallı İspanyola bakınız. Kutsal olan meşru işler uğrunda bütün servetini ve kanını sebil ettiği için bugün derin sefalet içinde bulunuyor. Terbiye ve tahsil görüp haysiyetine gölge düşürmemek çabasında olan bir asker için katlanılması kabil olmayan bu hayatı muhafaza edebilmek maksadıyla küçük bir yardımı esirgemeyeceğinizden eminim. Merhametinizin ve insaniyetinizin kusursuzluğundan başka bahtsız bir millete olan meyil ve muhabbetinize de güvenilmiştir. Bendenizi herkesçe bilenen lütuf ve merhametinizden mahrum buyurmamanızı hassaten temenni ederim.  Bu zavallının duası tesirsiz kalmayacağı gibi âlî yardımları da ilelebet minnet ve şükran sayfalarına nakşedilmiş olacaktır. </span></p>
			<p class="indentmetin"><span class="Normal char-style-override-1" xml:lang="tr-TR">En derin saygılarımı sunmaktan büyük onur duyarım.</span></p>
			<p class="indentmetin"><span class="Normal char-style-override-1" xml:lang="tr-TR">İspanya süvari yüzbaşılarından,</span></p>
			<p class="indentmetin"><span class="Normal char-style-override-1" xml:lang="tr-TR">Ve kraliyet taraftarlarından olup </span></p>
			<p class="indentmetin"><span class="Normal char-style-override-1" xml:lang="tr-TR">Fransa’ya sığınmış olan ve </span></p>
			<p class="indentmetin"><span class="Normal char-style-override-1" xml:lang="tr-TR">bu kere de vatanına dönmek için</span></p>
			<p class="indentmetin-sb"><span class="Normal char-style-override-1" xml:lang="tr-TR">gereken harcamaları yapmaktan mahrum bulunan</span></p>
			<p class="sag-yasla"><span class="Normal char-style-override-1" xml:lang="tr-TR">Don Alvares”</span></p>
			<p class="tp-ob"><span class="Normal char-style-override-1" xml:lang="tr-TR">Bu imzaya hiçbir adres eklenmemişti.</span></p>
			<p class="tp-sb"><span class="Normal char-style-override-1" xml:lang="tr-TR">Marius, bulmak istediği adresi, içinde ikinci mektupta bulmak ümidindeydi. İçinde ikinci mektup bulunan zarfın üzerinde şu adres okunuyordu:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Cassette sokağı, no. 9’da mukim </span></p>
			<p class="tp-sb"><span class="Normal-i char-style-override-1" xml:lang="tr-TR">Madame la comtesse de Montvernet’ye”</span></p>
			<p class="tp-sb"><span class="Normal char-style-override-1" xml:lang="tr-TR">Bu mektubu da açıp okumağa başladı:</span></p>
			<p class="indentmetin-sb"><span class="Normal char-style-override-1" xml:lang="tr-TR">“Madam la comtesse,</span></p>
			<p class="indentmetin-sb"><span class="Normal char-style-override-1" xml:lang="tr-TR">Şu arizayı size yazıp takdim eden küçüğü sekiz aylık olmak üzere altı çocuklu bir aileye reislik eden bir kadındır. Halimi son arz ettiğimden beri hastayım. Beş aydan beri kocam tarafından terk olundum. Geçimimi sağlamaktan kesinlikle mahrumum. Şu sırada büyük sıkıntı içinde inliyorum. Yüce yardımlarından ümitvar olarak saygılarımı sunmağa cüret ederim.</span></p>
			<p class="sag-yasla"><span class="Normal char-style-override-1" xml:lang="tr-TR">Balizard’ın terk edilmiş karısı”</span></p>
			<p class="tp-sb"><span class="Normal char-style-override-1" xml:lang="tr-TR">Marius üçüncü mektubu da açtı. Bu da bir yardım talebi olup şu mealde yazılmıştı:</span></p>
			<p class="indentmetin"><span class="Normal char-style-override-1" xml:lang="tr-TR">“Aux Fers sokağının köşesinde Saint-Denis sokağında mukim toptan takke yapım ve satımıyla iştigal eden tüccarlardan Elektör (Senatör) Mösyö Pabourgeot’ya.”</span></p>
			<p class="indentmetin"><span class="Normal char-style-override-1" xml:lang="tr-TR">“Bu günlerde Theatre-Francais (=Fransız Tiyatrosun)’a bir trajedi gönderen bir edip hakkında kadirbilirlik inayetlerinin esirgenemeyeceğini kuvvetle ümit ederek işbu dileğimin takdimine cüret etmiş oluyorum. Trajedinin esası, tarihle ilgilidir. Olay, İmparatorluk zamanında Auvergne’de geçer. Trajedinin yazıldığı dil sade ve üslubu hoş olup lüzumsuz detaylardan arınmış bulunduğu cihetle dikkat çekicidir. Dört yerinde bestelenecek şarkısı da vardır. Komik, ciddi, anlık haller, şahısların değişmesi ve çeşitlenmesi birbirine karışarak romantik bir hal kazanmakta ve esrarengiz bir takım debdebeli olaylar ve hadiselerle sonuca ulaşılmaktadır.</span></p>
			<p class="indentmetin"><span class="Normal char-style-override-1" xml:lang="tr-TR">Yegâne maksadım çağdaşlarımızın arzusuna uymaktır ki, bu da rüzgârların değişmesi gibi her gün her saat değişen moda belasından ibarettir.</span></p>
			<p class="indentmetin"><span class="Normal char-style-override-1" xml:lang="tr-TR">Bu niteliklerine rağmen haset ve kendini beğenmişlik beni korkutmaktadır. Çünkü bu hal tiyatro dışında bırakılmaklığımla sonuçlanabilir. Yenilerin başına gelenler ise meçhul değildir. Sizin edipleri ve yazarları öteden beri himaye etmekte olduğunuzdan cesaret alarak, nezd-i âlîlerine kızımı gönderiyorum. O size kış mevsiminde zaruretimizi hatta ekmeksiz ve ateşsiz kaldığımızı arz edecektir. Bu vesileden istifade ederek bu eserle bunu takip edecek başka eserlerin nâm-ı âlîlerine olarak neşrini tasarladığımı ve bunun da fakirleri için övünç ve gurur kaynağı olacağını arz ederim. Eğer ihtiyacıma çare olarak destek ve yardımda bulunacak olurlarsa, şükran duygularımı belirten manzum ve mükemmel bir methiye inşat edecek ve bunu eserin mukaddimesine koyacağım. Bunu da tiyatroda sahneye konmazdan evvel zat-ı âlîlerine sunacağım. </span></p>
			<p class="indentmetin"><span class="Normal char-style-override-1" xml:lang="tr-TR">Bu suretle Mösyö ve Madam Pabourgeot’ye saygı dolu duygularımı arz eder ve sunmaya cür’et ederim.</span></p>
			<p class="sag-yasla"><span class="Normal char-style-override-1" xml:lang="tr-TR">Ediplerden:</span></p>
			<p class="sag-yasla"><span class="Normal char-style-override-1" xml:lang="tr-TR">Genflot</span></p>
			<p class="tp-ob"><span class="Normal-i char-style-override-1" xml:lang="tr-TR">Not: Bizzat ayağınıza gelemeyerek kızımı gönderdiğimden dolayı mazur tutulmamı rica ederim. Acınacak bir halde olan kıyafetim,  yüce katlarına gelmeğe cesaret verici olamadı. Dışarı çıkmak ve bir ziyarette bulunmak… Heyhat!”</span></p>
			<p class="tp-ob"><span class="Normal char-style-override-1" xml:lang="tr-TR">Nihayet Marius dördüncü mektubu da açtı. Adres olarak şu satırlar görülüyordu:</span></p>
			<p class="tp-ob"><span class="Normal-i char-style-override-1" xml:lang="tr-TR">“Saint-Jacques-du-Haut-Pas mabedinin hayırhahı olan mösyö cenaplarına.”</span></p>
			<p class="tp-sb"><span class="Normal char-style-override-1" xml:lang="tr-TR">Marius okumağa başladı:</span></p>
			<p class="indentmetin"><span class="Normal char-style-override-1" xml:lang="tr-TR">“İyiliksever Beyefendi,</span></p>
			<p class="indentmetin"><span class="Normal char-style-override-1" xml:lang="tr-TR">Lütfen kızıma refakat edecek olursanız musibetli ve sefalet içinde ibraz edeceğim şehadet-nameleri göreceksiniz.  Bu şehadet-nameleri teşkil eden satırlar, merhamet duygularınızı harekete getirecektir.  Hakiki kudret sahipleri daima şiddetli etkiler altında bulunur.</span></p>
			<p class="indentmetin"><span class="Normal char-style-override-1" xml:lang="tr-TR">İnsan-sever efendim,</span></p>
			<p class="indentmetin-sb"><span class="Normal char-style-override-1" xml:lang="tr-TR">Zarurete karşı sabır ve tahammül göstermek ve zaruretle hayatı terk etmek serbest değilmiş gibi, küçük bir yardım için hükûmete halimizi bildirmek tahammül edilemez bir şeydir. Kader bazıları hakkında pek şiddetli ve bazıları hakkında ise müsamahakârca davranıyor. Ya teşrifinizi veya lütuf ve ihsanınızı bekleyerek saygılarımı sunarım efendim.</span></p>
			<p class="sag-yasla"><span class="Normal char-style-override-1" xml:lang="tr-TR">Kulunuz, </span></p>
			<p class="sag-yasla"><span class="Normal char-style-override-1" xml:lang="tr-TR">trajedi yazarlarından</span></p>
			<p class="sag-yasla"><span class="Normal char-style-override-1" xml:lang="tr-TR">P. Fabantou”</span></p>
			<p class="tp-ob"><span class="Normal char-style-override-1" xml:lang="tr-TR">Marius, bu dört mektubu okumakla beraber eskisinden daha fazla bir bilgiye erişemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvela: Mektuplar dört muhtelif şahıs tarafından yani Don Alvares, Balizard’ın terk edilmiş karısı, Şair Genflot ve Trajedi yazarlarından P. Fabantou tarafından yazılmıştı. Bununla beraber mektuplarda dikkat çeken bir yön vardı ki, o da dört mektubun da aynı yazı ile yazılmış olmasından ibaretti. Bu halden dört mektubun da aynı şahıs tarafından yazılmış olduğu anlaşılmaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, bazı emareler daha vardı ve bunlar da şüpheyi güçlendiriyordu. Mektupların hepsi kaba ve sarımtırak kâğıda yazılmışlardı. Hepsinde de tütün kokusu hissediliyordu. Şivesini değiştirmek için dikkat edilmiş olduğu aşikârdı. Yazım hataları birbirlerine benziyordu. Mesela şair ve edip Genflot’un mektubu İspanyol yüzbaşısının mektubundan fazla yazım hatalarıyla doluydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu küçük sırrı keşfetmek pek kolaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu paket bir işine yaramadıktan başka, çözülecek bir bilmece oluşturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bunlarla eğlenemeyecek ve sokakta bulduğu şeylerle uğraşamayacak derecede üzgündü. Kendisini Colin-Maillard’da alay etmek için yazılmış dört mektup arasında zannediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dört mektubun Marius’un cadde üzerinde rastlamış olduğu iki kıza ait olduğuna dair bir işaret yoktu. Herhalde bunlar hiçbir kıymeti olmayan adi kâğıtlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius mektupları zarflarına koyarak bir köşeye attıktan sonra yatıp uyudu. Sabahın yedisine doğru kalkıp yemek yemek ve işe başlamak üzere iken yavaşça odasının kapısı vuruldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiçbir şeyi bulunmadığı için, görülecek acil bir işi olmadıkça odasının anahtarını kapısı üzerinden çıkarmazdı. Hatta odasında bulunmadığı zamanlarda bile anahtarı üzerinde bırakırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Bougon:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapınızı böyle açık bırakmayınız. Hırsızlar var, eşyanızı çalarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikçe ona şu cevabı verirdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var ki çalacaklar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki bir gün bir çift eski potinini çalmışlardı. Madam Bougon evvelce ettiği ihtarları kaale almaması sebebiyle, yapılmış olan hırsızlık onun için kazanılan büyük bir zafer olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oda kapısı ikinci defa olarak evvelkisi gibi hafifçe vuruldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Giriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verince kapı açıldı. Marius bakışlarını masasının üzerindeki kitap ve müsveddelerden ayırmaksızın sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne istiyorsun Madam Bougon?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Bougon’un sesine benzemeyen bir ses cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affedersiniz Mösyö…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ses işret sebebiyle kısılmış ihtiyar bir adamın boğuk ve arızalı sesine benziyordu. Marius birdenbire başını çevirdiği zaman, gözleri karşısında genç bir kız gördü.</span></p>
		</div>
	</body>
</html>