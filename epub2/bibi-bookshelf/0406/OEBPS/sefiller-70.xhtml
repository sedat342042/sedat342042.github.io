<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-70</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-2-7-5"><span class="numara-alt char-style-override-1">Kırılan Tekerlek</span></p>
			<p class="tp-1"><span class="Normal char-style-override-1" xml:lang="tr-TR">Montreuil-sur-Mer ile Arras arasında küçük paketler ve mektuplar İmparatorluk zamanından beri bir takım küçük arabalarla gönderilip getiriliyordu. Bu arabalar yaylar üzerinde asılı, içerileri kumral sahtiyan döşenmiş iki tekerlekli hafif arabalardan ibaretti. Biri postaya, diğeri postayı sevkedip ulaştıran görevliye mahsus iki oturma yeri vardı. Tekerlekleri çıkıntılı uzun başlıklarla mücehhez olup daha uzaktan başka arabaların geçişine engel oluştururdu. Bugün Almanya’da yollarda hâlâ rastlanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Posta sandığı şekil olarak dikdörtgene yakın uzun ve büyük bir kutudan ibaret olup arabanın gerisinde ona bitişik olarak bulunur. Posta sandığı siyaha ve arabası ise sarıya boyanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu posta arabaları şeklen biçimsiz ve çirkin ve bugün terk edilmişlerdir. Bunlar uzaktan geçtiğinde veya ufuk üzerinde bazı yollarda hareketi görüldüğü zaman, belleri ince, kıç tarafları büyük, kaba bir tür karıncayı andırırlar. Aynı zamanda pek süratlidirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arras’tan hareket eden posta arabası her gece Paris postasının geçişinden sonra, saat birde hareket eder ve Montreuil-sur-Mer kasabasına sabahın saat beşinden biraz evvel varırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O gece Hesdin yoluyla Montreuil-sur-Mer’e gelen posta arabası şehre girmek üzere bir sokağın köşesinden dönerken, beyaz bir beygir tarafından çekilip karşı taraftan gelen bir iki tekerlekli açık ve hafif bir tilbury arabasına çarptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu arabada paltoya sarılmış bir adam bulunuyordu. Bu çarpışmada tilbury arabasının tekerleği, posta arabasına şiddetle çarptı. Her ne kadar postacı bu paltolu adama arabasını döndürmesi için bağırmışsa da, yolcu aldırmayarak olağanüstü bir süratle ilerledi ve gözden kayboldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine postacı kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bir adam! Âdeta şeytan gibi süratli gidiyor! Bu kadar aceleyle ve hızla yol alan bir araba görmedim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kadar süratli giden adam kimdir? Okuyucularımız kendisini tanırlar: Bütün gece azap ve ızdırap içinde kıvranan, müthiş bir zihin krizine tutulmuş olan adamdır bu! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Nereye gidiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soruya o bile cevap veremezdi. Niçin bu kadar acele ediyordu? Bunu o da bilmiyordu. Görünüşe bakılırsa rastgele ve olağanüstü bir süratle yol alıyordu. Ne tarafa gidiyordu? Şüphesiz Arras’a, belki de başka bir tarafa. Arasıra duygulanıyor ve sarsıntı geçiriyordu. Bir çukura gömülen adam gibi, o da bu gece kendisini gecenin karanlığına bırakarak ilerliyordu. Bu ilerleyişte bazı şeyler kendisini dışladığı halde bazı şeyler de kendine çekiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası bu adamın şu andaki halini kimse tarif edemezdi. Fakat herkes onu anlayıp takdir edebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatı boyunca bir kere olsun bilinmezliğin bu karanlık mağarasına girmeyen kim vardır ki? Özellikle bu adam, hiçbir şeye karar verememiş, hiçbir şeyi uygulayamamış veya engelleyip durduramamıştı. Vicdanına doğmuş olan emellerin hiç biri kuvveden fiile geçemediği gibi, hiç birinde de kesinlik görülemiyordu. Kararlaştırılan şeylerde bir ilerleme ve faaliyet eseri gösteremiyor, daha ilk adımda daima ilk basamakta bulunuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Arras’a niçin gidiyordu? O sırada Scaufflaire’in arabasını kiraladığı zaman, söylediği şeyi tekrar ediyordu. Netice ne olursa olsun icraatını bizzat görmekte ve hükmetmekte bir mahzur görmüyordu. Neler olduğunu hissedip gözlemlemedikçe, düşünüp tartmadıkça kesin bir karar alamıyordu. Uzaktan her şey bir dağ, bir heyula gibi göründüğü için, önündeki şeyleri yakından görmek ve ona göre hüküm vermek istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Champmathieu hakkındaki hüküm ve kararı da buna benziyordu. İhtimal ki kendi yerine bu sefilin zindana atılmasına acımayacaktı. Gidip görseydi belki teselli bulurdu. Gideceği yerde ise Javert’ten başka eski mahkûmlardan Brevet, Chenildieu ve Cochepaille de bulunuyordu. Bu mahkûmlar, Champmathieu’yü Jean Valjean olarak tanıyıp hükmünü vermişler. Herkes kendisinin Mösyö Madeleine olduğunu biliyor. O mahkûmlar, kendisini görseler belki tanıyamazlar. Javert’in şüphe ve tereddütleri de hakikatten pek uzak görünüyordu. Hakiki Jean Valjean’ın kendisi olduğunu belirleyip ispat etmek zor ve belki de imkânsızdı. Kısacası her ne yönden düşünülürse düşünülsün kendisi için bir tehlike yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada bulundukça karanlığa boğulacaktı. Fakat bu karanlıktan hızla ve kolaylıkla sıyrılıp çıkmak çok kolaydı… Talihi, bu sırada bu meselede kendisine yaver olsa da olmasa da ipin ucu kendi elinde bulunduğu için istediği gibi idare edebilirdi… Bu düşünceden ve değerlendirmeden uzaklaşamıyor, bu değerlendirmesini yerinde ve haklı buluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ama kalbine sorulsa her halde Arras’a gitmemeyi tercih ettiği anlaşılıyordu. Kalbi oraya, o şüpheli yere gitmeyi, o şüpheli işe girişmeyi bir türlü akıl ve hikmete uygun bulamıyor, görünüşte gitmek istediği halde içinden gitmeyi kabul edemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu şekilde hem gidiyor, hem de bu değerlendirmeleri yapıyordu. Fikren meşgul olmakla beraber hayvanı kamçılamakta ve saatte iki buçuk fersah katettiğine emin bulunmaktaydı. Gerçekten araba daima ileri doğru gidiyor, fakat kendisi geriye çekici duyguların etkisi altında bulunuyordu. Geri dönmeyi istiyor, ileri doğru gitmeyi ise daha fazla istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabah olmak üzereydi. Geniş bir kırın ortasındadaydı. Montreuil-sur-Mer kasabası hayli geride kalmıştı. Ufkun beyazlandığını görüyordu. Göremediği, önünden geçen ve kış mevsimine mahsus olan şafağın soğuk çehresi idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamın olduğu gibi sabahın da kendine mahsus hayalî manzaraları vardır. Bunları göremiyor ve fakat ağaçların, tepelerin karanlık şekilleri ve hayallerini hisseder gibi oluyordu. Bu manzaralar, durumuna ve ızdırabına eklenerek hüznünü artırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ötede beride, özellikle yolu üzerinde dağınık evleri, kulübeleri gördükçe “Elbette bu meskenlerde oturanlar şu saatte uykunun derinliklerindedirler!” diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Koşum takımlarındaki küçük çıngıraklarla tekerleklerin devir ve hareketi, beygirin adımları tatlı ve muntazam bir şamata çıkarıyor, muntazam olduğu kadar bu yeknesak ve yek-âhenk şamata arasında yol alınıyordu. Bu türlü şamatalar, şen şakrak olanlara pek hoş gelebilirse de üzüntü ve emele gömülmüş olanlar için hüznü davet eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hesdin’e vardığı zaman ortalık artık iyice ağarmıştı. Hayvana yem vermek ve biraz dinlendirmek üzere bir hanın önünde durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten bu beygir Scaufflaire’in dediği gibi Bolonya ırkına mensup boynu kısa, başı büyük, göğsü açık ve sağrısı ile karnı geniştir. Bacakları narin ve nahif, ayakları sağlamdır. Irkı çirkinse de gayet iyi, güçlü kuvvetlidir. İki saatten beri süratle yürüdüğü halde beş fersahlık mesafe katetmiş ve asla terlememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu arabadan inmedi. Hayvana yem getiren hanın seyisi bir aralık arabanın sol tekerleğini görerek eğilip kontrol ettikten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu halde daha uzağa gidecek misiniz? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine yolcu dalgınlıkla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neden sordun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Uzak bir yerden mi geliyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan beş fersahlık bir mesafeden.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seyis tekrar eğildi. Biraz sessiz durduktan sonra, bakışları tekerleğe dikilmiş olduğu halde doğrularak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tekerlek şu haliyle beş fersahlık mesafe katetmiş olabilir. Ama buradan öteye bir çeyrek mesafe bile katedemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine yolcu hemen arabadan aşağıya indi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne diyorsun dostum sen?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne diyeceğim? Buraya kadar geldiğinize şükredin. Tekerleğin sizi ve arabanızı buraya kadar bir kazaya uğramadan, koca yolda bir çukura yuvarlamadan getirmesine şaşıyorum. Bu âdeta bir mucizedir. Bakınca anlarsın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten tekerlek şiddetli hasara uğramıştı. Yolda arabanın posta arabasıyla çarpışmasında tekerlek mihveri ile çubuklarından ikisi parçalanmıştı. Tekerleğin başlığı artık cıvatasını tutmuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak dostum, burada araba tamir eden biri var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seyis:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu adamı bana bulup getirir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay hay! Hemen şuracıkta. Bourgeillard Usta! Buraya gel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba tamiri işi yapan Usta Bourgeillard namındaki bu adam, kapısının eşiği üzerinde duruyordu. Yolcu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu tekerleği tamir edebilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabacı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne zaman hareket edebilirim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın mı? Akşama kadar tamiri mümkün olamaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acele gerektiren bir işiniz mi var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, pek acil. Nihayet bir saat sonra buradan hareket etmeliyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaç kuruş isterseniz veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi iki saat olsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün mümkün değil. İki çubukla bir başlık yapılacak. Her halde mutlaka yarın hareket edeceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarına kadar mümkün değil bekleyemem. Onu tamir etmek mümkün değilse yerine yeni bir tekerlek konamaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl olur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz araba tamir ediyorsunuz değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizde başka bir tekerlek yok mu? Bana satınız. Tekerleği yerine geçirince bir saat sonra hareket mümkün olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tekerleği değiştirmek mi istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, kırılan tekerleğin yerine bir başkası konacak…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arabanıza göre tekerleğim yok. Zaten tekerlek çift yapılır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde bana bir çift tekerlek satınız. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her tekerlek istenilen dingile uymaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kere deneyelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boşuna. Bende yük arabalarına mahsus tekerlek var. Burası bir köydür. Böyle arabalar bulunmaz ki ona göre tekerlek yapalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başka bir araba kiralamak mümkün değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bourgeillard Usta, ilk bakışta yolcunun arabasının kira ile tutulmuş olduğunu anladı. Omuzlarını silkerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz arabacılardan nasılsa bir araba kiralamışsınız. Ben olsam vermezdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde satınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Satılık arabam yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstediğiniz kadar para vereceğim. Her halde bana bir araba tedarik ediniz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dedim ya: Burası küçük bir köydür. Kolaylıkla araba bulunmaz. Şurada eski bir araba var. Sahibi bir şehirlidir. Bana bıraktı. Her ayın otuz altıncı günü gelip birkaç gün kullanır!... İsterseniz bunu kira ile verebilirim. Bana bir zararı dokunmaz. Lakin giderken sahibinin görmemesi lazım. Bundan başka, bu bir kalseka olduğundan iki beygir kullanmak gerekir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki posta beygiri alırım. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gidiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arras’a.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün oraya varmak mı istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Posta beygirleri ile mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elbette!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gece sabahın dördüne doğru oraya varsanız zararı var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız ne var: Posta beygirleri alacaksınız değil mi? Pasaportunuz var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Posta beygirleri ile de yine Arras’a yarından evvel varamazsınız. Biz sapa bir yol üzerindeyiz. Menzil noktaları pek fenadır. Beygirler şu sırada çiftliklerde bulunuyor. Şimdi ziraat zamanı başlıyor. Hayvanlara, bilhassa beygirlere çok ihtiyaç var. Her tarafta aranıyor. Hatta posta beygirlerini bile alıyorlar… Her menzil noktasında en azından üç dört saat beklemeniz gerekir. Bazı yerlerde yaya yürünecek. Yolunuz üzerinde bir hayli yokuşa da rastlayacaksınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde beygirle giderim. Hayvanı arabadan çıkarınız. Satılık bir eyer bulabilirim, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz! Lakin bu hayvan eyer kabul eder mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğru söylediniz. Bunu unutmuştum. Eyer kabul etmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde burada kiralık bir beygir bulurum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arras’a gitmek için bir beygir mi istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlk iş olarak bu havalide bulunmayan bir beygir lazım. Bulunursa satın almak lazım. Çünkü sizi burada tanımazlar. Bundan başka kira yoluyla veya para ile beygir bulamazsınız. Beş yüz, hatta bin frank da verseniz nafile…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde ne yapmalı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Namuslu bir adam sözü dinlerseniz, bugün tekerleği tamir ettirin. Yolculuğunuzu da yarına bırakın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın pek geç olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adam sen de!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan Arras’a giden posta arabası yok mudur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerek aşağı inen ve gerek yukarı çıkan, gece buradan geçerler. Karşılaştıkları yer burasıdır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tekerleğin tamiri için mutlaka bir güne mi ihtiyaç var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hem de uzun bir güne…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki işçi ile mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- On işçi ile!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kırılan çubuklar iple bağlansa olmaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çubuklar bağlanırsa olur. Asıl iş başlıktadır. Bu bağlanmaz. Bundan başka çember de çok kötü durumda.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki burada kiralık araba veren kimse yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başka tamirci de mi yok?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Usta ile seyis ikisi birden başlarını sallayarak cevap verdiler:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda büyük bir sevinç duydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba talihi böyle mi istiyordu? Gidişata bakılırsa herhalde bu işte manevi gücün tesiri vardır. Çünkü kendisi gitmek istediği halde bu manevi güç arabanın tekerleğini kırarak gidişini geciktiriyordu. Âdeta gitmesine engel oluyordu… Böyle bir ihtimal hatırına asla gelmemiş olduğu halde hedeflediği yere vaktinde yetişmek için gereken her türlü vasıtaya el atmıştı. Artık başvurulacak bir vasıta kalmamıştı. Bu uğurda her türlü müşkülatın üstesinden gelmeye gayret ediyordu. Yolculuğuna devam etmek için yorgunluğa, soğuğa, masrafa, kısacası her türlü meşakkate ve yolculuk sıkıntılarına katlanıyordu. Şüphesiz kendisine bir kusur, bir kabahat yüklenemezdi. Kendisine kalsa yoluna devam edecek ve hedeflediği yere vaktinde ve zamanında yetişecekti. Artık vicdanen rahatlayabilirdi. Belki Tanrı böyle olmasını arzu ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşünce sonucunda rahatça bir nefes aldı. Javert’in kendisine ziyareti zamanından beri ilk defa olarak rahatça bir nefes alıyordu. Yirmi dört saatten beri kalbini sıkıştıran demir bir elin o andan itibaren çekildiğini sandı. Ona göre artık Tanrı kendisine yardım ediyordu. Kendi kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elimden geleni tamamıyla yapmakta kusur göstermedim. Şu esnada yapılacak şey, artık gönül rahatlığıyla dönmektir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabacı Bourgeillard ile arasındaki konuşma han odalarından birinde yapılmış olaydı, kimse görüp işitmeyeceğinden, aşağıdaki olayların ortaya çıkmasına ve oluşmasına da hacet kalmayacaktı. Halbuki görüşme sokakta yapıldı. Sokakta yapılacak her görüşmenin etrafında derhal insanlardan bir halka oluşur. Birçok adam vardır ki her şeye seyirci olmak merakındadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu fena bir âdettir ki, her yer için geçerlidir. Yavaş yavaş işsizlere işi olanlar da katılır. Derken büyük bir kitle ortaya çıkar… Bu adamlar gerekirse, bir gün boyu seyircilik ederler. İşlerini değil, kendilerini bile unuturlar. Gözleri, düşünceleri bir noktaya dikilmiştir: Acaba ne geçiyor ve ne olup bitiyor? İşte şimdi de böyle oldu. Gelip geçenler toplanmağa başladı. Köylerde bu âdetin başka türlüsü geçerlidir. Bir alıp vermeye dair olursa, insan kitlesi başka renk alır. Kalabalığın arasında görüşmeyi bir iki dakika kadar dinleyen bir genç çocuk, kimse görmeden kalabalıktan ayrılarak koşmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalbî ızdıraplardan kurtularak geri dönmeğe karar verdiği esnadaydı ki, çocuğun döndüğü görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuğun yanında bir de ihtiyar kadın vardı. Kadın yolcuya hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, bir araba kiralamak istediğinizi oğlum söyledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu safça sözler yolcuya pek fena bir tesir yaptı. Vücudu baştan ayağa terledi. Biraz evvel vicdanını kavrayıp sıkıştırırken çekildiğini hissetmiş olduğu demir elin vicdanını tekrar yakalamak üzere arkasından uzandığını hissetti. İhtiyar kadına cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Kiralık bir araba arıyordum. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyip ardından ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin burada yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek âlâ var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabacı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nerede var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bende!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu titredi. O anda o demirden elin kalbini yakaladığını hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası ihtiyar kadında kamıştan yapılmış bir araba vardı. Arabacı ile seyis müşteriyi ellerinden kaybedeceklerini anlayınca söze karıştılar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O pek âdi bir yük arabasıdır. Kırıktır. Her tarafından su geçer. Parça parçadır. Çürüktür. Bir yere götürülemez. Tekerlekleri rutubetten paslanmıştır. Tilbury kadar asla gidemez. Hiçbir işe yaramadığı için atılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gibi bin türlü sözlerle ihtiyar kadının arabasını çürütmeğe başladılar. Hakikaten araba çürüktü. Her nasıl olursa olsun altındaki iki tekerlek kendisini götürebilirdi. İstenilen parayı verdi. Kendi arabasını da tamir olunmak ve döndüğünde alınmak üzere arabacıya bıraktı. Beygirini ihtiyar kadının arabasına koştular. Bundan sonra arabaya binerek sabahtan beri takip ettiği yola devam etmeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvel yola devam edemeyeceğini anlayınca hissetmiş olduğu memnuniyeti şimdi pek yersiz buldu. Kendi kendisine öfkelendi. Geri dönüleceğine neden sevinmişti? Yolculuk, kendi arzu ve iradesiyle devam etmiyor muydu? Bu konuda kendisini kimse ihbar etmiyordu. Arzu ederse gitmeyebilirdi. Şu anda bile her şey kendi elindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hesdin’den çıktığı esnada birinin bağırdığını işitti. Şiddetli bir gerginliğin etkisi altında bulunduğu halde şiddetle başını çevirdi. Bu bağıran, ihtiyar kadının çocuğuydu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, size arabayı bulan bendim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ee, pek âlâ! Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana hiçbir şey vermediniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İstemeğe bile hacet bırakmadan herkese para veren yolcu, bu davranış tarzından memnun olmadı: Hiddetlendi. Çocuğa hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seni çapkın seni! Sana bir metelik bile vermeyeceğim! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra hayvanı kamçılayarak süratle hareket etti. Hesdin’de çok vakit kaybetmişti. Şimdi bunu telafi etmek istiyordu. Beyaz beygiri kuvvetli olup iki beygirin göreceği işi görüyordu. Bununla beraber Şubat ayı olup yağmur yağmış olduğundan yollar bozulmuştu. Altındaki araba da fena idi. Scaufflaire’den almış olduğu araba ise kaba ve gayet ağırdı. Yollar da düz değildi. Yokuşlar sürüp gidiyordu. Hesdin’den Saint-Pol’de ilk rastladığı hanın önünde durarak hayvanı arabadan çıkarttırıp ahıra gönderdi. Arabacı Scaufflaire’e vaad etmiş olduğu üzere yem yediği müddetçe hayvanın yanında kaldı. Fikri, büyük bir ızdırap ve endişe içindeydi. Bu esnada hancının karısı ahıra geldi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yemek yemek istemiyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elbette isterim. Pek iştahlıyım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kadın genç ve güleçti. Kadınla beraber hanın zemin katında bir odaya girdiler. Burada üzerleri muşamba ile örtülü yemek masaları vardı. Yolcu, kadına dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yemeği çabuk getiriniz, Madam. Pek âcil işim var. Hemen hareket etmek isterim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Flamanlı şişman bir hizmetçi kadın, sofrayı hazırladı. Yolcu, hayırhahça bir duyguyla hizmetçi kızına bakıyordu. Kendisine mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herhalde bir şey noksan diyordum. Meğer yemek imiş. Ne kadar da acıkmışım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önündeki tabağa yemeğini koydular. Hemen ekmeği aldı. Isırdıktan sonra yavaşça masanın üzerine bırakarak bir daha dokunmadı. Başka bir masada da bir arabacı yemek yiyordu. Yolcu bu adama hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin bunların ekmeği bu kadar acıdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabacı Alman’dı. Kendisine yöneltilen soruyu ne işitti, ne de cevap verdi. Bunun üzerine yolcu kalkarak ahıra gitti. Bir saat sonra Saint-Pol’den ayrıldı. Arras’tan beş fersah uzaklıkta bulunan Tingues’e doğru ilerlemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada ne düşünüyor, ne yapıyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahki gibi güzergâhındaki ağaçları, evlerin, kulübelerin çatılarını, ekili arazileri seyrediyor ve bakışları önünde tabii manzaraların ardarda değişmesi az çok zihnini meşgul etmekten geri kalmıyordu. Bu seyir ve temaşa çok hoştu. Çoğunlukla fikri tatlı bir şekilde işgal eder. Kalbe ferahlık verir. Fikrî uğraşıları bir dereceye kadar değiştirip hafifletir. Tabiat manzaralarının birçoğunu ilk ve son defa olarak görmek kadar, aynı anda hem hoş ve hem de hüzün verici bir şey olamaz. Seyahat kadar tatlı bir şey de olamaz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Seyahat: Her an doğup ölmek demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtimal ki zihninin en karanlık ve en belirsiz bir noktasında oluşan değişip duran ufuklarla, insanlığın mevcudiyetini inceleyip karşılaştırıyordu. Mevcudiyetimize ait her şey de işte bu şekilde birer hayal gibi bakışlarımızın önünden geçip gider. Hayatın gelip geçici ve karanlık bulutları birbirine karışır. Gözleri kamaştıran bir aydınlıktan sonra bir tutulma başlar. Bakış, buna çevrilir. Acelecilik yapılır. Geçen şeyleri yakalamak için kollar uzatılır. İnsan hayatına musallat olan her olay, hayat yolunun birer köşesidir. Bu hayatın geçmesiyle bir gün ihtiyarladığının farkına varır. Bir sarsılma hisseder. Herşey kapkaranlık görünür. Ansızın önünde karanlık bir kapı bulunduğunu hisseder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine bu anda yüzü kapalı meçhul bir şahsın karanlıkta ortaya çıkmasıyla hayatı çekip götüren karanlık beygiri çıkarıp aldığını farkeder. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ufuk kararıyor, kasabanın çocukları okuldan çıkarak evlerine gidiyorlardı. Yolcu ise bu sırada Tingues kasabasına giriyordu. Günler henüz pek kısaydı. Tingues’de durmak istemedi. Kasabayı terk etmek üzere hareket ettiği sırada tamiratla meşgul yol bekçilerinden biri doğrularak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayvan pek fazla yorulmuş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikaten beygir pek ağır gidiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bekçi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arras’a mı gidiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gidişle erken varamazsınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu beygiri durdurdu. Bekçiye sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan Arras pek uzak mıdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam yedi fersah!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Halbuki haritada beş ve bir çeyrek fersah görünüyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde siz yolun tamir edilmekte olduğundan haberdar değilsiniz. Buradan bir çeyrek fersah sonra yolu kesilmiş bulacaksınız. Daha uzağa gitmenin imkânı yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sol kol üzerinde bulunup Carency’ye giden yolu takip ediniz. Nehri geçiniz. Camblin’e vardığınız zaman sağa döneceksiniz. Bir yol gelir ki doğruı Arras’a gider. Buna Mont-Saint-Eloy yolu denir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama ortalık kararıyor. Gece yarısı yolumu kaybetmek ihtimali var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz buralı değil misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde yolu güç bulursunuz. İster misiniz size bir nasihat vereyim? Beygiriniz yorulmuş. Bu gece Tingues’de kalınız. Han var. Orada yatarsınız. Yarın Arras’a gidersiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oraya bu akşam gitmek istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek âlâ. O halde siz yine dediğim gibi hana gidiniz. Bir beygir daha alınız. Orada size kılavuzluk etmek üzere yanınıza bir de çocuk verirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu bekçinin nasihatini kabul ederek geri döndü. Yarım saat sonra bir beygir daha almış olduğu halde aynı yerden geçiyordu. Arabanın sandalyesi üzerinde kılavuz olarak ahır hizmetçilerinden bir çocuk bulunuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Vakit kaybetmekte olduğunu anlıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık gece olması gerektiği gibi çökmüştü. Fena ve sapa bir yola girdiler. Araba sallanmakta ve örteye beriye çarpmaktaydı. Yanındaki çocuğa seslendi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gayret et. İlerleyelim. Sana iki kat bahşiş veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ansızın bir çukura rastladılar. Arabanın oku kırıldı. Çocuk:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, ok kırıldı. Beygiri şimdi nasıl koşacağız? Yol çok kötü. Gecenin karanlığı yolu görmeğe engel oluyor. İsterseniz Tingues’e dönelim. Geceyi orada geçirir, yarın sabah Arras’a gideriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen bana bir bıçakla biraz ip bulabilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yanımda var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu, bıçakla bir ağaç dalı keserek ok yaptı. Bu kazayı geçiştirmek için yirmi dakika zaman kaybettiler. Bunu telafi etmek için arabayı dörtnala sürmeğe başladılar. Bir ovaya girdiler. Kâinat yoğun bir karanlığa bürünmüş, aynı zamanda ortalığı bir sis kaplamıştı. Yer katmanlarından yükselen bulutlar ve siyah sis kümeleri duman gibi tepelere doğru yayılıyordu. Bunların arasında bir takım parıltılar da görünüyordu. Deniz tarafından esen kuvvetli bir rüzgâr bir ev içinde eşyanın oynatılmasından kaynaklanan gürültüye benzer şekilde ufkun her tarafında büyük gürültüler çıkarıyordu. Bu karanlık arasında hayal meyal gözüne ilişen her şey, dehşet verici oluyordu. Şüphesiz gecenin bu yoğun karanlığında sevinenler olduğu gibi azap ve ızdırap içinde boğulanlar, vücutlarında şiddetli bir ürperti hissedenler de vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Soğuktan üşüyordu. Dün akşamdan beri hiçbir şey yememişti. Vaktiyle Digne kasabası civarında böyle müthiş bir gece geçirmiş olduğunu hatırladı. O gece de karanlık içinde böyle kırları dolaşmıştı. Sekiz sene evvelki bu hali sanki dün olmuş zannediyordu. Bu anda uzakta bulunan çalar saatin bir darbesi işitildi. Çocuğa sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Saat kaç?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yedi. Sekizde Arras’a varmış oluruz. Üç fersahlık bir mesafe kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada da ilk defa olarak hatırladığı bir şeyin o zamana kadar aklına gelmemiş olmasını pek garip buldu: O saate kadar seçtiği bunca meşakkat ve zahmetler ihtimal ki faydasızdı. Muhakemenin hangi saatte yapılacağını bilmiyordu. Bunu öğrenmek ve Arras’a bu sebeple gitmenin fayda verip vermeyeceğini nazar-ı dikkate almak gerekirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Zihnen yaptığı bir takım hesaplar neticesinde, cinayet mahkemelerinin normal zamanlarda sabahın saat dokuzundan itibaren toplanmağa başladığını buldu. Bu muhakeme çok süremezdi. Çünkü muhakemeyi sonuçlandıran olay bir elma çalınmasından ibaretti. Hırsızlık maddesinden sonra, tabii benzerlik meselesi bahse konu olacaktı. Yani sanığın Jean Valjean olup olmadığı belirlenip ortaya çıkarılacaktı. Dört beş şahit dinlenecek ve savunma olarak da dava vekilleri tarafından birkaç söz sarfedildikten sonra muhakemeye son verilecekti. Kendisinin varışında hüküm verilmiş ve bu suretle her şey olmuş bitmiş bulunacaktı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kılavuz beygirleri kamçıladı. Sonunda nehir geçildi. Mont-Saint-Eloy geride kaldı. Yolculuk devam etmekte ve gecenin karanlık ve yoğunluğu ise an-be-an artmaktaydı.</span></p>
		</div>
	</body>
</html>