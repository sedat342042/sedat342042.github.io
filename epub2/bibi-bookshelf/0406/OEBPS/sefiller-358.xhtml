<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-358</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-12-</span></p>
			<p class="numara-alt" id="toc_marker-6-1-19"><span class="numara-alt char-style-override-1">İntizama Taraftar Olan İntizamsızlık</span></p>
			<p class="tp-1"><span class="Normal char-style-override-1" xml:lang="tr-TR">Bossuet, Combeferre’in kulağına eğilerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Soruma cevap vermedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu öyle bir insandır ki, tüfeğiyle insana iyilik eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devre ait olayları az çok hatırlayanlar bilirler ki, Paris civarı Hassa Millî Askeri isyanlarda pek çok yararlık göstermişti. Özellikle 1832 senesi Haziranında olağanüstü cüret ve cesaret göstermişlerdir. Pantin, Vertus, Cunette meyhanelerinde başkaldırı sebebiyle meyhanelerinin müşterisiz kaldığını görünce sahipleri Hassa Alayına girer ve meyhanenin biçimlendirdiği intizamın muhafazası için kendilerini telef ettirirlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı devirde hem burjuva, hem kahraman olan şövalyelere sahip olan kamuoyu açısından menfaatlerin bir takım soylu gözbebekleri vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sebebin âdiliği, hareketin cesaretinden bir şey eksiltemezdi. Bir miktar paranın eksilmesi bankerlere Marseillaise marşını çaldırdığı gibi, para için kanlarını şairce sarf edenler de vardı. Vatanın küçültülmüş büyüklüğü olan “dükkân” Ispartalılara mahsus bir cesaretle savunuluyordu. Şurasını da belirtelim ki, esasen bu işlerde ciddiyetten başka bir şey görülmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dengelere dâhil olacak günlerini bekleyerek toplumun unsurları mücadele edip savaşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devrin alamet-i fârikasından biri de hükûmetçiliğe karışan anarşi idi. İntizam ve asayiş, intizamsızlık ve zapt-u-rapt yokluğu ile sağlanmağa çalışılıyordu. Millî Hassa Askerleri albaylarından birinin emri üzerine boru çalınırdı. Filanca yüzbaşı sırf aklına geldiği için savaşa giderdi. Askerlerden biri de aklına gelen bir fikir için kendi hesabına savaşırdı. Krizli günlerde ve hatta savaş zamanlarında emirlerden ziyade herkes aklına geldiği gibi hareket ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Düzenli” orduda Fannicot gibi kılıç ve Henri Fon-frede gibi kalem kahramanları ve hakiki savaşçılar bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne yazık ki, o devirde bir prensip kadrosundan ziyade bir menfaat ortaklığı kadrosuyla biçimlenen medeniyet tehlikedeydi. Yahut kendisini tehlikede sayıyor, imdat istiyor ve yardım edilmesini bekliyordu. Herkes kendisini bir merkez kabul ederek kendi bildiği gibi onu savunuyor, himaye ediyor, yardıma koşuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gayretkeşlik bazen karşılıklı öldürmelere kadar varıyordu. Hassa Millî bölüklerinden biri kendi kendine harp divanı şeklinde bir kurul oluşturarak beş dakikada esir düşmüş asiyi muhakeme eder, hükmünü infaz ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Prouvaire’in öldürülmesi buna benzer bir yetkiye dayanıyordu ki, bu bir yetkisizlikti. Yazık! “Linç”in vahşi bir kanunu ki, hiç bir parti bunun uygulanmasından dolayı başkalarını kınamaya yetkili değildir. Çünkü bu usûl, Amerika’da cumhuriyet tarafından, Avrupa’da ise meşrutiyet tarafından uygulanmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir başkaldırı günü Paul Aime Garnier adında genç bir şair Royale meydanında asker tarafından süngülerini ciğerlerine geçirecek derecede takip ediliyordu. Ancak 6 No.lu evin büyük kapısı altına sığınmakla hayatını kurtarmağa muvaffak olabilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu da Saint Simon’culardan!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırıyorlardı. Onu telef etmek istiyorlardı. O adamın koltuğu altında ise Dük de Saint Simon’un hatıralarından bahseden bir cilt kitap bulunuyordu. Millî Askerlerden biri bu kitabın üzerinde “Saint Simon” kelimelerini okumuş ve hemen “Gebersin!” diye bağırmış ve bunun üzerine herkes onu öldürmeğe koşmuştu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832 senesi Haziranının altıncı günü yukarıda adı geçen Yüzbaşı Fannicot’nun kumandasında bulunan bir Millî Hassa Bölüğü sırf hayal ve zevklerine mağlup olarak, Chanvrerie sokağında kendisini mahvettirdi. Bu tuhaf olay 1832 senesi isyanından sonra yapılan adlî soruşturmadan anlaşılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cesur olduğu kadar sabırlı ve dayanıklı olmayan ve biraz yukarıda anlatılan intizamın yöneticilerinden bulunan Fannicot, mutaassıp şekilde “hükûmetçilik” yapıyordu. Emre itaatsizliği sebebiyle vaktinden evvel ateş etmek ve bölüğüyle barikatı ele geçirip işgal etmek gibi mağrurca bir emele kapılmıştı. Kırmızı bayrağı ve ardından siyah bir bayrak olduğunu sandığı eski siyah elbiseyi görünce öfkelenerek kesin hücum zamanının geldiğine hüküm veremeyen ve isyanın kendi yatağında kaynamasına izin veren, toplantı ve müzakereler yapan kolordu kumandanlarını alenen tenkit ediyordu. Ona göre barikat olgun bir meyve durumuna gelmişti. Olgun meyvenin düştüğü gibi barikatın da düşmesi gerekeceğini söylüyordu. Kendisi gibi her şeyi göze almış bulunan cesur [olay şahitlerinden biri bunu “kudurmuş” diye nitelemiştir] adamlara kumanda ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Prouvaire’i kurşuna dizmiş olan bölüğü sokak köşesinde mevzilenen taburun birincisiydi. Hiç kimsenin beklemediği bir zamanda Fannicot bölüğünü barikata karşı sürdü. Taktikten ziyade hüsnüniyetle yapılan bu hareket, Fannicot Bölüğüne çok pahalıya patladı. Sokağın üçte ikisine gelmeden evvel barikatın yaylım ateşiyle karşılandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En cesurlarından olup bölüğün ilerisinde koşan dört nefer barikatın önünde cansız düştüler. Gayet cesur, fakat askerî sağlamlığa sahip olmayan bu Millî Askerler on beş telefattan ve bir müddet tereddütten sonra geri çekilmeğe mecbur oldu. Tereddüt dakikası, isyancılara silahlarını tekrar doldurmağa vakit bıraktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bölüğün dayanağı olan sokak köşesine varmadan evvel barikattan ikinci defa olarak açılan müthiş bir ateşe maruz kaldılar. Bir müddet, ateş kesmek için emir verilmediğinden ateşe devam etti. Topçunun misket ateşiyle barikatın ateşi arasında kaldı. Cesur fakat tedbirsiz Fannicot bu misket ateşinin kurbanlarından biri oldu. Ölüm sebebi top yani intikam olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ciddiyetten ziyade delicesine gerçekleşmiş olan bu hücum Enjolras’yı hiddetlendirdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Budalalar! Boşuna askerlerini telef ettiriyorlar ve mühimmatımızı tükettiriyorlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras hakiki bir isyan generali gibi konuşuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyanla tedip, eşit silahla mücadele etmez. İsyancıların -ki az zamanda mahv olunabilir- atacak kurşunları sınırlı olduğu gibi savaşları da sınırlıdır. Atılan bir kurşunun, telef olan bir askerin yerine bir diğeri gelmez. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyanı bastıranlar ise, ellerinde ordu bulunduğundan askerleri saymaz. Kışlaları bulunduğu için top güllelerinden etkilenmez. Tedip edenlerde barikattaki adamlar sayısınca alaylar vardır; barikattaki fişekler kadar da savaş mühimmatı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun içindir ki bu hal, bir kişinin yüz kişiye karşı savaşıdır. Sonunda barikatlar ezilir, yok olur. Meğerki ihtilal birdenbire patlayıp da dengede ölüm meleklerine mahsus olan kılıcı atsın. İhtilal çıkınca her şey ayağa kalkar, kaldırımlar kaynar; genel istihkâmlar, barikatlar sayısız ve hesapsız derecesine gelir. Paris, otoriter bir şekilde titrer. “Hüküm galibindir!” düsturu geçerli olur. Havada 10 Ağustos ve 29 Temmuz günleri görülmeğe başlar. Mucizeli bir nur, bir ışık ortaya çıkar. Büyük güç esneyerek geri çekilir. Arslan demek olan ordu, karşısında ayakta ve sakin Fransa denilen yol göstericiyi görür! </span></p>
		</div>
	</body>
</html>