<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-140</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-6-3"><span class="numara-alt char-style-override-1">Şiddet</span></p>
			<p class="tp-1"><span class="Normal char-style-override-1" xml:lang="tr-TR">Rahibe olmak üzere bu manastıra giren bir genç kız veya kadın en azından iki ve ekseriya dört sene, tamamıyla rahibe olmazdan evvel denenmek üzere geçici rahibe kisvesi altında bulunan şakirtler ise dört sene beklerler. Yirmi üç, yirmi dört yaşına girmemiş kızların rahibe olması nadirattandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Martin Verga’nın Bernardin-Benedictin rahibeleri arasına dul kadınlar kabul olunmaz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bernardin-Benedictin rahibeleri hücrelerinde yalnız kendilerince bilinen birçok riyazetlerde bulunurlarsa da bunları bir sır gibi muhafaza edip kimseye söylemezler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şakirtler arasında bulunan bir kıza bir rahibe olacağı zaman ziynete müteallik en güzel şeyleri giydirirler. Kırmızı elbise verirler. Saçlarını düzelterek parlatırlar ve tarh şekline korlar. Yüz üstü yere yatırıp üzerine siyah büyük bir örtü örterler ve etrafında toplanan rahibeler onun için bir cenaze âyini yaparlar… O zaman rahibeler iki sıraya ayrılır. Bir sırada bulunan rahibeler hazin ve etkili bir sesle: “Hemşiremiz vefat etti!” diyerek onun yanından geçerler. Öteki sırada bulunan rahibeler ise: “O, Hz. İsa’nın yanında hayattadır!” diyerek bağırırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu olayın geçtiği tarihte manastıra yatılı bir okul da katılmıştı. Bu okul, çoğunluğu zengin ve asilzade kızlarına tahsis edilmişti ki Sainte-Aulaire ve Bélissen âileleriyle İngiltere’nin tanınmış hanedanından Talbot’nun kızları da bunlar arasında bulunmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kızlar dört duvar arasında rahibeler tarafından dünyadan nefret ettirmek esasına dayanan şiddetli bir eğitim ve öğretimden geçirilirlerdi. Bu suretle yetiştirilen kızlardan biri bir gün bize diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sokak kaldırımının (kendisini) görmüş olması bütün vücudumun ürpermesine sebep oldu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kızlar mavi bir libas giyinirler; başlarında beyaz bir takke ve göğüslerinde ise yaldızlı gümüş veya bakırdan yapılmış özel bir işaret asılı bulunur. Bazı büyük yortularda özellikle Sainte-Marthe yortusunda özel bir izinle ve olağanüstü bir lütuf olarak bu kızlara rahibe elbisesi giydirilip Saint-Benoit tarikatının özel merasimi yaptırılır.</span></p>
			<p class="tp-sb"><span class="Normal char-style-override-1" xml:lang="tr-TR">İlk zamanlarda rahibeler bunlara kendi siyah elbiselerini ödünç verirlerdi. Lakin bu husus sonradan kutsal maddelere uygulanması gereken hürmet ve riayete aykırı görülerek başrahibe tarafından yasaklanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ödünç verme usulü yalnız rahibe şakirtleri için uygulanırdı. Elbise ödünç alınmasından maksat şakirtleri rahibe giysisine ısındırmaktan ibaret olduğu halde tuhaftır ki, şakirtler bu hali kendileri için ebedî bir mutluluk ve hakiki bir eğlence sayarlardı! Her yeni şeyin bir özel zevki vardır. Bu sebeple şakirtler de bu yenilikten, isterse gelip geçici olsun, duygulanmış görünürlerdi… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten çocukluk ve gençliğe ait eğlencelerden sayılan gerek bu şeyler, gerek bir masanın önünde saatlerce ayakta durarak ilahîler söylemek veya elde bir saçak tutmak gibi işler bizim gibi adamlara hiçbir şey hissettiremez. Böyle işlerde biz ne bir zevk buluruz, ne de böyle işleri eğlence sayarız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırın okul kızları bu derece şiddetli bir eğitim ve öğretim sonucunda manastır âdetlerini benimserler ve alışkanlık sağlarlardı ki, okuldan çıktıktan bir zaman sonra evlendikleri ve üzerinden seneler geçtiği halde yine âdetleri unutmazlardı. Mesela oda kapıları vurulsa hemen kendiliğinden “İlelebet” diye cevap verirlerdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Martin Verga rahibeleri gibi okulda eğitim öğretim gören genç kızlar da akraba ve taallukatıyla bilinen yerde yani görüşme odasında görüşürlerdi. Kızların anneleri tarafından kucaklanmasına izin verilmezdi. Bu hususta ne kadar şiddetli davranıldığı şu muameleden de çıkarılabilir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün bu okuldaki kızlardan birini annesi ziyarete gelir. Annenin beraberinde kızın üç yaşındaki kız kardeşi bulunuyormuş. Genç kız, kardeşini kucaklayamadığı için ağlıyormuş. Böyle bir şeye izin verilmesi ise düşünülemezdi. Hiç olmazsa küçük kızın parmaklıktan bir elini sokarak ablası tarafından öpülmesine izin verilmesi için istirhamda bulunulup yalvarılmışsa da bu, günaha sokacak bir hal sayılarak şiddetle reddedilmiş.</span></p>
		</div>
	</body>
</html>