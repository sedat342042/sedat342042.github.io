<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-243</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-13-</span></p>
			<p class="numara-alt" id="toc_marker-4-8-17"><span class="numara-alt char-style-override-1">Müracaat</span></p>
			<p class="tp-1"><span class="Normal char-style-override-1" xml:lang="tr-TR">Marius dalgın olmakla beraber metin ve faaldi. İçine kapanık yaşaması duygularının inceliğini artırmış, öfke ve şiddetini ise azaltmıştı. Bununla beraber incinme ve öfkelenme hassesi mevcuttu. Bir Brahman kadar hayırhah ve bir hükümdar kadar sertti. Kurbağaya acır fakat yılanın başını ezerdi. Bu defa bakışları yılanın deliğine denk gelmişti. Gözlerinin önünde gördüğü yer, şeytanî varlıkların bir yuvasıydı. Bir aralık düşündüğü sırada kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sefilleri ayak altında ezmeli!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. Halletmek istediği bilmecelerin çözülmesine yarayacak bilgilere ulaşamamıştı. Gelişen durum, mevcut güçlükleri artırmaktan başka bir şeye yaramıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar Luxemburg Bahçesi’nin güzel kızıyla Mösyö Leblanc dediği adamın Jondrette tarafından tanınmış olmasından başka bir şey öğrenememişti. İşittiği sözlerden her halde karanlık ve müthiş bir tuzak kurulduğunu çıkarmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O güzel kızla Mösyö Leblanc büyük bir tehlike altında bulunuyorlardı. Mösyö Leblanc o kızın babasıysa -ki Marius’un zannınca bunda şüphe yoktu-  ikisini de gelecek tehlikeden kurtarmak, Jondrette ile karısının kurdukları o müthiş tuzağı bozmak ve bu muzır örümceklerin ağını parçalamak gerekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık nazar-ı dikkatini Madam Jondrette’e çevirdi. O kadın bir köşeden eski bir mangal çıkardı. Bunun içinde bir takım demir parçaları bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, mümkün olduğu kadar gürültü etmemeğe gayret ederek masadan aşağıya indi. Öbür odada yapılan hazırlıklardan ve Jondrette ailesinin kendi üzerinde oluşturduğu müthiş etkilerden ürktüğü halde, sevgilisine karşı bir hizmette bulunabileceğinden dolayı bir nevi sevinç duymaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat nasıl hareket etmeliydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tehdit altında bulunanlara durumu haber mi vermeliydi? Hâlbuki onların nerede oturduklarını bilmiyordu. Bir an kadar gözlerinin önünde göründükten sonra tekrar Paris’in sonsuz derinliklerine dalarak kaybolmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yahut saat altıda gelecek olan Mösyö Leblanc’ı dışarda bekleyerek kendisi için kurulan tuzaktan haberdar mı etmeliydi? Bunun bir mahzuru vardı. Jondrette ile arkadaşları kendisini gördükleri zaman daha kuvvetli oldukları için kendisine bir fenalık edebilirler yahut da oradan uzaklaştırırlar ve hayatını kurtarmak istediği adamı büsbütün yok etmeğe kalkışabilirlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat biri vuruyordu. Tuzak saat altıda hazır bulunacaktı. Marius’un beş saat vakti vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Girişilecek yalnız bir çare vardı. Paltosunu giyerek boynuna bir şal sardı. Şapkasını alarak yalın ayak otlar üzerinde yürüyor gibi asla gürültü etmeden odadan çıktı. Zaten Jondrette’in karısı demir parçalarını karıştırmakla meşguldü. Evden çıktıktan sonra Petit-Banquier sokağına girdi. Bu sokağın ortasında bazı yerlerinden atlanabilecek kadar alçak bir duvar bulunuyordu. Duvarın öte tarafında ne olduğu belirsiz bir arazi vardı. Zeminde biriken karlar, ayak seslerinin çıkmasına engel oluyordu. Zihnen meşgul bulunduğu halde yavaş yavaş yürümekteydi. Birdenbire yakınında duyduğu bir ses üzerine başını çevirdi. İki kişi konuşuyordu. Gündüz olduğu halde sokakta kimse yoktu. Geçen konuşmaları çok net duyuyordu. Önünden gittiği duvarın üzerinden eğilerek bakmak istedi. Gerçekten duvarı öbür tarafında iki kişi vardı. Bunlar karın üzerinde oturarak ve arkalarını duvara vererek yavaşça konuşuyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki sima, kendisince bilinmiyordu. Bunlardan biri sakallı olup üzerinde iş gömleği biçiminde bir palto bulunuyordu. Diğeri uzun saçlı olup elbisesi yırtık ve yamalıydı. Sakallının başında bir Rum takkesi vardı. Diğerinin açık olan başına kar yağmaktaydı. Biraz daha ilerleyerek Marius bunların başucundan konuşmalarını dinleyebilirdi. Başı açık olan dirseğiyle diğerini dürterek diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Patron Minette ile bu iş yapılabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sakallısı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Emin olabilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herkese büyük bir pay düşer. Bunun sonucu olsa olsa beş altı, nihayet on sene hapisten ibaret.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğeri Yunan takkesi altında titrediği halde tereddütle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet ama yakalanacağımızı da düşünmeliyiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sakallı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşin o tarafı öyle. Bu gibi işlerde ihtiyatlı hareket edilmelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başı açık olan:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu iş geri bırakılamaz. Chose Baba’nın başaracağından şüphe yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra bir akşam evvel Gaite Tiyatrosu’nda seyretmiş oldukları bir oyundan bahsetmeğe başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius yoluna devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius duvar arkasında geçen bu belirsiz sözlerle Jondrette’in hazırlıkları arasında az çok bir ilişki buluyordu. Şüphesiz aynı işti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Mar-ceau mahallesine doğru yürüdü. İlk rastladığı dükkândan Polis Komiseri’nin nerede bulunduğunu sordu. Pontoise sokağında, no.14’de bulunduğunu öğrendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius doğruca oraya gitti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ekmekçinin önünden geçerken, o akşam lokantaya gidemeyeceğini düşünerek iki </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk ekmek alıp yedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolda giderken bu işte tecelli eden ilahî hükmün isabet ve kıymetini takdir etti. Sabahleyin Jondrette’in kızına beş franklık parasını vermemiş olsaydı şüphesiz Mösyö Leblanc’ı takip etmiş olacak ve bu suretle kurulan tuzaktan haberdar olamayacaktı. O zaman Mösyö Leblanc ve hatta kızı da beraber mahvolacaklardı.</span></p>
		</div>
	</body>
</html>