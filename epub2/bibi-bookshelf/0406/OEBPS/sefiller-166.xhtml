<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-166</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-3-8-10"><span class="numara-alt char-style-override-1">Başarıyla Sonuçlanan Sorgulama</span></p>
			<p class="tp-1"><span class="Normal char-style-override-1" xml:lang="tr-TR">Bir saat sonra gecenin zifiri karanlığında iki adamla bir çocuk Küçük Picpus sokağındaki 62 no.lu binanın kapısı önünde duruyorlardı. Bunların en ihtiyarı kapının tokmağını vuruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar Fauchelevent ve Jean Valjean ile Cosette idi. İki ihtiyar bir gün evvel Fauchelevent’ın sevdiği ve Chemin-Vert sokağında oturan yemişçi kadının yanına bırakmış oldukları Cosette’in gidip almışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu yirmi dört saati bir şey anlamadan ve titreyerek sükûtla geçirmişti. Şiddetle titremesinden ağlamağa bile muvaffak olamamıştı. Bundan başka bir şey bilmediği gibi, sabaha kadar da uyumamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemişçi kadın kendisine yüz türlü soru sormuşsa da hüzünlü bir bakıştan başka bir cevap alamamıştı. İki günlük gözlemlerinden ve yaşadığı duygulardan kadına hiçbir şey hissettirmedi. Bir kriz geçirdiğini anlamış, akıllı ve sakin olmanın gerekli olduğuna hükmetmişti. Herhangi bir sebeple korkmuş olan bir çocuğa susması gerektiği tembih edildiği zaman, bu tembihin ne derece tesir gösterdiğini herkes bilir. Korku, dilsiz bir şeydir. Korkan bir mahlûk bir şey söyleyemez. Bundan başka, bir çocuk kadar kimse sırları saklayamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yirmi dört saat devam eden krizden sonra Jean Valjean’ı tekrar gördüğü zaman öyle bir sevinç çığlığı atmıştı ki, gören mutlaka bir vartadan kurtulduğuna hükmederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent manastır adamlarından olduğu için kapılardan geçmek üzere söylenmesi gereken rumuzları biliyordu. Bu sebeple kapılar kolaylıkla açıldı ve geçtiler. Çıkmak ve girmekten ibaret o müthiş katmerli muamma bu suretle halledilmiş bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı, almış olduğu talimat gereğince, yirmi seneden beri sokakta görülen bahçenin avlusuyla, araba kapısı karşısındaki duvarla örtülü avlu arasında bağlantı aracı olan küçük kapıyı açtı. Üçü de bu kapıdan geçerek bir akşam evvel başrahibe ile Fauchelevent’ın konuştukları küçük görüşme odasına girdiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe tesbihi elinde bulunduğu halde kendilerini bekliyordu. Muganniye rahibelerden biri de başındaki örtüsüyle yüzünü tamamen örtmüş olduğu halde başrahibenin yanında ayakta durmaktaydı. Bir şamdandan yayılan hafif ışık bu odayı aydınlatıyordu. Başrahibe Jean Valjean’ı gözden geçirdi. Öne doğru eğilmiş bulunan bir göz her şeyi inceleyip kontrol eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe söze başlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent’ın biraderi siz misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsminiz nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ultime Fauchelevent.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten Fauchelevent’ın bu isimde bir kardeşi vardı, fakat vefat etmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nerelisiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Amiens yakınlarında Picquigny’li.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaç yaşındasınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elli.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mesleğiniz nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bahçıvan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İtikadınız nasıl?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bütün ailem inançlıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu küçük kız sizin midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babası mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, büyükbabası.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Muganniye rahibe başrahibeye hitaben yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne güzel cevap veriyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean hiçbir şey söylememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe dikkatle Cosette’e bakarak yavaşça muganniye anaya dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çirkin olacak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki rahibe, görüşme odasının bir köşesinde birkaç dakika yavaşça konuştular. Sonra başrahibe dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, bir diz bağı ile bir çıngırağa daha lüzum var. Bundan böyle iki bahçıvanımız olacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten ertesi gün manastır bahçesinde iki çıngırak sesi işitiliyor ve rahibeler başörtülerinin bir ucunu kaldırmaktan kendilerini alamıyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçede artık yan yana iki kişi çalışıyorlardı. Manastırca bu büyük olaylardan sayılırdı. Herkes birbirine bir bahçıvan yardımcısı gelmiş diyordu. Muganniye analar buna şunu da ilave ediyorlardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba’nın kardeşidir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Velhasıl Jean Valjean manastıra kesin şekilde kayıt ve kabul olunmuştu. Bir dizine diz bağı ile bir çıngırak bağlanıp asılmıştı. Bu suretle manastırın resmî görevlileri arasına girmiş ve “Ultime Fauchelevent” adını almıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kayıt ve kabulde nazar-ı dikkate alınan sebeplerin en kuvvetlisi başrahibenin Cosette hakkında “Çirkin olacak!” sözüydü. Bu sözü söyledikten sonra başrahibe Cosette’e derhal özel bir sempati göstererek, okula parasız yatılı öğrenci olarak kabul etti. Bu da akla ve mantığa uygundu. Manastırda ayna bulunmayışı akla uygundur. Kadınların yüzlerini görmek için birer vicdanları vardır. Kendilerini güzel bulan kızlar ise, arzularına rağmen rahibe olurlar. Çirkin olanlar arzu ve istekleriyle rahibe oldukları için bu sonraki sıfat manastırlarda daha istenilen bir niteliktir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geçmiş olan hadise Fauchelevent Baba’nın memnun olmasına yol açtı. İhtiyar bahçıvan aynı zamanda üç konuda başarılı olmuştu: Birincisi, Jean Valjean’ı kurtarmış ve manastıra kaydettirmişti. İkincisi, mezarcı Gribier, Fauchelevent Baba hakkında “Beni on beş frank para cezası ödemekten kurtardı!” diyordu. Üçüncüsü, manastıra da hizmette bulunmuştu. Bu sayede rahibeler, Crucifixion Ana’yı vasiyeti gereğince manastır mabedinin altındaki mahzene defnedebilmişlerdi. Hükûmeti aldatmış yani beldenin kanun ve nizamlarına aykırı harekette bulunmuşsa da, buna karşılık Tanrı’nın hoşnutluğunu kazanmıştı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaugirard Mezarlığı’nda, içinde ölü bulunmayan bir sanduka ve mabedin altında ise ölüyü içinde bulunduran sanduka bulunuyordu. Bu hal kamuoyunu şüphesiz heyecanlandırabilirdi. Ama durumdan kimse haberdar olamadı. Manastır erkânı Fauchelevent Baba’nın bu hizmetinden fevkalade memnun ve müteşekkir oldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetkârların en iyisi ve bahçıvanların en kıymetlisi olmuştu.</span></p>
			<p class="tp-sb"><span class="Normal char-style-override-1" xml:lang="tr-TR">Başpiskoposun ilk ziyaretinde başrahibe günah çıkartmakla beraber büyük bir övünçle olup biteni nakletti. Başpiskopos da manastırdan çıkınca sitayişle ve takdir dolu bir dille bunu günahını çıkaran ve daha sonraları kardinal ve Reims Başpiskoposu olan Monsenyör De Latil’e anlattı. Nihayet Fauchelevent hakkındaki takdirler Roma’da Papa’nın kulağına kadar erişti. O tarihte Papalık makamında XII. Leon bulunuyordu. XII. Leon Paris’te bulunan akrabasından birine yolladığı mektupta Fauchelevent hakkında şu satırları yazmıştır:</span></p>
			<p class="tp-sb"><span class="Normal-i char-style-override-1" xml:lang="tr-TR">“Paris manastırlarında birinde değerli bir bahçıvan bulunduğu haber alınıyor. Azizlerden olan bu adamın ismi Fauvent’dır!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her tarafa yayılan Fauchelevent hakkındaki takdirler yalnız kendi kulübesine kadar erişememişti. Onun ermişlik mertebesine kadar çıkarıldığından ve kazanmış olduğu şan ve şöhretten haberi bile yoktu. O daima toprağı kazıyor, tohum ekiyor ve kavunlarını hasırla örtüp muhafaza ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiç şüphe yok ki Durham yahut Surrey öküzlerinden birisi “Boynuzlu hayvanlar yarışmasında mükâfat kazanan öküz” başlığıyla </span><span class="Normal-i char-style-override-1" xml:lang="tr-TR">The London Illustrated News</span><span class="Normal char-style-override-1" xml:lang="tr-TR"> gazetesinin isimlerini sayfalarında yazdığından nasıl haberdar değilse, aynı şekilde Fauchelevent da farkında olmadan kazandığı şan ve şöhretten haberdar olamadı.</span></p>
		</div>
	</body>
</html>