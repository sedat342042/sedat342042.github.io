<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-279</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-5-1"><span class="numara-alt char-style-override-1">Yalnızlıkla İçiçe Kalabalık</span></p>
			<p class="tp-1"><span class="Normal char-style-override-1" xml:lang="tr-TR">Cosette’in dört beş ay önce o kadar şiddetli, o kadar acı olan kederi, onun bir müdahalesi olmadan iyileşme sürecine girmişti. Tabiat, bahar, gençlik, babasına olan sevgisi, kuş cıvıltıları, çiçeklerin açılıp serpilişleri günden güne yavaş yavaş, damla damla bu genç ve bâkir kalbe unutmak gibi bir şey zerketmişti. Orada ateş bütün bütün sönüyor mu yahut ateşin üzerine kül tabakası gibi bir şey mi oluşturup örtüyordu? Bilinmiyor. Fakat artık orada yakıcı ve acı bir şey hissetmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün birdenbire Marius hatırına geldi. Kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçekten! Artık onu düşünmüyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine o haftaydı ki bahçenin parmaklığı önünden geçen uzunca boylu, parlak üniformalı, genç kız gibi güzel, kılıcı koltuğunda, bıyığı kıvrık, parlak şapkalı bir genç subaya dikkat etmişti. O kumral saçlı, mavi gözlü, yuvarlak çehreli, mağrur ve kibirli tavırlı, tamamıyla Marius’un zıttıydı. Cosette bu genç subayın Babylon sokağındaki kışlada bulunan alaydan olduğunu düşündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Subay ertesi gün yine geçti. Cosette onun hangi saatte geçtiğine dikkat etti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihten itibaren -tesadüf müdür?- her gün o subayın oradan geçişini genç kız görmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu subayın arkadaşları, o bakılmamış bahçede, eski ve paslı parmaklığın arkasında hemen her gün bir güzel ve sevimli mahlûkun mevcut olduğuna ve genç subay geçerken kızın ona baktığına dikkat etmişlerdi. Bu genç subay, okuyucularımızın tanıdıkları Théodule Gillenormand idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün arkadaşları dediler ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bak Théodule, şurada sana dikkatle bakan bir kız var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Subay cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bakan her kıza bakmağa vaktim mi var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, Marius’un aşk ızdırabının acısıyla “Ah! Ölmeden evvel bir kerecik olsun onun yüzünü görebilseydim!” dediği zamana raslamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun bu duası, isteği kabul olmuş olsa ve Cosette’i genç ve yakışıklı bir subaya bakıyor görseydi, hiçbir şey söylemeyerek kederinden derhal ruhunu teslim ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunda kabahat kimin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kimsenin değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kederin derin girdabına girip orada kalan takımdan olduğu halde, Cosette elem ve kederlerin kuyusuna daldıktan sonra çıkan takımdandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, yalnız kalmış ve yalnızlık çekmekteydi. Kendi başına kalmış kadınların kısmet ararcasına hayaller kurduğu zamana benzeyen bir dönemdi bu. Taze asma filizinin rast geldiği şeye asılması gibi, yalnızlık çeken genç kız kalbi de böyle tehlikeli bir devreden geçmekteydi. Bu zaman hızla geçmekle beraber, kesin ve her yetim kız için, ister fakir ister zengin olsun, pek kritik bir zamandır. Çünkü fakirlik ve zaruret, zenginlik ve servet kötü seçime engel olmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte öyle bir zamandadır ki, birbirlerinin dengi olmayanlar arasında birleşme olur. En doğru ve ciddi denk düşmeyiş ruhların, kalplerin, ahlakın denk olmamasıdır. Birçok gençler vardır ki, bilinmeyen, tanınmayan, asalet denilen havaî övünçlerden mahrum, zenginlik ve servetten yoksun olduğu halde pek büyük hisler ve muazzam fikirlerden müteşekkil insanlığın muhteşem kubbesini taşıyan sanatlı ve mükellef bir mermer direktir. Tıpkı bunun gibi, zengin ve muhteşem, şöhretli ve isim sahibi, çizmeleri parlak, sözleri sanatlı adamlar vardır ki, onlara dıştan değil, içten yani kadınlara mahsus olan cihetten bakılırsa üzeri bir takım beyhude süslemelerle kaplanmış, adi ve kurt yemiş bir ağaç direk olduğu anlaşılır. Etrafında şiddetli, çirkin ve sarhoş edici düşünce ve emeller dolaşan bir meyhane direğidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in kalbinde, ruhunda ne vardı? Sükûnet bulmuş yahut geçici olarak uyumuş bir sevda, dalgalanmakta olan bir aşk; berrak, parlak ve biraz aşağıda bulanık, daha derinde karanlık bir şey vardı. Yüzeyinde güzel subayın aksi görünüyordu. Derinliğinde bir hatıra var mıydı? Belki Cosette de bilmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada garip bir şey oldu.</span></p>
		</div>
	</body>
</html>