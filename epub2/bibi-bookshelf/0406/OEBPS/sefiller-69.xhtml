<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-69</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-2-7-4"><span class="numara-alt char-style-override-1">Acı ve Mihnetin Uykuda Aldığı Şekiller</span></p>
			<p class="tp-1"><span class="Normal char-style-override-1" xml:lang="tr-TR">Büyük saat üç defa vurdu. Gerçek adı Jean Valjean olan Mösyö Madeleine tam beş saatten beri müthiş bir zihin buhranı içinde çalkandıktan sonra yorulup sandalyesine oturdu ve uyumağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uyandığı zaman gördüğü rüya zihnini işgal ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rüyaların gerçeklik âlemi ile olan bağlantı ve münasebetleri biliniyorken, görmüş olduğu korkunç rüya kendisine olağanüstü tesir ettiğinden burada anlatıldı. Elyazısıyla yazılı evraktan biri de üzerinde gördüğü rüyanın yazılı bulunduğu bu kâğıttı. Bu müthiş gecenin tarihini tamamlamak için her halde içindekilerin anlatılması uygun görüldü. Bu rüya, bu hastalıklı ruhun gama bürünmüş kederli bir macerasıdır. Rüyasının yazılı bulunduğu kâğıdın zarfı üzerinde </span><span class="Normal-i char-style-override-1" xml:lang="tr-TR">“O gece görmüş olduğum rüya” </span><span class="Normal char-style-override-1" xml:lang="tr-TR">kaydı vardı.</span></p>
			<p class="tp-sb"><span class="Normal char-style-override-1" xml:lang="tr-TR">İşte rüya:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Bir kırda bulunuyordum. Büyük olduğu kadar hüzün verici ve bitkiden yoksun bir kır idi. Vakit ne geceydi ne de gündüz. Çocukluğum zamanında beraber olduğum, bugün hatırası bile kaybolmuş olan biraderimle geziniyordum. Hem konuşuyor, hem de bir takım adamlara tesadüf ediyorduk. Bir aralık vaktiyle komşumuz olup oturduğu sokakta penceresi daima açık bulunduğu halde çalışan bir kadından bahsediyorduk. Konuşma esnasında bu açık pencere sebebiyle üşüyorduk. Kırda ağaç yoktu. Ansızın yakınımızdan geçen bir adam gördük. Tamamen çıplak ve kül renginde olan bu adam, toprak renginde bir ata binmişti. Başında saç yoktu, kafatasıyla üzerindeki damarları görülüyordu. Elinde asma dalı gibi yumuşak ve demir gibi ağır bir değnek vardı. Bu bize hiçbir şey söylemeksizin önümüzden geçti. Kardeşim bana hendekten gidelim dedi. Bu çukur yolda da ne ağaçtan, ne de yaprak ve dallardan eser vardı. Her şey hatta sema bile toprak rengindeydi. Birkaç adım attıktan sonra söylediğim sözlere cevap alamamağa başladım. Etrafıma bakınca, kardeşimin yanımda bulunmadığını gördüm.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Daha önce görmüş bulunduğum bir kasabaya girdim. Bunun Romainville -acaba niçin Romainville?- olacağını düşünüyorum. Kasabada ilk girdiğim sokak ıssızdı. İkinci bir sokağa girdim. İki sokağın birleştiği köşenin arkasında duvara karşı ayakta duran bir adam vardı. Bu adama “Burası neresi ve ben nerede bulunuyorum?” diye sordum. Cevap vermedi. Açık bir kapı gözüme ilişince içeri girdim. İlk gördüğüm oda tenhaydı. Bir ikinci odaya girdim. Bu odanın kapısı arkasında duvara karşı ayakta duran bir adam vardı. “Bu ev kimindir? Nerede bulunuyorum?” diye bu adama da sordum. Bundan da bir cevap alamadım. Evin bahçesi de vardı. Evden çıkıp bahçeye girdim. Bahçe de tenhaydı. İlk ağacın arkasında ayakta duran bir adam gördüm. Bu adama hitaben “Bu bahçenin sahibi kimdir? Bulunduğum yer neresidir?” dedim. Öncekiler gibi bu adam da bana cevap vermedi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bu kasabada gezerken baktım ki, bir şehre girmişim. Şehrin sokakları tenha ve ıssız olup evlerinin kapıları da açıktı. Sokaklarda canlı olarak tek kişi yoktu. Bütün evler, bahçeler insansızdı. Yalnız her kapının, her ağacın, her duvar köşesinin arkasında söz söylemeksizin ayakta duran birer adam vardı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bu adamların hepsi aynı zamanda birden görülemeyip ayrı ayrı göze çarpıyordu. Bunlar söz söylemedikleri gibi, ben geçerken de bakmıyorlardı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Şehirden çıkarak kırlarda yürümeğe başladım. Bir zaman sonra başımı çevirince arkamdan bir kalabalığın topluca geldiğini gördüm. Bunların biraz evvel terk etmiş olduğum şehirdeki adamlar olduğunu tanıdım. Başları pek garipti. Bu adamların acele davranmadıkları halde benden daha çabuk yürümekte olduklarını görüyordum. Yürürken asla gürültü etmiyorlardı.</span></p>
			<p class="tp-sb"><span class="Normal-i char-style-override-1" xml:lang="tr-TR">Bir an sonra bu kalabalık topluluk bana yetişti. Etrafımı çevirdiler. Bu adamların yüzleri de toprak rengindeydi. İlk rastladığım ve cevap beklediğim adamın “Nereye gidiyorsunuz? Çoktan beri ölmüş olduğunuzu bilmiyor musunuz?” demesi üzerine, cevap vermek üzere ağzımı açtığım anda etrafımda kimse bulunmadığını gördüm.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu rüyayı görerek uykudan uyandığı zaman vücudu buz gibi donmuştu. Sabah rüzgârına benzer bir rüzgâr pencerenin açık kanatlarını oynatıyordu. Şöminedeki ateş sönmüştü. Şamdandaki mum bitmek üzere olup gece hâlâ karanlıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayağa kalkarak pencerenin önüne gitti. Gökyüzünde yıldızdan eser yoktu. Pencereden evin avlusuyla sokak görünüyordu. Ansızın sokaktan sert ve kuru bir gürültü işittiğinden pencereden aşağıya baktı. Aşağıda iki kırmızı yıldız gözüne çarptı. Bu yıldızlardan çıkan kırmızı ışınlar gecenin karanlığı içinde uzayıp kısalıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rüyanın etkisi henüz tamamıyla geçmediği için şaşkınlıkla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Garip şey! Gökte yıldızdan eser bulunmadığı halde aşağıdaki bu iki yıldız da neyin nesi? Yoksa şimdi yıldızlar yerde mi bulunuyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Biraz sonra dalgınlığı geçmeğe başladı. İkinci bir gürültü kendisini büsbütün uyardı. Dikkat edince iki yıldızın bir arabanın fenerlerinden ibaret olduğunu anladı. Fenerlerden çıkan ışıkla arabanın şeklini belirleyebildi. “Tilbury” denilen bu araba iki tekerlekliydi. Gayet hafif ve üstü açıktı. Arabayı beyaz ve küçük bir beygir çekiyordu. Biraz evvel işitmiş olduğu gürültü ise, bir beygirin ayaklarının kaldırım üzerinde çıkardığı seslerden ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu araba nedir? Bu kadar erken buraya kim gelir ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada, hafifçe oda kapısı vuruldu. Tepeden tırnağa kadar titredi. Müthiş bir sesle bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim o?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soruya biri cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim Başkan Efendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçisi olan ihtiyar kadının sesini tanıdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var? Ne istiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Araba geldi Başkan Efendi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl araba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tilbury denilen araba.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tilbury denilen araba ne olacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz sipariş etmişsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arabacı sizi soruyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi arabacı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Scaufflaire’in arabacısı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Scaufflaire mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu isim, gözlerinin önünden geçen bir yıldırım gibi bütün vücudunu baştan ayağa titretti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, evet. Mösyö Scaufflaire. Şimdi hatırladım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer ihtiyar hizmetçi kadın bu anda efendisini görmüş olsaydı, şüphesiz korkardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine bir müddet cevap vermedi. Şaşkın şaşkın şamdanın alevine bakıyor ve fitilin etrafında biriken mum parçalarını kopararak parmakları arasında sıkıştırıp eziyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kadın kapı önünde bekliyordu. Nihayet sesini biraz daha yükselterek biraz daha cesaretle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Efendi, arabacıya ne cevap vereyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek âlâ deyiniz; ben de geliyorum.</span></p>
		</div>
	</body>
</html>