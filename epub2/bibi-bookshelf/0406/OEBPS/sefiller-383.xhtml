<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-383</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-6-3-6"><span class="numara-alt char-style-override-1">Kadında Olduğu Gibi</span></p>
			<p class="numara-alt" id="toc_marker-6-3-7"><span class="numara-alt char-style-override-1"> Kumda da Bir İncelik Vardır </span></p>
			<p class="numara-alt" id="toc_marker-6-3-8"><span class="numara-alt char-style-override-1">ki Aldatıcıdır!</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean suya girdiğini ve artık ayakları altında kaldırım değil fakat çirkef ve çamur bulunduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen Bretagne’nın veya İskoçya’nın bazı sahillerinde bir seyyah, bir adam, bir balıkçının sahilden uzak, suların med (çekilme) esnasında kumlu yerlerde gezdikleri zaman bir müddet müşkülatla ilerlediklerini hissederler. Ayakları altındaki kumluğun katran gibi yapışkan olduğunu duyarlar; tabanı saplanır, yapışır; artık kum değil, ökse vardır. Ökse gibi yapışır, kumsallık tamamen kurudur; her atılan adımda her ayak kaldırışında bırakılan iz, suyla dolmaktadır. Fakat insan bakışı hiçbir bozulma, değişme görmez; geniş kumsallık durgun ve düzdür; bütün kum aynı renktedir; sağlam olan toprakla sağlam olmayan toprak arasında hiçbir şey fark edilmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan yoluna devam eder. Toprağa kuvvetle basar, sahile yaklaşmağa çalışır. Kalbinde hiçbir endişe duymaz. Neden endişe etsin? Ancak her adımda adımlarının ağırlığının arttığını hisseder. Birdenbire kuma batar; iki üç parmak derinlikte batar, doğru yolda olmadığını düşünür. Duraklar. Yön tayinine çalışır. Sonra gözlerini ayaklarına çevirir. Ayakları görünmüyor. Kum onları kapatıyor; geri dönmek istiyor, geri döner; fakat daha derin batar. Kum topuk kemiğine kadar gelir. Kuvvetle ayağını oradan çeker; sola atılır: Kum bacağının yarısına kadar çıkar. Sağa atılır, kum bacaklarına çıkar. İşte o zaman tarifi imkânsız bir korku ve dehşetle hareketli kumlu sahilde bulunduğunu ve altında insanın artık yürüyemeyeceği gibi balığın da yüzemeyeceği müthiş bir muhitte bulunduğunu hisseder. Üstünde bir yük varsa atar, kazaya uğramış bir gemi gibi saburasını atarak hafiflenir. Fakat vakit geçti. Kum dizlerini aşmış. İmdat ister: Şapkasını veya mendilini sallar, kum gittikçe onu kaplar. Eğer kumsal ıssız ise, sağlam toprak uzakta ise, herkes kumsalın geçilmesinin zor olduğunu bilir ve civarlarda yardım edecek bir kimse de bulunmazsa… iş bitti… İnsan kuma batmağa mahkûmdur. Uzun müddet süren, mutlak, muhakkak, acımasız, ne çabuklaştırılması ne de geciktirilmesi mümkün, saatlerce devam eder, sonu gelmez, insanı ayakta, sağ ve sağlam olarak ele geçirir. Ayaklarından çeker. Gayret ve feryat ettikçe biraz daha derine çeker, yaptığı direnişe karşı güya size bir ceza olmak üzere daha fazla sıkıştırır; insan ufka, ağaçlara, yeşil sahralara, vadideki köylerin ocaklarından çıkan dumanlara, denizdeki gemi yelkenlerine, uçuşan, ötüşen kuşlara, güneşe, gökyüzüne tamamıyla bakmağa müsait olan bir batmaya, bir ölüme mahkûmdur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuma batmak:  Cezir (yükseliş) şeklini alıp toprak derinliklerinden hayat sahibine doğru yükselen bir mezardır. Her dakika amansız bir gömülmedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kötü bahtlı adam oturmağa, uzanmağa, sürünmeğe çalışır; yaptığı her hareket onun defnedilmesine hizmet eder; kalktığı zaman, kuma daha fazla sokulur; battığını, girdaba girdiğini hisseder, ölür, yalvarır, semaya doğru inleyip feryat eder. Kollarını sallar, ümit keser. Kum karna, nihayet göğse gelir; yalnız gövdesi kalmıştır. Ellerini kaldırır; öfkeyle, şiddetle inler, tırnaklarını kuma sokar, bu kül kadar hafif kuma dokunmak ister; yumuşak bir muhafazaya benzeyen kumsaldan kendini kurtarmak için dirseklerine dayanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çılgınlar gibi ağlar; kum hâlâ çıkmağa devam eder. Kum omuzlara, enseye çıkar. Şimdi insanın yalnız yüzü görünmektedir. Ağız feryat etmek için açılır, kumla dolar; bundan sonra sükût hükmünü yürütür. Gözler bakmağa devam eder. Kum onları kaplar; karanlığın hâkimiyeti başlar. Sonra alın gittikçe küçülür, kumun üstünde bir küme saçın titremekte olduğu görülür; bir el kumsalın yüzünü deler, sallanır, etrafa hareket eder, tekrar gözden kaybolur. İşte bir insanın mevcudiyet cetvelinden garip ve müthiş bir şekilde silinmesi!</span></p>
			<p class="tp-sb"><span class="Normal char-style-override-1" xml:lang="tr-TR">Kumsallara bazen süvari beygirleriyle, arabacı arabasıyla gömülür; kumsalda herşey gömülür. Bu, denizin dışında bir boğulmadır! İnsanı boğan topraktır. Toprağın okyanus şekline girip bir tuzak olmasıdır. İnsana bir vadi kendini gösterir ve girdabın dalgası gibi önünde açılır, girdabın bu gibi ihanetleri vardır.</span></p>
			<p class="tp-sb"><span class="Normal char-style-override-1" xml:lang="tr-TR">Deniz kumsalında daima mümkün olan acıklı olay, bundan otuz sene önce Paris lağımlarında da mümkündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1833 senesinde başlayan operasyonlardan önce Paris’in yeraltı sokakları anî çöküntülere uğrayacak bir durumdaydı. Su, toprak altındaki özellikle ince kumlu arazide emilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağım ızgarası ister eski lağımlarda olduğu gibi kaldırım taşından ister yeni lağımlarda olduğu gibi beton üzerinde sulu kireçten yapılmış bulunsun, dayanak noktası bulmayınca çökerdi. Böyle zeminlerde bir kırık, bir buruşuk yer, bir yarık oluşturur. Yarık ise burada yerin çökmesine yol açar. Izgaranın bazı yerleri çöküyordu. Bir çirkef girdabına açık olan bu çatlak, özel tabiriyle “heyelan” diye adlandırılmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyelan nedir? Toprak altında birdenbire rastlanan deniz kumsalıdır. Bir lağımda Saint-Michel dağının kumsalıdır. Islak, su içinde olan toprak, erimiş gibi bir haldedir; bütün parçacıkları yumuşak bir muhit içinde asılı halde bulunur: Ne sudur; ne de topraktır. Bazen oldukça derinliğe sahiptir. Böyle bir şeye rastlamak kadar müthiş bir şey tasavvur edilemez. Eğer böyle bir tesadüfte su hâkim ise ölüm hızlı olur, insan boğulur. Toprak baskın ise ölüm yavaştır, insan batar. Böyle bir ölüm tasavvur edilsin; eğer deniz kenarında kumsalda batmak müthiş ise, lağımda batmak suretiyle ölmenin ne kadar müthiş olacağı düşünülsün.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Açık hava, çokluk ve ışık bereketi, berrak bir ufuk, o heybetli gürültüler, hayat indiren o hür bulutlar, uzaktan görünen yelken gemileri, muhtemel olan gelip gidenlerin geçişleri, son dakikaya kadar imdat ulaşmasının imkânı, her türlü şekillerde tasavvur edilen bütün bu ümitlerin yerine, insanın gözü görmez, kulağı işitmez, kara bir gemi, hazır bir mezarın içi, bir kapak altında çamur, çirkef içinde bir ölüm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Atıklar tarafından yavaş yavaş oluşan bir boğulma, taştan yapılmış bir sanduka içinde boğmanın pençesini çirkef içinde açarak insanı boğazından tutar; pis kokular hırıltılı ölüme karışmış; kumsal yerine çamur; bora yerine kükürtlü bir hidrojen, okyanus yerine murdarlık; başınızın üstünde de işten haberdar olmayan o heybetli şehir! Bununla beraber de imdat istemek, bağırmak, kıvranmak, uğraşmak, nihayet can çekişir hale gelmek! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şekilde ölmekte dehşet ve nefret tarif edilemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölüm taşıdığı karanlıklığı, kötülüğü bazen korkunç bir ihtişamla telafi eder. O dev ateş odağı üzerinde, deniz kazalarında insan büyüklük gösterebilir. Yangın alevlerinde, deniz dalgalarının köpükleri üzerinde yüce bir tavır ve hareket mümkündür. İnsan mahvolurken şekil ve kıyafetini değiştirip dönüştürür! Fakat… ya burada; lağımda? Ölüm burada pistir. Kendini teslim etmek insan için alçaltıcı bir şeydir. Bir alçalıştır. İnsanoğlunun gözleri önünde beliren hayaller, nefret edilen hayallerdir. Çirkef utançla aynı kumaştan bir kelimedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada ölmek küçüklüktür. Çirkinliktir; alçaklıktır. Clarence gibi Malvoisie şarabı fıçısında ölmek neyse! Fakat Escoubleau gibi çirkef mezarında ölmek, iğrençliktir ve dehşet bir şeydir. Orada, onun içinde deprenmek iğrenme ve nefret sebebidir; insan can çekişirken çirkef içinde yuvarlanmaktadır! Cehennem deyecek kadar karanlıklar, girdap deyecek kadar de çirkef vardır! Orada can çekişen şahıs dahi ölümü neticesinde hortlak mı, kurbağa mı olacağını kestiremez.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Buradan başka her yerde mezar matemi hatırlatır; müthiştir; burada şekilsizdir, çirkindir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyelanların derinliği, toprağın iyi veya fena cinste olmasına göre, uzunluk ve yoğunluk bakımından değişir. Heyelanlardan bazıları üç dört kadem, bazıları sekiz on kadem derinlikte olup bazen de hiç dibi bulunmazdı. Çamur burada âdeta katı; orada âdeta sıvıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Luniere denilen heyelanda bir insan ancak bir günde kaybolup batar; Philippeaux’nun yaptığı lağımda da beş dakikada çirkef tarafından yutulup yok olabilir. Çirkef, yoğunluğuna göre etkisini gösterir ve çalışır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir adamın yok olduğu yerde bir çocuk kendini kurtarabilir. Orada selametin ilk kanunu her tür yükten kendini sıyırmaktır. Ayakları altındaki toprağın çöktüğünü hisseden lağımcıların ilk hareketi, içine alet ve edevatını koyduğu torbasını veya küfesini veya teknesini atmağa başlamaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyelanların ortaya çıkması ve olması için muhtelif sebepler vardır. Toprağın ince, ipince olması; insanın yetişemeyeceği bir derinlikte yeraltında bir çöküntü bulunması; yaz mevsiminin şiddetli, kış mevsiminin aralıksız yağmurları; uzun müddet devam eden ince yağmurlar başlıca sebeplerdir. Bazen beyaz balçıklı veya kumlu toprak üzerindeki evler, yeraltı kemerleri, üzerinde ağırlık uygulanarak doğrultularından saptırılır yahut bu olağanüstü ağırlığa mukavemet edemeyen lağım ızgarasının çatlayarak ikiye ayrılması gibi bir şey vuku bulur. Bir asır önce Panthéon sarayının temeli Saint- Genevieve tepesi mahzenlerinin bir kısmını meyillendirip saptırmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evlerin ağırlık ve baskısı altında bir lağım çöktüğü zaman yer sathında, sokakta, evler arasında testere dişlerine benzer bir tür aralıklar oluşurdu; bu yırtık, bu çatlak deprenmiş, çatlamış olan kemer boyunca yılankavi bir hat üzerine uzanırdı. İşte o zaman fenalığın görülmesi mümkün olduğundan tedavisi ve çaresi süratle yapılabilirdi. Bazen de içten meydana gelen tahribatın dıştan hiçbir izi görülmezdi. Bu takdirde lağımcıların hali yaman olurdu. Gerekli tedbirleri almadan çökmüş olan lağıma girince mahvolabilirlerdi. Eski kayıtlar bu şekilde heyelanlar içinde boğulup kaybolan pek çok lağımcıların isimlerini içermektedir. Mevcut isimler arasında Careme-Prenant sokağının dört yol ağzının altındaki lağımda boğulan Blaise Poutrain adında birinin ismi de vardır. Blaise Poutrain, 1785 senesine mevcutlar âleminden silinmiş olan ve “masumlar naaşhanesi” anlamına gelen Charnier des Innocents mezarlığının son mezarcısı Nicholas Poutrain’in kardeşiydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayaklarında ipekli çorap ve önlerinde çalgı olduğu halde Lerida’ya hücum etmek gibi sağlam bir cesaret göstermiş olan kahramanlardan biri olan Vikont d’Escoubleau da bu bataklarda boğulup gidenlerdendi. Genç D’Escoubleau, bir gece halazadesi olan Düşes Madam de Sourdis’nin evinde ansızın basılmış; kadının kocasından kaçıp kurtulmak için Beautreillis lağımına sığınmış, orada bir uçuruma düşerek boğulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam de Sourdis bu ölüm haberini alınca sinirleri oynadığı zaman kullandığı ıtriyat şişesini istemiş ve koklaya koklaya âşıkının uğruna iki damla gözyaşı dökmeyi unutmuştu. Zaten böyle hususlarda devam edebilecek bir aşk olamazdı; onun ateşini lağım söndürmüştü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hero sevgilisi Léandre’ın cesedini yıkamaktan çekindi. Thisbé sevgilisi Pyrame’ın naaşı karşısında burnunu tıkayarak “Pööh!” demişti.</span></p>
		</div>
	</body>
</html>