<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-37</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-2-3-3"><span class="numara-alt char-style-override-1">Dörde Karşı Dört</span></p>
			<p class="tp-1"><span class="Normal char-style-override-1" xml:lang="tr-TR">Paris öğrencileriyle cilveli kızlarının bundan kırk beş sene evvel kaynaştıkları yer olan kırların bir kısmını bugün anlatmak biraz güçtür. Buraları pek çok değişikliğe uğramıştır. Paris ve civarıyla onun civcivli hayatı yarım asırdan beri tamamıyla değişmiştir. Guguk kuşlarının bulunduğu yerlerden bugün banliyö trenleri geçiyor. Kürekle çekilen kayıkların işlediği yerlerde ise buharlı gemiler işliyor. Saint Cloud’ya ise bu gün “Fécamp” deniyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1862 senesindeki Paris öyle bir şehirdir ki, civarı bütün Fransa sayılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bizim dört çiftler, o sırada kırlarda mümkün olabilen deliliklerin hepsini aşırılığa kaçmadan yaptılar. Yaz mevsiminin sıcak ve berrak günlerinden birinde okulları tatile girdi. Bir gün evvel dört kızdan yalnız Favourite, arkadaşları namına Tholomyes’e hitaben: “Eğlence için erken çıkacak olursak daha iyi olur” kaydını içeren bir pusula gönderdi. Bu sebeple kızlar sabahın beşinde kalktılar. Arabayla Saint-Cloud’a gittiler. Oradaki kuru fıskiyeyi seyre daldılar. Ve “Suyu olduğu zaman pek hoş olacak!” dedikten sonra Téte-Noire’a girerek karınlarını doyurdular. Diogenes’in fenerine bindiler, piyango çekmek, Puteaux’da çiçek toplamak, Neuilly’den kamış düdükler almak ve saire gibi vakit geçirmeğe, zevk ve eğlenceye hizmet eden vasıtalarla vaktin bir kısmını geçirdiler; memnun ve mutlu oldular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızlar, kafesten kurtulan ötleğen kuşu gibi öterek yarenlik ediyorlardı. Hezeyan ve dağıtma zamanı geldi. Ara sıra delikanlılara küçük yumruklar ve tokatlar indiriyorlardı. Bu, hayatın sabahının bir sarhoşluğuydu. Ne Allahlık senelerdi Yarab! Kim olursanız olunuz, hatırlıyor musunuz? Arkanızdan gelen sevgili ve latif bir mahlûkun başına dokunmaması için ellerinizle dallarını kaldırarak çalılık altından hiç geçtiğiniz oldu mu? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yağmurla ıslanmış bir yamaç üzerinde elini tutup sevimli bir kadınla gülümseyerek kaydığınız ve ara sıra “Vah vah! Yepyeni ayakkabılarım, ne hale girdi!” diye şikâyet naraları attığınız oldu mu hiç?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada şunu belirtelim ki yola çıkarlarken Favourite bilgiç bir tavırla ve ana sevecenliğiyle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yavrularım, sümüklü böceklerin yollar üzerinde gezinmesine bakılırsa yağmur yağacak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti de bu şen arkadaşların keyfine keyif katacak aksilik çıkmamış; sağnağa yakalanmamışlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızların dördü de görenleri sermest edecek derecede güzeldiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tesadüfen bu gün Labouisse Şövalyesi adlı eski ve meşhur şair de Saint-Cloud’un kestane ağaçları altında gezinmekteydi. Sabahın onunda dört perî-peykeri görünce kadîm çağın üç güzellik ilahesini hatırlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar onlar olacak, fakat biri de cabası!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Blachevelle’in sevgilisi Favourite’in yirmi üç yaşında olduğu ve ona “İhtiyar” denildiği malumdur. En önde bulunduğu halde ağaçların büyük yeşil dalları altında koşuyor, hendekleri atlıyor, uzun adımlarla çalılar üzerinden sıçrayıp geçiyor, arkadaşlarının zevk ve eğlencelerini idare ediyor, genç bir kelebek gibi bunların önünde kanat çırpıp gidiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tesadüfün bir cilvesi olarak Zéphine ile Dahlia birbirlerine tamamen yaklaştıklarında o kadar göz alıcı ve gönül çekici bir manzara hâsıl oluyordu ki, bunun farkında olan her ikisi de dostluktan ziyade bu güzelliği ortaya çıkarmak için birbirine dayanarak İngiliz tavır ve edasıyla yürüyorlardı. Zéphine ve Dahlia saçlarını </span><span class="Normal-i char-style-override-1" xml:lang="tr-TR">ilkaşkım</span><span class="Normal char-style-override-1" xml:lang="tr-TR"> tarzında yaptırmışlardı. Listolier ile Fameuil öğretmenlerine dair bir sohbet konusuna başlayarak Mösyö Delvincourt ile Blondeau arasındaki farka dair Fantine’e izahat veriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Blachevelle, sanki Pazar günü Favourite’in şalını kolunda taşımak için yaratılmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tholomyes, erkekli dişili böyle bir kadro üzerinde etkili olduğu halde arkadan geliyordu. Halinde hâkimane bir tavır olmakla beraber gayet neşeli idi. Ettiği yarenliklerde bile diktatörlük eserleri görülüyordu. Süslenmesi: Geniş paçalı ve meşin örgülü askısı bulunan bir pantalonu ile elinde yüz franklık bir bastondan ve ağzında bulundurduğu </span><span class="Normal-i char-style-override-1" xml:lang="tr-TR">sigara</span><span class="Normal char-style-override-1" xml:lang="tr-TR"> denilen bir şeyden ibaretti. Hiçbir şey kendisinin takdir ve övgüsünü çekemediği için lakayt bir şekilde sigarasının dumanlarını savurmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ötekiler hürmet ve itibarla diyorlardı ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Tholomyes garip bir adam! Şu pantalona bak! Şu enerjiye bak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine gelince, bu güzellik perisi sanki letafet ve sevincin cisme dönüşmüş haliydi. Gayet hoş ve göz alıcı olan dişleri, şüphesiz bir tek görev yapıyordu ki, bu da tebessümleri ışıldatmaktır. Uzun beyaz kurdelalarla süslenmiş olan hasır şapkasını başında taşımaktan ziyade elinde tutmayı daha çok seviyordu. Her an dalgalanıp kolayca açılmağa meyyal olan sık ve kumral saçları sürekli bağlanmak icap ettiği halde, sanki Galatea’nın</span><span class="dipnot"><a class="footnote-link" href="#footnote-233-12" id="footnote-233-12-backlink">12</a></span><span class="Normal char-style-override-1" xml:lang="tr-TR"> söğüt ağaçları altından nasıl kaçtığını temsil eder gibi yine dağılıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gül rengindeki dudakları ise bir kuş gibi meftunluğu çekecek şekilde sanki şarkı söylüyordu. Bu gönül alıcı dudakların oluşturduğu hoş bir ağızın bitim noktaları, meşhurlardan Erigone’un bilgece kalem işlerinden olup büyük binaları süsleyen kabartma resimleri gibi istek uyandırıcı sanatlı bir parça olarak beliriyor ve güzellik tutkunlarını hırslandırıp yüreklendirecek kadar hoş bir şekil arz ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gölge yapan uzun kirpikleri ise güzellik ve hoşluk ışıldayan yüzünün aşağısındaki vaveylayı bertaraf etmek için ara sıra gizlice indiriliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tuvaleti, baştan aşağı şaşaalı görünecek şekilde düzenlenmiş olup nazik bedenini güzel renkli ince bir fistan örtmekte, küçük ve zarif kunduralarıyla bunları bağlayan şeritler ise acurlu ince ve beyaz çorapları üzerinde X harfini andırmaktaydı. Üzerindeki ceketi ise Marsilya’da bulunmuş olup “guinze août”tan bozarak “canezou” dedikleri ince bir bürümcekten yapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğer kızların buna nispetle daha açık elbiseleri tamamıyla dekolte olduğu için yaz mevsiminde çeşitli renklerle süslenmiş şapkalar altında ve çimenlikler üstünde ne kadar güzel bir edaya, naza ve işveye yol açtıklarını söylemeğe gerek yoktur. Üç dekolte kız arasında Fantine’in örtünmüşlüğü ve aynı zamanda vücudunun bütün güzelliklerini gösteren ve gizleyen ceketiyle, sahip olduğu semavî gözleriyle, vaktiyle meşhur Cette Vikontesi’nin başkanlığında kurulmuş olan İffet ve Güzellik Meclisi’nde bulundurulsaydı, şüphesiz birinciliğe layık görülürdü. Çoğunlukla gözlendiği üzere en sade bir şey, en güzel olarak telakki olunabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’in gerek önden ve gerek yandan görünüşü gayet güzeldi. Gözleri koyu mavi, göz kapakları biraz kalınca ve ayakları ise küçük ve kemerli idi. Bilekleri ve topuk kemikleri şaşılacak derecede birbirine kenetlenmişti. Taze yaprağın üzerinde ince damarların görünüşü gibi beyaz teninin ötesinde berisinde laciverdî bir renge bürünmüş olan damarları belli oluyordu. Bir çocuğun yanaklarına pek benzeyen yanakları ise taze ve dolgun, boynu güçlü, ensesi yumuşak ve tahrik edici, omuzları ise hacimli ve merkezine doğru bir çukurluk bulunup örneklik edecek kadar gönül aldatıcıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bürümcek elbiseden vücuduyla orantılı endamı ve bundaki tatlılık, muhabbetle bakan gözlere çarpmakta ve genel olarak şirin ve güleç yapısı ise insanı kendinden geçirecek mertebedeydi. Vücudunu kaplayan elbise içinde âdeta tasavvurların dondurulmuş bir şekli idi. Kısacası Fantine, olağanüstü ve sanatkârca yapılmış bir heykeldi. Güzel elbiseler ve kurdelalar içinde ruh sahibi bir heykeldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisinin farkında bulunmadığı güzelliği ve cazibesiyle Fantine, hakikaten nadir dilberdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Güzellik âleminde varlıkları nadir olan düşünürler, bu küçük, zarif ve dilber işçi kızını, bu gönül yakıcı periyi Parislilere has olan nezaket ve şirinliğin şeffaflığı arasından alıp tetkik süzgecinden geçirip inceleseler, hiç şüphesiz geçmiş zamanlarda mevcut olan ve tasavvur edilen güzellikle endamdaki uyumun mücessem bir resmini görürlerdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Karanlığın ve bilinmezliğin derinliklerinden varlıklar âlemine çıkmış olan bu kız cidden güzel bir cinse mensuptu. İki yönden güzeldi: Hem vücudu ve endamı, hem de hareket ve gidişatı. İffet ve mahcubiyetin, zevk ve coşkunluğun cisimleşmiş bir timsaliydi. Eğer bir araştırmacı hilkatin bu nadir eserinin kendinden geçme yaşını, gençliğinin baharını, aşkını dikkatle inceleyecek olsa, şüphesiz bekâret ve iffet bakımından itiraz etmekten imtina eden bir sima görmüş olurdu. Bazen hayretle bakıverirdi. Bu, ruh ile güzelliği birbirinden ayıran bir bulut parçasıdır. İnce uzun parmakları, eski zamanlarda hayal edilmiş olup bir altın topluiğne ile ateşin küllerini karıştıran birinin parmaklarına benziyordu. Âşıkı Tholomyes’in her türlü arzusunu kabul edip uygulamakla beraber tabii halde güzel yüzünde bakire kızlara mahsus özel bir kızlık ve şirinlik ışıltısı vardı. Bazı saatlerde halinde birdenbire ciddi ve zahidane denecek kadar bir vakar oluşurdu. Yüzündeki bekâret şirinliğinin kaybolmasına rağmen bu vakarın oluşması şaşılacak şeydi. Bazen bu hali bir kat daha ulviyet kazanarak bir perinin büyüklük taslamasını veya alçak gönüllülüğünü temsil ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Alnı ile burnu, çenesindeki nisbetlilik ile güzelliği denge oluşturur ve yüzünün ahengini taçlandırırdı. Burnuyla üst dudağı arasında hafif ve hoş bir çukurluk görülürdü. Bundaki güzellik ve şirinlik belirtilmeğe değer olup hatta meşhurlardan Barberousse, İconia harabelerinde bulunan Diana’nın heykelinde bu hali görünce heykele âşık olmuştu. Bu çukurluk, iffet ve ismetin esrarengiz bir işaretidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sevda, bir kabahattir. Fantine ise bunun üzerinde yüzen bir masum idi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-12-backlink" id="footnote-233-12">12</a><span class="Normal char-style-override-1" xml:lang="tr-TR">	İspanyalı Cervantes’in bir eserinde tasvir edilmiş olan çoban kızının ismidir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>