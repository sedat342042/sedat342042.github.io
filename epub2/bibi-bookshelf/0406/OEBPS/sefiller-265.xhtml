<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-265</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-2-5"><span class="numara-alt char-style-override-1">Marius’a Görünen Hayal</span></p>
			<p class="tp-1"><span class="Normal char-style-override-1" xml:lang="tr-TR">Mabeuf Baba’ya görünen bu hayalden birkaç gün sonra bir pazartesi sabahı idi ki, Marius Thénardier’e göndermek üzere Courfeyrac’tan her zamanki gibi yüz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">luk bir sikke borç olarak istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, sikkeyi cebine indirdikten sonra hapishaneye gitmezden evvel döndüğünde çalışmak umuduyla “biraz gezinmek” emeline düşmüştü. Zaten hep böyle oluyordu. Sabahleyin kalktığı zaman bir kitabın önüne geçer, biraz kâğıt alır ve tercüme etmeğe kalkışırdı. Tercüme ettiği şey, bir Alman kalem mücadelesine dair bir eserdi. İşbu mücadele Gans ile Savigny arasında çıkmış olan ihtilaftan kaynaklanıyordu. Eline bir Savigny’nin kitabını alıyor, sonra bunu bırakıp Gans’ın kitabını alıyordu. Dört satır okuduktan sonra bir satır yazmak istiyordu. Hâlbuki bunu beceremiyordu. Kâğıtla kendisi arasında bir yıldız görüyordu. Oturduğu yerden kalkarak kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz dışarı çıkayım. Çalışmama faydası dokunur…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek çıkıp Tarlakuşu çayırına doğru yürümeğe başlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada yıldızı her zamankinden fazla, Gans ile Savigny’yi ise pek az görürdü! İş görmek üzere odasına döndüğünde yine bir iş göremezdi. Zihninde kopmuş olan iplikleri bağlamağa muvaffak olamıyordu. O zaman da kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın çıkmamaya çalışırım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği halde, yine her gün dışarı çıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac’ın odasından ziyade Tarlakuşu meydanında vakit geçiriyordu. Hakiki adresi şuydu: “Sante caddesi, Croulebarbe sokağını takip eden yedinci ağaç!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünü ettiğimiz günün sabahında yedinci ağacı bırakarak Gobelin deresinin kenarına oturmuştu. Ferahlatıcı bir güneşin ışık huzmeleri taze yaprakları ışıldatıp süslüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“O”nu düşünüyordu. Düşüncesi azara dönüşerek yine kendi üzerine düşüyordu. Eseflenerek tembellik ve gevşekliği, kendisini yöneten ruhun mahvoluşunu, gözlerinin önünde her an yoğunluk kazanmakta olan ve hatta güneşi bile görmesine engel olan karanlığı düşünüyordu. Bununla beraber fikrî gücünün acıklı bir şekilde uçması ve bunları kelimelere dökememesi yüzünden, kararsızlığına yol açan hüzün verici çekicilikler ve içselleştirmeler arasından sızan harice ait duygular, yine kendisine kadar ulaşıyordu. Arkasında ve altında, derenin iki sahilinde Gobelin çamaşırcı kadınlarının çamaşır yıkadıklarını görüyor ve başı üzerinde ise dallar üzerinde cıvıldaşan hoş sedalı kuşların gönül okşayıcı şakıyışlarını dinliyordu. Bir taraftan serbestlikten kaynaklanan velvele, gaileden azade bir mutluluk, müsait bir hal ve vakit; diğer taraftan çalışıp çabalamanın ferahlık veren avazesi kulaklarına kadar ibretlik bir şekilde ulaşıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İçinde bulunduğu vecd ve istiğrak arasında birdenbire kulağına kendine yabancı gelmeyen bir ses erişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hah, işte burada!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başını kaldırdığında karşısındaki kötü bahtlıyı tanıdı. Bu, sabahın birinde yanına gelmiş olan Thénardier ailesinin büyük kızı Eponine idi. Artık şimdi o kötü bahtlının ismi kendisine yabancı değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gariptir ki, sefaleti artmış olan bu kız güzelleşmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisince olmaz görünen iki şey, sefalet ve hakikate karşı iki şekilde ilerlemişti: Şimdi de, ilk defa kesin kararlılıkla odasına girdiği zamanki tavır ve kıyafetindeydi. Ayakları çıplak ve elbisesi gayet pejmürdeydi. Zaten eski ve yamalı olan üzerindeki elbisede iki aylık bir eskilik daha görülüyordu. Delikler daha genişlemiş, yamalar daha artmıştı. Hâlâ o kısık ses, o esmerleşmiş ve kırışmış alın, o serbest, tereddütlü ve dalgın bakış yerindeydi. Yüzünde sefaletine hapishanenin eklemiş olduğu insanı korkutan ve aynı zamanda acıma ve merhamet duygularını çeken bilmem nasıl bir hal görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Perişan saçları arasında ot ve saman parçaları görülüyordu ki, bu hal Hamlet’in tasvir ettiği Ophelia gibi cinnet musallat olmakla deliye döndüğünden dolayı değil, belki bir ahırda yatmış olmasından ileri geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu hallerine rağmen güzeldi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Oh, gençlik! Sen ne garip bir yıldızsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sararmış çehresinde biraz sevinç, dudaklarında ise tebessüme benzeyen bir şey belirdiği halde, Marius’un önünde durmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Söz söylemeğe gücü yetmiyormuş gibi bir zaman suskun kaldıktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nihayet size rastlayabildim. Mabeuf Baba’nın hakkı varmış. Buralarda bulunuyormuşsunuz. Bilseniz sizi ne kadar aradım. Haberiniz var mı? Hapishanedeydim. On beş gün yattım. Salıverdiler. Kabahatim yoktu. Bundan başka suçlanmak için rüşde ermiş olmak gerektiği halde ben henüz o yaşta değilim. Daha iki ay lazım. Ah, bilseniz sizi ne kadar aradım! Altı hafta oldu. Artık orada oturmuyor musunuz? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anladım. O işten dolayı. Bu gibi şeyler iyi değildir. Oradan çıkmışsınız. Vay, niçin böyle eski şapkayla çıktınız? Sizin gibi gencin iyi elbisesi olmalı! Mösyö Marius, bilmem farkında mısınız? Mösyö Mabeuf size “Baron Marius bilmem ne” diyor. “Baron” değilsiniz, değil mi? Baronlar ihtiyar olurlar. Luxemburg Bahçesine giderler. Orada daha fazla güneş vardır. Bir </span><span class="Normal-i char-style-override-1" xml:lang="tr-TR">sov </span><span class="Normal char-style-override-1" xml:lang="tr-TR">vererek </span><span class="Normal-i char-style-override-1" xml:lang="tr-TR">Quotidienne</span><span class="Normal char-style-override-1" xml:lang="tr-TR"> gazetesi okurlar. Ben böyle bir barona bir kere mektup götürdüm. Yüz yaşını geçmişti. Söyleyin bakayım, şimdi nerede oturuyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius cevap vermedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay, gömleğinizde de bir yırtık var. Çıkarsanız da diksem… (Gittikçe hüzünlü bir tavır ve ifade ile sözüne devam ederek:) Beni gördüğünüzden dolayı memnun olmadığınızı görüyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius susuyordu. Kız, birazcık susmayı tercih ettikten sonra yüksek sesle devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstesem sizi zorla memnun edebilirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl yani? Ne demek istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eskiden bana “sen” diye hitap ediyordunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ. Ne demek istiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız dudaklarını ısırdı. Nefsiyle mücadele ediyor gibi tereddütlü görünüyordu. Sonunda kararını veren biri gibi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi öyle olsun. Üzgün görünüyorsunuz. Bense sevinçli olmanızı isterim. Bana yalnız güleceğinize söz veriniz. Bu yeter. Gülmenizi ve “Pek iyi, pek âlâ!” dediğinizi işitmek isterim. Zavallı Mösyö Marius! Hatırınızda mı? Bana ne istersem vereceğinizi vaad etmiştiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, söyle bakayım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Muhatabının gözlerinin içine bakarak:) Evini öğrendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sarardı. Vücudundaki bütün kanı kalbine toplanmıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimin evini?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hani ya bana evvelce sormuştunuz? (Söylemeğe gayret ediyor gibi göründüğü halde devam etti:) Canım, pek iyi bilirsiniz: Şu şeyin ikametgâhını…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kekeleyerek:) Evet… Sonra?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hani ya şu matmazelin!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız bu sözü söylerken derin bir göğüs geçirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius oturduğu yerden sıçrayıp kalktı. Kızın elini tuttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, söyle. Beni götür! Bana söyle! Buna mukabil benden ne istersen söyle! O nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benimle geliniz. Oturduğu sokağın ismiyle numarasını iyi bilmiyorum. Bu meydanın öbür tarafındadır. Fakat evi biliyorum. Sizi oraya götürebilirim…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elini Marius’un elinden çekti. Dikkatini çektiği halde bu sırada aklı başından gitmiş bir halde bulunan Marius’un farkına varamadığı bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gördünüz mü bir kere, nasıl memnun oldunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un alnından bulut dalgası geçti. Eponine’in kolundan tutarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana yemin et!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yemin etmek mi? Bu ne demek oluyor? Dur… Yemin etmemi mi istiyorsunuz? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek gülmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baban! Eponine, bu adresi babana bildirmeyeceğine yemin et!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız, şaşkın bir tavırla delikanlıya dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eponine mi? İsmimin Eponine olduğunu nereden biliyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana dediğim şey için bana söz ver.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız işitmiyor gibi görünüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oh, ne âlâ! Bana Eponine dediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kızın iki kolunu birden tutarak: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama bana cevap ver. Tanrı aşkına söyle! Sana söylediğim şeye dikkat et. Bildiğin adresi babana söylemeyeceğine yemin et!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babama mı? Ha, evet babam! Ama içiniz rahat olsun. O şimdi hapishanede. Ben şimdi babamı mı düşüneceğim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama bana söz vermiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni bırakınız canım! (Kahkahayla gülerek:) Beni ne kadar da sarsıyorsunuz! Peki. Peki. Söz veriyorum. Bunun için size yemin ederim. Bundan bana ne? Adresi babama söylemeyeceğim. İyi mi? İstediğin bu değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babanızdan başkalarına da söylemeyeceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimseye söylemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım, şimdi beni oraya götür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemen şimdi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemen şimdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç adım attıktan sonra durdu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius, beni pek yakından takip ediyorsunuz. Bırakınız da ben önden gideyim. Siz de beni tanımıyor gibi arkadan takip ediniz. Sizin gibi iyi bir genci benim gibi bir kadınla beraber görmesinler…</span></p>
			<p class="Temel-Paragraf"><span class="Normal char-style-override-1" xml:lang="tr-TR">O çocuğun “kadın” kelimesine verdiği mana ve kuvveti hiçbir lisan ifade edemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beş on adım kadar daha attıktan sonra tekrar durdu. Marius, yanına geldi. Kız, yüzünü çevirmeksizin başka birine veya kendi kendisine hitap eder gibi dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aklıma geldi. Bana bir şey vaad etmiş olduğunuzu biliyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ceplerini aradı. Cebinden Thénardier’ye göndermek üzere Courfeyrac’tan almış olduğu yalnız o beş franklık sikke bulunuyordu. Parayı çıkarıp kızın avucuna koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine parmaklarını açtı. Parayı yere düşürdü. Karanlık bir bakışla o paraya bakarak konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben sizden para istemedim!</span></p>
		</div>
	</body>
</html>