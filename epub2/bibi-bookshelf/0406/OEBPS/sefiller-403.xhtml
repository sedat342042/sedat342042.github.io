<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-403</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-6-1"><span class="numara-alt char-style-override-1">16 Şubat 1833 Gecesi</span></p>
			<p class="tp-1"><span class="Normal char-style-override-1" xml:lang="tr-TR">1833 senes</span><span class="Normal char-style-override-1" xml:lang="tr-TR">i Şubatının on altıncı gününü on yedinciye bağlayan gecesi kutsal bir gece oldu. O mutlu gecenin karanlıkları âlemi kapladığı zaman mutluluğun göğü açıldı. Marius ile Cosette o gece evleniyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gündüz olağanüstü hoştu. Büyükbabanın tahayyül ettiği gibi meleklerin, aşk perilerinin uçuştuğu mutantan, debdebeli, muhteşem, şâirane bir düğün değildiyse de oldukça parlak ve latif bir törendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1833 senesinde Fransa’da evlenme usulü bugünkü gibi değildi. Fransa, evlenme günü kiliseden çıkar çıkmaz âdeta kaçar gibi karısını alıp kaçmak, hicapla saklanmak, mutluluğunu bakışlardan gizlemek, gizlenen bir müflis gibi hemen gözden kaybolmak usulünü henüz İngiltere’den almamıştı. İnsan mutluluğunu, izdivacın cennetini posta arabasına taşıtmaktan, evliliğin sevinç dolu sırlarını kamçı şakırtılarına karıştırmaktan, zifaf yatağı olarak bir köy oteli yatağını seçmekten, ücreti gecelik hesabıyla ödenen bir âdi yatak odasında hayatın en muazzez hatırasını, posta arabacısının oteldeki hizmetçi kızıyla eğlencesine karıştırmaktan ibaret olan ismet, letafet ve lezzet henüz anlaşılmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulunduğumuz şu on dokuzuncu asrın yarısında evlenmek için belediye reisiyle giyinmiş olduğu üniforması; rahip ile cübbesi, kanun ile şeriat kâfi görünmüyor. Lonjumeau’ya doğru giden arabanın, kırmızı devrik kollu, sarı düğmeli, mavi ceketli, yeşil deriden pantolonlu, sahte galonlu, parlak şapkalı, büyük kamçılı, kalın çizmeli arabacısıyla tamamlanmalı. Henüz Fransa’da İngiltere soylularının yaptığı gibi yeni evlenenlerin bindikleri arabanın üzerine yırtık, eski pantufleler, kunduralar atmak, Marlborough zamanında evlenen Churchill’in arabasına öfkeli halasının yağdırdığı eski kundura ve nalın yağmurunu -ki sonraları karı- kocanın mutluluk sebebi olmuştu- taklit etmek âdeti yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yırtık pantuflelerle eski kunduralar Fransa’da evlenme törenlerinin gereçleri sırasına dâhil olmamıştır. Fakat sabredelim, seçimlerin güzelliği devam ettikçe buna da sıra gelecektir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">1833 senesinde, yani yüz sene evvel</span><span class="dipnot"><a class="footnote-link" href="#footnote-233-169" id="footnote-233-169-backlink">169</a></span><span class="Normal char-style-override-1" xml:lang="tr-TR"> evlenme törenleri o kadar alayişle yapılmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devirde garip bir fikir ve mülahaza hüküm sürüyordu. Evlenmenin aile arasında kutsal bir tören olduğu, hısım ve akrabadan oluşmuş ziyafet masasının bu saadete zararlı olmadığı, neşenin mübalağa derecesinde olsa bile -namus dairesinde olmak suretiyle-  mutluluğa aykırı olmadığı, bir ailenin kaynağı olan evlenmenin, iki hayatın birleşmesi merasiminin kendi evlerinde başlamasının, zifaf odasının gelecekteki mutluluğun şahidi olarak daima göz önünde bulunmasının faydalı olduğu düşünülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan evinde, akraba ve yakınları arasında evlenme töreni yapmaktan utanç duymazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ile Cosette’in evlenme töreni bugün kullanımdan düşmeğe başlayan bu modaya uygun olarak Mösyö Gillenormand’ın evinde yapıldı. Evlenme keyfiyeti olağanüstü tabii ve genel bir şey olmakla beraber bu hususta yapılması lazım gelen duyurular, yazılacak senetler, belediye dairesine, kiliseye gitmek gibi durumlar bir takım güçlükler oluşturur. Bundan dolayı Şubat’ın on altısından evvel gerekli tedarikler tamamlanamamıştı. Anlattığımız hikâyede tamamıyla doğruyu söylemekte olduğumuzu teyiden şunu da ilave edelim ki, Şubatın on altısı Perhiz’in ilk Salı’sına yani Karnaval haftasının Salı’sına isabet ediyordu. Bundan dolayı böyle bir günde evlenme meselesi özellikle Teyze Gillenormand’ca biraz tereddütlü karşılanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Karnaval Salı’sı mı? Daha âlâ ya! Bu günde evlenenlerin çocukları nankör olmaz derler, bir darbımesel vardır. Haydi bakalım. On altısı olsun. Marius, sen başka güne ertelemek istemezsin değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Âşık olan Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse evlenelim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan dolayı evlenme Karnaval’a rağmen Şubat’ın on altıncı Salı günü yapıldı. O gün yağmur yağıyordu. Fakat gökte, herkes bir şemsiye altında bulunsa bile yalnız âşıkların gördüğü bir açıklık, saf bir parlaklık vardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gece evvel Jean Valjean Mösyö Gillenormand’ın huzurunda Marius’a beşyüz seksen dört bin frangı teslim etti. İki tarafın evlenmesi mal ortaklığı kaidesine binaen yapıldığından resmî muamemeler pek sadeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toussaint’in artık Jean Valjean’a lüzumu kalmamıştı. Cosette onu kendi oda hizmetine aldı. Jean Valjean’a gelince, Gillenormand’ın evinde sırf kendisi için süslenip ayrılmış bir oda vardı. Cosette “Babacığım, size olağanüstü rica ederim!” diye o kadar reddedilmez bir şekilde yalvarmış olduğundan, gelip orada ikamet edeceğini vaad etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İzdivaç günü olarak belirlenen günden birkaç gün evvel Jean Valjean bir kaza geçirmiş, sağ elinin başparmağı ezilmişti. Bu yara pek önemli bir şey değildi. Kimsenin bununla uğraşmasına, hatta görmesine, hatta Cosette’e bile izin vermemişti. Ancak elini bir sargıya sarıp kolunu boynuna asılı tutmağa mecbur olduğundan evlenme sözleşmesini imza edememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand vasî vekili sıfatıyla onun yerine imza koydu. Okuyucuları belediye dairesine ve kiliseye götürmeyi düşünmüyoruz. İki âşığın oraya kadar takibi gerekmez. Davetliler kadrosunun nazar-ı dikkatinden kaçan fakat Filles-du-Calvaire sokağından Saint Paul Kilisesine gidildiği sırada vuku bulan bir olayı nakledeceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devirde Saint Louis sokağının kuzey ucunun kaldırımları yenilenmekte idi. Bu sebeple Park-Royal sokağından itibaren bu sokak kapatılmış olduğundan düğün arabalarının doğrudan doğruya Saint Paul Kilisesine gitmeleri mümkün değildi. Bundan dolayı düğün alayının geçtiği yolların programını değiştirme mecburiyeti ortaya çıkmış, bunun en sade çaresi de bulvardan geçmek olarak bulunmuştu. Davetlilerden biri Karnaval olduğu için bulvarda araba kalabalığı ve sıkışıklık olacağını söyledi. Mösyö Gillenormand sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Soytarılardan dolayı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Daha iyi. Oradan gidelim. Bu gençler evleniyor. Hayatın ciddi yoluna girmek üzereler, biraz maskaralık görürlerse faydadan hali değildir. Onların o ciddî yola girmelerine hazırlık olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulvardan geçtiler. Düğün arabalarından birincisinde Cosette ile Teyze Gillenormand, Jean Valjean ve Mösyö Gillenormand vardı. Marius o devrin âdetine uyularak nişanlısından henüz ayrı olup ikinci arabada geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Filles-du-Calvaire sokağından çıkınca düğün alayı Madeleine’den Bastille’e, Bastille’den Madeleine’e doğru sonu gelmez bir zincir oluşturan araba sırasına karıştı. Bulvar üzerinde çok sayıda maskaralar vardı. Yağmura rağmen maskaralar zevk ve sefa âleminde devam ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1833 senesi bahar mevsiminin bu eğlenceli gününde Paris Venediğe dönüştü. Bugün buna benzer karnaval salıları görmek mümkün değildir. Bugün her şey bir tarafa dağılmış ve bir “karnaval” olduğundan, eskiden yapılanlar gibi karnavallar kalmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaya kaldırımları gelen geçenlerle, pencereler seyircilerle dolmuştu. Tiyatro girişlerindeki taraçalar insanlarla doluydu. Palyaçolardan başka Longchamps’da olduğu gibi herkes karnaval salısına mahsus bu alayı seyrediyorlardı. Tür tür ve cins cins arabaları bir nizam ve intizam dairesinde, güvenliğin koyduğu nizamlara tamamen mutabık bir surette ve tam bir istikamette yürüyorlardı. Caddenin bir tarafında arabalar yukarıya, diğer tarafında aşağıya doğru gitmekte, bu düzenin korunmasıyla hiçbir kazaya ve müessif duruma yol açmamak için belediye çavuşları olağanüstü dikkat etmekteydiler. Sanki geniş bulvarda araba ve insanlardan oluşmuş iki büyük nehir akıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu akıntılardan biri Saint-Antoine, diğeri Chaussee d’Antin’e doğru akıyordu. Fransa soylularının ve yabancı elçiliklerin armalarını taşıyan arabalar büyük bir serbestlikle caddenin ortasından gidip geliyorlardı. Olağanüstü süslü ve neşeli adamlarla çevrili ve dolu bazı soytarı alayı arabaları, bu cümleden olarak Boeuf Gras arabası da bu imtiyazdan istifade ediyordu. Paris’in sevinç ve neşesinin hay-huyu içinde kamçı şakırtıları işitiliyordu. Halk tabakalarının alaycı sözleri, alaylı hitapları arasında Lord Seymour’un posta arabası geçiyordu. Belediye çavuşlarıyla süvari askerleri tarafından intizam ve asayişi temin edilen bu kalabalık arasında, iki araba nehrinden birinin akıntısına dâhil bulunan gelin arabası, akıntı ile beraber kâh duruyor, kâh yürüyor, bu suretle âheste âheste ilerliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düğün arabası Bastille’e doğru giden arabalar sırasında bulvarın sağ tarafında gidiyordu. Pont-aux-Choux sokağının üst taraflarında geçici bir duraklama oldu. Aynı zamanda Madeleine’e doğru giden, bundan dolayı Bastille tarafından gelen araba sırasında da aynı duraklama meydana geldi. Düğün arabasının tam yanında duran araba maskelerle dolu bir karnaval arabasıydı. Bu gibi arabalar, daha doğrusu bu maskara arabaları Parislilerce malumdur. Perhizin yarısında yapılan bu karnavalda yahut karnaval salısında bu maske arabaları görülmese herkes söylenmeye başlar ve “Bunun altında mutlaka bir sır vardır. Galiba kabine değişecek.” gibi sözler dolaştırılmaya başlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir takım efsanevî periler kıyafetine sokulmuş şahıslar bir takım adamların omuzlarında gelen geçenlerin üstünde gezdiriliyor, dünyada ne kadar kabalık, vahşet, terbiyesizlik, utanç verici haller, sözler ve hareketler varsa hepsi bu kalabalık arasında maskaralarda görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyanın hiçbir tarafında benzeri bulunmayan şekil ve surette arabalara binmiş türlü türlü kıyafette erkek ve kadınlar, edep ve namus dairesinin dışında türlü vaziyetler alarak herkese ağızlarına gelen en edepsizce sözlerle oyunlar yapıyorlardı. Esasen eski Romalılar zamanında güzellik tanrıçası şerefine yapılması sağlanan bu şenlikler başlangıçta bu derece açık saçık değildiyse de insanlarda aşırılığa doğru olan tabii eğilim sebebiyle her sene biraz edep dairesinden çıkmak suretiyle karnaval eğlenceleri bu şimdiki hale gelmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaktiyle asma dallarıyla süslenmiş, güneş ışıklarıyla aydınlanmış, sevimli yarı çıplaklık içinde mermer gibi memeleri göstermek suretiyle belirginleştirilen içki ve eğlence tanrıçası eğlenceleri, bugün pis, murdar, lime lime bir elbisenin yırtıkları arasından görünen şişman, sakil ve çirkin biçimsizlik derecesine indirilmiş, gerçekten maskaralık olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Maskara arabası usulü, mutlakıyet hükümeti devrinin en eski zamanından kalma bir âdettir. XI. Louis’nin imparatorluk sarayının masraf defterlerinde maskara arabalarına ayrılmış bir meblağ görülmektedir. Bu gün bu gürültücü ve iğrenç mahlûk kitleleri eski bir tramvay arabasıyla kendilerini taşıttırmakta olup bunun üst katını yahut adi arabalar kumpanyasının körüğü düşük bir arabasını doldururlar. Altı kişilik bir arabanın içine yirmisi girer. Arabacı mevkiinde, körük üzerinde, arabanın içinde, oku üzerinde, her tarafında otururlar, yatarlar, bağdaş kurarlar, bacaklarını asarlar, kadınlar erkeklerin dizlerine otururlar, kısacası her türlü açık saçık hallerde ve maskaralıkta bulunurlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu arabalarda bulunanlar argo ile herkese söğer sayarlar, gelen geçen halk üzerine tükürürler, bağırırlar, homurdanırlar, kahkaha ile gülerler,  herkesle alay ederler, sanki zevk ve neşe ilan ederler. Birbirini kucaklamağa, hatta daha açık hallere kadar varırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halk bu halleri görür, seyreder, güler, sanki bu maskaraların halinden eğlenir. Hükûmet, polis, zabıta bunlara kayıtsızlıkla bakar ki, ahlakı bozmak, bir takım suçluların ve canilerin bu vesileyle birbirleriyle ilişki kurmalarını kolaylaştırmak gibi müessif halleri önlemeğe çalışırlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçi bunlar, kedere sebep olan bu haller üzüntü sebebidir, fakat buna ne çare?</span></p>
			<p class="tp-sb"><span class="Normal char-style-override-1" xml:lang="tr-TR">Kurdelalarla, çiçeklerle süslenmiş, toplumun çirkefi ile dolu arabalar toplumun gülmesine sebep olur ki, bu da ahlakın çöküşüne delalet eder. Bazı zararlı şenlikler milleti ikiye ayırarak halka başka bir mevcudiyet verir, zalimlere olduğu gibi halk tabakasına da soytarı, dalkavuk lazımdır. Kralın soytarısı Roquelaure olduğu gibi, halkın soytarısı da palyaçodur. Paris büyük, yüce bir medeniyet şehri olmadığı dakikalarda büyük bir çılgınlık merkezi, bir tımarhanedir. Karnaval siyasete iştirak eder. Şunu tekrar edelim: Paris komedi şeklinde olmak suretiyle her türlü alçaklığa, ahlak bozukluğuna müsaittir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şekilsiz, biçimsiz maskeli kadın ve erkek kitlelerinden birini taşıyan büyük bir araba, düğün alayının arabaları sağda durduğu sırada tesadüfen sol tarafta durmuştu. Bulvarın bir tarafından diğer tarafına kadar olan mesafeye rağmen maskelilerin arabası, gelinin bulunduğu arabayı gördü. Maskelilerden biri dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay… Bir düğün geçiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir diğeri de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahte bir düğün. Asıl hakiki düğün bizdedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki maskeli, düğün heyetine hitaben oyunbazlıkta bulunmak istedilerse de uzakta bulunduklarından ve güvenlik güçlerinin müdahalesinden çekindiklerinden bakışlarını başka tarafa çevirmişlerdi. Birkaç dakika sonra maskelileri taşıyan araba içindekiler oldukça bir gürültülü dakika geçirdi. Halk onları yuhalamağa başladı. Yuhalamak, halkın maskaraları bir tür okşamasıdır. Maskeliler ise herkese mukabeleye mecbur olmuşlardı; halkın attığı hakaret ve alaycı sloganlara sebze ve balık hallerinde balıkçılar arasında kullanılan tuhaf kelimelerin kullanılmasına lüzum gördüler. Bundan dolayı maskelilerle halk arasında büyük bir küfür ve sövgü alış verişi başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">  Bu sırada aynı maskara arabasında bulunan biri uzun burunlu, iri bıyıklı, ihtiyar bir İspanyol kıyafetinde, diğeri ince, zayıf, oldukça genç bir kız olup yalnız göğüsleri örtülü iki maskeli, düğün arabasına baktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arkadaşlarıyla kalabalık arasında alay ve hakaret değiş-tokuşu devam ederken, bunların ikisi arasında yavaş sesle şöyle bir konuşma cereyan ediyordu. Bunların konuşmasına kimse dikkat etmiyordu. Açık olan araba yağan yağmurla ıslanmıştı; Şubat ayının rüzgârı sertçedir. İspanyola cevap veren dekolte genç fahişe gülüyor, titriyor, sık sık da öksürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu ihtiyarı görüyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi ihtiyarı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Düğünün bizim tarafındaki arabalardan birincisinde.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kolu asılı ihtiyarı mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bu adamı tanıdığıma eminim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Parisliyi tanımıyorsam boynumu kessinler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Olabilir ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğilerek gelini görebilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Güveğiyi görüyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O arabada güveği yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok şey!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer güveği diğer ihtiyar ise o başka.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyice eğilerek gelini görmeğe çalış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğilemiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her neyse… Şu kolu bağlı ihtiyarı tanıyorum. Buna eminim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tanıyorsan ne olur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne mi olur? İnsan bilemez… Bazen bildikler…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben ihtiyarlara önem vermem. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben tanıyorum dedim ya.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tanıyorsan tanı. Neme lazım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Düğünde ne işi var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biz de düğünde değil miyiz ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu düğün nereden geliyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben ne bileyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni dinle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen bir şey yapmalısın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapmalıyım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arabadan inmeli, düğünün arkasından takip etmelisin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne için?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gittiklerini, kimler olduğunu anlamalısın. Çabuk ol. İn arabadan. Koş kızım, sen gençsin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben arabayı terk edemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bugün kiralanmışım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün zabıtaya aittir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğru.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arabadan inersem ilk rastlayacağım müfettiş beni tutuklar, bunu pek âlâ bilirsin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, biliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün beni hükûmet satın aldı, hükûmete satılmışım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat… Her neyse, bu ihtiyar canımı sıkıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İhtiyarlardan neye sıkılıyorsun? Sen genç bir kız değilsin ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Birinci arabadadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek âlâ, ne olur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gelinin arabasında.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sonra?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki babasıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana ne lazım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana diyorum ki babasıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba olan yalnız bu mudur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dinle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben ancak maskeli olarak çıkabilirim. Burada ben saklıyım. Kim olduğumu kimse bilmez. Fakat yarın artık maske yoktur. Perhiz haftasının çarşambasıdır. Tutuklanmak korkusu vardır. Ben deliğime dönmeliyim. Sen ise serbestsin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek de serbest değilim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herhalde benden daha serbestsin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ey… sonra?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu düğünün nereye gittiğini anlamalı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye mi gidiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu biliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya! Nereye gidiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cadran-Bleu’ya.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evvela, o tarafa doğru gitmiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle ise la Rapee’ye.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yahut başka yere.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye isterse oraya gider, hürdür.</span></p>
			<p class="tp-sb"><span class="Normal char-style-override-1" xml:lang="tr-TR">- Mesele onda değildir. Ben sana diyorum, bu düğünün ne olduğunu anlamak istiyorum. Bu ihtiyarın orada ne işi var, nereye gidiyorlar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Daha neler; bu tuhaf şey? Paris’te Karnaval Salısı Paris’in içinden geçen bir düğünü sekiz gün sonra bulmak kolay bir şey mi? Bunu aramak bir yulaf anbarında iğne aramağa benzer, böyle şey mi olur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her neyse, buna çalışmalı. İşitiyor musun Azelma?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki araba sırası ile bulvarın iki tarafında birbirine karşı istikamette harekete başladılar. Maskelileri taşıyan araba gelin arabasını gözden kaybetti.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-169-backlink" id="footnote-233-169">169</a><span class="Normal char-style-override-1" xml:lang="tr-TR">	Burada eserin orijinalinde bir yanlışlık var; eser 1862 yılında basılmış olduğuna göre “bundan otuz yıl önce” denmesi gerekirken, ya bir tashih hatası veya yazarın bir yanlış kaydı sebebiyle “yüz sene evvel” denmiştir. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>