<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-218</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-4-6-4"><span class="numara-alt char-style-override-1">Bahar Tesiri</span></p>
			<p class="tp-1"><span class="Normal char-style-override-1" xml:lang="tr-TR">Bahara mahsus sıcak ve hoş bir gün. Luxemburg ve civarı bütün güneş ışınlarıyla hoş gölgelere boğulmuştu. Gökyüzü sabahtan melekler tarafından yıkanmış gibi lekesiz ve pırıl pırıldı. Kuşlar kestane ağaçlarının dalları üzerinde cıvıldaşıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, bütün kalbini tabiat güzelliklerine açmış olduğu halde hiçbir şey düşünmemekteydi. Yaşıyor ve soluk alıp veriyordu. Sıranın yakınından her zamanki gibi geçti. Genç kız gözlerini kaldırıp kendisine baktı. İki bakış birbirine tesadüf etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızın bu defaki bakışında ne vardı? Marius’a soracak olursak, cevap veremez. O bakışta bir şey yoktu. Her şey vardı. Bu bakış, garip bir akıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız, gözlerini tekrar zemine çevirdi. Delikanlı ise yoluna devam etti. Marius bu defa genç kızda sade güzel bir göz görmemişti. Bu defa gördüğü şey yarı açılarak birdenbire kapanmış olan, derin ve esrarengiz bir girdaptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her genç kızın hayatta bir defa bu şekilde baktığı bir gün vardır. Bu bakışa hedef olanın vay haline!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Henüz hiçbir şeyden haberdar olmayan saf ve masum bir kalbin bu ilk bakışı, gökyüzünde görülen şafağa benzer. Bu şey nedir? Meçhul ve ışıklı bir şeyin kalplerde birdenbire oluşup doğmasından ibarettir. Hiçbir hal, bu anî ışık kadar hoş ve can alıcı olamaz. Kutsanmış olan karanlıkları, birdenbire belirsiz bir surette aydınlatır. Bu şey, bu halin saflığından, masumiyetinden ve geleceğin ihtiraslarından oluşmuştur. Buna kalp ürpermesi veya sevgi denir ki, incelikli ve belirsiz kalpten gelen bir duygudur; tesadüfen ve birdenbire ortaya çıkar ve pusuda bekler. Masumiyetin bilmeden, istemeden insan kalbini avlayıp ele geçirmek ve büyülemek üzere kurmuş olduğu bir tuzaktır. Bu bir bakiredir ki, kadın gibi bakar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu bakışın isabet ettiği yerde derhal bir takım derin hayallerin doğmaması nadirattandır. Bütün lekesizlik ve masumiyet alna yazılmış bu ilahî ışık içinde tecelli eder. Dilber yüzlerin, cilveli kadınların gamzeleri kalbin derinliklerinde gölgeler oluşturur, orada güzel kokular ve etkili zehirlerle dolu bir çiçek açar ki buna aşk denilir. Bütün dünyevi lezzetler, bu aşk denilen büyüleyici güçle hissedilir. Aşk, bir ilahî nurdur. Ekseriyetle genç bakışların tesadüfünden ve çarpışmasından doğan bir akımdır ki, kalplere düşer ve düştüğü yeri yakar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius o günün akşamı kaldığı yere döndüğü zaman elbisesine baktı. İlk defa olarak bir intizamsızlık gördü. “Her gün giyindiği elbise ile” yani kırık bir şapka, büyük ve kaba bir potinle, dizleri ağarmış bir pantalonla, dirsekleri ağarmış, havı dökülmüş bir ceketle gezinti için Luxemburg’a gitmek gibi bir ahmaklıkta bulunduğundan dolayı kendi kendisini azarlayıp küfrü bastı. </span></p>
		</div>
	</body>
</html>