<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-382</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-6-3-5"><span class="numara-alt char-style-override-1">Onun da Dertleri ve Elemleri Varmış!</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean tekrar yoluna devam etmiş ve artık hiç duraklamamıştı. Bu yürüyüş gittikçe yaralayıcıydı. Kemerlerin yüzeyi değişiyordu. Ortalama yüksekliği beş kadem altı parmak olup bir insan boyu ölçü alınarak yapılmıştı. Jean Valjean Marius’un kemere çarpmaması için eğilmeğe mecbur oluyor, tekrar kalkıyor, duvarı yokluyordu. Taşların yosun bağlamasından hâsıl olan kaypaklık, ızgaranın yapışkan bir çamurla kaplı olması gerek el için, gerek ayaklar için fena bir dayanma noktası oluşturuyordu. Ayaklarını sürçüyordu. Menfezlerin aralıklı ışıkları gayet uzun mesafelerde görünüp güneşin tam ışıklarını ay ışığına benzeyecek bir şekilde gösteriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ondan ötesi her şey sis, gaz, yoğunluk ve karanlıktı. Jean Valjean aç ve susuzdu. Orası da deniz gibi içilemeyecek suyla doluydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkesçe bilinen olağanüstü kuvveti, safça, namusluca, kananatkârca geçirdiği hayatı sayesinde pek az azalmış olan beden gücü artık burada çökmeğe başlamıştı. Yorgunluk hissediyordu; beden gücü azaldıkça taşıdığı yükün ağırlığı artıyordu. Belki ölmüş olan Marius hareketsiz cisimler kadar ağırdı. Jean Valjean onu, göğsünün rahatsız olmayacağı ve nefes alıp vermesinin mümkün olduğu kadar muntazam şekilde gerçekleşebileceği bir surette tutmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bacaklarının arasından da farelerin hızla kaydıklarını hissediyordu. Farelerden biri o derecede korkmuştu ki, ayağından ısırdı. Ara sıra lağımların menfezlerinden taze hava esintileri gelmekte ve bu esintiler onu canlandırmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kavşak lağımına geldiği zaman vakit öğleden sonra saat üç olmalıydı. Bir anda gerçekleşen genişlemeden evvela şaşırdı. Birdenbire kendisini iki tarafa uzatmış olduğu ellerinin duvara dokunmadığı bir koridor içinde ve başının dokunmadığı bir kemer altında buldu. Gerçekten Büyük Lağımın genişliği sekiz kadem, yüksekliği yedi kademdir. Montmartre lağımının Büyük Lağıma katıldığı noktada Provence sokağıyla Abattoir sokağı altındaki kerizlerin katıldığı yerde bir dört yol ağzı oluşmaktadır. Jean Valjean’dan daha az akıllı biri olaydı, bu dört yoldan birini seçmekte tereddüt edecekti. Jean Valjean bunlardan en genişine yani Kavşak Lağımına girdi. Fakat burada, inmek mi, çıkmak mı soruları tekrar akla geliyordu. Vaziyet ve durumlar sıkışıklık içinde olup her türlü tehlikeye rağmen Seine nehrine gitmek lazım geldiğini düşündü. Başka bir deyişle inmek lazım geldiğine karar verdi. Sola döndü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fena da yapmadı. Zira Kavşak Lağımın biri Bercy, diğeri Passy’ye doğru iki çıkışı bulunduğunu farz etmek ve Paris’in sağ sahilinin toprakaltı kavşağı olduğunu düşünmek hatadır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlanacağı üzere eski Menilmontant nehrinden başka bir şey olmayan Büyük Lağım akış istikametine doğru gidildiği zaman bir çıkmaza yani eski kaçış noktasına gidilir ki, Menilmontant tepeciğinin yamacında kendi kaynağına varılır. Popincourt mahallesinden itibaren Paris’in sularını Seine toplayıp ve Amelot lağımı vasıtasıyla eski Louviers adasının önünde Seine nehrine katılan şube ile hiçbir münasebeti yoktur. Ana lağımı tamamlayan bu şube Menilmontant’ın kendi sokağı altında yukarıya ve aşağıya doğru suları ayıran bir kitle ana lağımından ayrılmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer Jean Valjean galeriden çıkmış olsaydı, bin türlü çabalamalar ve zorluklarla yorgun ve halsiz düşecek, gece karanlıkları içinde kendini bırakarak bir duvara gelecekti. O zaman mahvolacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet biraz geriye gelerek Boucherat dört yol ağzının altındaki karışık yollara varınca, tereddüt etmemek şartıyla, Saint-Louis koridoruna girip sonra solda Saint-Gilles bağırsağına, sonra sağa dönerek ve Saint-Sebastian galerisinden geri durarak Amelot lağımına ulaşabilirdi. Ve orada Bastille’in altında F harfine benzer bir hercümerce dâhil olup kaybolmamağa dikkat ederek Tophane civarında Seine nehrine erişebilirdi. Fakat bunu yapabilmek için de lağımın büyük “Madrepor”unu bilmek, bütün şubeler ve bütün deliklerine vakıf olmak lazımdı. Hâlbuki -bunda da ısrar ediyoruz- Jean Valjean yürümekte olduğu bu müthiş sokaklardan hiçbirini tanımıyordu. Ve hatta kendisine nerede bulunduğu sorulsaydı “Gece karanlığı içinde!” cevabını verecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçgüdü kendisini iyi yöneltti. İnmek! Mümkün olan kurtuluş “inmek”teydi. Laffitte ve Saint-Georges sokakları altında ve d’Antin caddesinin uzun dolambaçlı koridoru altında bir pençe şeklinde şubelere ayrılan iki uzun dehlizi sağında bıraktı. Mad-eleine’nin şubesi olduğu sanılan bir mansabından biraz ötede durdu. Fevkalade yorgundu. Galiba d’Anjou sokağının menfezi olan bir menfez âdeta şiddetli bir ışık yayıyordu. Bir kardeşin yaralı bir kardeşe karşı icra edeceği şefkatli ve nazik bir hareketle Marius’u lağımın kademesi üzerine koydu. Menfezden gelen ışık altında Marius’un kanlı yüzü bir mezar içinde gibi göründü. Gözleri kapalıydı; saçları dahi kırmızı boya içinde kuruyan ressam fırçası gibi şakaklarına yapışmıştı. Elleri ölü elleri gibi sarkmış, bedenî organları soğuk, dudaklarının köşelerinde pıhtılanmış kan duruyordu. Kravatının düğümünde kan pıhtısı toplanmış, gömleği yaralarına giriyor, elbisesinin çuhası teni üzerindeki açık yaralara sürtünüyordu. Jean Valjean parmak ucuyla elbiseyi, çamaşırı ayırarak elini göğsünün üzerine koydu. Kalp hâlâ çarpıyordu. Jean Valjean gömleğini yırttı. Elinden geldiği kadar yaraları sardı. Akan kanı durdurdu. Sonra bu yarı-ışıkta hâlâ baygın ve hemen hemen nefessiz yatan Marius’a doğru eğilerek tarif edilemez öfkeli bir bakışla ona baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un elbisesini açarken ceplerinde iki şey bulmuştu. Bir gece evvelinden beri unutulan ekmek ile cüzdanını bulmuştu. Ekmeği yedi. Cüzdanı açtı. Birinci sahifesinde Marius’un yazmış olduğu şu dört satırı okudu ki bu da: </span><span class="Normal-i char-style-override-1" xml:lang="tr-TR">“İsmim Marius Pontmercy’dir. Naaşım Marais’de Filles-du-Calvaire sokağında 6 numarada büyükbabam Mösyö Gillenormand’a gönderilsin.” </span><span class="Normal char-style-override-1" xml:lang="tr-TR">sözlerinden ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean menfezden gelen ışık sayesinde bu satırları okuduktan sonra derin düşüncelere dalıp kaldı. Ve yarım bir sesle de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-  Filles-du-Calvaire sokağında numara 6, Mösyö Gillenormand.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye tekrar etti. Cüzdanı Marius’un cebine tekrar koydu. Ekmeği yemiş, beden gücü de yerine gelmişti. Marius’u arkasına alıp başını sağ omuzu üzerine dikkatle dayadı. Lağımın yokuşunu inmeğe başladı. Menilmontant vadisinin yamacına göre düzenlenmiş Büyük Lağım iki fersah kadar uzanır. Büyük kısmı da kaldırımla kaplıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın toprakaltı yürüyüşünü okuyucuya anlatmak üzere saydıklarımız Paris sokak isimlerinden oluşan tarif edici malumat Jean Valjean’da yoktu. Şehrin hangi mıntıkasından geçmekte olduğunun hiçbir şekilde anlayamazdı. Ancak ara sıra rast geldiği ışıkların gittikçe solgunlaşmasından, günün de sona ermek üzere olduğunu anlıyordu. Başının üzerinde araba gürültülerinin azalmasından kendisinin artık Paris’in merkezi altında değil, ancak ıssız ve kenardaki rıhtımların veya dış bulvarlarına yakın bir mıntıkası dâhilinde bulunduğunu anladı. Evler ve sokakların az bulunduğu yerlerde lağımın da az menfezleri vardır. Jean Valjean’ın etrafında karanlık gittikçe koyulaşıyordu. Bununla beraber karanlık içinde iki tarafını yoklayarak yoluna devam etmekten geri kalmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat o karanlık, birdenbire müthiş bir surette çöküverdi.</span></p>
		</div>
	</body>
</html>