<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-139</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-3-6-2"><span class="numara-alt char-style-override-1">Martin Verga’nın Ruhanî Uyrukluğu</span></p>
			<p class="tp-1"><span class="Normal char-style-override-1" xml:lang="tr-TR">1824’de Küçük Pictus sokağında görmüş olduğumuz bu manastır ruhanî bakımdan Martin Verga’ya bağlı olup Bernardin yani Saint-Benoit tarikatına mensup rahiplere mahsustur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bernardinler denilen Saint-Benoit tarikatı mensupları, Bernardinler gibi Clairvaux’a değil Benedictin’ler gibi Citeaux’ya bağlıdırlar. Başka deyişle, Saint-Bernard’ın değil fakat Saint-Benoit’nın bağlılarındandır. Hâlbuki Bernardin tarikatının kurucusu Saint-Bernard’dır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz tarih bilenler veya tarih sayfalarını biraz karıştıranlar 1425 tarihinde Martin Verga’nın Bernardin-Benedictin adıyla bir tarikat kurmuş olduğunu bilirler. Bunun birinci şubesi Salamanca’da olduğu gibi, bir şubesi de Alcala’daydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tarikat Avrupa’nın halkı Katolik olan yerlerinde yayılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir tarikata diğer birinin sokulması ve birleştirilmesi Latin Kilisesince görülmemiş bir şey değildir. Bahsimize konu olan Saint-Benoit tarikatı olduğu için bundan söz edelim. Martin Verga’ya bağlılığını hesap etmeksizin biri Monte Cassin, diğeri Padoue’da Sainte-Justine olarak ikisi İtalya’da; biri Cluny ve diğeri Saint-Maur olarak ikisi Fransa’da, toplam olarak dört şubesi vardır. Bundan başka Vallombrosa, Gram-mont, Celestins, Camaldules, Carthusians, Humilies, Olivateurs, Silvestrins ve nihayet Ci-teaux olmak üzere dokuz şubesi daha vardır. Bizzat Citeaux tarikatı diğer bazı tarikatların şeceresi bulunmakla beraber Saint-Benoit tarikatının teferruatındandır. Bu tarikat Langres Piskoposluğu ruhanî idaresine mensup Molesme rahibi bulunan Saint-Robert zamanından yani 1098 tarihinden beri mevcuttur. Bundan dolayı 529 tarihinde Şeytan, Subiaco Çölüne çekilerek (O zaman ihtiyardı da sonra münzevî mi olmuş?) on yedi yaşında Apollon Mabedinde ikamet ettiği sırada güya Saint-Benoit tarafından atılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Carmelite tarikatından sonra -ki bu tarikata mensup olanlar asla oturmazlar, boyunlarında bir kamış parçası bulunur ve yalın ayak gezerler- en esaslı yol olarak Martin Verga, Bernardin-Benedictin tarikatını kurmuştur. Bu tarikata mensup rahibeler baştan ayağa siyah giyinirler, baş ve boyunlarını örten bir yakalık taşırlar. Saint-Benoit’nın tariflerine göre bu yakalık çeneye kadar çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geniş kolları olan, yünden, uzun rahip elbisesi giyinilir; başörtüsü, göğüslerinden çenelerine kadar çıkan dörtgen şeklinde bir yakalık, gözlerine kadar inen bir gözbağı bunların kıyafetlerini teşkil eder. Gözbağı müstesna olmak üzere diğerleri tamamen siyahtır. Tam anlamıyla rahibelik yoluna girmezden evvel denenmek üzere muvakkaten rahibe kisvesiyle manastıra girmiş veya şakirt olarak kayıt ve kabul edilmiş olan genç kızlar aynı elbisenin beyaz renklisini giyerler. Bundan başka tarikata dâhil olmuş bulunanların yanlarında asılı bir de tesbihleri vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Martin Verga’nın Bernardin-Benedictin rahibeleri bütün vakitlerini “daimî ibadet”e hasredip “Kutsal Ekmek Kadınları” namıyla anılırlar. Benedictin tarikatı mensupları bu asrın başlarında Paris’te biri Temple civarında, diğeri Neuve-Sainte-Genevieve sokağında bulunmak üzere iki manastıra sahiptiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus sokağındaki Bernardin-Benedictin Rahibeleri Temple ve Sainte-Genevieve sokağındaki “Kutsal Ekmek Rahibeleri”nden tamamıyla farklı olup gerek ibadetlerinde, gerek diğer usul ve hareketlerinde epeyce zıtlıklar vardır. Kıyafetleri bile başkadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus sokağındaki Bernardin-Benedictin Rahibelerinin yakalıkları siyahtır. Sainte-Genevieve ve Temple manastırları rahibelerinin ise yakalıkları beyazdır. Bunların fazla olarak göğüslerinde yaklaşık üç pus (parmak) yüksekliğinde altın yaldızlı gümüşten veya yaldızlı bakırdan bir Kutsal Ekmek levhası vardır. Küçük Picpus Manastırı Rahibelerinde bu levhalar bulunmaz. Küçük Picpus Manastırı’ndaki “daimî ibâdet”de bulunan rahibelerle Temple Manastırı’ndaki rahibelerin tarikatlarında tamamıyla farklı iki sınıf vardır. Kutsal Ekmek Rahibeleriyle Martin Verga’nın rahibeleri arasındaki münasebet âyin protokolü ve ibadetteki ortaklıktan kaynaklanmaktadır. Hz. İsa’nın çocukluğuna, hayatına ve ölümündeki keyfiyete ait sırlarda birbirinden tamamen ayrılan ve birbirine hasım olan bu iki sınıf arasında fikirlerde ortaklık vardır. Bu iki sınıftan biri İtalyalı Philippe de Neri tarafından Floransa’da ve diğeri Pierre de Berulle tarafından Paris’te tesis edilmiştir. Philippe de Neri azizlerden sayılır, Pierre de Bérulle ise kardinal olduğundan Fransa’dakiler Roma’dakilerden öncelikli oldukları düşüncesindedirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi başka sınıflara göre güç olan Martin Verga’nın İspanyol sınıfına sözü getirelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sınıfta bulunan Bernardin-Benedictin rahibeleri bütün seneyi hemen hemen perhizle geçirirler. Bazı günlerde de oruç tutarlar. Sabahın saat birinde yataktan kalkıp üçe kadar dua ederler.  Dört mevsimde saman yatakları üzerinde yatıp yorgan yerine yünden bir örtü örtünürler. Banyo ve hamam yapmadıkları gibi asla ateş yakmazlar. Cuma günleri ayrıca bir itaat merasimine maruz bulunurlar. Pek kısa olan teneffüs zamanlarında birbirleriyle biraz konuşurlar, başka vakitlerde sükût ederler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Abadan yapılmış gömleklerini senenin altı ayında yani Kutsal Haç yortusu tarihi olan 14 Eylül’den Hıristiyanların Hz. İsa’nın dirilmesi hatırası olarak yaptıkları büyük Paskalya gününe kadar giyerler. Bu müddet ortalama bir durumdan ibaret olup kural olarak senede bir kere değiştirilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Abadan yapılmış bu gömlekler kış mevsimi için iyiyse de yazın tahammül edilemez olduğundan, rahibeler daima sıtmadan ve sinir spazmlarından kurtulamazlar. Bu sebeple senede iki defa değiştirmek suretiyle kısaltma ve sınırlama yoluna gidilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ortalama davranışa rağmen Eylülün on dördüncü günü bu aba gömlekleri giyen rahibeler üç dört gün sıtmanın etkisi altında kalırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tarikatta bulunan rahibelerin arzu ve emelleri itaat, fakr-u zaruret, iffet ve inzivada devam ve sebattan ibaret olup tarikatın şiddetiyle bu şeyler beyinlerine nakşedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibeler üç senede bir kere muganniye rahibeler tarafından seçilip tayin edilir. Muganniye (İlahî okuyan) rahibeler, güzel sesli olup âyin zamanlarında dua okurlar. Bir başrahibe üç defadan fazla seçilemez ve bu sebeple dokuz seneden fazla bu hizmette bulunamaz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu rahibeler âyin icra eden rahibeleri asla görmezler. Onlarla kendi aralarında dokuz kadem yüksekliğinde bir yün perde bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaizler vaaz verecekleri ve sair âyinleri yapacaklarında rahibeler başlarındaki örtüleri indirerek yüzlerini kaparlar. Daima yavaş konuşurlar. Gözleri her daim yere çevrili olarak başlarını önlerine eğerler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu manastıra yalnız bir adam girebilir ki, o da o ruhanî dairenin başpiskoposudur. Bundan başka bir adam daha vardır ki, bu da manastırın bahçıvanıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçıvan daima ihtiyar olacağı gibi daimî surette de yalnız bulunur. Mevcudiyetinden vakti ve zamanıyla haberdar olarak rahibelerin kaçması için de dizine bir çıngırak asılıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibelerin umumiyetle başrahibeye tam anlamıyla hürmet ve itaatleri vardır. Bu husus ruhanî prensiplere mutabık olarak tam bir itaat ve bağlılıktan ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibenin sesine, her emir ve işaretine Hz. İsa’nın sesi ve emri gibi asla tereddüt etmeksizin büyük bir memnuniyet ve bağlılıkla hürmet ve itaatte bulunurlar. Bu halleriyle sanki bir işçinin elinde bir âlet gibidirler ve başrahibenin emir ve müsaadesi olmadıkça ne okuyup yazabilirler, ne de bir şey yapabilirler. Yeryüzünde bilerek ve bilmeyerek işlenen bütün suçların, büyük ve küçük her türlü kabahatin ve günahların affını niyaz etmekten ibaret olan ve “İstiğfar Duası” denilen duayı nöbetleşe okurlar. Sabahın saat dördünden akşamın saat dördüne veya akşamın dördünden sabahın dördüne kadar olan on iki saat boyunca aralıksız kutsal ekmek karşısında taş üzerinde boyunlarında ip olduğu ve eller birleştirilmiş bulunduğu halde diz üstünde dua ve yakarışlarda bulunurlar. Yorgunluk dayanılmaz dereceyi bulunca yüzü üstü yere yatıp kollar haç-varî açılır. Yüz yere sürülür ve bu suretle yorgunluk hafifletilir ve atlatılır. Bu hal ve vaziyetteyken rahibe dünya yüzündeki bütün günahkârlar için duada bulunulur ki, bu yüce duygulara dayanmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dua yukarı tarafında bir kandil yanan bir direğin önünde edildiğinden buna “İstiğfar Duası” denildiği gibi “Direkte Bulunmak” da derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibeler tam bir alçak gönüllülük ve huşû ile alçalmak ve eziyet çekmekten ibaret olan bu duayı, büyük bir istekle kabul edip uygularlar. Bu dua rahibenin bütün kalbini ele geçirir. Dua esnasında yanına bir yıldırım düşse başını çevirip bakmaz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, kutsal ekmek önünde sürekli olarak bir rahibe bulunur. Bu duruş bir saat sürer. Her rahibe bu direğin önünde bir saat diz çökmüş halde bulunur ve askerlerin saat başlarında nöbet değiştirdikleri gibi bunlar da birbirlerini değiştirirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte daimî ibadet budur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibelerle diğer rahibeler hemen hemen daimî surette denecek kadar özel birer isim alırlar. Bu isimler din uğrunda hizmet eden ve ölen ermişlerin isimlerinden değil, Hz. İsa’nın hal ve hareketlerini belirten isimlerdir! Doğum Ana, Döllenme Ana, Takdim Ana, İtaatkârlık Ana gibi. Bununla beraber aziz ve azizelerin isimlerini almak da caizdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibeleri görmek, onların ağızlarını görmek demektir. Bütün rahibelerin dişleri sarıdır. Manastıra kesinlikle bir diş fırçası giremez. Bir dişi kurcalamak o kadar günahtır ki, âdeta hayatı terk derecesinde sayılır. Hiçbir vakit “Benim” demezler. Kendilerine ait hiçbir şeyleri yoktur. Her şey için “Bizim” tabirini kullanırlar. Mesela “Bizim örtümüz”, “Bizim tesbihimiz” ve hatta gömleklerinden bahsederken bile “Bizim gömleğimiz” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere, mesela bir tesbih, bir dua kitabı, kutsanmış bir madalyon gibi en küçük bir şeye bile gönülden bağlanırlar. Böyle bir şeye meyil ve rağbet etmeğe başladıklarını görünce, onu terk etmeğe ve vermeğe mecburdurlar. O zaman Saint-Thérese’nin bir sözünü hatırlarlar: Bu sınıfa gireceği sırada rahibeye:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek sevdiğim bir İncil kitabı vardır, onu yanıma almam için izin verir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine, rahibe cevaben demiş ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya! Demek sizin dünyada sevdiğiniz bir şey var. O halde bizim yanımıza girmeyiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir manastıra giren ve rahibe sınıfına kabul edilen kız veya kadın hiçbir vakit “Odamda”, “Yanımda” diyemez. Rahibeler açık hücrelerde yatarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir rahibe diğerinin yanına gittiği zaman manastırın kutsal ekmeğine hamd-ü-şükr eder. Buna mukabil diğeri “İlelebet” cevabını verir. Bir rahibe diğerinin kapısını vurduğu zaman aynı söz söylenir ve aynı cevap alınır. Bir kapıya dokunulur dokunulmaz hafif ve tatlı ses alelacele şu cevabı verir: “İlelebet!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her an ve her dakika dilden düşmeyen bu söz daimî bir itikat hükmünü aldığı için her halükârda tekrarlanır. Hatta bir rahibe, manastırın kutsal ekmek duasını oluşturan “Mihraptaki kutsal ekmeğe hamdolsun, onu kutsayalım.” cümlesini bitirmeden karşısındakinden “İlelebet” cevabını alır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sabahlar hayrolsun” ve “Akşamlar hayrolsun” makamında  “Havva” ve “Meryem” denilir. Karşıdaki de “Çok şükür” diye cevap verir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir günün her saatinde manastırın kilisesinde üç defa çan çalınır. Derhal başrahibe, rahibeler, genç kızlar, duahanlar dillerinden düşmeyen duayı bırakırlar, zihinlerini her şeyden soyutlayarak hepsi birden saatin belirttiği zamana göre bir cümle söylerler. Mesela saat beş ise: “Saat beşte ve her saatte kutsal ekmeğe hamd-ü senâ olsun!”, sekiz ise: “Saat sekizde ve her saatte manastırın kutsal ekmeğine hamd-ü sena olsun” sözü söylenir. Her saat başında bu tekrar edilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu âdet insanı daimî surette bütün dünyevî ilgilerden ve bağlantılardan soyutlamak maksadına dayandığı için bütün ruhban kadrolarınca makbul ve geçerlidir. Sadece tertibi değişir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus sokağındaki Martin Verga’nın Benedictin-Bernardin rahibeleri bundan elli sene evvel ruhanî âyin devam ettiği müddetçe yüksek sesle ve makamla dua okurlar ve her durakta yavaşça İsa-Meryem-Yusuf isimlerini zikrederler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cenaze âyinlerinde rahibeler o kadar ağır ve hazin bir sesle dua ederler ki, uzaktan pek güç işitilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus Manastırı rahibelerinden ölenleri defnetmek için ilk önce bir mahzen açmışlardı. Rivayetlerine göre, hükûmet buna izin vermediği için yine dışarıya defnetmeğe mecbur olmuşlar. Şu sırada vefat edenler dışarıya götürülüyor. Bu yasaklama rahibelerin üzüntü ve kederlenmelerine yol açmıştır. Bununla beraber teselli edici bir şey olmak üzere eski Vaugirard Mezarlığının önce bu tarikatta bulunanlara ayrılmış olan bir köşesinde, belirli bir saatte olmak üzere kendileri için ölülerini gömme izni sağlanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus Manastırı rahibeleri Pazar günleri gibi Perşembe günleri de büyük âyinler icra ederler. Bundan başka birçoklarınca makbul bulunan bir takım küçük âyinleri de icra ederler ki, bunları kilise vaktiyle Fransa, İtalya ve İspanya’da uygulattırırdı. Bu suretle kiliselerde her an ve her zaman âyin yapılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ruhanî törenlerin miktarına ve devam süresine gelince, bu konuda tam bir fikir edinmek üzere rahibelerden birinin söylemiş olduğu bir sözü aktaralım:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Rahibelik yoluna katılmak üzere bir manastıra girenlerin duaları dehşete düşürecek derecededir. Rahibeliğe kayıt ve kabul edilmiş bulunanların duaları bundan beter ve artık rahibe olmuş bulunanların duaları ise evvelkilerinden daha beterdir.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haftada bir kere rahibeler toplantı yaparlar. Başrahibe bu toplantıya başkanlık eder. Sesi güzel olup dua okuyan bütün rahibeler bu toplantıda hazır bulunurlar. Rahibelerden her biri sırayla gelip taş üzerinde yalvarıp yakarır ve bir hafta zarfındaki kusur ve kabahatlerini rahibelerin huzurunda yüksek sesle itiraf eder. Her itiraftan sonra duahanlar birbirlerine danışarak bir tür cezalandırmağa ve günahtan arındırmağa vesile olmak üzere dua belirlerler ve uygulanmasını emrederler. Buna “Açık itiraf” denir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka gizli olarak bir tür itiraf daha vardır ki, büyük kabahatler burada ikrar ve itiraf olunur. Büyük bir kabahat işlemiş olan rahibe itiraf âyininin devam ettiği müddetçe, aralarında “Anamız” dedikleri başrahibenin önünde yüz üstü yere yatar ve hareket etmeden bu vaziyette durur. Sabır ve tahammül ihtarında bulunan başrahibe, önündeki tahtadan bölme sıra üzerine bir küçük darbe indirdiği zaman yerde yatan rahibe kalkabilir. Günah ve kabahatler kazaen bir cam veya bir bardak kırmak, başörtüsü yırtmak, ruhanî törene katılmakta gecikmek ve duaların zikir ve söylenmesi esnasında hata etmek ve buna benzer şeylerden ibarettir. Bu ceza tamamen tercihe bağlıdır. Günahkâr bizzat cezayı hak ettiğini ikrar eder. Pazar ve yortu günlerine mahsus olan âyinlerinde dört ilahici rahibe büyük bir rahle önünde dua ederler. Bir gün bu ilahici rahibelerden biri dua okurken bir yanlışlık yapar. Bunun üzerine derhal başrahibenin yanına giderek âyinin bitişine kadar mutat olan cezaya kendisini sunmuş olarak bulundurur. Bu kabahati, diğer rahibelerin gülmesi daha da şiddetlendirmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibelerden biri hatta başrahibe bile görüşme odasına çekilip davet edildiği zaman örtüsüyle başını tamamen örtüp yalnız ağzını açık bırakır. Yabancılarla yalnız başrahibe konuşabilir. Diğerleri en yakın akrabasıyla görüşebilirse de böyle bir izin de nadiren verilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer dışarıdan bir kadın manastırdaki rahibelerden evvelce tanımış veya sevmiş bulunduğu birini görmek isterse, uzun bir sorgulamaya hedef olur ve muhtemelen istediği rahibeyi görmesine izin verilir. Görüşme, yukarıda tarif etmiş olduğumuz yerde gerçekleşir. Eğer kadın, rahibenin annesi veya kız kardeşi olursa kanatlar açılıp birbirlerini görebilirler.   </span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkeklere asla izin verilemez denilebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Martin Verga tarafından iyice şiddetlendirilmiş olan tarikatın usul ve erkânı bundan ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu manastırda bulunan rahibelerin, diğer sınıflardaki rahibeler gibi yüzlerinde tazelik ve letafet bulunmaz. Neşe ve coşkunluk görülmez. Yüzleri gayet solgun ve tavırları ise hüzünlüdür</span></p>
			<p class="Temel-Paragraf"><span class="Normal char-style-override-1" xml:lang="tr-TR">1825 tarihinden 1830 tarihine kadar bunlardan üçü delirmiştir.</span></p>
		</div>
	</body>
</html>