<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-134</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-3-5-10"><span class="numara-alt char-style-override-1">Çifte Bir Muamma</span></p>
			<p class="tp-1"><span class="Normal char-style-override-1" xml:lang="tr-TR">Cosette, başını bir taşa dayayarak uykuyu dalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean yanına oturarak onu hayret ve merhametle incelemeye daldı. Ona baktıkça ilk sükûnetini, gücünü ve zihnî hürriyetini kazanıyordu. Hayatında açık şekilde bir hakikati hissediyordu. Cosette orada bulundukça, kendisi de onun yanında bulundukça, her türlü ihtiyaç onun için söz konusu olacaktı. Bir şeyden korkarsa, onun için korkacaktı. Ceketini onun üzerine örtmüş olduğu halde, üşüdüğünü bile hissetmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu derin düşünceler arasında bir aralık kulağına garip bir ses erişti. Bu, sallanan bir çıngıraktan çıkan bir ses olup bahçeden geliyordu. Her ne kadar çıngırak sesi az işitiliyorduysa da herhalde çıngırak sesi olduğu fark ediliyordu. Geceleri kırlarda otlayan hayvanların boyunlarındaki çıngırak sesine benziyordu. Bu garip ses Jean Valjean’ı başını döndürmeğe mecbur etti. Dikkatle bakınca bahçede birinin bulunduğunu anladı. Nihayet kavunların bulunduğu yerde eğilip doğrularak, bazen durarak ve bazen tuhaf bir vaziyet alarak yere bir şey seren veya uzatan adam gibi birinin bulunduğunu gördü. Bu adam, biraz topallıyor gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bahtı kara insanlar gibi bir kere şiddetle ürperdi. O kara bahtlılar ki, her şeyden korkarlar, şüphe ederler. Gündüzlerin aydınlığı kendilerini kolayca gösterdiği, gecelerin karanlığı da basılıp tutuklanmalarına yol açtığı için sevmezler ve güvenli bulmazlar. Biraz evvel bahçedeki ıssızlıktan korkuyordu; şimdi ise bir adam bulunduğu için titriyordu. Kuruntu hayallerinden hakiki bir korku ve dehşete düştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert ile beraberindeki polis memurlarının henüz sokakta bulunduklarını, eğer gitmiş olsalar bile ihtiyaten öteye beriye nöbetçi bırakmış olabileceklerini, bu yüzden bahçedeki adamın kendisini görünce hırsız var diye bağırıp gelen memurlara kendisini teslim edebileceğini düşünerek korktu. Cosette’i uyandırmaksızın yavaşça kaldırıp kolları arasına aldı. Kullanımdan düşmüş olup kulübenin bir köşesine yığılmış olan bir takım eski eşyanın arkasına götürüp sakladı. Cosette asla kımıldanmadı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulunduğu yerden karanlıktaki adama bakıyordu. Dikkate değer ve tuhaf olan şey, bu adamın her hareketiyle çıngırağın da ses vermesiydi. Hareket ettikçe, çıngırak da sallanıp ses veriyordu. Bu adam yaklaştıkça ses yakından, uzaklaştıkça da uzaktan işitiliyordu. Durduğunda çıngırak sesi de kesiliyordu. İyi de, bu ne demek olacaktı? Bir hayvan gibi üzerine çıngırak takılı olan bu adam kimdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendi kendine bu soruları sorduğu sırada Cosette’in ellerini tutuyordu. Çocuğun elleri buz gibi donmuştu. Kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman yarabbi! Ne yapmalı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek uyandırmak için yavaşça çocuğa seslendi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette gözlerini açmadı. Bunun üzerine şiddetle sarstı. Yine uyanmadı. Birdenbire ayağa kalktı. Baştan ayağa titrediği halde kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba öldü mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Bu anda bir takım müthiş düşünceler zihnini işgal etmeğe başladı. Öyle zamanlar olur ki, bir takım müthiş ihtimaller bizi kuşatır, zihnimizi çevreleyen zarı yırtarak içine girmeğe ve işlemeğe çalışır. Sevdiğimiz bir adamı hatırladığımız zaman sevgi her türlü delilikleri karşımıza koyar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean soğuk bir gecede açıkta uyumanın büyük bir tehlikeyi davet edebileceğini hatırladı. Cosette bir ölü gibi sararmış halde yerde ayakları ucunda hareketsiz uzanmış yatıyordu. Soluk alıp almadığını anlamak için dinlediği zaman henüz teneffüs etmekte olduğunu gördü. Ama teneffüsü gayet hafifti; ihtimal ki biraz sonra büsbütün kesilecekti. Ne yapmalı? Onu nasıl ısıtmalı? Nasıl uyandırmalı? Bütün düşünceleri ve değerlendirmeleri yerle bir oldu. Ne yapacağını şaşırdı. Korku ve telaş içinde harabeden dışarı fırladı. Her halde bir çeyrek saat geçmeden Cosette’in bir ateş karşısında ve bir yatak içinde bulunması gerekiyordu. Bu iki şeyi nereden ve ne şekilde tedarik etmeli?</span></p>
		</div>
	</body>
</html>