<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-107</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-2-4"><span class="numara-alt char-style-override-1">Zincirin Bir Çekiç Darbesiyle Kırılması İçin</span></p>
			<p class="numara-alt" id="toc_marker-3-2-5"><span class="numara-alt char-style-override-1">Tecrübeye ve El Ustalığına İhtiyaç Vardır</span></p>
			<p class="tp-1"><span class="Normal char-style-override-1" xml:lang="tr-TR">Yine bu senenin yani 1823 senesi Ekim ayının sonuna doğru Toulon ahalisi Orion gemisinin büyük bir fırtınanın ardından tamir edilmek üzere limana girdiğini gördüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa’nın Akdeniz filosuna mensup olan bu gemi, sonraları okul gemisi olarak kullanılmak üzere Brest limanına gönderilmişti. Fırtına esnasında sakatlanmış olan bu gemi, limana girerken halk üzerinde bir tesir yaratmaktan geri kalmamıştı. Direği üzerinde görülen bayrak üzerine gemi, Bahriye nizamları gereğince on bir pare top patlatılarak selamlandı. Gemi de usûl gereği mukabelede bulundu. Her iki taraftan atılan topların yekûnu yirmi ikiyi buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kraliyet merasimleri, askerî törenler, iki devlet ricalinin birbirini selamlamaları, protokolün gerektirdiği bazı törenler; liman ve kale merasimleri; kalelerden, savaş gemilerinden güneşin doğuşunu ve batışını bildirmek; limanların açılıp kapanması ve bunlara benzer daha birçok merasim için, medenî ülkeler tarafından yirmi dört saat zarfında dünyanın her tarafında boş yere yüz elli bin top atıldığı hesap edilmiştir. Her bir topun bir defa patlaması masrafı altı frangı bulmasına bakılırsa bir günlük top masrafının dokuz yüz bin franga mal olduğu anlaşılır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yüzden bir senede üç yüz milyon frangın dumana dönüştürülmek suretiyle heba edildiği görülür ve tahakkuk eder!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar küçük bir hesaptır. Daha ince elenip sıkça dokunulmak üzere iyice hesap edilirse bir takım lüzumsuz protokol ve törenler için senelik milyonlarca frangın dumana dönüştürüldüğü anlaşılır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu paralar dumana dönüştürüldüğü sırada birçok fukara da açlıktan ölmenin acı veren ağırlığı altında bulunuyorlar… Geçimini sağlamak ve vergilerini vermek için insan fertlerinin nice zorluklar ve zahmetlerle kazandıkları paralar bu şekilde heba ediliyor. Bu toplar patlatılırken kim bilir ne kadar fukara ve muhtaç açlıktan ölüyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">1823 senesine Restorasyon hükûmeti “İspanya Muharebesi Devri” adını vermiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu muharebe, birçok garip olayları içine alan bir olaydı. Bu olay, Bourboun Hanedanı için muazzam bir aile meselesiydi. Neslin Paris kolunun Madrid koluna destek olması ve himaye etmesi, yani büyük kardeşlik görevlerini yerine getirmesi, kuzeydeki hükûmetlere karşı âdeta tam bir esaret ve bağımlılık ile, geçmişteki millî âdetlerimize görünüşte geri dönmekten ibaretti. Liberallerin yani serbestlik taraftarlarına mensup gazeteler tarafından “Andujar Kahramanı” diye anılan Dük d’Angouleme, yaradılışına biraz aykırı olarak, zafer kazanmışçasına bir tavırla Engizisyon mezalimine serbestlik verilmesi taraftarlarının haksız ve ezici baskılarını uhdesinde toplayıp birleştiriyor ve “donsuz ve gömleksizler” ünvanıyla eski kibar dul ve kadınlara korku ve dehşet salıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mutlakıyet hükûmeti, kriz adıyla andığı ilerlemenin sağlanmasına ve sürdürülmesine engel oluyordu. “89 Teorileri” birdenbire temelinden kesilip atılmıştı. Dünyayı dolaşmakta olan Fransız fikri, Avrupa’nın bir “Artık yeter!” sözüyle durduruluyordu. Fransa’nın olağanüstü kumandanı olup, daha sonra Charles Albert ünvanıyla anılan Carignan Prensi, kralların Avrupa kavimlerine karşı açmış oldukları Haçlı askerleri arasına gönüllü olarak girmiş ve Grenadiers Alaylarına mahsus olan kırmızı yünden apoletleri taşımıştır. İmparatorluğun askerleri, sekiz sene atıl bırakılarak ihtiyarladıktan ve üzüntüye uğratıldıktan sonra beyaz alamet-i farika altında savaş alanına sürüldü. Üç renkli Fransız bayrağı otuz sene evvel Koblentz’de beyaz bayrağın dalgalandığı gibi yabancı ülkelerde de yine Fransız kahramanlarından birinin elinde olduğu halde dalgalanıyordu. Rahiplerle askerimiz birbirlerine karıştılar. Hürriyet ve yenilik düşüncesi süngülerle akıl ve mantık dairesine getirildi. Fikirler ve meslekler (izlenen yollar) top gülleleriyle boğularak bozguna uğratıldı. Fransa fikren ortaya koymuş olduğu şeyleri silahıyla bozuyor, başka bir deyişle, fikriyle kazanmış olduğu galibiyeti silahıyla kaybediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten düşman şefleri satılmıştı. Askerler tereddüt ederek hareket ediyorlardı. Şehirler, milyonlar derecesindeki askerlerle muhasara altına alınmıştı. Askerlerce korkulacak bir durum olmadığı halde ihtiyatsızca zapt edilmiş ve el konulmuş olan maden ocaklarında olduğu gibi bir alevlenmenin patlak vermesi muhtemeldi. Pek az kan döküldü ve bu nisbette bir şeref kazanıldı. XIV. Louis’nin neslinden gelen prensler ve Napoleon’un yetiştirip yönettiği generallerle yapılan savaş işte bu suretle vuku buldu. Bu savaş, ne büyük bir muharebeye benzedi, ne de büyük bir siyasete; sadece kötü bir talihe maruz kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu savaşa ait bazı olayların özel bir ciddiyet ve önemi vardır:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Trocadero’nun ele geçirilmesi</span><span class="dipnot"><a class="footnote-link" href="#footnote-233-34" id="footnote-233-34-backlink">34</a></span><span class="Normal char-style-override-1" xml:lang="tr-TR">, benzerleri arasında pek güzel bir askerî operasyon oluşturmuştur. Lakin genel kadrosuyla bu muharebedeki trampetlerinin sesinin çatlak çıkmakta olduğunu tekrar ederiz. Toplanma şüpheli oldu. Tarih, yalancı muzafferiyette Fransa’nın duruşundaki, halindeki engelleri takdir ediyor. Savunma için görevlendirilen bazı İspanya subayları hiç gereği yokken teslim oldular. Muzafferiyetten ahlâk eşitliği çıktı. Muharebeden ziyade generaller kazanıldı. Zafer kazanmış askerler ise hakaret gördü, zillete uğradı. Kısacası bu muharebe, şan ve şeref silsilesinden gelmedi de alçaklığa dayandırılmış oldu! Bayrakların kıvrımları arasında “Fransa Bankası” ismi okunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1808 muharebesine iştirak ederek Saragossa’un tam bir dehşet ve azametle üzerine yıkıldığını gören askerler, 1823 muharebesinde kalelerin kolay kolay açılıverdiğini görerek kaşlarını çatıyorlar ve Palafox’a karşı eseflerini söylüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ballesteros’un yerine önünde Rustopçin’i görmeyi daha çok istemesi, Fransa için bir karakter özelliğidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölümcül görünen başka bir bakış açısından daha meseleye göz atacak olursak, askerî düşüncelerin ateşini düşüren ve bozan bu muharebenin halkın düşüncesinde de öfkeyle karşılanmış olduğunu görürüz. Bu hareket, kamuoyunu tutsak etmek için yapılmış bir teşebbüstü. Bu muharebede demokratlığın yani halk düşüncesinin beden kazanmış evladı olan Fransız askerinin yegâne hedefi, bir başkasına ait boyunduruğu zapt etmekten ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa’nın emeli, ammenin fikirlerini boğmak değil, uyarmak ve aydınlatmaktı. Bu fikre muhalif bir fikir, çirkin düşer. Maksada ve istenene aykırı bir ifade öne sürülmüş olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1792 tarihinden beri Avrupa’nın devrim ve ihtilalleri Fransa inkılabından, etrafa ilerlemenin ve yükselmenin ışıklarını saçan Fransa hürriyetinden kaynaklanmıştır. Bu, güneş kadar açık bir hakikattir. Bu hakikati görmeyen kördür. Bu fikir ve sözü söyleyen, Bonaparte’dir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1823 muharebesi yüce gönüllü İspanya’ya, hatta aynı zamanda Fransa İhtilaline karşı doğrudan doğruya bir saldırıydı. Saldıran yine Fransa idi. Bu saldırıyı zorla yerine getiriyordu. Fransız askerleri hürriyete dayanmayan muharebelere zorlamayla ve nefretle iştirak ederler. Askerdeki fiilî ve tam itaatlilik de, iddia edilen fikrin bir delilidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ordu, garip bir güzel eserdir ki, birleştirdiği kuvvet, etkisi olmayan büyük bir meblağa benzer. İnsanlığın, insanlığa rağmen insanlık âlemine karşı reva gördüğü muharebe, bu şekilde tarif edilip açıklanabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1823 muharebesi, Bourbonlar için de uğursuz olmuştur. Onlar bunu bir başarı sanmışlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir emirle bir fikri ortadan kaldırmaktaki tehlikeyi göremediler. O kadar safça ve hafife alırcasına hareket ettiler ki, kendi kurumlarına güç unsuru olarak alıp kabul etmek yerine, bir cinayet işleyecek kadar büyük bir zayıflık gösterdiler ve tezviratı siyasetlerine kadar soktular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1823 tarihinde ekilen tohum 1830’da filizlenmeğe başladı. İspanya seferi, meclislerin müzakere ve görüşmelerinde kabul ve tatbik ettikleri cebir ve şiddetin, mukaddes haklara karşı reva gördükleri hareketlerin gerekçelerini oluşturur. Fransa İspanya’ya sadece bir kral oturttuğu gibi, kendisi için de müstakil bir kral tayin ederek durumu tamir edebilirdi. Halbuki, askerlerin itaat ve bağlılığına milletin rıza ve muvafakati anlamını verdirmek gibi büyük bir hataya düştüler. İşte bu güven ve itimat, taç ve tahtları kaybettiriyor. Bu sebeple, ne </span><span class="Normal-i char-style-override-1" xml:lang="tr-TR">machineel</span><span class="Normal char-style-override-1" xml:lang="tr-TR"> ağacının</span><span class="dipnot"><a class="footnote-link" href="#footnote-233-35" id="footnote-233-35-backlink">35</a></span><span class="Normal char-style-override-1" xml:lang="tr-TR"> ve ne de bir ordunun gölgesi altında yatmak caiz değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi Orion gemisine gelelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Olağanüstü kumandan olarak bir prensin emri altında askerî harekât icra edildiği sırada birçok harp gemilerinden oluşmuş bir filo da Akdeniz’de dolaşmaktaydı. Orion gemisi bu filoya mensuptu. Bu geminin büyük bir fırtınada hasara uğraması üzerine Toulon limanına gönderilmiş olduğunu söylemiştik. Limanda bir savaş gemisinin mevcudiyeti daima nazar-ı dikkati ve merakı celp etmekten hali kalamaz. Şüphesiz bir savaş gemisi büyüktür. Halk ise daima büyük şeylere merak sarar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir savaş gemisi, insan zekâsı ile İlahî Kudret’in rastlaşmasından ve olağanüstü kaynaşmasından ibaret bir üründür. Bir savaş gemisi, aynı zamanda en ağır ve en hafif şeylerden oluşmuştur. Tabiatta mevcut cisimlerin üç haliyle ilişkisi vardır. Katı, sıvı ve gazdan ibaret olan cisimlerin bu üç haliyle de vuruşmaya, çarpışmaya mecburdur. Bunun denizin derinliklerindeki graniti ele geçirmek için on bir demir pençesi bulunduğu gibi, bulutların arasındaki rüzgârı almak için de on’dan fazla kanatları vardır. Büyük borulardan çıkar gibi yüz yirmi toptan çıkan nefesi, yıldırıma böbürlenerek cevap verir. Koca okyanusun muazzam dalgaları ve sonsuzluğu onun seyir ve hareketine mani olmak ister. Geminin ise pusula denen bir ruhu vardır ki, ona daima rehber olur ve kuzey noktasını gösterir. Karanlık gecelerde fenerleri, gökteki yıldızlara nazire yapar. Rüzgâra karşı ipi ve yelkeni, suya karşı tahtası, kayaya karşı demiri, bakırı, kurşunu, karanlığa karşı ışığı, uçsuz bucaksızlığa karşı da ibresi vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir savaş gemisinin bütün kadrosu hakkında tam bir fikir edinebilmek için Toulon veya Brest limanının üstü kapalı, altı katlı tersanesini ziyaret etmek gerekir. Tersanede inşa edilmekte olan bir gemi, bir kapağın koruması altındaymış gibi görünür. Şu devâsa sütun geminin serenidir. Yerde yatan ve bir ucunda durulduğunda diğer ucu gözle görülemeyen muazzam sütun da civadrasıdır.</span><span class="dipnot"><a class="footnote-link" href="#footnote-233-36" id="footnote-233-36-backlink">36</a></span><span class="Normal char-style-override-1" xml:lang="tr-TR"> Bir ucu zeminde bulunan bir ucundan eflake ser çeken, öteki ucuna kadar bütün uzunluğu altmış kulaç yani üç yüz altmış kademdir. Geminin içinde sabit hale getirilecek ucu ise üç kadem çapındadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiliz gemilerinin en uzun direğinin geminin su kesimi çizgisinden itibaren yüksekliği iki yüz on yedi kademdir. Babalarımız zamanındaki gemiciler ip kullanırlardı. Zamanımızdaki gemiciler ise zincir kullanıyorlar. Yüz topluk bir geminin zincirleri bir araya getirilirse dört kadem yükseklik, yirmi kadem genişlik ve sekiz kadem derinlik oluşturan bir kitle ortaya çıkar. Bu gemiyi yapmak için üç bin çeki tahtaya ihtiyaç vardır ki, bu da yüzer bir orman demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tarif ettiğimiz gemi bundan kırk sene evvel yapılan ve kullanılan askerî bir gemidir ki, bugün bir yelken gemisi sayılır. Buhar, o tarihte henüz gençlik çağında bulunup ondan sonra nice harikalar gösterilmiş ve bugünkü savaş gemileri gibi akıllara hayret veren güzellikler/ buluşlar ortaya konulmuştur. Bugün çarklı bir karma-gemi (yani yelken-pervane karışık kullanılan bir gemi) hayret verici bir âlet olup üç bin metrekare yelkenlerle ve iki bin beş yüz beygir gücüyle yol alır. Bu ve benzerleri yenilik harikalarından sayılırsa da, eski zamanlarda da şaşırtıcı büyük eserler meydana getirilmiştir. Christopher Columbus ve Ruyter’in eski tip gemileri büyük ve sanatkârca eserlerdendir. Enginlere yayılan uçsuz bucaksızlığın rüzgârı gibi bu gemi de bitmez tükenmez bir kuvvettir. Bütün rüzgârı yelkenine toplayıp biriktirir. Dehşet verici muazzam dalgalar üzerinde hâkimane bir eda ile yüzer gider. Buna rağmen öyle bir saat gelir ki, müthiş bir bora, altmış kadem uzunluğundaki bu sereni bir saman çöpü gibi sallar ve hurdahaş eder. Rüzgâr, o dört yüz kadem yüksekliğindeki cıvadrayı bir kamış gibi büker. On bin kilo ağırlığındaki lengeri turna balığının ağzında balıkçının olta iğnesi gibi muazzam dalgalar içinde devreder. O heybetli toplar, hiçbir faydası olmayan şikâyet çığlıkları koparır. Sesleri uzayda ve gecenin karanlığında kaybolur. Rüzgâr ardı arası kesilmeyen boşluklara götürür. O kuvvet ve azamet, daha büyük ve daha yüce bir kuvvet ve azamet içinde yok olur gider. Muazzam bir gücün, zayıflığa ve sonsuz bir acze dönüşmüş olduğunu gören insan tefekkür denizinde boğulur. Sebeplerini kendileri de bilmedikleri halde limanlarda bu deniz savaşlarının harikaları önünde meraklı ve araştırıcı bakışlarla dolaşan adamların toplanması bu yüzdendir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sebeple her gün sabahtan akşama kadar Toulon liman iskeleleri sırf Orion gemisini seyretmek için toplanmış olan bu tür halk ile dolardı. Paris’te bu tip kişiler, bu işsiz güçsüz olup sırf yolu üzerindeki olayları ve hadiseleri seyretmekle meşgul olan adamlara “Şaşkın” denir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orion gemisi epey zamandan beri hasarlıydı. Altında toplanmış olan yosun, midye gibi şeyler hızını yarı yarıya düşürmüştü. Evvelki sene kızağa alınarak altı temizlendikten sonra tekrar denize indirilmişti. Temizleme esnasında geminin teknesi hasara uğratılmıştı. Balear adaları civarında çıkan bir fırtınada bu hasar genişlemiş ve ciddi bir duruma dönüşmüş olduğundan, gemi su almağa başlamıştı. Müthiş bir fırtına teknenin altındaki hasarı derinleştirmiş ve sancak tarafındaki prova, lombar bölgesi ve çarmıhları tahrip etmişti. Tersaneye yakın bir yere kadar gelebilerek lenger-endaz olur, yani demir atar. Silah ve teçhizatları üzerinde bulunduğu halde tamir ediliyordu. Geminin üst taraflarında hasar yoktu. Kaburgalarında hava alınacak derecede bazı tahtaları haraba uğramıştı. Gemi adeta dengesini kaybetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sabah halk, karşılaştıkları bir olay karşısında hayret ve dehşet içinde kaldı. Geminin tayfaları yelkenleri serenlere bağlıyorlardı. Gabyacı</span><span class="dipnot"><a class="footnote-link" href="#footnote-233-37" id="footnote-233-37-backlink">37</a></span><span class="Normal char-style-override-1" xml:lang="tr-TR"> nefer büyük yelkenin üst köşesini topladığı sırada birdenbire dengesini kaybetti. Neferin sallandığını tersane rıhtımına toplanmış olan halk görerek bir dehşet bağırtısı salıverdiler. Askerin başı vücudunu çektiğinden adamcağız serenin etrafında döndü. Elleri çevrintiye doğru uzatılmıştı. Aşağı inerken evvela bir eliyle, sonra ikincisiyle merdiven iplerinden birini yakalayabilmiş ve havada asılı olarak kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altındaki denizden, insanın başını döndürecek kadar yüksekteydi ve deniz derindi. Düşüşü, asma salıncak ipinin şiddetle sallanmasına sebep oldu. Adamcağız bir sapanın ucuna bağlanmış taş parçası gibi ipin ucuna asılı halde sallanmakta ve öteye beriye gidip gelmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İmdadına koşmak, müthiş bir mücadeleyi cesaretle göze almak demekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sahil balıkçılarından olup askerî hizmetlere yeni kaydedilmiş olan gemicilerden hiçbirinin böyle bir yardımda bulunmağa koşacak yapıları da, cesaretleri de yoktu.</span></p>
			<p class="tp-sb"><span class="Normal char-style-override-1" xml:lang="tr-TR">Talihsiz askerin hali an-be-an kötüleşiyor ve kuvveti kesiliyordu. Bu müthiş tehlikenin izleri yüzünde görülemiyorsa da organlarının her birinde ayrı ayrı fark ediliyordu. Kolları ağır bir sıklet sebebiyle geriliyordu. Her defa can havliyle ettiği gayret ipi sallamaktan, kuvvetini bitirmekten, durumunu daha da kötüleştirmekten başka bir şeye yaramıyordu. Kuvvetini kaybetmek korkusuyla bağıramıyordu. Her dakika askerin ipini bırakması bekleniyor ve bundan doğacak neticeyi görmemek için başlar başka tarafa çevriliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere bir ipin ucu veya bir uzun sırığın, bir ağaç dalının ucu muhakkak bir tehlikeden kurtarmağa vesile olarak insana hayat bahşeder. Bir ağaç dalından olgunlaşmış bir meyvenin düştüğü gibi canlı bir adamın gayet yüksek bir noktadan düşüşünü görmek ürkütücü bir manzaradır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda, gemide bulunan kürek mahkûmlarından biri, bütün tayfaların korku ve dehşetle başlarını çevirdiği ve vücutları titrediği sırada, mahvolmak üzere bulunan askeri kurtarmak için hayatını fedaya hazır olduğunu subayına bildirdi ve izin verilmesini istedi. Subay olur cevabı verdi. Bunun üzerine kürek mahkûmu derhal ayaklarının bağlanmış bulunduğu zincirlere bir çekiçle vurdu. Zinciri bir darbede kırdıktan sonra eline bir ip aldı ve geminin serenine atladı. O esnada kimse bu mahkûmun bir çekiçle ayağındaki kalın zinciri bir vuruşta kolayca kırdığına dikkat etmemişti. Zor işin önemi sonradan anlaşılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkûmun göz açıp kapayıncaya kadar geçen zamanda seren üzerinde bulunduğu görüldü. Orada bir iki saniye durdu. Bakışlarıyla durumu ve yapacağı işi değerlendirerek kararını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu birkaç saniye ipin bir ucunda bağlı ve asılı duran ve rüzgârla sallanan askeri seyredenlere birkaç asır kadar uzun geldi. Sonunda mahkûm bakışlarını semaya çevirdi ve bir adım ileri atladı. Halk bir kere nefes aldı. Mahkûmun süratle serenin diğer tarafına geçtiği görüldü. İstediği noktaya gelince, beraberinde getirmiş olduğu ipin bir ucunu serene bağladı, öteki ucunu aşağı koyuverdi. Sonra bu ipten tutunarak aşağı doğru inmeğe başladı. Halkın ızdırap ve endişesi, ortaya çıkan manzaradan dolayı iyice arttı. Çünkü şimdi iki adam asılı idi. İkisinin de hali ve durumu vahimdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkûmun hali, tavrı sineği tutmak isteyen bir örümceğin haline benziyordu. Örümcek hayat almak üzere gider, bu adam ise bir hayatı kurtarmak üzere atılıyordu. On bin kişinin bakışları hayret ve dehşetle bu manzaraya dikilmişti. Halk arasında ne ses, ne de bir söz işitiliyordu. Bir tür gerilimle kaşlar çatılmıştı. Bütün ağızlar nefes almamak için kapanmıştı. Sanki nefesleriyle o iki bedbahtı sallayan rüzgârı çoğaltmamak istiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkûm, askerin yanına kadar geldi. Tam zamanıydı. Bir dakika daha gecikmiş olsaydı, bedbaht adam ellerindeki ipi bırakarak, yeis ve ümitsizlik ile kendisini altındaki girdaba atıverecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkûm bir eliyle ipi tuttuğu sırada diğer eliyle ve ipin ucuyla askeri bağladı. Nihayet tekrar serene doğru çıkmağa ve askeri yukarı çekmeğe başladı. Serenin üzerinde bir an kuvvetini toplamak için durdu. Sonra askeri kollarının arasına alarak serenin üzerinde yürüdü, destemoraya (çanaklığa) kadar getirdi. Askeri arkadaşlarının açılan kolları arasına bırakıverdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda halk mahkûmu şiddetle alkışladı. Bazıları etkilenerek heyecanla ağladıkları sırada rıhtımdaki kadınlar da birbirleriyle kucaklaşıyorlardı. Yine bu anda bütün halk bir nevi hiddetle hep bir ağızdan:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu mahkûm affedilmelidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkûm, arkadaşlarına katılmak üzere inmeğe, bir an evvel ulaşmak için de geminin teçhizatı üzerinden kaymağa, alçak bir seren üzerinde koşmağa başladı. Halkın bakışları kendisini takip ediyordu. Bu anda halk, oluşan manzaradan ürküp titredi. Yorulduğundan mıdır, yoksa başı döndüğünden midir, her nedense mahkûmun ayakları dolaşır gibi oldu. Bunun ardından mahkûmun denize yuvarlandığı görüldü. Halk bir anda bir dehşet çığlığı salıverdi. Bu düşüş, tehlikeli bir düşüştü. Algésiras firkateyni Orion gemisinin yanında bulunuyordu. Biçare mahkûm bu iki geminin arasına düşmüştü. Düşmesiyle beraber bu iki gemiden birinin altına gitmesinden korkuldu. Dört tayfa hemen bir sandala atladılar. Halk bunları cesaretlendiriyordu. Halk üzerinde tekrar üzüntü ve ızdırap eserleri görüldü. Denize düşen adam tekrar su yüzüne çıkmamıştı. Denize düşmesiyle beraber boğulup kaybolmuştu. Bir yağ fıçısına düşer gibi denizi dalgalandırmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her tarafı araştırdılar. Suya daldılar. Aramalar beyhudeydi. Bununla beraber bu arayışlar akşama kadar devam etti. Biçarenin cesedi bile bulunamamıştı.</span></p>
			<p class="tp-sb"><span class="Normal char-style-override-1" xml:lang="tr-TR">Ertesi gün </span><span class="Normal-i char-style-override-1" xml:lang="tr-TR">Toulon</span><span class="Normal char-style-override-1" xml:lang="tr-TR"> gazetesinde şu birkaç satırlık fıkra görüldü:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“17 Kasım 1823. Dün Toulon limanındaki Orion gemisinde bulunan mahkûmlardan biri, müthiş bir düşüşün ardından tehlikede kalan bir neferi kurtardıktan sonra, kazaen denize düşmüş ve boğulup kaybolmuştur. Her ne kadar araştırılmışsa da boğulan bu adamın cesedi bulunamamıştır. Rıhtımın temel kazıklarına takılıp kaldığı sanılıyor.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bu mahkûmun numarası 9430 idi. İsmi de Jean Valjean idi.”</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-34-backlink" id="footnote-233-34">34</a><span class="Normal char-style-override-1" xml:lang="tr-TR">	İspanya’nın güneyinde cereyan eden Trocadero Savaşı, geleceğin kralı, X. Charles’ın oğlu Duc d’Angoulême liderliğindeki Fransız kuvvetleri tarafından, 31 Ağustos 1823’te gerçekleşti. Fransa, liberal isyanın taleplerine karşı İspanya Kralı VII. Ferdinand adına hareket ediyordu. Trocadero’da, Restorasyon’u ifade eden bir hareket içinde, İspanya tahtına despot/zorba İspanyol Bourbon hanedanından VII. Ferdinand’ı geri getirilmesi desteklenmiş oldu. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-35-backlink" id="footnote-233-35">35</a><span class="Normal char-style-override-1" xml:lang="tr-TR">	Orta Amerika’da bulunan, karbon asidi yayması sebebiyle gölgesinde yatanları boğduğundan “zehirli ağaç” namı verilen bir nebat.(Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-36-backlink" id="footnote-233-36">36</a><span class="Normal char-style-override-1" xml:lang="tr-TR">	</span><span class="Normal-i char-style-override-1" xml:lang="tr-TR">Cıvadra:</span><span class="Normal char-style-override-1" xml:lang="tr-TR"> Yelkenli gemilerde, geminin baş tarafında ileriye doğru belirli bir eğimle uzatılan büyük direk.(E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-37-backlink" id="footnote-233-37">37</a><span class="Normal char-style-override-1" xml:lang="tr-TR">	Yelkenleri bağlamakla, bakım vs. işlere bakmakla yükümlü gemi tayfası. (E.K.) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>