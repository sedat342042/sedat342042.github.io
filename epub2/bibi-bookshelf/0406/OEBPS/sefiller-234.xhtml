<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-234</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-4-8-6"><span class="numara-alt char-style-override-1">Sefalet İçinde Bir Çiçek</span></p>
			<p class="tp-1"><span class="Normal char-style-override-1" xml:lang="tr-TR">Yarı açık bulunan kapının önünde pek genç bir kız ayakta duruyordu. Viraneyi aydınlatan baca kapının karşısında bulunması sebebiyle kızın yüzü gamlı ve solgun görünüyordu. Zayıf ve solgun bir yaratık olan genç kızın yalnız bir gömlekle bir etekliği olup bazı kısımları çıplak olduğu için mevcut soğuktan etkilenmiş görünmekteydi.  Kemer yerine beline ve başlık yerine başına birer sicim bağlamıştı. Kuru ve sivri omuzları gömleğinden dışarı çıkmış halde olup yüzü sarımtıraktı. Köprücük kemikleri olağanüstü zayıflıktan ve kansızlıktan âdeta dışarı fırlamış, elleri kırmızı, ağzı yarı açık ve çarpık, dişleri intizamını, gözleri kuvvet ve parlaklığını kaybetmişti. Bakışları cüretkâr göründüğü kadar çılgınca olup vaktinden evvel sönmüş bir kız simasıyla ihtiyar bir kadın bakışı fark olunuyordu. Elli yaş ile on beş yaşın birleşip kaynaşmasından meydana gelmiş sanılırdı. Zayıf ve müthiş oldukları halde ağlatamadıkları kimseleri korkutan yaratıklardan biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayağa kalkmış olan Marius, rüyalarda insanı korkutan hayaletlere benzeyen bu mahlûka bir nevi ürkeklik ve şaşkınlıkla bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acıma ve teessür duygusunu artıran bir yön varsa o da bu kızın çirkin olmak için dünyaya gelmemiş bulunmasından ibaretti. İlk gençlik devresinde güzel olduğu, gençliği ve hoşluğu fakirlikten ve sıkıntılardan kaynaklanan muhtaçlıkla, yoksullukla mücadeleden dolayı bu hale dönüştüğü anlaşılıyordu. Evvelce mevcut bir güzelliğin kalıntıları, bir kış gününün müthiş bulutları arasında güneşin solup gitmesi gibi bahar hayatının on altıncı yılındaki bu genç sima üzerinde de öylece sönüp gitmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yüz Marius için yabancı değildi. Onu bir yerde görmüş olduğunu sanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne istiyorsunuz, matmazel?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sordu. Genç kız, tersane zindanından çıkmış bir sarhoş sesine benzeyen bir sesle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius, sizin için bir mektup getirdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’a ismiyle hitapta bulunuyordu. Bunda bir yanlışlık ve kusur olamazdı. Fakat bu kız kimdi? Nasıl olup da kendi ismini biliyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız, Marius’un cevabını beklemeksizin kesin bir kararlılıkla içeri girdi. Kalbi sıkan bir tür güven ve itimatla etrafına, bilhassa henüz düzeltilmemiş olan yatağa baktı. Ayakları çıplaktı. Etekliğindeki deliklerden zayıf dizleri ve bacakları görünüyordu. Soğuktan titremekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten elinde bir mektup vardı. Mektubu Marius’a verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius mektubu açarken, yapıştırılmış olan iri pulun henüz nemli olduğunu gördü. Bundan anlaşılıyordu ki mektup uzak bir yerden gelmiyordu.</span></p>
			<p class="tp-sb"><span class="Normal char-style-override-1" xml:lang="tr-TR">Mektubu okumağa başladı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Sevgili komşum, delikanlı!</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bundan altı ay evvel oturduğum odanın işlemiş olan kiralarını vermek lütuf ve insaniyetinde bulunmuş olduğunuzu haber aldım.  Delikanlı, sizi kutsarım. Yanınıza gelen büyük kızım size zevcemin hasta olduğunu ve dört kişiden ibaret ailemiz fertlerinin iki günden beri ağızlarına bir lokma ekmek komadığını arz edip anlatacaktır. Duygularımda aldanmıyorsam bu halden cömert kalbiniz etkilenecek ve bana küçük bir yardımda bulunmak suretiyle imdadıma yetişeceksiniz. İnsaniyet-perver ve hayırhah kişilere karşı herkesin borçlu bulunduğu saygıları sunmaktan gurur duyarım, efendim.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Jondrette</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Not: Muhterem Mösyö Marius,</span></p>
			<p class="tp-sb"><span class="Normal-i char-style-override-1" xml:lang="tr-TR">Kızım emirlerinizi bekleyecektir.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamdan beri Marius’u işgal eden karanlık hadiseler arasında bu mektup âdeta mahzene indirilmiş bir şamdan yerine geçti. Karanlık görünen mesele birdenbire açıklık kazanmıştı. Artık her yön bu mektupla aydınlanmıştı.     </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mektup, diğer dört mektubun geldiği yerden geliyordu. Aynı yazı, aynı üslup, aynı imla, aynı kâğıt ve aynı tütün kokusuydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ortada beş mektup, beş hikâye, beş isim, beş imza ve yalnız bir imza sahibi vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İspanyalı yüzbaşı Don Alvares, zavallı Balizard Ana, trajedi şairi Genflot ve ihtiyar Fabantou gibi dört muhtelif isim bir adam tarafından yazılmış ve uydurulmuştu. Bu mektupları uydurucusu ise Jondrette idi. Jondrette adının gerçek olduğu da şüpheliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius öteden beri Gorbeau harabesinde oturduğu halde, evvelce belirtmiş olduğumuz gibi, en yakın komşusu olan Jondrette ailesi fertlerini bile görmeğe muvaffak olamamıştı. Zihni başka yerdeydi. Hâlbuki zihin nereye yönelirse gözler de oraya yönelir. Jondrette ailesi fertlerine çoğunlukla merdivende veya dehlizde rastlıyordu. Bu varlıklar kendisine birer hayal gibi görünüyordu. Daima az bakıyor ve dikkat etmiyordu. Evvelki akşam Jondrette’nin kızlarını sokakta görmüş olduğu halde şimdi tanıyamamıştı. Hâlbuki gördüğü kızların Jondrette ailesine mensup olduklarında şüphe yoktu. Şu anda yanında bulunan kız dahi nefret ve acıma hisleri arasında sanki evvelce kendisini bir yerde görmüş olduğu intibaı uyandırmıştı.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık şimdi her şeyi açıkça görüyordu. Her şey şu dakikada ayan beyan olup karanlık hiçbir nokta kalmamıştı. Komşusu Jondrette, bulunduğu sefalet içinde, bir takım zengin ve merhametli zannettiği kişilerin yardımına başvurmayı bir sanat edinmişti. Sahte isim ve unvanlarla ve para koparmak düşüncesiyle ötekine berikine mektup gönderiyordu. Mektupları kızlarla gönderiyor, kızlar ise tehlikeyi göze alarak babaları tarafından yazılıp kendilerine verilen mektupları götürmek mecburiyetinde kalıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba kızlarını her türlü tehlikeyle karşı karşıya bulundurmayı caiz görüyordu. Talih ve kaderle âdeta kumar oynuyor, kızlarını bu kumarda ortaya koyuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, kızların bir akşam evvel sokakta nefes alamayacak derecede kaçışlarını, korku ve çırpınışlarının sebeplerini şimdi anlamağa başlıyordu. Kullandıkları argoya bakılırsa belki daha karanlık ve dehşet verici sanatlar da yapıyorlardı. İnsan toplulukları arasından ayrılan bu iki mahlûk ne çocuk, ne kız ve ne de kadın sayılabilirdi. Bunlar aynı zamanda pak-olmayan ve ama masum bir tür müthiş yaratıktılar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İsmi, yaşı, cinsiyeti bulunmayan bu zavallılardan ne kötülük ve ne de iyilik namına bir şey beklenmeyip çocukluk devrelerinden çıktıkları zamandan itibaren bu âlemde ne hürriyete ne de sorumluluğa sahip değillerdir. Sokakta çamurlar içine düşerek kirlenen çiçekler gibi -ki her an üzerlerinden bir araba tekerleğinin geçmek ve ezmek ihtimali vardır- bunlar henüz dün açılıp bugün ölmeğe mahkûm bulunan ruhlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius şaşkın ve acıyan bakışlarla genç kıza baktığı sırada o, bir hayal gibi oda içinde geziniyor, yarı çıplak bulunduğu halde umursamaksızın dolaşıyordu. Yırtık sökük gömleği bazen omuzlarından düşüyordu. Odadaki sandalyeleri kımıldatıyor, delikanlının tuvaletiyle ilgili eşyayı karıştırıyor, elbisesine dokunuyor, köşedeki bucaktaki şeyleri alt üst ediyordu. Birden hayretle çığlık attı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay canına! Bir aynanız varmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanki yalnızmış gibi şarkıya benzer bir şeyler mırıldanıyor, boğuk sesi söylediği şeylere gamlı bir hava veriyordu. Bu cüretkârlık altında zorlamaya, telaş ve ızdıraba, mahcubiyete benzer garip bir hal görülüyordu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Küstahlık bir âr’dır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mahlûkun odada öteye beriye dolanarak hüzünlü bir şekilde çırpındığını görmekten daha acıklı bir şey olamazdı. Eğer bu zavallının serbestçe tavır ve hareketi, şen şakrak hali başka türlü bir eğitime tâbi tutulmuş olsaydı, şüphesiz daha tatlı ve daha hoş olurdu. Hayvanlar arasında güvercin olmak üzere yaratılmış olan bir mahlûk hiçbir zaman tavşancıl denilen kuşa dönüşemez. Bu duruma sadece insanlar arasında rastlanılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kızı hal ve hareketlerinde serbest bırakmıştı. Düşünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız masaya yaklaştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay be! Kitaplarınız varmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O böyle dediği anda gözlerinde kazanılmış bir zaferin ışıltısı görüldü. Aynı zamanda sesinde de bir gurur belirdi. Bu hali görmeyecek bir mahlûk düşünülemez. Sözlerine devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de okuma yazma bilirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle dedikten sonra masa üzerinde açık duran kitabı şiddetle aldı. Hızla ve kolaylıkla okumağa başladı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">-“… General Bauduin, alayından beş taburla Waterloo ovasının ortasında bulunan Hougomont şatosunun ele geçirilmesini emretti…”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okumayı bırakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, Waterloo! Ben bunu bilirim. Vaktiyle yapılmış bir savaştır. Babam da oradaydı. Babam orada Fransız ordusunda bulunmuş ve harbe katılmıştır. Biz ailece Bonaparte taraftarıyız. Waterloo İngilizlere karşı yapılan bir savaştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kitabı masanın üzerine bırakarak bir kalem aldı. Yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yazmayı da bilirim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek elindeki kalemi hokkaya batırdı. Marius’a dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görmek ister misiniz? Bakınız, örnek olarak bir şey yazayım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un cevap vermesine meydan bırakmadan masa üzerinde bulunan bir tabaka beyaz kâğıdın üzerine şu kelimeleri yazdı: </span><span class="Normal-i char-style-override-1" xml:lang="tr-TR">“Ayvalar buradadır!”</span><span class="Normal char-style-override-1" xml:lang="tr-TR"> Sonra kalemi yerine bıraktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmla yanlışı yoktur, bakabilirsiniz. Kız kardeşimle ben iyi bir tahsil gördük. Eskiden şimdiki gibi değildik. Böyle yaratılmadık…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra sustu. Sönük gözlerini delikanlıya çevirdi. Saklanmış bütün ızdırapları içinde barındıran bir kahkaha ile gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boş ver!</span></p>
			<p class="tp-sb"><span class="Normal char-style-override-1" xml:lang="tr-TR">Dedikten sonra, oynak bir tavırla şu sözleri mırıldanmağa başladı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Babacığım, karnım aç,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kızartma yok.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Anneciğim üşüyorum,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Giyecek bir şey yok</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Soğuktan titre Lolotte!</span></p>
			<p class="tp-sb"><span class="Normal-i char-style-override-1" xml:lang="tr-TR">Hıçkıra hıçkıra ağla Jacquot!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kıtayı bitirir bitirmez bağırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius, ara sıra tiyatroya gidiyor musunuz? Ben gidiyorum. Oyuncularla dostluğu bulunan bir küçük kardeşim vardır. Bana tiyatroya girmek için arada bilet tedarik edip verir. Bu sayede tiyatroya gidebilirim. Şu galeri denilen sıraları sevmiyorum. Orada insan sıkılıyor. Eziliyor. Bazı kere çok fazla kalabalık oluyor. Bundan başka üzerlerinden etrafa iğrenç kokular yayan adamlar da geliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra Marius’a bakarak garip bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius, pek yakışıklı bir delikanlı olduğunuzu biliyor musunuz?  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı zamanda ikisinin de aklına bir şey geldi ki, kızın tebessümüne, delikanlının da kızarmasına sebep oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız delikanlıya biraz daha yaklaştı. Bir elini delikanlının omuzuna koyarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz bana dikkat etmiyorsunuz ama ben sizi tanıyorum, Mösyö Marius. Size merdiven başında rastlıyorum. Austerlitz Köprüsü civarında gezmeğe gittiğim zaman sizin Mabeuf Baba adında birinin evine gittiğinizi de görüyorum. Bu dağınık saçlar, biliyor musunuz, size ne kadar yakışıyor? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sesine bir tatlılık vermek istediği halde başaramıyor, yalnız daha yavaş olmaktan başka bir tesir sağlayamıyordu. Sözlerinden bir kısmı dişleri bulunmayan piyano ve benzeri çalgı aletlerinin sesi gibi boğazı ile dudakları arasında kayboluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius yavaşça geri çekildi. Ciddi ve vakur bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matmazel, şurada küçük bir paket var. Galiba sizindir. Müsaade ediniz de vereyim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek içinde dört mektup bulunan zarfı genç kıza uzattı. Genç kız ellerini birbirine vurarak bir çığlık attı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, bilsen biz bunu ne kadar aradık?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra zarfı alarak açtı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Kız kardeşimle bu paketi ne kadar aradık! Demek ki paketi siz buldunuz. Cadde üzerinde değil mi? Caddede bulmuş olacaksınız. Çünkü oralarda kaybetmiştik. Eve dönerken koşuyorduk. O sırada düşürmüşüz. Bu budalalığı kız kardeşim yaptı. Orada o kadar aradık da bulamadık. Boşuna dayak yemek istemediğimizden, ister istemez “Mektupları gidecekleri yerlere götürdük. Yüzümüze bile bakmadılar. Âdeta bize  ‘Haydin başka kapıya!’ dediler.” dedik. Zavallı mektuplar! Bu mektupların bana ait olduğunu nereden anladın? Ah, evet; şimdi hatırladım. Yazısından değil mi? O halde dün akşam geçerken çarptığımız adam sizmişsiniz. Karanlıkta ortalığı göremiyorduk. O zaman kız kardeşime çarptığımızın bir mösyö olup olmadığını sormuştum da bana ‘Galiba bir mösyöydü.” demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada kız, üzerinde </span><span class="Normal-i char-style-override-1" xml:lang="tr-TR">“Saint-Jacques-du-Haut-Pas mabedinin hayırhahı olan Mösyö cenaplarına”</span><span class="Normal char-style-override-1" xml:lang="tr-TR"> adresi yazılı mektubu açmıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bu mektup Saint-Jacques-du-Haut-Pas kilisesine devam eden ihtiyar mösyöye verilecekti. Şimdi tam zamanıdır. Gidip kendisine vereyim. Muhtemelen bize birkaç metelik verir…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar gülmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün yemek yersek ne olacak bilir misiniz? Evvelki günkü sabah ve akşam yemeklerini yani dört yemeği birden yemiş olacağız! Memnun değilseniz açlıktan ölün! Köpekler!… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz genç kızın ne için gelmiş olduğunu Marius’a hatırlattı. Yeleğinin ceplerini aradı, bir şey bulamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız odada kimse yokmuş gibi söyleniyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bazı kere akşamları dışarı çıkarım. Bazen eve gelemem. Burada oturmazdan evvel yani geçen sene köprü kemerlerinin altında yatar kalkardık. Soğuktan donmamak için birbirimize sarılıp yatardık. Küçük kız kardeşim ağlardı. Su ne kadar korkunçtur. Boğulmayı hatırıma getirdikçe “Hayır! Olamaz! Pek soğuktur!” diyorum. İstediğim zaman yalnız giderim. Çukurlarda ve hendeklerde yatarım. Geceleri sokaklardan geçerken ağaçları nasıl görürüm, bilir misiniz? Birer hayalet gibi karşımda dikilirler. Evleri simsiyah ve Notre-Dame kubbesi kadar heybetli görürüm. Beyaz duvarları görünce nehir zannederek kendi kendime “Vay canına! Burada da su varmış!” derim. Yıldızlar gözüme birer donanma feneri görünür. İnsan bunların yanarken rüzgârlarla söndüğü inancına kapılır. Sanki beygirler kulaklarıma üflüyorlarmış gibi sersem olurum. Geceleri laterna çalınıyor zannederim. Bir fabrikanın makinelerinin işlemesinden çıkan gürültüyü hissederim. Kim bilir? Bazen bana taş atıyorlar sanırım. Derhal kaçmağa başlarım. Her şey döner. Bir şey yemediği zaman insan pek tuhaf oluyor…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları konuşarak alık alık Marius’a bakmağa başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bütün ceplerini aradı. Beş frank ve on altı </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> buldu. O sırada bütün nakit mevcudu bundan ibaretti. Kendi kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bugünkü yemek! Yarına gelince, ne olur göreceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On altı </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’u kendisi için alıkoyarak beş frangı kıza verdi. Kız, beş frangı kaparcasına alarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok iyi! Dünyada güneş varmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu güneş kafasındaki argo lisanını eritme özelliği taşıyormuş gibi bu dille söze başlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beş frank ha! Kıyak para! Bu harabe içinde beş frank ha! Bu bir servet!... Siz pek hayırsever bir efendisiniz! Teşekkürler! İki gün bununla mükemmel karın doyurulur…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada gömleğini omuz başlarına kadar kaldırıp topladı. Marius’u saygıyla selamladı. Eliyle de işaret yaparak yerlere dek eğilip selamladıktan sonra kapıya doğru yürüdü. Giderken:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hoşça kalınız mösyö. Gidip bizim babalığı görmeli.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıya giderken masanın üzerinde tozlu bir kuru ekmek parçası görmüştü. Derhal bu ekmek parçasını alarak ısırdı ve mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek sertmiş! Dişlerimi kıracak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra çıkıp gitti.</span></p>
		</div>
	</body>
</html>