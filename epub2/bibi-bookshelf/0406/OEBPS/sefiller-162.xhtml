<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-162</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-3-8-4"><span class="numara-alt char-style-override-1">Jean Valjean’ın  </span></p>
			<p class="numara-alt" id="toc_marker-3-8-5"><span class="numara-alt char-style-override-1">Austin Castillejo’yu Tamamen Okuduğu Yer</span></p>
			<p class="tp-1"><span class="Normal char-style-override-1" xml:lang="tr-TR">Topalın yürümesi bir tekgözün bakmasına benzer. Her ikisini de derhal istenilen hedefe çevirmeyi başaramaz. Bundan başka Fauchelevent tereddütlü ve şaşkındı. Bahçenin öte ucundaki barakasına bir çeyrek saatte ancak gidebildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ateşin yakınında oturmaktaydı. Cosette uyanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kulübeden içeri girdiği sırada Jean Valjean ihtiyarın duvardaki küfesini Cosette’e göstererek diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni iyi dinle Cosette’ciğim. Bu evden gitmemiz gerekiyor. Fakat sonra yine geleceğiz. Hakkımızda daha iyi, daha hayırlı olacak. Bu hayırhah adam seni şu küfe ile dışarı çıkaracak. Seni tanıdığı bir kadının evine götürecek. Orada beni beklersin. Sonra ben gelip seni oradan alacağım. Dikkat et. Eğer Madam Thénardier’nin seni tekrar almamasını istersen sana söylenen her şeye itaat et ve hiç sesini çıkarma.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette verilen emre tamamen itaat edeceğini başıyla ettiği ciddi bir işaretle anlattı. Fauchelevent’ın kapıyı iterek içeri girdiğini görünce ona hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eee, ne haber?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Fauchelevent cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her şey yolunda. Hiçbir şey yolunda değil. Sizi buraya getirmeme izin verdiler. Lakin buraya girmezden evvel her halde buradan çıkmanız gerekiyor. Asıl zorluk işte burada. Çocuğu çıkarmak kolay. Sizi çıkarmak zor…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’i götüreceksiniz, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, sesini çıkarmayacak ya?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Bundan emin olabilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! Ya sizi ne yapacağız Madeleine Baba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek bir lahza acı acı düşündü. Sonra birdenbire dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama buraya girdiğiniz yerden çıkamaz mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean evvelce söylediği gibi bu defa da şu sözü tekrarlamakla yetindi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kendi kendine mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni üzen bir çare daha var. Tabutun içine toprak koyacağımı söyledim. Hâlbuki düşünüyorum. Bu iyi bir şey olmayacak. Toprak bir cesedin yerini tutamaz. Toprak dökülüp saçılır. Ağır bir cisim gibi bir yerde durmaz. Tabutu götürecek adamlar bunun farkına varırlar. Bu da iyi bir şey olmaz. Anlıyor musunuz Madeleine Baba? Hükûmet bu suretle şüphelenir ve işin farkına varırsa pek kötü olur…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean karşısındakinin söylediği sözlerden neyi kasdettiğini tamamen anlayamadığı için hayretle yüzüne bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çıkmanız kesinlikle lazım. Fakat nasıl? Yarına kadar bu iş olup bitmeli. Aldığım emir üzerine sizi yarın buraya getireceğim. Başrahibenin yanına götüreceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek, kendisi için verilmiş olan bu müsaadenin manastıra edeceği bir hizmete karşı mükâfat olduğunu söyledi. Ve defin işleminin yapılmasına katılacağını belirterek, tabutları kendisinin örtüp çivilediğine ve kabristanda mezarcılara nezaret ettiğine dair açıklamalarda bulundu. Sabahleyin ölen rahibenin kabristana götürülmesi icap ederken azize olması ve ölmeden önce manastıra defnedilmesini vasiyet ettiği için rahibelerin tebliğ edilmiş emirlere rağmen ölüyü mahzene defnedeceklerini, bu usule aykırı teklifi kabul ederek cenazeyi manastırın altındaki mahzene indireceğini anlattı. Bu hizmetine karşı başrahibenin “Biraderim” dediği adamı manastıra bahçıvan ve yeğeni olan küçük kızın eğitim öğretimi için de manastırın okuluna öğrenci olarak kabul edilmesine razı olduğunu sözlerine ilave etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent’in “Biraderim” dediği Mösyö Madeleine ve Mösyö Madeleine’in yeğeni olan çocuk da Cosette idi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın cenaze defnolunduktan sonra sizi başrahibenin yanına götüreceğim. Öyle emretti. Cosette’i de beraber götüreceğiz. Sizin manastırdan dışarda bulunmanız icap eder ki buraya getirmiş olayım. Hâlbuki buradan götürmek mümkün olamaz. Size her şeyi anlattım. Zannedersem artık nasıl bir müşkülat içinde bulunduğumuzu anladınız. İkinci bir müşkülat daha var: Gelecek tabut boş kalacak. Buradan içinde bir cenaze bulunduğu halde çıkması gerekirken boş çıkması elbette iyi bir şey değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu boş kalacak tabuttan maksat nedir? Bu noktayı anlamadım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belediyenin buraya göndereceği tabut.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne belediyesi, hangi tabut?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Manastırda bir rahibe öldüğü zaman belediye doktorlarından biri buraya gelir. Cenazeyi muayene eder ve “Manastırda bir rahibe vefat etmiştir.” der. Bunun üzerine ertesi gün belediye idaresi rahibenin naaşını alıp defnetmek üzere kabristana götürmek için bir araba, bir tabut, birkaç da mezarcı gönderir. Bu ölen rahibe için de tabii aynı merasim yapılacaktır. Biz rahibeyi manastırın altındaki mahzene defnedersek belediyenin göndereceği tabut boş kalmış olmaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğru. İçine bir şey koymalı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İçine bir ölü konulabilir. Bir ölü olsa iş kolaylaşır. İş, bir ölü bulmakta.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölü yerine başka bir şey konabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne gibi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Canlı bir adam koruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Canlı bir adam mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Beni koyunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Oturduğu sandalyeden altında bir fişek patlamış gibi sıçrayıp kalkarak:) Sizi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet beni! Niçin mümkün olmasın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Jean Valjean’ın yüzünde kış günlerinde gökyüzünde görülen bir ışık dalgalanması gibi garip bir gülümseme belirdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauchelevent Baba, siz bana Crucifixion Ana öldü dediğiniz zaman ben de Mösyö Madeleine de öldü demiştim. İşte şimdi bu şey olacak. Yani rahibenin yerine kabristana ben defnolunacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gülüyorsunuz. Ciddi söylemiyorsunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilakis çok ciddi söylüyorum. Benim buradan çıkmam lazım değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana da bir örtü ile bir küfe bulmak gerekeceğini söylememiş miydim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde benim örtüm siyah bir kumaştan ve küfem de çam ağacından olacak. Farkı bu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlk olarak, beyaz kefen konur. Rahibeleri beyaz kefenle defnederler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle olsun. Rengin önemi yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madeleine Baba, siz herhalde sıradan bir adam değilsiniz. Sizde bir büyüklük görüyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zindanların garip usullerinden olan böyle bir tasavvurdan bahsetmek, etrafını çeviren zorluklardan kurtulmak ve manastırın küçük töreni dediği defin merasimine katılmak, Paris’in Saint-Denis sokağındaki derede balık tutmağa çıkmak kadar Fauchelevent’a garip ve hayret verici göründü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimseye görünmeksizin buradan çıkmak lazım değil mi? Bundan daha güzel bir tedbir bulamayız. Bu, âdeta faydalanılacak bir fırsattır. Yalnız bana şurasını bildir: Cenaze tabuta nasıl konur? Bu tabut nerededir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boş tabut mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aşağıda Ölüler Salonu denilen yerde, iki sehpa üzerindedir. Üstünde de kefen vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tabutun uzunluğu ne kadardır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Altı kadem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Ölüler Salonu dediğiniz yer, nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Manastırın zemin katındaki odalardan biri. Bahçeye bakan parmaklıklı bir penceresi vardır ki, gerektiğinde kapatmak üzere bahçe tarafında kanatları da mevcuttur. Bu odanın biri manastıra, öbürü mabede açılır iki de kapısı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi mabede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sokak tarafında bir kapısı bulunan mabede. Buraya Pazar günleri hariçten de adam gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu iki kapının anahtarları sizde mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Manastıra açılan kapının anahtarı bendedir. Mabede açılan kapınınki ise kapıcıdadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapıcı bu kapıyı ne zaman açar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yalnız tabutu almak üzere gelenler için açar. Tabut çıkınca kapı tekrar kapanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tabutu kim kapatıp çiviler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üzerine örtüyü kim örter?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O esnada yalnız mı bulunursunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belediye idaresine mensup doktordan başka oraya kimse giremez. Bu yasak, duvar üzerinde de yazılıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gece herkes uyuduktan sonra beni orada gizleyebilir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Fakat Ölüler Salonuna bitişik karanlık bir küçük yer vardır ki definle ilgili şeyler koyarım. Anahtarı da bendedir. Oraya gizlenmeniz mümkün.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın tabutu almak için kaçta gelecekler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Akşamın saat üçüne doğru gelirler. Tabutu alıp Vaugirard Mezarlığına götürürler. Gece yarısından biraz evvel defin töreni yapılır. Kabristan buraya yakın değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bu geceyi ve yarının bir kısmını o karanlık yerde geçiririm. Yalnız karnım acıkırsa ne yaparım?  </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size icap eden şeyi getiririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Saat ikide beni tabuta koyup çivileyebilir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent verilen karardan vazgeçerek ve parmaklarını çıtırdatarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama hayır, bu mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yahu adam! Bir çekiçle birkaç çiviyi tahtaya çakmaktan imtina mı ediyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent’a tuhaf ve hayret verici görünen bu şey, Jean Valjean için sıradan işlerden sayılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bundan daha müthiş ve ölümcül yerlerden geçmişti. Onun indinde bir tabuta girmek ve üzerinden çiviletmek kesinlikle önemsiz bir şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean o zamana kadar nice dar deliklerden geçmişti. Mahpuslar kurtulmak için kaçacakları yerin genişliğine göre küçülmenin yolunu bilirler. Bir hastaya musallat olan kriz, o hastayı ya öldürür veya sağlığına kavuşturur. Firar da bir mahpus için öyledir. Firar bir tür şifadır. İyileşmek için ne kabul edilmez? Eşya gibi bir sandığa kapanıp kalmak, uzun müddet yaşamak, havasız bir yerde hava bulmak, oradaki havayı idareli kullanmak Jean Valjean’ın hüner ve maharetlerindendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, bir tabuta canlı olarak girmek misli görülmemiş bir olay sayılamazdı. Bu gün bir mahkûmun girdiği tabuta vaktiyle bir imparator da girmiştir. Rahip Austin Castillejo’nun rivayetine göre Şarlken tahttan feragatinden sonra son defa olarak Plombes’i görmek üzere Saint-Yuste manastırına girip çıkmak için tabuta girmeğe mecbur olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent biraz kendisine gelince haykırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama hava almak için ne yapacaksınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben hava alırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tabut içinde mi teneffüs edeceksiniz? Ben kendi hesabıma onu hatırıma getirmekle bile boğulurum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elbet sizin bir burgunuz vardır. Tabutun ötesinde berisinde birkaç delik açarsın. Üstüne gelecek örtüyü de biraz aralıklı olarak çivileyecek olursanız istenilen sağlanmış olur. O zaman rahatça hava alabilirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekiyi, ya bir öksürmek, aksırmak mecburiyeti olursa ne yaparsınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kurtulmak düşüncesiyle kaçan bir adam ne öksürür, ne aksırır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle dedikten sonra Jean Valjean sözlerine şunları ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauchelevent Baba, iki şeyden birine karar vermek gerekir: Ya burada kalıp yakalanmak veya tabuta girip buradan çıkmak göze alınmalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kedilerin iki kanadı aralık kapı aralığında ne kadar oynamak istedikleri malumdur.  Kediye içeri gir demeyen var mıdır? Bazı kimseler ise yolları üzerinde kısmen açılan bir girdaba, gerçekleşmiş olan bir hadiseye karşı şaşkın ve mütereddit bulunurlar. Belki bir tehlikenin tehdidi altında kalarak ezilirler de kurtuluşa erişmek üzere bir tarafa gitmek için yine kesin bir karar veremezler. Pek tedbirli olanlar kediler gibi, belki de kedi oldukları için, bazen cesur olanlardan daha fazla tehlikeye maruz kalırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent işte böyle kararsız tabiatlı bir adamdı. Bununla beraber Jean Valjean’ın sebat ve metaneti ona da tesir etmeğe başlıyordu. Mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğru, başka çare yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni yegâne üzen şey, kabristanda cereyan edecek haldir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam tersine, beni hiç üzmeyen bir taraf varsa o da budur. Siz tabuttan sağ çıkacağınızdan emin iseniz, kabirden sizi çıkaracağıma kesinlikle emin olunuz. Mezarcı dostum sarhoşun biridir. İsmi Mestienne Baba’dır. İhtiyar ayyaşın biri. Cenazeyi taşıyan tabutu kabire mezarcı indirir.  Ben de mezarcıyı cebime indiririm. Şu halde mezarcı elimizde demektir. Orada geçecek hali sana anlatayım: Akşamın alaca karanlığında yani kabristan kapısının kapanmasından üç çeyrek evvel kabristana gidilir. Cenaze arabası kabire kadar gider. Arabayı oraya kadar takip etmek görevimdir. Böyle zamanlarda yanımda bir çekiç, bir testere ve bir kibrit bulunur. Araba durur. Mezarcılar ölü sandukasının yani tabutun etrafından bir ip dolaştırarak açılmış olan kabire indirler. Rahip dua etmeğe başlar. İstavroz çıkarır. Okunmuş sudan üzerinize biraz serpip gider. Ben Mestienne Baba ile yalnız kalırım. Size dedim ya: Bu adam eski dostlarımdandır. Her halde iki ihtimalden biri gerçekleşecek: Bu adam ya sarhoş olacak, ya da olmayacak. Sarhoş değilse </span><span class="Normal-i char-style-override-1" xml:lang="tr-TR">Bon Coing</span><span class="Normal char-style-override-1" xml:lang="tr-TR"> meyhanesi henüz açıktır. Kendisine “Gel birer kadeh atalım!” derim. Onu götürür, bir iyi sarhoş ederim. Sarhoş olması çok sürmez. Zaten çoğunlukla biraz sarhoş gezer. Masanın altında sızar. Kabristana girmek için taşıdığı ruhsatnameyi alıp yalnız gelirim. Artık biz bize kalırız. Benden başka kimse ile işiniz yoktur. Eğer sarhoş ise kendisine: “Haydi sen git. Senin işini ben hallederim.” diyerek onu savarım. O gidince sizi kabirden çıkarırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean elini uzattı. Fauchelevent köylülere has olan bir saflık ve samimiyetle bu eli sıktı. Sonra Jean Valjean:</span></p>
			<p class="tp-sb"><span class="Normal char-style-override-1" xml:lang="tr-TR">- Kararımız bundan ibaret, Fauchelevent Baba. İşler yoluna girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kendi kendine diyordu ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Karar anlaşıldı. İşler de yolunda. Yalnız Allah vere de umulanın aksine bir terslik zuhur etmese!</span></p>
		</div>
	</body>
</html>