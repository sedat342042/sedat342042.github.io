<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-198</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-4-3-8"><span class="numara-alt char-style-override-1">Bir Kilise Kâhyasına </span></p>
			<p class="numara-alt" id="toc_marker-4-3-9"><span class="numara-alt char-style-override-1">Rastlamanın Faydası</span></p>
			<p class="tp-1"><span class="Normal char-style-override-1" xml:lang="tr-TR">Marius nereye gitmişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz ileride nereye gitmiş olduğunu öğreneceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius üç gün ortadan kaybolduktan sonra Paris’e döndü. Doğruca Hukuk Fakültesinin kütüphanesine giderek resmî </span><span class="Normal-i char-style-override-1" xml:lang="tr-TR">Moniteur</span><span class="Normal char-style-override-1" xml:lang="tr-TR"> gazetesi koleksiyonunu istedi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Moniteur</span><span class="Normal char-style-override-1" xml:lang="tr-TR">’ü okuduğu gibi, bütün İmparatorluğun, Cumhuriyetin tarihini de okudu. </span><span class="Normal-i char-style-override-1" xml:lang="tr-TR">Sainte Helene Hatıraları</span><span class="Normal char-style-override-1" xml:lang="tr-TR">’nı, başka hatıratları, gazeteleri, bültenleri, yayınlanmış bildirileri, velhasıl herşeyi tamamıyla okudu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk defa olarak babasının ismine Napoleon’un Büyük Ordusuna mahsus günlük savaş bültenlerinde rastladığı zaman sıtmaya tutulmuş gibi bir hafta şiddetli bir ızdırabın etkisi altında kaldı. Bu gördüklerinden pek etkilenmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Georges Pontmercy’nin maiyetinde hizmet etmiş olduğu generalleri ve bu arada Kont H.’yi görmeğe gitti. Rahip Mabeuff kendisine babasının Vernon’da geçirmiş olduğu hayattan, münzevi hayatından, çiçeklerinden bahsetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius tetkiklerinin sonucunda babasını, bu nadir raslanır kişiyi, o yüce ve halîm şahsiyeti, o kuzu gibi arslanı tamamıyla tanımış oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babasını öğrenmek için günlerini incelemelere hasretmiş olduğundan herşeyi unutmuştu. Gillenormand’ları bile hemen hemen görememeğe başlamıştı denilebilirdi. Yalnız yemek zamanlarında görünüyordu. Ondan sonra kendisini arıyorlardı. O artık orada değildi. Teyzesi mırıldanıyordu. Gillenormand Baba ise gülerek diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onun şimdi koşacak, kız arkasında dolaşacak çağıdır. Nasıl görünebilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen ihtiyar şunu da ilave ediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay şeytan hay! Ben şaka ediyordum, meğer iptilâ derecesine varmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten bu bir iptilâ idi. Marius babasına ibadet edercesine bir iptilâya tutulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı zamanda fikirlerinde olağanüstü bir değişme hâsıl olmuştu. Bu değişiklik muhtelif safhalara ayrılmış olup bu safhalar birbirleri ardından geliyordu. Bu durum, bulunduğumuz çağla ilgili birçok fikirler ve duyguların tarihi demek olduğu için, bu safhaların kademe kademe takip edilmesini faydalı bulmaktayız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk olarak gözüne çarpan bu tarih kendisini dehşete düşürmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci tesir şaşkınlık ve hayret olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Cumhuriyet”, “İmparatorluk” sözleri o zamana kadar indinde aşırı ve dehşetli kelimelerdi. Cumhuriyet, “akşam aydınlığında kurulmuş bir giyotin” ve İmparatorluk ise “geceleyin çıkarılmış bir kılıç” idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlara bakmağa cesaret etmişti. Bunlarda dehşetli ve karanlık bir girdap göreceğini umduğu halde, korku ve coşkuyla karışık olağanüstü bir sevinçle bir takım ünlü kişilerin etrafa ışık yayan yıldızlar gibi parıldadıklarını görmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlar Mirabeau, Vergniaud, Saint-Just, Robespierre, Camille Desmoulins, Danton idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir de yine bir güneşin doğduğunu görmüştü ki, bu da Napoleon idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nerede bulunduğunu belirleyemiyordu. Işıkların çokluk ve şiddetinden gözleri kamaşarak geri çekilmek isterken, gitgide ilk şaşkınlık ve hayreti kaybolmuş, bu ışıklara bakmağa güç yetirecek bir dereceye gelmiş, başka bir tabirle, ışıklara bakmağa gözleri artık alışmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Durumları, cereyan eden olayları soğukkanlılıkla düşündü. Bu olayları meydana getirenleri ve etkileyenleri asla korkmaksızın inceledi. Gerek İmparatorluk, gerek Cumhuriyet istikbal şeklinde gözlerinin önünde tecelliye başladı. Bu iki önemli gerçekliğin genel yapılarında gerek olaylar ve gerek şahıslar bakımından kendisini iki büyük eylem karşısında buldu: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cumhuriyet, medenî hakların hüküm ve kudretiyle beşerî kadrolara, İmparatorluk ise Fransız düşüncesiyle Avrupa’ya hâkim olmuştu. Cumhuriyetten Fransızların ve İmparatorluktan ise Fransa’nın muazzam sembolünün oluşmuş olduğunu gördü. Vicdanında bu şeyleri ölçüp tarttı ve bunların iyi şeyler olduğuna karar verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şaşkınlık ve hayret içinde yapılan işleri ve olayları değerlendirdiği sırada, gerçekleştirmiş olduğu bir müsamahanın burada ayrıca belirtilmesine ihtiyaç yoktur sanırız. Biz burada gelişen ve ilerlemeğe başlayan bir dimağı tarif ve tasvir ediyoruz. İlerilik, gösterilen arzu ve hahişe rağmen bir defada ve kolaylıkla gerçeklik alanına erişemez. Bu önemli noktayı gerek önceki ve gerekse gelecek bahisler için belirttikten sonra, tasvirlerimize devam edebiliriz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde Marius o zamana kadar gerek vatanı olan Fransa’yı ve gerek kendi varlık sebebi olan babasını anlayamamış olduğunu gördü. Gözlerinin önüne kendiliğinden karanlık bir utanç perdesi çekilmiş gibi bunlardan ne birini, ne de diğerini görememiş ve tanıyamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat artık şimdi görebiliyordu. Bakışlarının önünde görüşüne engelleyecek bir şey bulunmuyordu. Bir taraftan hayret ediyor, bir taraftan da kutsamalarda bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalbi vicdan azabıyla, hüzün ve kederle dolmuştu. Mutlak bir yeis ve ümitsizlikle düşünerek kalbinde hissettiği herşeyi artık şimdi yalnız bir mezara bildirebileceğini anlıyordu. Ah, babası şimdi yaşasaydı, Tanrı kendi lütuf ve merhametinden babasının hayatta olmasına müsaade etmiş olsaydı, layık olduğu kadar onun yanına koşacak ve yüksek sesle “Baba! İşte ben geldim! Burada, sizin yanınızdayım! Kalbin gibi bir kalbim var. Ben senin oğlunum!” diyecekti. O saf ve pak alnından öpecek, o beyaz saçlarını gözlerinin yaşıyla ıslatacak, o büyük kılıç yarasına saygı ve takdirlerini sunacak, ellerini büyük bir hürmet ve sevgiyle sıkacak, elbiselerini kutsayacak, ayaklarını öpecekti. Heyhat! Ah, niçin öyle muhterem ve mukaddes bir baba vaktinden evvel, adalet yerini bulmadan, oğlunun sevgisini görmeden ebediyen uçup gitmişti? O henüz yaşamalıydı, oğlunu ve oğlu da babasını görmeliydi. Baba oğul gibi birbirlerini sevmeli, duygu alışverişinde bulunmalıydılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu düşünceler arasında kalbinde bir hıçkırık hissediyor ve kendi kendisine durmadan “Heyhat!” diyordu. Aynı zamanda gerçek bir ciddiyete bürünüyor, daha vakur bir tavır alıyor, itikat ve düşüncelerinde kendisini daha emin ve daha tatmin olmuş buluyordu. Gittikçe yoğunluğunu ve gücünü artırmakta olan hakikat nuru, fikrini aydınlatıp güçlendiriyordu. Kendisinde tedricî ve fakat hızlı bir gelişme ve ilerleme başlıyordu ki, bu da sırf vatan ve baba fikirlerinin tesiriyle oluşuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elde bir anahtar bulunduğu zaman bütün kapıların açıldığı gibi, onun da önünde artık her şey ortaya çıkıp tecelli ediyordu. O zamana kadar kin ve düşmanlık gösterdiği, nefret ve tiksinti duyduğu şeylerin içyüzünü, hakiki durumunu hissediyor ve anlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar kendisine ne kadar kötü telkinlerde bulunulmuştu? Nefret etmesini, tiksinmesini telkin etmiş oldukları büyük şeylerin ve büyük adamların ilahî ve beşerî hüküm ve yorumlarını şimdi hakkıyla takdir ediyordu. Düşünmeğe ve yaşamağa başlıyordu. Geçmişteki fikir ve duygularını düşünerek gülüyor, mahcup oluyordu. Kendisine eski gibi görünen bu fikir ve duygular ise henüz pek yeniydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babasına karşı yasaklanmış haklarının geri verilmesi Napoleon’a karşı düşüncelerinin değişmesine sebep oldu. Babasını sevmeğe başladığı gibi o büyük adamı da takdir etmeğe başladı. Bu değişme zahmetsiz ve meşakkatsiz olmamıştı. Daha çocukluğunda 1814 taraftarları hüküm vermeğe başlamışlardı. Restorasyon Hükûmetinin geçersiz fikirleri, menfaatleri ve duyguları Napoleon’un aleyhindeydi. Onu pek kötü göstermek gayretinde bulunuyordu. Robespierre’den ziyade Napoleon’dan nefret ediliyordu. Milletin yorgunluğundan, anaların kin ve düşmanlıklarından ustaca faydalanılmıştı. Bonaparte, masallarda anlatılan cadılara benzetilmiş, onlarla sembolize ediliyordu. 1814 taraftarları çocukların zihinlerine benzer olan kamuoyunda bunu işleyip yerleştirmek için hiçbir şeyden geri durmamışlar, en kaba ve iğrenç şeylere benzetmekten çekinmemişler, Tiberius’tan “</span><span class="Normal-i char-style-override-1" xml:lang="tr-TR">Croquemitaine</span><span class="Normal char-style-override-1" xml:lang="tr-TR">(= Umacı)”ya kadar bütün benzetme ve sembollere başvurmaktan utanmamışlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu suretle Napoleon’dan bahsedildiği zaman hıçkırarak ağlamakta veya kahkaha ile gülmekte herkes serbestti. Yeter ki esası nefret ve düşmanlığa dayalı olsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius da onların tabiriyle “bu adam” hakkında böyle bir fikirde bulunuyordu. Bu fikir, yaradılışındaki sertlikle birebir uyuşmuştu. Gayet küçük ve inatçı bir adam olduğu halde Napoleon’dan tiksiniyordu. Tarihi okuyunca, bilhassa mevcut belgeleri inceleyince Marius’un önünde Napoleon’u örtüp gizleyen perde artık gittikçe yırtılıp açılıyordu. Bunun aralığından gözüne büyük bir şey ilişmişti. Başka şeylerde olduğu gibi Napoleon hakkında da aldanmış olup olmadığından şüphe etmeğe başladı. Daha sonra bundaki fikir sakatlığını anlamıştı. Günden güne her şeyi daha iyi görüyordu. Başlangıçta yazıklanıyordu. Daha sonra karşı konulmasına imkân olmayan bir kuvvetin, büyüleyici bir kuvvetin etkisiyle başı dönerek karanlıkta, sonra yarı-karanlıkta, daha sonra tamamıyla aydınlık kademelerden derece derece ilerleyerek kendisini açılıp ferahlayabileceği ve tam olarak sevinç duyabileceği bir ortam içinde buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gece en üst kattaki odasında yalnız bulunuyordu. Şamdanı yakılmıştı. Açık pencerenin yanındaki masaya kollarını dayamış olduğu halde okumaktaydı. Boşluktan gelen bir takım hayaller, tasavvurlar düşünceleriyle karışıyordu. Gece ne garip bir manzaradır! Nereden geldiği meçhul bir takım ağır ve müphem sesler ulaştığı kulağa hayret verir. Yer’den bin iki yüz defa büyük olan Müşteri (Jupiter) gezegeni bir kıvılcım gibi görünür. Gökyüzü kara bir libasa bürünmüş gibi simsiyah olur. Yıldızlar parıltılar saçar. Bu ne muhteşem ve heybetli bir manzaradır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon ordusunun günlük haber bültenlerini okuyordu. Ara sıra yine babasının ve daima Napoleon’un ismini görüyordu. Büyük İmparatorluk, gözlerinin önünde şekilleniyor, kalbinde med ve cezir oluyormuş gibi muazzam bir dalganın inip çıkmakta olduğunu hissediyordu. Bazen de bir rüzgâr gibi babasının yanından geçerek kulağına bir şeyler söylediğini zannediyordu. Yavaş yavaş garip bir hal alıyordu. Top, davul ve trampet seslerini, taburların muntazam atılan topuk seslerini, uzaktan gelen süvari atlarının dörtnala koşmaktan kaynaklanan nal seslerini işitir gibi oluyordu. Ara sıra bakışlarını gökyüzüne çevirerek boşluğun derinliklerinde ışık saçan yıldız kümelerini seyrediyordu. Sonra önündeki kitaba bakıyor, orada da öyle parlak hayaller görür gibi oluyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalbi şiddetli bir baskının tesiri altında eziliyordu. Âdeta kendisini kaybedecek bir dereceye gelmişti. Vücudu baştan ayağa ürperiyordu. Solugan bir adam gibi sık sık nefes alıyordu. Sonunda, kendisinin de anlamadığı bir hal ile birdenbire ayağa kalktı. Kollarını pencereden dışarı uzattı. Bakışlarını kâinatı kuşatmış olan karanlığa hükmünü geçiren sessizlik ve dinginliğe, sonsuzluğa, ebedî genişliğe yöneltti. Kendiliğinden:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaşasın İmparator! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O andan itibaren her şey değişti. O “Korsika Cadısı”, “Zorba”, “Zalim”, “Kızkardeşlerinin âşıkı olmuş olan o canavar”, “Talma’dan ders almış olan oyuncu”, “Yafa’nın zehirleyicisi”, o “Kaplan”, o “</span><span class="Normal-i char-style-override-1" xml:lang="tr-TR">Bou-na-parte</span><span class="Normal char-style-override-1" xml:lang="tr-TR">” gibi bütün ünvanlar yok olup silindi. Bunların yerini fikrinde belirsiz ve aydınlık bir ışık aldı. Bu ışığın ortasında ve yüksek bir noktasında Sezar’ın mermerden yapılmış olan heykelini fark ediyordu. İmparator, babasının indinde daima takdirle anılıp övüldüğü ve hakkında sadıkane bir muhabbet sergilediği yüzbaşı şeklinde kalmış olduğu halde Marius’un nazarında bundan daha çok yüksek göründü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cihangirlikte Romalıların yerini alsın diye Fransız milleti için kaderin tayin ettiği bir kurucu ve koruyucu idi. Harap bir binayı tamir eden bir mimar suretinde ve Charlesmagne’nın, XI. Louis’nin, IV. Henri’nin, Richelieu’nün, XIV. Louis’nin ve Toplum Güvenliği Komitesi’nin halefi gibi göründü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan olduğu için bunun da lekeleri, kusurları ve hatta büyük suçları vardı. Bununla beraber kusurlarında şan ve şöhret, lekelerinde bir gözalıcılık ve suçlarında ise bir güç görülüyordu. Bu adam Fransızlar için diğer kavimlere “Büyük bir millet” dedirtmek üzere talih tarafından seçilip gönderilmişti. Hâlbuki bu adam bundan daha fazlasını yaptı. Fransa onun şahsında şekilleniyordu. Elindeki kılıçla Avrupa’yı ve yaydığı aydınlıkla bütün âlemi tutup büyülemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, Napoleon’u daima sınır üzerinde duran bir istikbal muhafızı şeklinde görüyordu. Despot ve bununla beraber kurucuydu. Bir Cumhuriyet’i sonuçlandırdığında ve bir İhtilali toplamış olduğundan bir “Mutlak Hükümran”dı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, Hz. İsa’ya “Ruhullah(=Tanrı’nın ruhu)” dediği gibi Napoleon’a da “Ruhu’l-Ümem(=İnsan topluluklarının ruhu)” adını veriyordu! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Görülüyor ki, bir dine henüz girmiş olanlar gibi, Marius da heyecan ve taassupla belirlenmiş çizgileri aşıyordu. Bu da yaratılışından kaynaklanıyordu. Bir şeyi meyledip düşkünlük gösterince soğukkanlılığını muhafaza edemezdi. İfrat dereceye kadar vardırırdı. Kılıcının lehinde olan taassubu kendisini büyülüyor ve fikir için dimağında bir genişlik, bir coşku ve sevinç yaratıyordu. Hâlbuki fikirle beraber aynı zamanda kuvveti de kabul ve takdir ettiğinin farkında değildi. Kutsamaya varan aşk ve muhabbet mahfazasının bir tarafına İlahî fikri, diğer tarafa ise hayvanî gücü koyuyordu. Bir aldanmışlıktan kurtularak birçok aldanışlara başlıyordu. Her şeyi alıp kabul ediyordu. Hakikate gidilirken bâtıllara, geçersizliklere rastlanacak bir yol vardır. İleri derecede bir saflık ve lekesizlik, bulduğu şeyi ayrı ayrı gözden geçirip incelemeksizin, bütün kadrosuyla alıp kabul eder. Henüz içine girdiği yeni yolda geçmiş yönetimlerin haksızlıklarını ölçüp biçerken, Napoleon’un şan ve şöhretini kıyaslarken hafifletici sebepleri değerlendirmek hususunda toleranslı davranıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Nasıl olursa olsun, herhalde Marius fikir değiştirmek hususunda şaşırtıcı bir adım atmış oluyordu. Eskiden mutlakıyet hükûmetinin düşüşünü görmüştü. Şimdi ise Fransa’nın iktidara çıkışını görüyordu. Düşüncesinin yönlerini tayin eden duygusu değişmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un genel durumunda hissedilen ve gözlemlenen değişikliklerden ailesi haberdar değildi. Gizlice bu davranışta bulunarak eski Bourbon taraftarlığı ve ifratçılığından kesinlikle sıyrılıp, Jacobin ile asalet ve krallık taraftarlığına ait fikir ve duygulardan arınarak tamamen ihtilalci, derinden derine demokrat olduktan sonra Or-fevres rıhtımı üzerindeki hakkâklardan birine giderek </span><span class="Normal-i char-style-override-1" xml:lang="tr-TR">“Le Baron Marius Pontmercy” </span><span class="Normal char-style-override-1" xml:lang="tr-TR">isim ve ünvanıyla yüz adet kartvizit siparişi verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hareket fikirlerindeki değişmenin tabii bir sonucuydu. Bu fikir ve davranış değişikliği kendisinin babasına meyletmesini ve yakınlaşmasını gerektiriyordu. Bundan başka diğer bir tabii sonuç ile babasına, babasının hatıralarına, on yedi sene aralıksız direndiği ve savunduğu emel ve maksatlara meyledip onların cazibesine kapıldıkça büyükbabasından uzaklaşıyordu. Marius’un zaten büyükbabası olan Gillenormand’ın fikir ve tabiatını beğenmediğini belirtmiştik. İkisinin arasında, ağır ve vakur bir ihtiyarla hafif bir genç arasındaki fark kadar muazzam bir aykırılık mevcuttu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Geront’un şakraklığı ve Werther’in hüzün ve melâli birbiriyle çarpışarak onu öfkelendirir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı fikirlerle aynı siyasi düşünceleri paylaştıkları halde Marius ile Gillenormand sanki bir tesadüfle bir köprü üzerinde bulunuyorlarmış gibi bir konumda duruyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O köprü yıkılınca araları ayrılmış gibi ve aralarında tabiatıyla bir uçurum açılmıştı. Bundan başka babasından kendisini zalimce ayırmış olduğu için Marius, düşündükçe büyükbabası olan Gillenormand’a karşı ihtilalci fikirler besliyordu. Bu adam, bir babayı oğlundan, oğlunu da babasından merhametsizce ayırmıştı. Babasına acıması ve şefkati arttıkça büyükbabasına karşı kin ve düşmanlığı da o nisbette artıyordu. Şu kadar ki görünen hallerden kalbî duyguları anlaşılamıyordu. Gittikçe o adamdan kalben soğuyor, sofrada pek bir şey yemiyor, evde ise mümkün olduğu kadar nadiren görünüyordu. Teyzesi bu hallerinden dolayı mırıldanarak şikâyette bulundukça o, yumuşak bir tavırla bir takım sebepler buluyor, okuyacağını, derslerini, imtihanlarını ve konferanslarını öne sürerek mazeret belirtiyor, hal ve hareketlerini haklı gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba ise kendi düşüncesine göre hatadan kesinlikle salim olan ilk teşhisinde sebat ederek diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bilirim. Mutlaka birini seviyor.  Bu yaşta bir adam sevdalı olmaz da ne yapar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ara sıra kayboluyordu. Teyzesi o zaman diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ara sıra kayboluyor. Nereye gidiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pek az süren bu kayboluşlarından birinde babasının vasiyeti gereğince Waterloo muharebesinde çavuş rütbesinde olup hâlen hancılık etmekte olan Thénardier’i araştırmak üzere Montfermeil’e gitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier iflas etmiş ve hanı kapanmıştı. Kendisinin ne olduğunu, ne tarafa gittiğini kimse bilmiyordu. Bu araştırmaları ve büyükbaba evinden kaybolması dört gün sürmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-Şüphesiz tutulduğu sevda kendisine acı çektiriyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Göğsü üzerinde ve gömleğinin altında siyah bir kurdelayla boynuna bağlanmış bir şeyler bulunduğunu görür gibi olmuşlardı.</span></p>
		</div>
	</body>
</html>