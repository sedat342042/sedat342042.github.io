<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-155</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-3-7-7"><span class="numara-alt char-style-override-1">İbadetin Değişmez Faydaları</span></p>
			<p class="tp-1"><span class="Normal char-style-override-1" xml:lang="tr-TR">İbadetin her şekli iyidir. Yeter ki ibadet saflık ve samimiyete dayansın. Kitabınızı kapamış olsanız bile sonsuzluktan ayrılmamalısınız. Sonsuzluğu inkâr eden bir felsefe bulunduğunu biliriz. Hastalıklardan bahseden ilmin kurallarına göre tasnif edilmiş bir felsefe vardır ki, güneşi de inkâr eder. Bu felsefeye ümmî yani körlük denir. Duygularımızdan birinin yokluğuna hakikat adını vermek o körlüğün bir cesaretidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karanlıkta aranarak yürüyen bu felsefenin Tanrı’yı ikrar ve teslim eden felsefeye karşı böbürlenerek muhalefette bulunması tuhaftır. Bu bir köstebeğin güneşin varlığını görmek istememesine benzer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İtiraf ederiz: Tanrı fikrini inkâr etmekle tanınmış kişiler arasında ünlü ve etkili olanları da vardır. Bu gibileri zekâ ve kudretlerine rağmen inkârcı olduklarına da tamamen inanmış değildirler. Bu adamların hatası dillerindedir. Lisanen Tanrı’ya inanmasalar bile zekâ ve iktidarları Tanrı’yı ispat için yeterlidir. Biz bu filozoflara saygı duymakla beraber felsefelerini reddeder, geçersiz sayarız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Devam edelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kelimelerle mükâfata nail olmak da hayret vericidir. Karmaşık fikirleri olan Kuzey ülkelerinde bulunan tabiat-ötesi hikmet (yani fikirler, ruhlar ve duygular gibi yalnız idrak edilerek anlaşılan ve sırf akılla açıklanabilen, incelenmesi ve gözlemlenmesi kabil olmayan şeylerin bilgisi) “kuvvet” kelimesine mukabil “arzu ve iradeler” lafzını kullanmakla, insan toplulukları arasında birlik ve anlaşma sağlamak yolunda bir inkılap (devrim) keşfettiği zannına düşmüştür. Bunlar “Bitki büyüyüp gelişir” yerine “Bitki ister” derler. Bu görüşe eğer “Kâinat ister” nazariyesi de eklenmiş olsaydı daha iyi bir sonuç çıkardı. Niçin? Çünkü şu sonuç ortaya çıkar: Bitki ister. Binaenaleyh onun bir zatı var; kâinat ister, çünkü onun da Tanrısı var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu okulun aleyhinde bulunan bize gelince: Okul tarafından kabul olunan bitkinin arzu ve iradesine itimat edemeyiz. Bilakis onun inkâr ettiği kâinatın özel iradesine itimat ederiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonsuzluğun yani Tanrı’nın iradesini inkâr, sonsuzluğu inkâr şartıyla mümkün olabilir. Hâlbuki biz bunu ispat ettik. Sonsuzluğu inkâr, insanı doğrudan doğruya nihilizm (her şeyin hayal olduğuna ve hiçbir şeyin mahiyeti ve hakikati olmadığına inanmak) tarifine götürür ki, o halde her şey bir hayal demek olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihilizm nazariyesinin usulüyle tartışmak caiz değildir. Çünkü nihilizm muhatabının varlığına inanmadığı gibi, bizzat kendi varlığından da iyice emin değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun bakış açısına göre bizzat kendisi de düşüncesinin zaptından ve anlaşılmasından başka bir şey değildir. Hâlbuki inkâr ettiği şeylerin hepsini, zikretmekte olduğu düşünce/fikir kelimesiyle kabul etmiş olduğunu göz önüne almıyor… Kısaca, tek bir heceden ibaret olan “Yok” kelimesinden ibaret bir sonuca insanı götüren bir felsefe, insan düşüncesine hizmet edemez. “Yok” kelimesine karşı verilecek bir cevap vardır ki, o da şudur: Var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihilizmde iktidar ve kabiliyet yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Adem (=Yokluk)” olmadığı gibi “sıfır” da yoktur. Her şey bununla beraber yine bir şeydir. Her şeyin bir asıl ve hakikati vardır. İnsan, etmekle değil tasdikle, emniyet ve itimatla yaşar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görmek ve göstermek de yeterli değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Felsefenin bir tesir ve kuvveti bulunmalıdır.  Felsefe insanı ıslah etmekten ve mükemmelleştirmekten ibaret olmalıdır. Sokrat, Hz. Âdem gibi, Marcus Aurelius’u vücuda getirmelidir. Başka bir deyişle, mutlu bir insanı akıllı ve hikmet sahibi insana dönüştürebilmelidir. “Eden”(Cennet)i “Lyceum”(Lise)ye dönüştürmelidir. Bilgi bir ödüllendirme olmalıdır. Haz duymak ne fena bir maksat, ne çirkin bir hırs ve tamahtır. Akıl ve iz’an sahibi olmayan bir mahlûk haz duyamaz. Ruhun hakiki muzafferiyeti tefekkürden ibarettir. Tefekkürü insanlara uzatarak sunan ilahî marifet iksirinden onlara da vermek, vicdan ile bilgi ve marifet arasında kardeşlik kurmak, bu gizli yüzleşme ile onları âdil ve haklı kılmak hakiki bilgeliğin tertemiz bir görevidir. Ahlak, hakikatin gelişmesidir. Düşünme, hareket ve eylemi davet eder. Mutlaklık eylemle ilgili olmalıdır. Hayale dayanan kurgular, insan düşüncesi bakımından solunabilir, yenilip içilebilir olmalıdır. Hayale dayanan kurguların “Alınız, bu benim etim, bu da kanımdır.” demeğe hakkı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akıl ve hikmet (bilgelik) kutsal bir ortaklıktır. İşte bu şartla bilginin semeresiz bir aşkı olmaktan kurtulur, insanın bağlantı ve ilişkileri için faydalı bir usul haline gelir ve aynı zamanda insanlığa mutlak hâkim olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Felsefe iyiymiş gibi görünebilmek maksadıyla ve sırf merak çekme düşüncesiyle bir takım sırlar üzerine bina edilmemelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gelince: Özel değerlendirmelerimizi başka bir vesile ortaya çıktığında belirtmek üzere şimdilik şu kadar diyebiliriz ki: Ne insanlığın ortaya çıkışının şeklini, ne de ilerlemenin maksadını, varacağı son noktayı anlamak ve belirlemek gücünde olmadığımızdan, bizce, âdeta harekete getirici güç olan bu iki kuvvetin yokluğu hâlinde yapılacak tek bir şey kalır ki, o da itimat ve sevgiden ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlerleme maksattır, hayale dayanan kurgular (ülküler) ise aslî şekillerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayale dayanan kurgu (=Ülkü) nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yüce Tanrı’dır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayale dayanan kurgu (ülkü), mutlaklık, olgunluk, sonsuzluk; bunlar hepsi benzer lafızlardır.</span></p>
		</div>
	</body>
</html>