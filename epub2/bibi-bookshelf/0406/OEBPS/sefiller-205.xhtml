<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-205</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-4-4-6"><span class="numara-alt char-style-override-1">Musain Kahvehanesinin Arka Salonu</span></p>
			<p class="tp-1"><span class="Normal char-style-override-1" xml:lang="tr-TR">Bu gençlerin arasında geçen, Marius’un dinlediği ve hatta bazen karıştığı sohbetlerden biri, Marius’un zihninde gerçek bir sarsıntı yaratmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sohbetler Musain Kahvehanesinin arka tarafındaki salonda geçiyordu. Bu konuşmaların geçtiği gece ABC örgütünün bütün mensupları bu salonda hazır bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ortada yakılmış olan büyük bir lambanın yaydığı ışık salonu aydınlatıyordu. İhtiraslardan arınmış olarak büyük bir gürültüyle öteden beriden bahsediliyordu. Enjolras ile Marius susmayı tercih ettikleri halde diğerleri nutuk çekmeğe çalışıyorlardı. Arkadaş arasında cereyan eden sohbetler dostluğa dayanan bir gürültü hâsıl eder. Hem sohbet ederler hem de oyun oynarlardı. Biri bir söz söylüyor, diğeri buna karışıyor, bir diğeri buna mukabelede bulunuyor, velhasıl her taraftan bir ses işitiliyordu. Kahvenin fincanlarını yıkayan ve kahve pişirilen yer ile fincan yıkanan yere gitmek üzere salonun içinden geçen Louison adındaki kadın müstesna olmak üzere, bu salona hiçbir kadın kabul edilmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire tamamıyla sarhoştu. Oturduğu köşede gürültü ediyor, bir takım değerlendirmelerde bulunuyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Susadım ey ölümlüler! Bir rüya gördüm. Heidelberg’in büyük fıçısına nüzul isabet etmiş! On iki sülük konulacakmış. Bunlardan biri de benmişim. İçmek, dünyayı unutmak isterim. Hayat bilmem kimin icat etmiş olduğu ürkütücü bir şeydir.  Sürmesi pek az olduğu gibi bir şeye de yaramaz. Yaşamak için herkes itaat edip bağlılık göstererek boyun büküyor. Hayat hiçbir işe yaramayan bir ziynettir. Mutluluk ise yalnız bir yüzü yaldızlanmış eski bir çerçevedir. Bakınız </span><span class="Normal-i char-style-override-1" xml:lang="tr-TR">Tevrat</span><span class="Normal char-style-override-1" xml:lang="tr-TR">’ta ne deniliyor: “Herşey yok olacaktır!” Ben asla varlığı ortaya konmamış bir yaratık gibi düşünüyorum. Sıfır denilen hiçlik, çıplak gezmek için fena ile (yoklukla) örtünmüştür. Ey fanilik! Sen her şeyi tantanalı sözlerle örtüp giydirirsin. Mesela: Bir mutfağı bir ameliyathane, bir oyuncuyu öğretmen, hokkabazı teknisyen, boksörü güreşçi, attarı kimyager, perukçuyu sanatkâr, marangozu mimar, seyisi canbaz diye isimlendirirsin. Faniliğin bir doğru tarafı, bir de ters tarafı vardır. Doğru tarafı hayvanîliktir ki: Âdeta camdan yapılmış ziynetli takılarla süslenmiş bir zencidir. Ters tarafı ise hamakattir ki bu da: Eski bez parçalarına sarılmış olan bir filozoftur. Bunlardan biri için ağlar, diğeri için gülerim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Namus ve haysiyet denilen şey de genellikle sahte bir altından başka bir şey değildir. Hüküm süren şefler yani krallar ve imparatorlar insanın duygularıyla oynamaktadırlar. Caligula bir beygiri konsül tayin ediyordu. II. Charles sığırın sırt kemiğinden çıkarılan uzun et fletosuna şövalye ünvanını vermişti. Artık siz konsül beygirle şövalye fletoyu ibret nazarlarınıza alınız da bir hüküm veriniz. İnsanların kişilik saygınlıklarına gelince: Onun da bundan fazla bir kıymeti yoktur. İki komşudan birinin diğeri hakkındaki övgülerini dinleyiniz. Beyaz beyazdan bahsettiği vakit vahşi olur. Eğer leylak’ın da dili olsaydı kimbilir güvercin hakkında ne derdi? Mutaassıp bir kadının zühd ve takvaya sahip bir kadından bahsetmesi kulağa her gelenden daha fazla tatsızlık verir. Eyvah ki, cahilin tekiyim. Cahil olmasaydım size birçok tarihî örnekler getirirdim. Ne yazık ki hiçbir şey bilmiyorum. Mesela benim daima kavrayışım vardır. “Gros’un yanında öğrenci olduğum sırada resim yapacak yerde elma soyardım.”</span><span class="dipnot"><a class="footnote-link" href="#footnote-233-82" id="footnote-233-82-backlink">82</a></span><span class="Normal char-style-override-1" xml:lang="tr-TR"> İşte ben bu haldeyim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Size gelince: Siz de bir şeye yaramazsınız! Faziletlerinizin kıymet ve itibarı yoktur. Fazilet (erdem) her zaman bir kabahate, idare ve tasarruf tamahkârlığa ve el-açıklığı ise müsrifliğe götürür. Cesur bir adam daima küstah olur. Âbid (ibadet eden) demek, bir dereceye kadar ahmak demektir. Diogenes’in hırkasında ne kadar delik varsa faziletlerinde de o kadar kötülük saklıdır. Siz kaatili mi, maktülü mü, Sezar’ı mı yoksa Brutus’u mu takdir edersiniz? Çoğunluk kaatilin lehine yönelmiş bulunuyor. Yaşasın Brutus! Çünkü o, birini katletti. İşte fazilet budur! Fazilet bulunmalı, fakat delik de bulunmalı! Büyük adamlar her halde şaibeden arınmış değildirler. Sezar’ı katleden Brutus, bir küçük çocuğun heykeline âşıktı. Bu küçük heykel Grek heykeltıraşlarından Strongylion tarafından yapılmıştı. Bu heykeltıraş Eucnemos denilen güzel bacaklı bir Amazon heykeli de yapmıştı ki Neron seyahatlerinde bunu beraberinde taşırdı. Bu heykeltıraş iki eser yapmıştır ki, Brutus ile Neron’un fikirlerinin birbirlerinin uyduğunu göstermiştir. Bu heykellerden birine Brutus, diğerine Neron âşık olmuştur. Tarih nedir? Aynı şeylerin tekrarlanmasından ve sürdürülmesinden ibaret değil midir? Bir yüzyıl, başka bir yüzyılın taklit edilmesinden başka bir şey değildir. Marengo muharebesi Pydna muharebesinin bir kopyasıdır. Clovis’in Tolbiac muharebesiyle Napoleon’un Auterlitz muharebesi iki kan damlası gibi birbirine benzer. Zafer kazanmanın bence pek kıymeti yoktur. Galip olmak ahmaklıktır! Hakiki şan ve şöhret, bir inanmışlık oluşturmaktadır. Bir şeyi ispat ediniz bakayım? Siz yalnız başarıyla yetiniyorsunuz. Bu âdiliktir. Ele geçirmekle yetiniyorsunuz ki bu da bir sefalettir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ne yazık ki her tarafta alçaklık ve fanilik hissediyor ve görüyorum. Her şey hatta sarf ve nahiv (gramer) bile başarıya tâbi tutuluyor. Horace “Eğer mümkün olsaydı.” demiştir. Bu sebeple insanlığa hakaretli bir nazarla bakıyorum. Külden cüz’e (bütünden parçaya) inelim mi? Kavim ve milletleri değerlendirip öveyim mi? Hangi milleti, hangi kavmi? Lütfen söyleyiniz! Helenleri mi? Atinalılar eski Parislilere benzer olup o zamanın Coligny’si olan Phocion’u katl ettikten başka kaatil ve zalimleri derhal göklere çıkarıyorlardı. Anacephorus, Pi-sistratus için: “İdrarı arıları çeker!” derdi. Elli sene zarfında Eski Yunan’da yetişen büyük bir adam varsa o da sarraflardan Philetas’dır ki gayet nahif ve küçük olduğu için rüzgâr götürmesin diye kundurularına kurşun parçaları koydurmağa mecbur olmuştu! Silanion tarafından yapılan Corinth meydanında bir heykel yaptı ki, Pliny’in kataloğunda zikredilmiştir. Bu heykel Episthates’ı tasvir ediyordu. Episthates ne yaptı? İnsana (güreşte) çelme atarak düşürmek usulünü icat etmiştir. İşte Eski Yunan’ın şan ve şerefi bununla özetlenebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Diğerlerine geçelim: İngiltere’yi mi takdir edeyim? Fransa’yı öveyim mi? Fransa! Bu niçin Fransa’dır? Paris sebebiyle mi? Atina hakkında fikrimi söyledim. İngiltere. Niçin İngiltere oluyor? Londra’sı olduğu için değil mi? Kartaca’dan nefret ederim. Debdebe ve ihtişamın idare merkezi olan Londra aynı zamanda sefaletin de merkezidir. Londra’nın yalnız Charing-Cross mahallesinde senede yüz kişi açlıktan ölmektedir! Albion da işte böyledir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sözümü tamamlamak üzere şurasını da ilave edeyim ki, başında gülden bir taç, gözlerinde mavi gözlük bulunan bir İngiliz kadınının dans ettiğini gördüm. Şu durumda İngiltere’nin takdir edilecek nesi var? John Bull’ü</span><span class="dipnot"><a class="footnote-link" href="#footnote-233-83" id="footnote-233-83-backlink">83</a></span><span class="Normal char-style-override-1" xml:lang="tr-TR"> takdir etmediğim halde, rahip Kardeş Jonathan’ı mı takdir edeceğim?</span><span class="dipnot"><a class="footnote-link" href="#footnote-233-84" id="footnote-233-84-backlink">84</a></span><span class="Normal char-style-override-1" xml:lang="tr-TR"> Esire benzeyen bu rahipleri ben pek az severim. </span><span class="Normal-i char-style-override-1" xml:lang="tr-TR">“Time is Money</span><span class="Normal char-style-override-1" xml:lang="tr-TR">= Vakit nakittir” sözünü kaldırdığınızda İngiltere’ye ne kalır? “</span><span class="Normal-i char-style-override-1" xml:lang="tr-TR">Cotton is king</span><span class="Normal char-style-override-1" xml:lang="tr-TR">=Pamuk kraldır”ı kaldırırsak Amerika’ya ne kalır? Almanya: Bu bir ak-kandır. İtalya bir safradır. Rusya’ya kadar bakışımızı uzatalım mı? Voltaire, Rusya’yı takdir ederdi. Yalnız bu kadar olsa iyi. Çin’i bile takdir ederdi. Rusya’nın kendisine mahsus bazı güzellikleri vardır. Bu cümleden olarak şiddetli bir zulüm ve taassubu bulunduğunu söyler ve tasdik ederim. Ben zulüm ve taassup taraftarlarına acırım. Nazik vücutları vardır. Bir Aleksey siyaseten öldürülmüş, bir Petro bıçakla vurulmuş, bir Paul boğulmuş, başka bir  Paul çizme ökçeleriyle mahvedilmiş. Birçok İvan’lar öldürülüp telef edilmiş ve birçok Nikola’lar ve Vasiliy’ler zehirlenmiştir ki, bütün bu haller Rusya hükümdarlık sarayının havasının iyi olmadığına delalet eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bütün medenî kavimler düşünenin şaşkın bakışlarına şu noktayı arz ederler: Savaş, medenî kavimler arasında ortaya çıkan bir haydutluk vuruşmasının birçok şekillerini sahiplenir, bünyesinde toplar ve birleştirir. İspanyol haydutlarının Jaxa Dağı geçitlerinden İndiana Komançilerinin Passe Deutouse adındaki geçitlerine kadar yapılan eşkıyalıkların her türü ve derecesi savaşa dâhildir. Siz burada bana hitaben: “Adam sen de; Avrupa her halde Asya’dan iyi!” dersiniz. Halbuki Asya bir komedidir. Siz batı kavimleri modanıza, nezaket ve zarafetinize kibir ve gururun, azamet ve ihtişamın bütün pisliklerini; mesela: Kraliçe İsabella’nın kirli gömleğini ve Dauphin’in oturağını</span><span class="dipnot"><a class="footnote-link" href="#footnote-233-85" id="footnote-233-85-backlink">85</a></span><span class="Normal char-style-override-1" xml:lang="tr-TR"> da karıştırıyorsunuz; onun için Budistlerin ruhanî lideri olup Asya’nın ortasında bulunan Dalay Lama’ya karşı gülmenizden bir şey anlamadım. </span></p>
			<p class="tp-sb"><span class="Normal char-style-override-1" xml:lang="tr-TR">“Ey insanlıktan yana olan mösyöler! Sizlere bu böbürlenmenin pek fena olduğunu söylerim. En çok bira tüketilen yer Belçika’nın idare merkezi olan Brüksel’dir. En çok rakı içilen yer Stockholm şehridir. En fazla çikolata Madrid’de tüketilir. En çok ardıç suyu (şarabı) Amsterdam’da sarfedilir. Kahvenin en çok tüketildiği yer İstanbul’dur. Paris’te en çok absint (pelin şarabı) sarfedilir. İşte size faydalı bilgiler verdim. Herhalde bunların arasında Paris diğerlerine göre üstün durumdadır. Paris paçavracıları bile kibardırlar. Diyebilirim ki Diyojen Pire’de filozofluk etmektense Paris’te Maubert Meydanında paçavracılık etmeyi tercih ederdi. Şunu da öğreniniz ki, paçavracıların şarap içtikleri yerlere “Bibines” denir. Bunların en meşhuru La Casserole ve L’Abattoir’dur. O halde ey içki tezgâhları, neşeler, mantarlar, köşeler, koltuklar, paçavracıların “Bibines”leri, eski doğu şeflerinin kervansarayları,  sizlere söyleyeyim ki, ben zevk ve safaya tutkun bir adamım. Kırk para karşılığında Richard’ın lokantasında yemek yerim. Bana İran halıları lazımdır ki, üzerlerinde çıplak olarak Kleopatra’yı yatırıp yuvarlayayım! Kleopatra nerededir? Vay sen misin Louison? Bonjour!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Grantaire Musain Kahvehanesinin arka tarafındaki salonun bir köşesine çekilerek kendinden geçmiş olduğu halde bu ve buna benzer nutuklar atıyor ve salonun ortasından geçen Louison adlı garson kadını tutuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet elini uzatarak kendisini susturmak istedikçe o daha çok bağırarak diyordu ki:</span></p>
			<p class="tp-sb"><span class="Normal char-style-override-1" xml:lang="tr-TR">- Meauxlu L’Aigle! Ön ayaklarını indir. Hippokrat ve Ar-taxerxes gibi işaretlerinle beni hafife alamazsın. Beni yatıştırmak ve sakinleştirmek külfetinden sizi kurtarayım. Bunun dışında, üzgünüm. Daha ne istersiniz ki size söyleyeyim? İnsan fenadır! İnsan biçimsizdir.  Kelebek ikmal olunmuş bir hayvandır. Tanrı insanı tamamlayıp ikmal etmemiştir! İnsanlardan oluşan bir kadro ise bu çirkinliklerin toplanmış hali demektir! Her görünen adam bir sefildir! Kadınlar işvebaz oldukları halde noksan demektir. Hüzünlü ve kederliyim. Daüssılaya tutulmuşum.  Hayalperestim. Canım sıkılıyor. Esniyorum, hayvan gibi ölüyorum! Hay Allah cezamı versin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hukuk bilimine dair bir arkadaşıyla sohbete dalmış olan Bossuet bu esnada bağırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık yeter, sus, büyük R!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet’nin sohbet konusunun son fıkrası şundan ibaretti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- … Bana gelince: Henüz hukukçu olamadım ama derim ki: Normandiya’da geleneksel olarak her sene Saint-Michel yortusunda mülk sahiplerinden, varislerinden alınmak üzere derebeyine belli bir meblağ verilecektir ki bu da tahviller, senetler, kontratlar ve vekâletname hakkına karşılık tutulacaktır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evlenme hakkındaki evrak ile boşanma ilamlarını da unutma.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire’in yakınındaki masa üzerinde ve iki kadeh arasında kâğıt-kalemle hokka bulunup bundan manzum bir komedi oynanacağı kokusu hissediliyordu. Bu mühim mesele yavaşça tartışılmaktaydı. Başları neredeyse birbirlerine değecekti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Önce isimleri bulalım. Metnini yazmak güç değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrudur. Söyle de yazayım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Dorimon.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gelir sahibi değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kızı Célestine.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- …tine. Sonra?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Albay Sainval.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sainval ismi pek eski. Valsin yazayım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu manzum komediyi düzenlemekte olanların yanında birkaç kişi daha başbaşa verip gürültüden istifade ederek bir düello hakkında tartışıyorlardı. Otuz yaşında bir ihtiyar on sekiz yaşında bir gence nasihat veriyor ve hasmının kuvvetinden bahsediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu şeyden geri dur. Pek iyi kılıç kullanır. Onunla şakalaşmağa gelmez. Şiddetle hücum eder. Boşa vurmaz. Yumruğu da kuvvetlidir. Teknik hesaplamalara uyarak vaziyet alır. Her tür eğitime hazırdır. Bundan başka solaktır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire’in bulunduğu tarafta Joly ile Bahorel domino oynamakta ve sevgiden söz etmekteydiler. Joly arkadaşına diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Daima gülücükler saçan bir metresin olduğundan dolayı bahtiyarsın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahorel ise cevap veriyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Daima gülücükler saçıyorsa kabahat işliyor. Bir metres gülmekten çekinmelidir. Gülerse âşıkına kendisini aldatmak fırsatını bahşetmiş olur. Onu şen ve memnun gördüğün zaman vicdanen acı çekmezsin. Onu üzgün ve kederli görürseniz vicdanınız sızlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nankör sen de! Gülümseyen bir kadın daima güzeldir. Bu haliyle asla çekişmeye ve cedelleşmeye sebebiyet vermez!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşin bu yönü aramızda o şekilde karara bağlanmıştır. Aramızda düzenlenmiş bir kontratımız var. Bu kontratı karşılıklı olarak imza ederken birbirimizin davranış ve hareketlerini sınırlayıp belirledik. İki taraftan birinin o hududu aşmasına imkân bırakmadık. Aramızdaki daimî barış bundan ileri geliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Barış, sevk ve idare olunmuş bir mutluluktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen, Jolllly. Sen metresin olan matmazel… ile ne haldesin? Ne demek istediğimi anlarsın ya?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zâlimce benden yüz çeviriyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Böyle de olsa zaafınla sevgilinin kalbini etkileyebilecek bir âşıksın. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yazık ki öyle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin yerinde olsam ayağıma kadar getirirdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Söylemek kolaydır. Her söylenen şey uygulanamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yapmak da kolaydır. İsmi Musichetta mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Ah Bahorel’ciğim, o olağanüstü bir kızdır, dünyanın nadir bir kızıdır. Pek nazik ve edeplidir. Elleri, mini mini ayakları var. Giyinmesini pek iyi bilir. Giydiğini kendisine yakıştırır. Semiz, beyaz teni, büyüleyici gözleri var. Aman Yarabbi! Çıldırmak işten bile değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde azizim, kendini ona beğendirmeğe çabalamalısın. Tavır ve hareketlerine dikkat et. Staub’dan git bir pantalon al. Bunun çok etkisi vardır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire bulunduğu köşeden bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kaça alınacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonun üçüncü köşesinde şairane sohbetler yapılıyordu. Hıristiyanlık ve eski putperestlik efsanelerine dair bir tartışma ortaya çıkmıştı. Konu Olimpos’a dairdi. Jean Prouvaire romantizm namına onu bir yönden benimsiyordu. Jean Prouvaire, yalnız kenarda dururken mahcuptu. Bir defa konuya girişti mi heyecanlanır, kahkahalarla güler, çok konuşur, şairane fikirler ortaya atar ve sözlerine kuvvet ve renklilik verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mitolojik ilahları hor görmeyelim. Jupiter’in ölmüş olduğuna pek inanamıyorum. Putperestlerin ilahları sırf hayaldir diyorsunuz. Az çok bugün de buna benzer hayaller vardır. Mesela: Vignemale’in güçlendirilmiş bir cephesi bana bugün de Cybele’in şapkası gibi görünüyor. Pan’ın geceleri ormanlara giderek söğüt ağaçlarının deliklerine üflediği ve parmaklarıyla o delikleri kapamadığı ispat edilmemiştir. Ben zannederim ki Pissevache şelalesinde bugün de İo’nun parmağı vardır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonun dördüncü köşesinde ise siyasi konulardan bahsediliyordu. İlk iş olarak kral tarafından verilmiş olan imtiyazlara itiraz ediliyordu. Combeferre bu hususta yumuşak bir üslupla laf çeviriyor, Courfeyrac ise şiddetle reddediyordu. O esnada tesadüfen, masa üzerinde verilmiş olan Touquet imtiyazının bir nüshası bulunuyordu. Corfeyrac bunu alarak sallıyor ve karşılıklı konuşmadan kaynaklanan şamatalara kâğıdın hışırtısı da ekleniyordu!</span></p>
			<p class="tp-sb"><span class="Normal char-style-override-1" xml:lang="tr-TR">- Öncelikle, kralları istemem. İdare ve tasarruf bakımından bile mevcut olmaları gerektiğine inanmıyorum. Bir kral, tufeyliden başka bir şey değildir. Bedava kral yoktur. Dinleyiniz: Krallar pek pahalıdır. I. François’nın ölümünde Fransa’da genel borçlar senelik otuz bin liralık bir meblağa ulaşıyordu. XIV. Louis’nin ölümünde iki milyar altı yüz milyona ve Desmarets’in verdiği bilgilere bakılırsa 1760’da dört milyar beş yüz milyondu ki, şimdiki rayice göre on iki milyar demektir. İkinci olarak: Combeferre gücenmesin ama kabul edilmiş bu beyanname, medeniyetin zavallı bir politikasıdır. Bu geçişi korumak için, bu tasarıyı yumuşatmak için, bu darbeyi hafifletmek için, anayasal kurmacaların uygulanması ile milletin acımasızca monarşiden demokrasiye geçişine neden olmak için;  bütün bunlar ne kadar tiksindirici sebeplerdir! Hayır, hayır! Milleti yalancı ışıkla aydınlatmayalım. Sizin meşrutiyet mahzeninizde esaslar sararıp çürümektedir. Sahtekârlıklarla sıkıntılı durumlara düşmenin anlamı yoktur. Kral tarafından millete verilecek imtiyaz yoktur. “</span><span class="Normal-i char-style-override-1" xml:lang="tr-TR">Octrois</span><span class="Normal char-style-override-1" xml:lang="tr-TR">(=İmtiyazlar)” denilen bu türlü müsaadelerin her birinde bir 14. madde vardır. Bir el veriyor, fakat diğer bir pençe bunu geri alıyor. Sizin kaidenizin esasını kesinlikle reddederim. Bir imtiyaz veya müsaade bir maske demektir. Bu maskenin altında yalan ve ikiyüzlülükten başka bir şey bulunmaz. Böyle bir şey kabul eden bir millet, haklarından feragat etmiş olur. Hak, tam olursa hak sayılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kış mevsiminde bulunulduğu için ocakta iki büyük odun yanmaktaydı. Bu ateş bir şey istiyordu ki, bunu da Courfeyrac hazırlamış oldu. Touqet imtiyazlarından bahsetmiş olan mecmuayı buruşturarak ateşe attı. Kâğıt alevlenerek yanmağa başladı. Combeferre, XVIII. Louis’nin nefis bir eseri olan bu kâğıdın bu şekilde yanıp kül olmasına filozofça bakarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmtiyazlar aleve dönüşmüş oldu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İstihzalar, eğlenceler, nükte (espri) ve mazmunlar, Fransız cerbezesiyle İngiliz mizahçı yaradılışı, güzel huy, kötü huy, anlamsız gürültüler, bütün bu şeyler salonun zemininden yükselerek havada birbiriyle çarpışıyor ve başların üzerinde bir nevi sevinç ve hoşnutluk bombardımanı hâsıl ediyordu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-82-backlink" id="footnote-233-82">82</a><span class="Normal char-style-override-1" xml:lang="tr-TR">	Bir ressamın yardımcısı için kullanılan argo bir deyiş.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-83-backlink" id="footnote-233-83">83</a><span class="Normal char-style-override-1" xml:lang="tr-TR">	John Bull (Boğa John), edebiyatta ve siyasi karikatürlerde İngiliz karakterini temsil eden John Arbuthnot,  çizdiği bir tiptir. 1712’de The History of John Bull (John Bull’un Öyküsü) adıyla kitaplaştırmıştır. Yaygın biçimde okunan bu hicivli öykü Bull’u, 18. yüzyılın siyasi yazılarının en popüler karakterlerinden biri yapmıştı. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-84-backlink" id="footnote-233-84">84</a><span class="Normal char-style-override-1" xml:lang="tr-TR">	Brother Jonathan. Bu da ABD’ni temsil eden sanal bir tip.(E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-85-backlink" id="footnote-233-85">85</a><span class="Normal char-style-override-1" xml:lang="tr-TR">	Helâdan yoksun yerlerde ikamet ettikleri için, Batılılar son asırlara kadar def-i hacet için yatak odalarında bizim eskilerin “lazımlık” dediği “oturak”lar bulundururlar ve bunları şimdilerde evlerimizde bulundurmaktan övünçle bahsettiğimiz “tuvalet masası”nın altındaki dolaplarda tutarlar, sonra dışarıya bir yerlere boşaltırlardı ki, burada yazarın bahsettiği oturak bundan ibarettir. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>