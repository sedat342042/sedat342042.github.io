<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-387</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-6-3-13"><span class="numara-alt char-style-override-1">Ölüden Anlayanlar Bile</span></p>
			<p class="numara-alt" id="toc_marker-6-3-14"><span class="numara-alt char-style-override-1"> Marius’u Ölü Zanneder</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean Marius’u nehrin kenarına, kumlar üzerine koydu. Artık dışardaydılar. Kurtçuklar, mikroplar, karanlık, dehşet arkada kalmış; saf, sağlıklı, hayat verici, sevinç sebebi, tam bir serbestlikle teneffüs edilebilen hava onu boğmuştu. Etrafı bir sessizlik ve dinginlik, fakat gökyüzünün geniş lacivertliği içinde batan güneşin büyüleyici sükûnu kaplamıştı. Her taraf alacakaranlıktı; tehlikeden kurtulmak için siyah renkli bir örtüye muhtaç olanların dostu, kurtuluşlarının başlangıcı olan gece karanlığı yaklaşıyordu. Gökyüzü muhteşem bir sükûnet gibi görünüyor, nehrin suları hafif bir bûse sesi gibi bir şırıltı ile ta ayaklarına kadar geliyordu. Yalnız Champs-Elysees bahçesinin karaağaçlarındaki âşiyanlarda oturanların birbiriyle akşam selamıyla selamlaştıkları işitiliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç yıldız göğün soluk maviliğini delerek yalnız hayal kuranların gözlerine görünecek derecede gökyüzünün uçsuz bucaksız açıklığında hafif hafif parlıyordu. Akşam vakti, Jean Valjean’ın başına sonsuzluğun bütün lezzet ve güzelliğini saçıyordu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne tam gece olmuştu, ne de gündüzdü; ikisi arasındaki mütereddit fakat insanı tatlı bir teessürle müteessir eden zamandaydılar. Birkaç adım ileridekini göremeyecek derecede karanlık varsa da, iki kişinin yakından birbirini tanıyabileceği kadar da aydınlık vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bir müddet bu muhteşem ve latif ortamda, dayanılması imkânsız bir surette cezbedilmiş, hayran ve hayrette kaldı. Hayatın böyle her şeyi unutturan saatleri vardır. O sıralarda elem ve acılar kötü bahtlıya karşı baskı uygulamaktan vazgeçer; her şey düşüncelerden silinir; huzur ve sükûn bir gece gibi düşünceyi kaplar; henüz parlaklığını yayarak akşam karanlığı altında gittikçe parlayan gökyüzünü takliden ruh aydınlanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean başının üzerindeki şaşaşaalı karanlığı hayranlıkla seyretmekten kendini alamadı; düşünceli bir halde ebediyet semasının muhteşem sessizliğinde bir yakarış ve hasbihal deryasına dalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra birdenbire, sanki o anda unutmuş olduğu insanlık görevini hatırlamış gibi Marius’a doğru eğildi; avucuna su alıp yavaş yavaş yüzüne serptiyse de Marius’un gözleri açılmadı; bununla beraber yarı açık ağzından nefes alıyordu. Jean Valjean ikinci defa olarak elini suya batıracağı sırada, arkasında birinin durduğunu hisseden bir adam gibi tereddütlü bir halde durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir bölümde herkesin bildiği bu duygudan biraz söz etmiştik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean arkasına baktı, demincekki gibi gerçekten arkasında biri vardı. Uzun bir redingota bürünmüş uzun boylu bir adam kollarını göğsü üzerine haçvari bağlamış olduğu halde duruyordu. Sağ elinin parmaklarına geçirilmiş bizce “muşta” denilen ve düşman başını kırmağa mahsus olan demirin kurşun tarafı görünüyordu. Bu şahısla Marius’un üzerine eğilmiş olan Jean Valjean’ın arasında ancak birkaç adımlık bir mesafe vardı. Alacakaranlığın tesiriyle bir hayalet gibi görünen bu şahıstan hayalci bir adam gece karanlığının verdiği korkunç şekilden, ciddi bir adam da elindeki demirden dolayı korkardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu şahsın Javert olduğunu derhal tanıdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’i takip edenin Javert’den başkası olmadığını elbette kerem sahibi okuyucular anlamışlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert barikattan ümit etmediği ve beklemediği bir şekilde çıktıktan sonra Zaptiye Nezaretine giderek âmirleriyle görüşmüş, pek kısa müddette sözlü raporunu vererek tekrar hizmete dönmekte acele etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikatta üzeri araştırıldığı vakit talimat defterindeki kayıt ve işaretleri hatırlayanlar, görevinin bir müddetten beri güvenlik güçlerinin dikkatlerini çeken ve Champs-Elysees’ye bitişik nehrin sağ sahilinin nezaretine memur olduğunu da hatırlarlar. İşte orada Thénardier’ye rastlamış ve hemen onu takibe başlamıştı. Takibin sonucu şimdi herkesçe malumdur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’a karşı Thénardier’nin bu kadar aceleyle ve nezaketle açtığı parmaklığın, onun başka bir becerikliliği olduğu, bundan maksadının Javert’i meşgul etmek olduğu anlaşılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier Javert’in orada bulunduğunu hissediyordu; takip edilen adamın hissi gayet ince olur. Aldanmaz; bu takip görevlisine bir av atmak, onu meşgul etmek gerekiyordu. İşte Thénardier buna bir kaatil buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaatilden daha güzel av mı olur? Thénardier Jean Valjean’ı kendi yerine dışarı çıkartmakla polise bir av teslim ediyor, polis memurunu onunla oyalayarak, kendi izini terk ettiriyordu. Daha büyük bir işle kendisini unutturuyor, Javert’e gösterdiği sabır ve metanete, bekleyişine karşı bir mükâfat vermiş oluyordu. Bu da bir hafiye için büyük bir başarı, bir ödül oluşturur. Thénardier otuz frank kazanmakla beraber polisin meşguliyetinden faydalanarak kaçmayı başaracağını da umuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir engelden kurtulmuş olan Jean Valjean ise başka bir engele rastlamıştı. Peş peşe gelen bu raslantılar, Thénardier’den kurtulup Javert’e düşmek! Bu pek müthiş bir şeydi. Evvelce dediğimiz gibi Jean Valjean tanınmaz bir halde olduğundan Javert onu tanıyamamıştı. Kollarını açmadan, görünmez bir hareketle elindeki demiri sıktı, kısa sakince bir ses tonuyla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimsiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Jean Valjean!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Jean Valjean?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert demiri dişlerinin arasına aldı; bacaklarını eğdi, başını ileriye doğru götürerek iki kuvvetli elini Jean Valjean’ın omuzuna koydu. Sımsıkı tutarak yüzüne dikkatle baktı ve onu tanıdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki şahsın yüzleri âdeta birbirine değiyordu. Javert’in bakışı müthişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bir yaban kedisinin pençesine kendisini teslim eden bir arslan gibi Javert’in iki kolunun sıkıştırmasına karşı hareketsiz kaldı ve dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müfettiş Javert! Beni yakaladınız. Zaten bu sabahtan beri kendimi sizin esiriniz olarak kabul ediyordum. Eğer sizden kaçmayı düşünmüş olsaydım, elbette size adresimi vermezdim. Beni alınız, fakat bana yalnız bir şey lütfediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert Jean Valjean’ı işitmiyor gibiydi. Sabit bakışlarını Jean Valjean üzerine dikmiş duruyordu. Buruşuk çenesi vahşice bir düşünceye daldığını işaret eder şekilde dudaklarını burnuna doğru kaldırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet Jean Valjean’ı bıraktı. Dümdüz doğruldu. Demiri tekrar eline aldı. Dalgın bir halde, bir rüyadaymış gibi şu sözleri mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Orada ne yapıyorsunuz? Bu adam kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’a saygı zamiriyle, “siz” diye hitap ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean cevap verdi, sesi Javert’i uykudan uyandırır gibi oldu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de size bu adamdan bahsetmek istiyordum. Bana istediğinizi yapınız. Fakat hiç olmazsa bu adamı evine kadar götürmekte bana yardım ediniz. Sizden yalnız bunu rica ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert bir kişiye karşı müsamaha göstereceği zaman âdeti olduğu üzere, kendini topladı. Fakat ret cevabı vermedi. Tekrar eğilerek cebinden bir mendil çıkarıp suya batırdı ve Marius’un kanlı yüzünü sildi. Hafif bir sesle ve güya kendi kendine hitap ediyormuş gibi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu adam. Barikattaydı. “Marius” diye çağırdıkları adamdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci sınıf gayet mükemmel bir hafiye sıfatıyla her şeyi dikkatle görmüş, dinlemiş, işitmiş, öleceğini zannettiği zamanda bile etrafını merakla inceleyerek mezarın ilk kademesine ayak basmış olduğu sırada dahi gözlem ve değerlendirmelerini zihnine kaydetmişti. Marius’un kolunu tutup nabzını yokladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaralı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir ölü!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır! Henüz ölmemiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu barikattan mı buraya getirdiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean cevap vermedi. Javert, keriz vasıtasıyla gerçekleştirilen bu kurtarma operasyonunun detaylarına dair bilgi almakta ısrar etmemek, Jean Valjean’ın suskun davrandığının farkına varmamak için mutlaka derin düşüncelere dalmış olmalıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan Jean Valjean da tek bir düşünceyle meşguldü. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marais’de Filles-du-Calvaire sokağında… büyükbabasının yanında ikamet ediyor. İsmini bilemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Marius’un cebini karıştırdı. Marius tarafından kurşunkalemle yazılan sayfayı açtı. Javert’e uzattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hava henüz kâfi derecede aydınlıktı. Bununla beraber Javert’in gözlerinde gece kuşlarının görüş gücü olduğundan, Marius tarafından kurşun kalemle yazılan birkaç satırı okuyabildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- </span><span class="Normal-i char-style-override-1" xml:lang="tr-TR">“Gillenormand, Filles-du-Calvaire sokağı numara altı”.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye mırıldandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arabacı! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her husus için kendisini bekleyen bir araba bulunduğunu okuyucular bilirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert Marius’un cüzdanını sakladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir dakika sonra araba, hayvanlara su verilen inişten indi. Marius arka minderin üzerine yatırıldı. Javert ile Jean Valjean da ön minderin üzerine oturdular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba, kapısı kapandıktan sonra büyük bir süratle Bastille’e doğru rıhtım boyunca çıktı. Biraz sonra rıhtımlardan ayrılıp sokaklara girdiler. Sandalyesi üzerinde siyah bir gölgeye benzeyen arabacı zayıf hayvanlarını aralıksız olarak kamçılıyordu. Araba içinde insanı dondurur, soğuk bir sessizlik hüküm sürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hareketsiz, arkası arabanın kenarına dayanmış, başı göğsüne doğru eğilmiş, kolları iki tarafa sarkmış, bacak ve ayakları dimdik dikilmiş olan Marius tabut bekleyen bir ölü gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean hayalden, Javert de taştan yapılmış birer mahlûk gibi görünüyordu. Karanlıkla dolu, her fenerin yanından geçişinde içi bir lahza aydınlanan bu arabada kazâ, tesadüf üç büyük şeyi toplamıştı, yani naaşı, hayali, heykeli birleştirmiş, sanki bunları birbiri içine sokmuştu.</span></p>
		</div>
	</body>
</html>