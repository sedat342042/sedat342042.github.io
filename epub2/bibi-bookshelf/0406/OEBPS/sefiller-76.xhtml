<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-76</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-2-7-12"><span class="numara-alt char-style-override-1">Champmathieu’nün Gittikçe Hayreti Artar</span></p>
			<p class="tp-1"><span class="Normal char-style-override-1" xml:lang="tr-TR">Gerçekten bu adam Mösyö Madeleine idi. Zabıt kâtibinin önünde bulunan lamba, yüzünü aydınlatıyordu. Şapkasını elinde tutuyordu. Elbisesinde hiçbir intizamsızlık yoktu. Redingotu dikkatle iliklenmişti. Benzi sapsarı kesilmiş olup vücudu hafifçe titremekteydi. Arras’a vardığında henüz ağarmamış bulunan saçları bu anda bembeyaz olmuştu. Saçlarındaki bu beyazlık, orada bulunduğu bir saat zarfında meydana gelmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes başını kaldırarak bu adama bakıyordu. Telaş ve endişe tarif olunamayacak derecedeydi. Hâkim heyeti şaşırmış ve tereddüde düşmüştü. İşitilen ses, tiz ve etkili olduğu halde, sahibi bilakis sakin görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salondakiler sabırsızlıkla işin bir an evvel neticesini öğrenmek istiyorlardı. Bu hareketten maksadın ne olduğunu anlayamamışlardı. Bu bağıran adam kimdi? O müthiş haykırışın bu sâkin ve sessiz duran adamdan çıktığına kimse inanamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hayret ve tereddüt birkaç saniye devam etti. Mahkeme reisiyle savcının henüz bir söz sarfetmesine fırsat vermeden ve henüz jandarmalarla mübaşirler bir işaret ve harekette bulunmadan, o esnada herkesin Mösyö Madeleine adını verdiği adam, ilerleyerek Brevet, Cochepaille ve Chenildieu’den ibaret olan şahitlere yaklaştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni tanımıyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şahitlerin üçü de baktılar. Başlarını sallayarak kendisini tanımadıklarını ima ettiler. Hatta Cochepaille kendisini askerce selamladı. Mösyö Madeleine hâkim heyetinin bulunduğu yere dönerek heyete hitaben tatlı ve mülayim bir seda ile dedi ki:</span></p>
			<p class="tp-sb"><span class="Normal char-style-override-1" xml:lang="tr-TR">- Hâkim efendiler, sanığı salıveriniz. Reis efendi, beni tutuklattırınız. Aradığınız adam benim, bu değildir. Jean Valjean benim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiç kimse teneffüs etmiyordu. Sanki salon insandan tamamen boşalmıştı. İşin başındaki genel şaşkınlığı şimdi derin bir mezar sessizliği ve sükûnet takip etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Reisin yüzünde üzüntü ve muhabbet izleri belirdiği halde savcı ile seri bir işaretleşmede bulunduktan ve hâkim heyetini oluşturan kişilerle yavaşça bir şeyler konuştuktan sonra, maksadının neden ibaret olduğunu ima ederek dinleyicilere hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada bir doktor var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Savcı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hâkim efendiler! Dinleyicilerin merak ve hayretini davet eden bu garip ve beklenmeyen hadise, bizce nitelenmeğe lüzum görülmeyen bir etkiyi üzerinde toplamaktadır. Şüphesiz saygıdeğer Montreuil-sur-Mer Belediye Başkanı Mösyö Madeleine’i ve şöhretini bilir ve tanırsınız. Şahsen tanımayanlar bulunsa da kendilerini ismen tanımayan yoktur. Eğer mahkemede bir doktor varsa, ikametgâhına kadar gitmesini ve gerekli tedaviyi yapmak üzere Mösyö Madeleine’e refakat etmesini reis efendi ile rica ederiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine savcının sözünü tamamlamasına vakit bırakmadı. Ağırbaşlı ve yumuşak bir sesle sözünü kesti. İşte söylediği sözler: (Bunları muhakeme sırasında hazır bulunanlardan biri sonradan harfi harfine kayda geçirmiş olduğundan biz de aynen buraya alıyoruz. Bundan kırk sene evvel söylenmiş olan bu sözler bugün orada hazır bulunanların kulaklarında çınlayıp durmaktadır:)</span></p>
			<p class="Temel-Paragraf"><span class="Normal char-style-override-1" xml:lang="tr-TR">- “Teşekkür ederim savcı efendi. Lakin ben deli değilim. Bunu da şimdi görür, anlarsınız. Şu anda siz, büyük ve telafisi kabil olmayan adlî bir hata yapıyorsunuz. Bu adamı bırakınız. Ben bir vazifeyi yerine getiriyorum. İşittiğiniz o bedbaht mahkûm benim. Burada hakikati gören yalnız ben varım. Bu hakikati size de bildireceğim. Yerine getireceğim görevi, şurada göreceğim işi Cenab-ı Hak biliyor. Bu benim için kâfidir. İşte ben buradayım. Beni yakalayıp tutuklattırabilirsiniz. Muktedir olduğum şeyi yaptım. Hakiki ismimden başka bir isim altında gizlendim. Çalıştım, zengin oldum. Hatta bir şehrin belediye başkanlığına kadar yükseldim. Bugün hâlâ bu sıfatı muhafaza etmekteyim. Bu şekilde ben namuslu adamlar arasına dâhil olmak düşüncesindeydim. Anlaşıldı ki bu mümkün değildir. Bundan başka bir takım şeyler daha vardır ki, burada söyleyemem. Size bütün maceramı anlatacak değilim. Günün birinde elbet bu da bilinecektir. Digne Piskoposu’nun evinden eşya çalınmıştır ki, bu doğrudur. Çalan bendim. Küçük Gervais adında bir çocuğun parası gasp olunmuştur ki, bu da doğrudur. Bunu da gasp eden bendim. Size Jean Valjean’ın tehlikeli bir bedbaht, bir sefil olduğunu söyleyenler hata etmemişlerdir. Bununla beraber bütün kabahat kendisinde değildir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Dinleyiniz hâkim efendiler! Benim gibi her türlü zorluk ve meşakkatlere, hakaret ve miskinliğe maruz olan bir adam, ne talihinden şikâyet eder, ne de insan topluluklarına karşı öğüt vermeye kalkışır. Alçaklık ve rezillik bir girdaptır. Ben bu girdaba düşmüştüm. Buradan çıkmak meğer zannettiğim kadar kolay değilmiş. İnsanları insanlıktan çıkaran zindanlardır. İsterseniz bu noktaya iyi dikkat ediniz. Zindana atılmazdan evvel budala denecek kadar fakir, zekâsı ve irfanı kısır bir köylü idim. Zindan beni değiştirdi. Oraya girenler manevi varlıklarını kaybederler. Saf ve budala bir köylü idim. Oraya girince bir şerir oldum. Bir odun-pareden bir ateş-pareye dönüştüm. Sonradan gördüğüm lütuf, merhamet ve insaniyet beni içinde bulunduğum çıkmazdan kurtardı. Bu çıkmaz yola düşüren sebep ise yersiz cebir ve şiddet idi. Bu sözleri tamamıyla anlayamamakta mazursunuz. İkametgâhıma gidilecek olursa şöminede küllerin arasında Küçük Gervais’den yedi sene evvel aldığım kırk </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">luk gümüş sikke bulunur. Bundan başka, bir diyeceğim yoktur. Beni yakalattırın. Aradığınız adam, işte şu anda ellerinizin arasında bulunuyor. </span></p>
			<p class="tp-sb"><span class="Normal char-style-override-1" xml:lang="tr-TR">“Aman Yarabbi! Savcı efendi, biraz evvel başınızı sallayarak Mösyö Madeleine çıldırmış diyor ve bana inanmıyordunuz. İşte insanı sıkan böyle şeylerdir. Hiç olmazsa şu bedbahtı mahkûm etmeyiniz. Ama şu adamlar da beni tanımıyorlar!.. İsterdim ki, Javert burada bulunsun! O, beni pek iyi tanır…”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözler hüsnüniyetle ve hüzünlü bir kalp inceliğiyle söylenmişti. Sonra üç mahkûma döndü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak Brevet. Ben sizi tanırım. Hatırınızda mı? (Bir an kadar tereddütten sonra:) zindanda iken trikodan satranç desenli askıların hatırında mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brevet hayretle titredi. Muhatabını korkulu gözlerle baştan aşağı süzdü. Muhatabı ise sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Chenildieu! Senin zindanda iken ismin “Tanrı İnkârcısı” idi. Sağ omuzun derinlemesine yanmıştır. Çünkü oradaki “T.F.P.” harflerini yok etmek için içinde ateş bulunan demir bir sandığın üzerine yatmıştın. Bu üç harf yine duruyor. Cevap ver: Doğru mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Chenildieu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, doğru!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Cochepaille’ya hitaben:) Sen… Cochepaille! Senin de sol kolun üzerinde yanmış barutla ve mavi harflerle bir tarih damgalıdır. Bu tarih, İmparator’un Cannes’a vardığı tarih değil midir? Yani Mart 1 Sene 1815. Kolunu aç!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cochepaille kolunu açtı. Etrafında bulunanların dikkatli bakışları çıplak koluna çevrildi. Jandarmalardan biri bir lamba getirdi. Hakikakaten kolu üzerinde söylenen tarihin damgalanmış ve mevcut olduğu görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bedbaht adam bu anda bakışlarını gülümseyerek hâkim heyetine ve ardından dinleyenlere çevirdi. Bu öyle bir tebessümdü ki, görenler bugün onu hüzünle, teessürle hatırlarlar. Bu tebessüm, hem bir zafer kazanmışlığı, hem de aynı zamanda yeis ve ümitsizliği ilan ediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsunuz ki, Jean Valjean benim!</span></p>
			<p class="Temel-Paragraf"><span class="Normal char-style-override-1" xml:lang="tr-TR"> O koca salonda sanki ne hâkim, ne suçlayıcı ve ne de jandarma vardı. Salonda yalnız sabit bakışlar, etkilenmiş kalpler vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes haddi ve yetkisi dâhilinde olan görevi hatırlayamaz olmuştu. Herkes şaşkın ve hayrette idi. Savcı, herkesin hukukunu savunmakla ve zanlıları suçlamakla, reis ise reislik görevleri ile mükellef olduklarını unutmuşlardı. Sanığı savunmaya mecbur olan dava vekili de görevinin ne olduğunu bilemiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözün kısası kimse ağız açıp da bir söz söylemeğe veya bir işaret etmeğe muktedir değildi. Çünkü gözleri önünde geçen mühim hadiseyi ve kalplerinde hâsıl olan duyguları kavramaktan ve takdir etmekten âciz bulunuyorlardı. Hâlbuki o esnada salonda bir ışık parıldamaktaydı ki, bu da hakikatin ışığıydı. Yoksa bu ışık, bütün duyguları ve beyinleri uyuşturmuş muydu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık şüpheye yer yoktu: Gözlerinin önündeki adam Jean Valjean’dı. Biraz evvel ortalığı kaplamış olan karanlığı bu adam, tamamıyla kaldırmıştı. Mahkeme salonunda bulunanlar, elektrik gücünün yarattığı şokla dalmış oldukları uykudan uyanıyorlarmış gibi gözlerini açarak, iyi yürekli cömert bir adamın kendi uğrunda birinin feda edildiğini görerek onu kurtarmağa koşmuş olduğunu anlamağa başladılar. Bu iyi yürekli cömert adam, suçunu itiraf ediyor ve kendini ele veriyordu. Artık ortada karanlık bulutlardan ve şüphelerden eser yoktu. Bunun yerine gözleri ve zihinleri kamaştıracak derecede hakikatin ve adaletin nuru parıldamaktaydı. Herkesi içine alan bu etkilenme ansızın, müthiş ve şiddetli olduğu nispette süratle de savuşturuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sessizliği ve hareketsizliği yine Jean Valjean bozdu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mahkemeyi bundan fazla işgal etmek istemem. Mademki yakalanıp tutuklanmıyorum, ben de gidiyorum. Çünkü yerine getirilecek görevlerim var! Savcı efendi kim olduğumu ve nereye gideceğimi artık iyice öğrendi. İstediği zaman beni yakalattırıp tutuklattırır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek kapıya doğru ilerledi. Kapıdan dışarı çıktı. Kendisini tutuklamak için ne bir ses işitildi, ne de hareketini önlemek için bir kol uzatıldı. O geçerken, tam aksine herkes geçmesini kolaylaştırıp kendisine yol açıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gariptir: Bazen insanlar bir etkilenme altında kalırlar ki, bir çoğu birden yalnız birinin çekimine kapılırlar. Bu bir tek adam, hepsine hükümran olur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bedbaht, ağır adımlarla kalabalığın arasından geçti. Kapıyı ona kim açtı? Bilinmiyor. Şu kadar ki, kapıya vardığında kapının açık bulunduğu anlaşıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Henüz kapı önünde bulunduğu sırada başını çevirerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Savcı efendi! Emrinize her zaman hazır ve muntazırım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra, dinleyicilere:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz, burada bulunan bütün dinleyiciler, elbette beni acınmağa değer görürsünüz, değil mi? Aman Yarabbi! Ben ise yaptığım işi düşündüğüm zaman kendimi gıbta edilmeğe değer buluyorum. Bununla beraber bu iş, bu şekilde sonuçlanmasaydı, şüphesiz daha iyi olur ve daha fazla saygıya, sevgiye mazhar olurdum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek dışarı çıktı. Kapı nasıl açılmışsa yine öyle kapanmıştı. Hâkimâne yaşayan adam, bir kalabalığın arasında kendisine hizmet edecek ve yardımcı olacak kimse bulunacağından daima emin olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaklaşık bir saat sonra hâkim heyeti Champmathieu’nün beraatine hüküm veriyordu. Serbest bırakılan Champmathieu ise olup bitenlerden hâlâ bir şey anlayamamıştı. Herkesi delirmiş zannediyordu!</span></p>
		</div>
	</body>
</html>