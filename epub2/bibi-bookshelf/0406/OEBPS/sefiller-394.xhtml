<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-394</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-5-1"><span class="numara-alt char-style-override-1">Çinko Kaplı Ağacın Tekrar Görünüşü</span></p>
			<p class="tp-1"><span class="Normal char-style-override-1" xml:lang="tr-TR">Anlattığımız olaylardan bir müddet sonra Mösyö Boulatruelle olağanüstü bir heyecan ve teessüre düşmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Bulatruelle bu kitabın iç karartıcı kısımlarında rastlanan Montfermeil yolu kır bekçisiydi. Belki okuyucuların hatırlarındadır ki, Bulatruelle çok çeşitli ve karışık işlerle meşgul bir adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Caddelerde taşlar kırar, büyük caddelerde yolcuların yolunu keserdi; hem işçi, hem hırsızdı; bir de rüyası, hayali vardı, Montfermeil ormanında gömülü hazinelerin mevcudiyetine inanırdı.  Günün birinde bir ağacın dibinde para bulacağını ümit ediyor; fakat o mutlu vakte değin, şimdilik parayı yolcuların cebinde arayıp bulmakla yetiniyordu. Bununla beraber şimdilik tedbirli hareket ediyordu; hüküm giymekten yakayı ucuz kurtarmıştı. Okuyucuların hatırlayacağı üzere Jondrette’in batakhanesinde diğer eşkıya ile beraber tutuklanmıştı. Bazen fena bir huyun faydası görülür. Bu kabilden olarak Bulatruelle’in sarhoşluğu bu defa kendisini kurtarmıştı. O mahalde hırsız sıfatıyla mı, çalıntı mal sıfatıyla mı bulunduğu anlaşılamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hırsızların pusu kurdukları o gecede sarhoşluk hali hakkında yapılan şüpheli tahkikat neticesinde verilen muhakemenin men’i kararı sayesinde tahliye edilmişti. Tekrar hırsızlık ve eşkıyalık vadisine doğru hızlıca yöneldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis nezareti altında yüzünü asarak olağanüstü düşünceli ve hırsızlık sanatından kısmen soğumuş ve fakat kurtuluşun başlangıcı olan şaraba daha şefkatli ve istekli bir halde, hükûmet hesabına taş kırmak üzere Gagny ile Lagny arasındaki eski yoluna dönmüştü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kır bekçilerine mahsus kulübesinin çimenden yapılmış damı altına dönmesinden bir müddet sonra duyduğı heyecan ve üzüntüye gelince, o da şudur:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sabah şafak sökmeden evvel Bulatruelle her zamanki gibi işine ve belki de pususuna gittiği sırada ağaç dalları arasında bir adamı arkasından görmüştü. Şafak aydınlığıyla mesafenin izin verdiği derecelerde görebildiği bu adamın kendisince büsbütün meçhul olmadığı, şekil ve cüssesine bakılırsa evvelce de görmüş olduğu bir adam bulunduğunu hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulatruelle’nin sarhoş olmakla beraber açık bir hafızası vardı. Kamu nizamıyla ve kanunlarla alışverişi olanlarda genellikle mevcut olan bu özellik, mühim bir savunma silahı teşkil etmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buna benzer bir adam… Nerede gördüm?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye düşündü. Fakat bu adamın izleri, henüz hafızasında, belleğinde kalmış bir adama benzediğinden başka bir şeye karar veremiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlayamadı, ama kimliğin belirlenmesinden başka, bir takım yakıştırmalar ve hesaplar dahi yapmaktan geri kalmadı. Bu adam her halde yerli değildi. Oraya henüz varmıştı. Şüphesiz yaya gelmişti. O sıralarda, o vakitte Montfermeil’den araba geçmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün gece yürümüş olmalı. Nereden geliyordu? Her halde uzaktan değil. Zira ne elinde paket, ne de arkasında bir çanta vardı. Mutlaka Paris’ten geliyordu; bu ormanda ne işi vardı? Burada bu vakitte ne arıyordu? Ne geziyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulatruelle hemen hazineyi düşündü. Hafıza gücünü kurcalaya kurcalaya nihayet birkaç sene evvel bu adama benzeyen yine böyle bir adama rastlayarak kapıldığı heyecanı hayal meyal hatırlayabildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derin düşüncelere dalarak, düşüncesinin ağırlığı altında başını önüne eğdi. Bu hal tabii ise de tedbirli, ustaca bir hareket değildi. Başını tekrar kaldırınca artık hiçbir şey göremedi. O adam, şafağın yarı aydınlığı ve ormanın karanlığı içinde gözden kaybolmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay şeytan hay! Bu adamı behemahal bulacağım. Şu herifin kim olduğunu anlayacağım. Kedi gibi, kedi ayağıyla buralarda gezen bu adamın bir ziyaret sebebi vardır. Bunu bileceğim, ormanda benim içine karışmayacağım bir sır, bir hal olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek olağanüstü keskin ve sivri olan kazmasını eline aldı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bununla hem toprak hem de insan kazılır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahsın takip ettiği muhtemel olan tarafa yönelerek orman içine doğru yürümeğe başladı. Yüz kadar adım attıktan sonra doğan güneş de kendisine yardımcı oldu. Şurada burada kumun üzerine çıkmış ayak izleri, çiğnenmiş otlar, ezilmiş çimenler, dikenlikler içinde bükülmüş ince dallar kendisine bir nevi iz gösteriyordu. Bu izi takip ettiyse de biraz sonra kaybetti. Vakit geçiyordu. Hareketi hızlandırıp ormanın daha ilerisine dalarak tepemsi bir mevkiye geldi. Etrafını tamamıyla görebilmek için bir ağaca çıkmayı düşündü. İhtiyar olmakla beraber çevikti. Orada uzun bir kayın ağacı vardı. Bulatruelle ağacın mümkün olduğu kadar yüksek bir yerine tırmandı. Etrafına baktığı zaman izini kaybettiği şahsı gördü. Fakat biraz sonra onu tekrar kaybetti. O, uzakta bulunan, büyük ağaçlarla örtülü olup bir sürü değirmen taşları yığını yakınında hasta ve kabuğu üzerine çinko parçası sarılı bir kestane ağacı gözüne çarptığından dolayı pek iyi bildiği bir meydanlığa girmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulatruelle sevincin, memnuniyetin verdiği süratle ağaçtan aşağıya atladı. Şimdi kaynağı bulmuştu. Artık en mühim mesele, avı yakalamaktı. Bilinen ve meşhur olan hazine besbelli oradaydı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O meydana varmak pek kolay değildi. Bir takım ince, dolambaçlı, çalı-çırpılı dikenli yollarından geçmek için tam bir çeyrek saat lazımdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hele doğru, düz hatla gitmek arzu edilse müşkülat daha fazla olacaktı. İşte Bulatruelle bunu takdir edememekle yanılmıştı. Doğru hatla gitmek daha münasip zannetti. Dikkate değer bir göz aldanması, fakat pek çok adamın mahvolmasına yol açan bir göz aldanması!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ormanın iç tarafı, çalı ve dikenlerine rağmen kendisine doğru ve yakın yol gibi göründü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kurtlara mahsus Rivoli caddesini tutalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her zaman hatalı, dolambaçlı yolları seçmeğe alışan Bulatruelle bu defa doğru yoldan gitmek hatasına düştü. Sağlam bir azim ve kararla dikenlik içine sokuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çobanperçemi, ısırgan, yabangülü, akdiken, devedikeni, böğürtlen gibi her nevi dikenlerle uğraştı. Vücudu sıyrıldı. Yaralandı. Vadinin aşağısında bir de dereye rast geldi. Nihayet kırk dakika sonra ter içinde, nefesi daralmış, ıslanmış, dikenlerle sıyrılmış, berbat bir halde açıklığa geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada kimseyi bulamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Taş yığınlarına seğirtti. Yığınlar orada duruyordu. Onları almamışlar. Adam?... Adama gelince orman içinde yine gözden kaybolmuştu. Nerede? Hangi tarafta? Ormanın iç tarafında mı? Bunu anlamak mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En çok üzüldüğü şey de… Taş yığınının arkasında, çinkolu ağacın dibinde henüz taze kazılmış, toprak doldurulması unutulmuş bir çukurla, terk edilmiş bir kazmaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çukurda hiçbir şey yoktu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulatruelle iki yumruğunu ufka doğru uzatarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hırsız!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
		</div>
	</body>
</html>