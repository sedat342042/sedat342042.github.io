<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-159</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-3-8-1"><span class="numara-alt char-style-override-1">Manastıra Nasıl Girileceği Müzakereye Konur</span></p>
			<p class="tp-1"><span class="Normal char-style-override-1" xml:lang="tr-TR">İşte bu manastırdı ki, Jean Valjean, içine -Fauchelevent Baba’nın dediği gibi- “Gökten düşmüş”tü. Hâlbuki oraya nasıl düştüğünü biz biliyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polonceau sokağının köşesini teşkil eden bahçenin duvarını aşmıştı. Gecenin karanlığında duyduğu hoş nağmeler, rahibelerin gece dualarını ederlerken topluca çıkardıkları hoş ve etkileyici sesler idi. Karanlıkta kısmen görmüş olduğu loş mahal de manastırın mabediydi. Yere yüz üstü uzanıp yattığını görmüş olduğu hayal, istiğfar duasında bulunan bir rahibeydi. Kendisini pek çok hayrete düşüren çıngırak da bahçıvan Fauchelevent Baba’nın rahibelere yaklaştığını duyurmak üzere dizine tutturup asmış olduğu çıngıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bahçıvanın yatağına yatırıldıktan sonra Fauchelevent ile Jean Valjean güzelce yanmakta olan ateşin karşısında şarap, ekmek ve peynirden ibaret yemeklerini yiyerek barakada Cosette’in yattığı yataktan başka bir yatak bulunmadığından birer saman demeti üzerine uzanıverdiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gözlerini kapamazdan önce: “Bundan böyle burada kalmam gerekir.” demişti. Bu söz sabaha kadar ihtiyar bahçıvanın zihnini yordu. Doğrusunu söylemek gerekirse her ikisi de gece uyuyamamışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Polis Müfettişi Javert tarafından tanınıp takip edildiğini görerek Cosette ile Paris’e gittikleri halde, mahvolacaklarını anladı. Kendi kendine “Mademki bir rüzgâr kendisini bu manastıra atmıştır, o halde burada kalıp asla dışarıya çıkmamak lazımdır.” diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan dolayı kendi durumunda ve konumunda olan bir bedbaht için bu manastır hem güvenli, hem de ölümcül bir sığınaktı. Çünkü manastıra bir erkeğin girmesi kesinlikle yasak olduğundan, görüldüğü takdirde yakalanarak hapishaneye gönderileceğine şüphe yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer kendisini kabul ettirip de kalacak olursa güvenli bir yer olabilirdi. Burada kimse kendisini gelip göremezdi. Bu sebeple bundan daha güvenli bir yer bulmak mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan Fauchelevent Baba da Jean Valjean ile zihnini yormaktaydı. Bu halden bir şey anlayamamıştı. Düşünmüyordu: Manastırın her tarafı yüksek duvarlarla çevrili olduğu halde Mösyö Madeleine manastıra nasıl girebilmişti? Duvarlardan insanın aşabilmesine imkân yoktu. Üstüne üstlük yanında bir de çocuk vardı. Bu çocukla duvarlardan tırmanarak manastıra girmek nasıl mümkün olabilirdi? Bu çocuk kimdi? Her ikisi birden nereden geliyorlar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent manastıra kabul olunduğundan beri Montreuil-sur-Mer’den söz edildiğini işitmemiş olduğundan olup biten olaylardan haberdar değildi. Madeleine Baba’nın, tabiatıyla, orada insana soru sormaya imkân bırakmayacak derecede bir hali ve tavrı vardı. Bundan başka Fauchelevent bir “ermiş”in sorguya çekilemeyeceğine inanmıştı. Onun nazarında Madeleine Baba, evvelki manevi gücünü taşıyordu. Ağzından kaçırmış olduğu bir iki sözden, Jean Valjean’ın zamanın zoruyla iflas ederek alacaklılar tarafından sıkıştırıldığını veya siyasi olaylar dolayısıyla kaçıp saklanmaya mecbur kaldığını sandı. Son ihtimal gerçekten pek uzak ve saçma görünmüyordu. Çünkü Fransa’nın kuzey tarafları halkının büyük kısmı gibi, ihtiyar, bir Bonaparte taraftarıydı. Saklanmak zorunda kalınca şüphesiz sığınacak yer olarak manastırı bulmuştu. Burada kalmak istemesi de tabii idi. Yalnız Mösyö Madeleine’in yanındaki kızla manastıra girebildiğine bir türlü akıl erdiremiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şüphesiz bu hal bir rüya olamazdı.  Çünkü kendilerini görüyor, maddî olarak dokunuyor, haşır neşir oluyordu.  Bununla beraber duygularından ve gördüklerinden emin değildi. Her türlü faraziyeleri aklına getirdiği halde karanlık ve muğlak gördüğü bu yönü bir türlü anlayamıyordu. Anladığı bir şey varsa, o da Mösyö Madeleine’in hayatını kurtarmış olmasıydı. Kesin olan bu duyguysa kendisi için yeterliydi. Kendi kendine karar verdi: Şimdi sıra benimdir! O bana bir iyilikte bulundu. Ben de şimdi mukabelede bulunmalıyım. Şunu da vicdanen ekledi: Arabanın altında kaldığım zaman Mösyö Madeleine beni muhakkak bir ölümden kurtardığı gibi, kurtarmak için de tereddütte bulunmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşüncelerle Mösyö Madeleine’i korumağa ve kurtarmağa karar verdi. Bununla beraber şu soruları zihninde soruyor, cevabını da kendisi veriyordu: Hayatımı kurtarmış olmasına bakarak, Mösyö Madeleine bir hırsız ise yine de koruyup kurtarmalı mıyım? Tamamıyla evet! Ya bir katil ise, yine kurtarmalı mıyım? Şüphesiz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin zorluğu Mösyö Madeleine’i manastırda muhafaza etmekte baş gösteriyordu. Bu, pek zor bir problemdi. Fauchelevent bu zor ve tehlikeli girişime karşı da acizlik göstermedi. Geri çekilmeyi bir türlü kendine yediremiyordu. Saf ve cömert bir köylü olan Fauchelevent samimi olarak ve iyi niyetle hareket etmeğe karar verdi. Saint-Benoit tarikatının şiddetli prensiplerine ve kararlarına rağmen düşündüğünü eyleme çevirecekti. Fauchelevent menfaatperest bir adamdı. Ama son zamanlarda ihtiyarlık ve sakatlığını düşünerek, hem de mukabele olarak, bir iyilikte bulunmayı pek çok istiyordu. Bu arzu, ömründe şarap içmediği halde son nefesinde onu da tatmak için şiddetli bir yönelişle can atan bir adamın arzusuna benzer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, senelerden beri manastırda bulunarak teneffüs ettiği hava, şahsiyetini yıkıp yok etmiş, kime olursa olsun, birine iyi bir davranışta bulunmak lüzumunu kendisine telkin etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözün kısası Mösyö Madeleine sadakatle hizmet edeceğine kesin olarak karar verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adama zavallı bir köylü demiştik. Bu nitelik, uygun olmakla beraber eksiktir. Bu hikâyenin bulunduğumuz noktasında Fauchelevent Baba’nın hayatının detaylarına dair birkaç söz söylemek isteriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent bir köylüydü. Fakat vaktiyle kasaba noterliğinde bulunmuş olduğu için kaba kurnazlığına biraz yalancılık, safderunluğuna da o nispette bir seziş kabiliyeti karışmıştı. Çeşitli sebeplerden dolayı noterlikte uzun müddet kalamamış, arabacılığa ve aynı zamanda işçi sınıfına kadar inmeğe mecbur olmuştu. Arabacılara has olan galiz küfürleri ile kamçı darbelerini bir yana bıraktığımız takdirde, hal ve tavrında yine bir noterlik hali görülürdü. Yaradılış olarak zeki olmakla beraber dili de oldukça düzgündü. Hatta köylüler kendisi için “Şapkalı bir mösyö -yani bir şehirli- gibi söz söyler” diyorlardı. Gerçekten Fauchelevent, geçen yüzyılın nitelendirdiği gibi yarı-şehirli ve yarı- köylü adamlardan sayılırdı. Mecazî tabirler olarak, yarı medenî yarı bedevî veya tuzla biber karışımı da denirdi. Talihsizliğinin her türlü zulüm ve sitemine uğramış tecrübeli, oldukça duygulu, azim ve sebat sahibi bir adamdı ki, bu hal onun fena bir adam olmasına engeldir. Geçmiş hata ve kötülükleri hafif ve kabul edilebilir şeylerdi. Kısacası ihtiyar Fauchelevent bir araştırıcıyı ve gözlemciyi haliyle, görünüşüyle ve yüzündeki alametlerle kendi lehine çekebilen adamlardandı. O buruşuk yüzü, ahmaklığa ve kötü niyete delil olabilecek alametlerden arınmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent sabaha kadar düşündükten ve kesin kararını verdikten sonra, sabaha doğru biraz dalmıştı. Şafak atarken gözlerini açtı. Mösyö Madeleine’in saman demetleri üzerinde oturarak uyumakta olan Cosette’e baktığını gördü. Fauchelevent saman yatağı üzerinde doğrularak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Madeleine, şimdi burada bulunuyorsunuz, ama girmek için ne yapacaksınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz durum ve konumu kısaca takdire ve anlatmağa yettiği için Jean Valjean’ı dalmış olduğu düşüncelerden uyandırdı. İki safdil ihtiyar istişareye başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlk olarak sizce yapılacak şey, bu odadan kesinlikle dışarıya çıkmamaktır. Odadan dışarıya bir adım atmanız hepimizi mahvedebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrudur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Madeleine, buraya pek kötü bir zamanda geldiniz. Rahibelerden biri ağırca hastadır. Bu sebeple herkes hastayla meşgul olacağından muvakkaten gözlerden uzak sayılırız. Hasta galiba ölmek üzeredir. Kırk saattir dua ediyorlar. Bütün rahibeler ayakta ve hazırlık halindedir. Ölmek üzere olan rahibe bir azizedir. Aslını ararsan burada biz hep aziz sayılırız. Onlarla benim aramdaki fark şundan ibarettir: Onlar “Bizim hücremiz” derler. Ben ise “Benim çukurum” derim! Şimdi can vermek üzere bulunanlara ve daha sonra ölenlere mahsus dualar okunacaktır, biz bugün müsterih olabiliriz. Fakat yarın için söz veremem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu baraka kısmen duvar ve harabe ile örtülü olduğu ve önünde ağaçlar bulunduğu için bakışlardan daima gizlenmiş durumdadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de şunu ekleyeceğim: Rahibeler bu tarafa pek sokulmazlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu son sözüyle: O halde burada kalabiliriz. Bizi kimse görmez, demek istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent cevaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Büyük rahibeler gelmez, bu iyi; lakin küçükler var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi küçükler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent son sözünü açıklamak için ağzını açtığı sırada bir çan sesi duyuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hasta rahibe ölmüş. İşte çan sesi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda çan ikinci defa olarak çalındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Madeleine, bu çan rahibenin öldüğünü bildiriyor. Cenaze kiliseden çıkarılıncaya kadar tam yirmi dört saat devam etmek üzere her dakikada bir kere çan çalınır. Bakınız dakikada bir kere çalınıyor. Dinlenme ve tenezzüh zamanı gelince: Gerçekte yasak olmasına rağmen her tarafı alt üst ederler. Bunlar âdeta birer şeytandır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Küçükler. Şeytan gibi her tarafa girip çıkarlar. Sizi pek çabuk bulurlar ve “İşte bir adam!” diye haykırırlar. Gene de bugün için tehlike yoktur. Bugün eğlence ve tenezzüh olmayacak, sırf dua ile geçecektir. Çanı işitiyorsunuz ya: Size tarif ettiğim gibi dakikada bir vurarak bir cenaze olduğunu haber veriyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anlıyorum, Fauchelevent Baba. Yatılı okul kızları var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada zihninden geçirdi: “Cosette’in eğitim ve öğretim görmesi için bu iyi bir yer!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, küçük kızlar var. Teneffüs ve gezinti zamanlarında bahçeye çıkıp oynarlar. Dediğim gibi her tarafa girip çıkarlar. Sizi burada pek çabuk meydana çıkarırlar. Burada bir erkeğin bulunması, vebanın bulunmasına benzer. Görüyorsunuz ya: Bana bile vahşi bir hayvan gibi çıngırak takıyorlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean enine boyuna düşünmeğe başladı. Kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu manastır bizi kurtarabilir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. Sonra yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, zorluk burada kalmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam aksine zorluk buradan çıkmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bütün kanının kalbine hücum ettiğini hissetti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çıkmak mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, Mösyö Madeleine. Buraya girip kalmak için öncelikle çıkmak gerekir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çanın bir defa çalıp ara vermesinden sonra ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi bu halde burada görmeleri kesinlikle olamaz. Nereden geliyorsunuz? Benim için gökten inmiş oldunuz; çünkü ben sizi biliyorum. Fakat rahibeler için bir kapıdan girmiş bulunmak icap eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu aralık başka bir çan sesi daha işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu çan ile de muganniye rahibeler mabede davet ediliyor; bir rahibe öldüğü zaman mabede davet olunurlar. Orada dua ederler. Rahibe gün doğduğu zaman can verdi. Zaten insanlar genellikle gün doğarken ölürler. Mösyö Madeleine, siz girdiğiniz yerden tekrar çıkamaz mısınız? Bunu sizi sorgulamak için sormuyorum, hatırıma geldi de soruyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soru Jean Valjean’ı sararttı. O müthiş sokağa inmeyi düşünmek bile kendisini ürpertiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaplanlarla dolu bir ormandan kurtulduktan sonra tekrar oraya girmek için bir dost kendisine nasihatte bulunuyordu. Bin türlü korku ve dehşetle dolaşmış olduğu sokakları gözü önüne getirdi, kendisini yakalamak üzere bekleyen jandarmaları, polisleri ve hatta Javert’i bile görür gibi oldu. Moral gücü tamamen kırılmış olduğu halde dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu imkânsızdır Fauchelevent Baba; siz farz ediniz ki ben gökten düştüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnanırım Mösyö Madeleine, inanırım. Yüce Tanrı şüphesiz sizi pek yakından görebilmek için alıp tekrar bırakmıştır! Yalnız şu var ki, sizi erkekler manastırına değil de yanlışlıkla kadınlar manastırına bıraktı! Her neyse. İşte bir çan sesi daha! Bu, kapıcının belediye dairesine gidip manastırda bir ölüm olduğunu haber vermek üzere belediye doktorunu getirmesi içindir. Bütün bu merasim ölüm için yapılıyor. Buradaki kadınlar bu ziyaretten hiç hoşlanmazlar. Doktorlar itikatsız oldukları için böyle şeylere itimat etmezler. Gelen doktor bazen başörtüsünü kaldırır. Bazen başka şeyi de kaldırır. Lakin bu defa pek çabuk doktor çağrılıyor. Kim bilir ne var? Sizin küçük hâlâ uyuyor. İsmi ne?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizin kızınız mıdır? Yani büyükbabasısınız değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu buradan çıkarmak kolaydır. Avluda bir kapı vardır. Bu kapıyı çalınca kapıcı açar. Kızı küfenin içine koyarak çıkartabilirim. Görenler Fauchelevent Baba küfesiyle çıktı derler. Bundan daha sıradan bir şey olamaz. Yalnız siz küçüğe ses çıkarmamasını ve asla kımıldanmamasını tembih edersiniz, istenen sağlanmış olur. Küfenin örtüsünü örterim. Chemin-Vert sokağında tanıdığım ihtiyar ve sağır bir yemişçi kadın vardır, oraya götürürüm. Orada bir küçük karyola var. Sağır kadının kulağına yüksek sesle bunun yeğenim olduğunu söylerim. Yarına kadar muhafaza eder. Sonra sizinle tekrar buraya girer. Zaten siz de tekrar buraya geleceksiniz. Durum ve işin görülmesi bunu gerektiriyor. Ama sizi nasıl çıkartacağız? İşin en zor tarafı burada…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Başını sallayarak:) Fauchelevent Baba, beni kimsenin görmemesi lazım. Bu çok önemli ve çok gerekli bir durumdur. Beni de Cosette gibi ya küfeyle, ya çuval içinde çıkarmak için bir çare bulunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Baba sol elinin orta parmağıyla kulağının arkasını kaşımağa başladı ki, bu hareket ciddi bir zorluk karşısında bulunduğuna delalet ederdi. Bu esnada bir üçüncü çan sesi işitildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Baba:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte ölüler doktoru gidiyor. Şüphesiz görevini bitirmiş olmalı. Zaten çok sürmez. Ölüyü görür, “Evet ölmüş; pek âlâ!” der, gider. Doktor öbür dünya için geçiş belgesini vize edince bir tabut gönderilir. Daha sonra debdebeli bir cenaze alayı hazırlanır. Ölen, rahibelerden olursa rahibeler tarafından; sörlerden olursa sörler tarafından kefenlenir. Sonra ben tabutu çivilerim. Esasen bahçıvan olduğum halde bu görev de bana aittir. Bir bahçıvan da biraz mezarcı sayılır.  Ölü, sokakla irtibatı olan mabedin alçak bir divanhanesine konulur. Oraya ölüler doktorundan başka kimse giremez. Mezarcılarla kendimi adamdan saymıyorum. Sandukayı yani tabutu divanhanede çivilerim. Mezarcılar gelip alırlar. Araba ile götürürler. İşte ahirete bu şekilde gidilir. Boş bir sanduka getirip dolu götürürler. İşte bir ölünün defnedilmesi bu şekilde gerçekleşmiş olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güneşin bir ışık huzmesi yatay şekilde gelerek uyumakta olan Cosette’in yüzünü aydınlatmağa başladı. Ağzı yarı açık bulunduğu için nur içen bir melikeyi andırıyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Cosette’in bu haline baktığı için artık ihtiyar bahçıvanı dinlemiyordu. Söylediklerini dinlememek ihtiyarın düşüncesine göre susmayı gerektirmeyeceğinden, gönül rahatlığıyla devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cenazeler Vaugirard mezarlığına götürülür ve mezar orada açılırdı. Bu mezarlığın kapatılacağı söyleniyor. Tüzüklere aykırı ve istenilen nitelikleri haiz olmayan bu mezarlar gayet eski olup, aslında terk edilecek zaman çoktan gelmiştir. Yazık, bu kabristan bence münasip ve uygundur. Orada mezarcı Mestienne Baba da dostumdur. Rahibeler taşıdıkları imtiyaz gereğince cenazelerini akşamdan sonra götürürler. Belediye idaresinin bu konuda emri vardır. Lakin dünden beri gerçekleşen hadise bir felakettir. Cru-cifixion Ana öldü. Madeleine Baba…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Üzüntüyle gülerek:) Madeleine Baba da defnolundu değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her daim burada kalmış olsanız gerçekten mezara girmiş olurdunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dördüncü defa olarak bir çan sesinin yankılanması üzerine Fauchelevent derhal duvardaki çivide bulunan çıngırağını alarak dizine bağladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sefer beni çağırıyorlar. Bu çan benim içindir. Başrahibe istiyor. Dur bakalım ne var? Mösyö Madeleine, siz bir tarafa hareket etmeyerek burada beni bekleyiniz. Şu sırada beni çağırdıklarına bakılırsa, başka türlü bir hadise var demektir. Açsanız şurada şarap ve ekmek, peynir var. Karnınızı doyurursunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geliyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek kulübeden çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ihtiyarın sakat bacağının müsaadesi nisbetinde koşarak ve kavunluğuna da yan gözle bakarak bahçeye doğru ilerlemesini seyretti. Biraz sonra bacağındaki çıngırakla rahibeleri kaçırtan ihtiyar bahçıvan bir kapıya yavaşça eliyle vuruyor ve içeriden de hafif bir sesle “İlelebet, ilelebet!” yani giriniz deniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, bahçıvanın, gerektiğinde lazım gelen emir ve talimatı almak üzere tahsis edilmiş olan bir görüşme odasının kapısıydı. Bu odanın mabedin divanhanesiyle bağlantısı vardır. Başrahibe odada bulunan yegâne sandalyeye oturmuş olduğu halde, Fauchelevent’ı bekliyordu.</span></p>
		</div>
	</body>
</html>