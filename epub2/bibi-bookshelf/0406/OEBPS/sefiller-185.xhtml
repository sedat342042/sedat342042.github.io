<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-185</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-4-2-2"><span class="numara-alt char-style-override-1">Sahibine Uygun Bir İkametgâh</span></p>
			<p class="tp-1"><span class="Normal char-style-override-1" xml:lang="tr-TR">O, Marais’da, Filles-du-Calvaire sokağında, kendisine ait altı numaralı evde kalıyordu. Bu ev evvelce yıkılarak sonra yeniden inşa edilmişti. Paris sokaklarına numara konuluşu ve değiştirilişi sırasında büyük bir ihtimalle bu evin numarası değiştirilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin birinci katında, bahçe ile sokak arasında bulunan, eski ve tavanlara kadar baştan aşağı üzerinde çobanlığa ait resimler bulunan geniş bir daireyi işgal ediyordu. Daire, Gobelins ve Beauvais Fransız fabrikalarının halılarıyla, hatta koltuklu sandalyeler bile bunun küçük ebatta yapılmış parçalarıyla döşenip süslenmişti. Yatağı dokuz kanatlı geniş bir paravana ile çevrilmiş olup pencerelerin uzun perdeleri ise çapraz olarak konulup asılmış ve büyük kıvrımlarla göz okşayıcı bir şekle konulmuştu. Pencerelerin tam altına denk gelen, bahçeye inip çıkmak üzere on onbeş basamaklı bir merdiven vardı. Safdil adam gerektiğinde buradan bahçeye inip çıkardı. Odasına bitişik bir kütüphaneden başka bir de halvet odası vardı. Bu oda, gençliğine ait bazı hoş hatıraların yaşandığı yer olduğu için pek severdi. Halvet odası, kral XIV. Louis’nin sarayı sofalarında bulunan ve Mösyö Vivonne tarafından metresi için pranga mahkûmlarına yaptırtmış olduğu güzel ve renkli bir hasırla döşenmişti. Mösyö Gillenormand bu hasırı, yüz yaşında ölmüş olan babasının halasından miras olarak almış. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İki defa evlenmiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hal ve tavrı, saray adamıyla büyük bir adamın hal ve tavrı arasındaydı.  Hâlbuki büyük bir rütbeye mazhar olmanın imkânı düşünülürse, asla sarayda bulunmamıştı. İstediği zaman şen ve gönül alıcı görünürdü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gençliğinde karıları tarafından kendilerine hıyanet edildiği halde metresleri tarafından aldatılmayan adamlardandı. Çünkü bu adamlar karılarına karşı ne kadar hırçın davranırlarsa, tam aksine metreslerine karşı yumuşaklıkla ve gönül alıcı bir şekilde hareket ederler. Âşıklar çoğunlukla kendilerine dost edindikleri kadınlara vefakâr davranırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Mösyö Gillenormand bu ayarda bulunan adamlardandı. Ressamlıkta az çok bilgi ve behre sahibiydi; odasında ressam Jordaens’in yaptığı bilmem kimin nefis bir resmi vardı. Büyükçe fırçalarla yapılmış olan bu resmin gelişigüzel yapılıvermiş olduğu anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand’ın kıyafeti ne XV. ve ne XVI. Louis’nin kıyafetlerine benziyordu; ancak Direktuvar Hükûmeti ricalinin kıyafetini andırmaktaydı. O zamana kadar kendisini genç zannediyor ve modaya uymaktan nefsini kurtaramıyordu. Hafif bir çuhadan yapılmış olan elbisesinin etekleri açık olup arkadan uzun bir kuyruğu ve büyük çelik düğmeleri vardı. Pantalonu kısa ve kunduraları ise kopçalıydı. Elleri daima cebinde bulunduğu halde gezer ve âmiyane bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fransa İhtilali bir takım serserilerin işidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi.</span></p>
		</div>
	</body>
</html>