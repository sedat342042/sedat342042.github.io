<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-113</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-3-3-5"><span class="numara-alt char-style-override-1">Küçük Kız Yapayalnız</span></p>
			<p class="tp-1"><span class="Normal char-style-override-1" xml:lang="tr-TR">Thénardier’ler hanı kasabanın kilise meydanına yakın tarafında olduğundan, Cosette, alacağı su için Chelles tarafındaki ormanda bulunan su kaynağına gitmek mecburiyetindeydi. Kızcağız süratle gidiyor, artık hiçbir dükkâna veya barakaya bakmağa cesaret edemiyordu. Boulangere sokağında ve kilise civarında bulunduğu sırada dükkân ve barakalardaki fenerler kızcağızın yolunu aydınlatıyordu. Fakat son dükkânın son ışığı da derhal kayboldu. O zaman kızcağız karanlık içinde kaldı. Karanlık içinde ilerlemeğe başladı. Şiddetli bir korku ve heyecanın etkisi altında bulunduğu halde yürürken mümkün olduğu kadar kovanın kulpunu hareket ettiriyordu. Bazı gürültü ve patırtılar da vardır ki, karanlık yerlerde, korkulu ve heyecanlı zamanlarda insana bir tür arkadaş gibi olur, az çok ümit ve cesaret verir. İşte Cosette de bu sebeple kovanın kulpunu sallıyor ve çıkan gürültü kendisine bir arkadaş gibi tesir ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İleriye doğru yürüdükçe gecenin karanlığı yoğunluk kazanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokaklarda hiç kimse yoktu. Yalnız bir kadına rastlamıştı ki, kızcağızın geçtiğini görerek dönmüş, kımıldanmadan durarak dudakları arasında şu sözleri mırıldanmıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama, bu çocuk nereye gidebilir ki? Acaba kurt-adam çocuğu mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada Cosette’i tanıdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ay, bu bizim Tarla-kuşu imiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, kasabanın Chelles tarafına düşen dar ve kıvrımlı sokaklarını yürüyerek geçti. Yolun etrafında evler ve hatta duvarlar bile kendisine biraz cesaret veriyordu. Ara sıra pencerelerden birinde bir şamdan ışığı göze çarpıyordu. Bu, şüphesiz ışıktı ve hayattan bir izdi. Bu ışığın çıktığı yerde insan vardı. Bu zan ve bu ümit, kendisini emin ve güvende hissettiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İleriye doğru yürümek istedikçe elinde olmadan ayakları geri geri gidiyordu. Sokağın son evini geçtiği zaman Cosette birdenbire durdu. Oradan son dükkânın bulunduğu yere gitmek kendisi için zor olduğu gibi, son evden daha ileri gitmek de imkânsızdı. Elindeki kovayı yere bıraktı. Elini saçları arasına götürerek ağır ağır başını kaşıdı. Bu hal, çoğunlukla korkuya ve tereddüde düştüklerinde çocuklarda görülen bir haldir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulunduğu yer artık Montfermeil kasabası değil, tamamen kırdan ibaretti. Önünde karanlık ve ıssız muazzam bir alan bulunuyordu. Ümitsizce bir kere karanlığa bakakaldı. Her yanını kuşatan bu karanlıkta bir tek kişi görülmüyordu. Burada hayvanlar, belki de cadılar vardı! Epeyce baktı. Otların üzerinde hayvanların yürüdüğünü işitti. Ağaçlar arasında cadıların hareket ettiğini görür gibi oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine tekrar kovayı aldı. Korku kendisine cür’et veriyordu. Mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adam sen de! Su yoktu, derim! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyip kasaba tarafına döndü. Yüz adım kadar ilerlemişti ki, tekrar durarak başını kaşımağa başladı. Artık önünde Madam Thénardier’yi görüyor, bir canavar gibi ağzını açmış, gözleri ateş saçmakta olduğu halde bu dev karısı bakışları önünde beliriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk acınacak bir halde bir kere önüne ve arkasına baktı. Ne yapmalı? Nereye gitmeli? Önünde Madam Thénardier’nin hayali, arkasında ise gecenin ve ormanın hayali vardı. Önündeki hayalden daha çok ürkerek geriye döndü. Tekrar kaynağın bulunduğu tarafa doğru dönüp koşmağa başladı. Koşarak kasabadan çıktı. Ormana girdi. Artık hiçbir şey görmüyor, hiçbir ses, hiçbir şamata işitmiyordu. Koşarak yorulduğu ve korktuğu için nefesi de kesilmişti. O zaman koşmayı bırakarak normal şekilde yürümeğe başladı. Kendisine tamamen malik olmadığı halde yürüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Koşarken ağlamak istiyordu. Bütün vücudunu geceleri ormanlara mahsus olan bir ürperme sardı. Artık hiçbir şey düşünmüyor, hiçbir şey görmüyordu. Yalnız gece bütün heybet ve dehşetiyle karşısında bulunuyordu. Bir yanda gecenin karanlığı, diğer yanda ise bir zerrecik!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ormanın kenarından su kaynağına kadar yedi sekiz dakikalık bir mesafe vardı. Gündüzleri ekseriya gidip geldiği için Cosette kaynağın yolunu biliyordu. Zifiri karanlıkta yolunu şaşırmaması tuhaftı. Hafif bir içgüdü kendisini sevk ediyordu. Ağaçlar ve çalılıklar arasında bir şey görmemek için ne sağına ne soluna bakmağa cesaret ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonunda bu halle kaynağa ulaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaynak, balçık bir zemin üzerinde dar ve yaklaşık iki kadem derinliğinde bir çukur havuzdan ibaretti. Etrafı yosun ve gofra denilen büyük otlarla -ki bunlara IV. Henri’nin yakalıkları denir- kuşatılmıştı. Çevresine bazı büyük taşlar döşenmişti. Kaynaktan çıkan sular küçük bir sel oluşturmuş, hafif bir şırıltı ile akıp gidiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette nefes almak için bir dakika bile kaybetmedi. Ortalık zifiri karanlığa bürünmüş olduğundan hiçbir şey görünmüyordu. Ama kaynağı pek iyi bildiği için şimdi de oraya gidebilirdi. Kaynağın üzerine doğru eğilmiş bulunan küçük bir meşe ağacı vardı ki, bu ağaç gündüzleri kendisine dayanak olurdu. Bu ağacı sol eliyle araştırdı. Bir aralık ağacın bir dalını eline geçirdi. Buna asılıp eğilerek kovayı suya daldırdı. Kova dolarken öyle bir an geldi ki, çocuğun harcadığı kuvvet üç misline çıkmıştı. Kovanın dolması için kaynağa eğilip dururken önlüğünün cebinin baş aşağı geldiğinin farkında değildi. Cebindeki on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">luk para kaynağa düştü. Cosette, paranın düştüğünü ne görmüş, ne de duyabilmişti. Kova suyla dolmuştu. Çekip çıkardı. Otların üzerine bıraktı. O zaman takatsiz bir halde bulunduğunu hissetti. Hemen yola çıkmak istedi, fakat kovayı çıkarırken o kadar kuvvet sarf etmişti ki, takati dermanı kesilmişti. Bir adım atacak kuvveti yoktu. Oturmağa mecbur kaldı. Kendini otların üzerine bırakıverdi. Ve büzülüp kaldı. Gözlerini kapadı. Sonra tekrar açtı. Niçin böyle yaptığının kendisi de farkında değildi. Başka türlü yapmağa da gücü yetmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yanındaki kovada bulunan su sallanarak yılankavi bir takım daireler meydana getiriyordu. Başı üzerindeki gök, baştanbaşa geniş siyah bulutlarla örtülüydü. Sanki siyah çarşaflarla gökyüzü kaplanıp örtülmüştü. Karanlığın zifiri hırkası sanki bütün dehşetiyle bu çocuğun üzerine giydirilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jupiter sonsuzun derinlikleri içinde batmaya yönelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk, ömründe görmemiş olduğu bu muazzam yıldızı şaşkınlıkla seyrediyordu. Yıldız kendisini korkutuyordu. Bu gezegen o sırada ufka pek yakın olup kendisine müthiş kırmızımsı bir renk veren yoğun ve karanlık bir sis tabakasını geçiyordu. Sis, hüzün verici bir kırmızılığa bürünmüş olduğu halde gezegenin çapını bakanların gözünde genişletiyordu. Buna ışıklı bir yara denebilirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Soğuk bir rüzgâr ovadan doğru üfürüyordu. Orman karanlığa boğulmuştu. Yaprakların hışırtıları işitilemediği gibi, ne baharın dalgalarından ne de yazın ve tazeliğin pırıltılarından eser vardı. Ağaçların büyük dalları dehşetli bir şekilde dikilmiş gibi duruyordu. Ormanın ağaç bulunmayan yerlerindeki çelimsiz ve biçimsiz çalılar rüzgârın tesiriyle ıslık çalıyordu. Çok miktarda bulunan yüksek bitkiler kuzeydoğudan esen rüzgârın etkisiyle yılan balıkları gibi sallanıyor, böğürtlenler avını yakalamak üzere araştıran uzun ve silahlanmış pençeler gibi eğiliyordu. Bir takım kuru fundalıklar esen rüzgârın tesiriyle korkunç ve dehşet verici bir şey tarafından izleniyormuşçasına süratle geçip gidiyorlardı. Bütün kâinat kapkara bir elbiseye bürünmüştü. Karanlık, ıssızlık ve esen rüzgârdan başka hiçbir şey yoktu. Hükmünü yürüten karanlık, baş döndürecek ve gözleri karartacak derecedeydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan ışığa muhtaçtır. Karanlığa boğulan adamın kalbi sıkışır. Göz karanlık görürse, fikir de bulanık görür. Güneş tutulması, gece ve karanlık zamanlarında en cesur ve güçlü olanlar bile bir kasvet ve dehşet hissederler. Hiç kimse titremeden, az bir ürkeklik hissetmeden geceleyin bir ormandan yalnız olarak geçemez. Karanlık ve nebatların ürkütücülüğü bir yoğunluk ve kaba bir sıklık oluşturur. Fark edilemeyen derinliklerde hayaller ve görüntülere dayanan bir gerçeklik tecelli eder ve baktığımız yerden birkaç adım ötede bir hayal belirir. Önünüzdeki alanda veya zihninizdeki bir sayfa üzerinde derin bir sessizliğe gömülmüş çiçeklerin rüyaları gibi bir takım belirsiz şekillerin dalgalandığı hissedilir. Ufuk üzerinde bir takım durumlar ve vahşiyane hareketler görülür. İnsan nefes alıp verirken muazzam ve karanlık bir boşluktaki buharlaşma kokularını duyar. Arkasına bakmak ister. Fakat bakamaz. Gecenin kovukları ve bu arada bütün şeyler korkunç birer şekil alır. Hazin, suskun ve yandan görünen şekiller ve kuruntular, karanlık içinde meçhul karanlıklar, kurşunî bataklıklar, gamlı, matemli dehşet verici bir mezarın karanlığa ve karanlığın dehşete yansıması, bir takım meçhul yaratıkların biçimlenmesi, yaprak ve dalların gizli hareketleri, ağaçların heybetli gövdeleri, yüksek ot yığınlarının dalgalanıp titremeleri gibi heybetli şekil ve görüntülere karşı insan yalnız ve her türlü savunma aracından mahrum bulunur. Karanlık ve tenhalığın bir çocuğa edeceği tesirin ise tarifi mümkün değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ormanlar olağanüstü hallerle doludur. O büyük çatının altında bir küçük ruhun kanatlarını hareket ettirmesi can çekişmeye benzer bir belirti oluşturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallı Cosette, neyin içinde bulunduğunu kendisi de idrak edip düşünmekten aciz olduğu halde, yalnız tabiatın sonsuz karanlığına yakalandığını hissediyordu. Hissettiği, yalnız korku ve dehşet değildi. Bundan daha müthiş bir şey vardı. Bu acı içinde vücudu şiddetle titremekteydi. Kalbinin en derin ve en gizli yerlerine kadar işleyen ve onu donduracak dereceye getiren bu titremeyi açıklayacak söz bulunamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözleri vahşete benzer bir hal almıştı. Yarın aynı saatte yine buraya gelmeyeceği ne malumdu? Bunu hatırlamayı da zihnine düşürdü; böylece korku ve ürküntüsü daha da arttı. Her halde şu sıradaki zorluklardan kurtulmak lazım. Fakat nasıl kurtulmalı? Sonunda gizli bir duygunun tesiriyle ve yüksek sesle bir, iki, üç, dört diyerek ona kadar saydı. Bitirince bu sayıları tekrar etti. Bu geçici uğraşı ona etrafındaki şeylerin gerçek olduğunu kavrattı. Kaynaktan kovayı doldururken ıslanmış olan ellerinin üşüdüğünü hissetti. Ayağa kalktı. Kendisini yeniden korku teslim aldı. Bu korku, tabii ve tahammül edilemezdi. O zaman içine bir fikir doğdu ki bu da, kaçmak; ormandan, kırdan bütün kuvvetiyle kaçıp kurtulmak ve bir an evvel evlerin, pencerelerin bulunduğu, şamdanların ışık saçtığı yerlere kadar erişmekti. Gözü, önünde duran kovaya ilişti. Ama nasıl kaçabilirdi? Kovayı bırakamazdı. Madam Thénardier’den korkusu kovayı bırakıp kaçmağa engel oldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İki eliyle kovanın kulpuna yapıştı. Boşuna gayret! Kova yerinden kalkmıyordu. Gayret ve kuvvetini artırdı. Pek güçlükle kaldırabildi. On iki adımlık bir mesafeye kadar onu götürebildi. Kova ağzına kadar su ile dolu bulunduğu için ağırdı. Tekrar yere bırakmağa mecbur oldu. Bir lahza nefes aldı. Sonra kovanın kulpundan yakalayarak yürümeğe başladı. Evvelkine göre bu sefer biraz daha fazla yürüdü. Fakat tekrar durmak icap etti. Birkaç saniye kadar nefes aldıktan sonra tekrar yürümeğe başladı. Başını eğmiş, vücudunu ihtiyar kadınlar gibi iki büklüm etmiş bir halde yürüyordu. Kovanın ağırlığı zayıf ve ince kollarını gerip çekiyor, kulpu, ıslanmış küçük ellerini üşütüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra durmak zorunda kalıyordu. Her duruşunda kovayı yere bırakırken meydana gelen sarsıntıdan sular çıplak ayak ve bacaklarına dökülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, kış mevsiminde bakışlardan ve insanların oturdukları yerlerden uzak bir ormanın içinde oluyordu. Bu, sekiz yaşında bir çocuktu. Bu yürek yakıcı hadiseyi o esnada yalnız Tanrı görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Muhtemelen annesi ve annesinin ruhu da görüyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyhat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı haller vardır ki, kabirlerinde ebedî uykuya yatmış olan annelere gözlerini açtırır! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, gönül paralayan bir surette teneffüs ediyor, âdeta soluyordu. Kalbinin derinliklerinden kopup gelen hıçkırıklar boğazını tıkıyor, fakat ağlamağa cesaret edemiyordu. Karşısında bulunmadığı halde Madam Thénardier’den korkuyor, o cadı karı hatırına geldikçe ürperiyordu. Hâlbuki Thénardier kendisinden uzaktı. Buna rağmen, onu daima bakışları önünden ayırmayıp, karşısında dikili bulunuyormuş gibi hareket etmeyi alışkanlık edinmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ağır ağır yürüdüğü için pek az yol alıyordu. Ara sıra durup biraz nefeslenmeğe mecburdu. O durmamak, mümkün mertebe ilerlemek istediği halde, mümkün olamıyordu. Bu yürüyüşle en azından bir saat gecikeceğini ve Madam Thénardier’nin geciktiği için kendisini döğeceğini acıyla hatırladı. Geceleyin bir ormanda yapayalnız bulunmaktan kaynaklanan korkuya, bu acı verici hatırlama da eklendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık takati kalmamıştı. Son derece güçsüz bir hale geldi. Hâlâ ormandan çıkmağa muvaffak olamamıştı. Tanıdığı yaşlı bir kestane ağacının bulunduğu yere ulaşmıştı. Son defa olarak durmağa ve biraz dinlenmeğe mecburiyet hissettiğinden, durdu. Sonra bütün kuvvet ve gayretini harcayarak kovayı alıp cesaretle yürümeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu talihsiz, bu değersiz mahlûk o zaman acı ve ümitsizlik içinde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Of, Allahım! Allahım! Sen bana cesaret ve kuvvet ver. Bana acı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye yakarmaktan kendini alamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada kovanın birdenbire kendisine hiç ağırlık vermediğini hissetti. Kendisine pek büyük görünen bir el, kovanın kulpundan tutarak şiddetle kaldırmıştı. Çocuk başını kaldırdı. Ayakta dik duran, büyük ve siyah bir gölge gördü. Bu, bir insan gölgesiydi. Karanlıkta kendisiyle beraber yürüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam kendisinin arkasından gelmiş olduğu halde, geldiğini asla hissettirmemişti. Bu adam hiçbir söz söylemeden çocuğun elindeki kovayı almış, yürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün hayat kavgasında, bir içgüdünün rolü vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk, bu adamın ortaya çıkıvermesinden korkmamıştı.</span></p>
		</div>
	</body>
</html>