<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-96</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-12-</span></p>
			<p class="numara-alt" id="toc_marker-3-1-13"><span class="numara-alt char-style-override-1">Hassa Askeri</span></p>
			<p class="tp-1"><span class="Normal char-style-override-1" xml:lang="tr-TR">Olayların başlangıcı malumdur. İmdat olarak bir üçüncü ordunun gelişi, bozgunluğun ortaya çıkışı, seksen altı topun ansızın ortalığı inletmesi, Pirch’in Bülow ile gelişi, Zieten süvarilerinin bizzat Blucher tarafından sevk ve idare edilmesi, Fransızların kırılıp atılması, Marcognet’in Ohain tepesinden püskürtülmesi, Durutte’un Papelotte’den çıkarılması, Donzelot ile Quiot’un geri çekilmesi, Lobau’nun durumu, geceye girilmiş bulunduğu halde yorgun olan Fransız askerinin yeni bir muharebeye mecbur bırakılması, İngiliz askerinin tecavüz hareketlerine başlaması, güllelerin Fransız savaş safları arasında açtığı boşlukların çoğalıp genişlemesi, İngiliz ve Prusya bataryalarının birlikte hareket etmeleri, cephede ve kanatlarda büyük bir bozgun ve perişanlığın ortaya çıkması ve bu perişanlık arasında hassa askerinin savaşa katılması olayların renk ve şeklini değiştirmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hassa askeri, ölümün yaklaştığını hissedip görmüş olduğu halde “Yaşasın İmparator!” diye bağırmaktaydı ki, buna can çekişmekten başka bir şey denemezdi. Evet, bu asker tam da can çekişir haldeydi. Böyle nazik durumlarda bundan daha etkili ne olabilir? </span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün, gökyüzü tamamıyla kapalıydı. Akşamın saat sekiziydi. Ansızın gökyüzündeki bulutlar sıyrıldı, Nivelles yolunun sık ve iri karaağaçlarının yaprak ve dalları arasından gurûb etmek üzere olan güneşin son ışıkları görünmeğe başladı. Gökyüzünü kaplayan kırmızılık o sırada garip ve hüzün verici bir manzara oluşturmaktaydı. Güneşin gurûb edişini bu şekilde seyreden asker, doğuşunu da Austerlitz’de görmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İmparatorun koruma birliği olan hassa askerinin her taburuna bir general kumanda ediyordu. General Friant, Michel, Roguet, Harlet, Mallet, Poret de Morvan hepsi oradaydılar. Hassa askerinden Grenadiers askerlerinin üzerinde kartal resmi bulunan uzun şapkaları duman arasında heybetle göründü. İngilizler, Fransızların ne halde bulunduğunu gördüler. O anda, yirmi zafer perisinin geniş kanatlarını açmış olduğu halde bir hamlede harekât alanına dâhil olduğu sanılırdı. Galip gelenler kendilerini mağlup sanarak geriye çekildiler. Ama Wellington, derhal, yüksek sesle şu emri verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Askerler, ayağa kalkın! İyi nişan alın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngilizlerin kırmızı elbiseli hassa askeri çitlerin, çalıların arkalarında yatmış haldeydiler; bu emir üzerine derhal ayağa kalktılar. Fransızların kartal resimlerinin etrafında dalgalanmakta olan üç renkli bayraklarına doğru kurşun yağdırmağa başladılar. Hepsi birden hücum etmişlerdi. Fransız hassa askeri karanlıkta harekâtın değiştiğini, ricat ve hatta firar harekâtını görmeğe, “Yaşasın İmparator!” nidasına mukabil “Kaçan kurtulur!” nidalarını işitmeğe başlamıştı. Bununla beraber arkalarında kaçanları gördükleri halde hassa askeri yine ilerlemekten geri kalmıyordu. İleri doğru atılan her adımda ise, kayıplar artıyordu. Çünkü bunların ilerlemeleri, kurşuna yaklaşmaları demektir. Bunların arasında ne korkan, ne de tereddüt eden vardı. Bu ordudaki nefer de generali kadar kahramandı; bu bir nevi intihardan geri duracak hiç kimse yoktu. Kumandan Ney, çılgına dönmüş haldeydi; beşinci defa olarak değiştirmiş olduğu atı da bu sırada vurulmuştu. Yüzünde ter tanecikleri vardı. Gözleri adeta ateş saçmaktaydı. Ağzı köpürmüş, elbisesinin düğmeleri kopmuş, apoletlerinden birinin yarısı düşman kılıcıyla parçalanmış, kartal resmini taşıyan madenî plaka bir kurşunla delinmiş, elinde kırık bir kılıç bulunduğu ve baştan ayağa çamura bulanmış olduğu halde diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geliniz, savaş meydanında bir Fransız generalinin nasıl öldüğünü görünüz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lakin beyhude! Ölmüyordu! Kızıyor ve vahşileşiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erlon’lu Drouet’e soruyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen, sen kendini öldürtmek istemiyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Top gülleleri, bu bir avuç adamı kırıp ezmekteyken, o bağırarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir gülle de bana yok mu? Bana da isabet etmeyecek mi? Ah! İsterdim ki, bütün bu İngiliz gülleleri bedenime girsin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talihsiz adam, sen onlar için değil, Fransız kurşunları için ayrılmış bir hedeftin!</span></p>
		</div>
	</body>
</html>