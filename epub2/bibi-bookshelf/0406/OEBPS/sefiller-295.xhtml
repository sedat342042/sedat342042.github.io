<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-295</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-8-1"><span class="numara-alt char-style-override-1">Tam Işık</span></p>
			<p class="tp-1"><span class="Normal char-style-override-1" xml:lang="tr-TR">O</span><span class="Normal char-style-override-1" xml:lang="tr-TR">kuyucularımız anlamışlardır ki Eponine kendini Magnon’un gönderdiği Plumet sokağındaki evde kimin oturduğunu parmaklıklar arasından görüp tanıdıktan sonra haydutları o sokaktan uzak bulundurmağa başlamış, sonra Marius’u oraya götürmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu parmaklığın önünde birkaç gün âşıkane bir hayranlıkla seyre daldıktan sonra, demiri mıknatısa, âşığı sevgilisinin ikamet ettiği evin taşlarına karşı sürükleyen olağanüstü kuvvetle çekilerek Cosette’in bahçesine, Romeo’nun Juliet’in bahçesine girdiği gibi girmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatta bu giriş ona Romeo’dan daha kolay olmuştu. Romeo bir duvarı tırmanıp atlamağa mecbur olduğu halde Marius’a parmaklığın eskimiş ve küflenmiş, ihtiyarların dişleri gibi yerlerinde sallanmağa başlamış olan demirlerinden birini biraz çekmek yetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius narin vücutlu olduğundan aralıktan girebilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Plumet sokağında gelip geçme pek nadir olduğundan, özellikle Marius ancak geceleri bahçeye girebildiğinden kimse tarafından görülmek tehlikesi yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki ruhu bir busenin nişanladığı o mukaddes ve mübarek andan sonra Marius oraya her gece geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette hayatının şu anında çapkın ve sonunu az düşünür bir adamın aşkına düşmüş olsaydı mahvolmuştu, çünkü bazı civanmert yaradılışlar vardır ki, kendini teslim eder; işte Cosette onlardan biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadının alicenaplıklarından birisi sevdiğine kendi nefsini teslim etmesidir. Aşk, mutlak ve despot bir hâkim olduğu o yüksek noktada, hayâ’nın kim bilir nasıl bir görmemezliğiyle karışır, fakat ey alicenaplık sahibi olan ruhlar, ne kadar büyük tehlikelere maruz kalırsınız! Çoğunlukla bize kalbinizi verirsiniz, biz cesedi alırız; kalbiniz sizde kalır, kendinize sonradan titreyerek bakarsınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşkta bir orta hal yoktur; ya kurtarır ya mahveder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün insanların mutluluk ve felaketi bu noktadadır. Selamet veya haraplık! Dünyada onlara aşk kadar yol açan, onun kadar adım attıran hiçbir şey yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşk, ölüm olmazsa hayattır. Hem beşik, hem tabuttur. İnsan kalbinde evet ve hayır’ın toplamı olan bir his gibidir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı’nın yarattığı şeylerin içinde insan kalbi en ziyade ışık saçan; ne yazık ki aynı zamanda, en ziyade karanlığa boğan şeydir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı Cosette’in rastladığı aşkın kurtaran, dirilten aşk olmasını irade buyurmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu 1832 senesi Mayıs’ının devam ettiği müddetçe orada her gece o zavallı ve vahşi bahçede, her gün kokusu ve çiçekleri artmakta olan çalılar arasında tamamen iffet ve el değmemişlikten oluşmuş, Tanrı’nın her türlü kutsamasına mazhar, insanlardan ziyade meleklere yakın, saf, namuslu, baş döndürücü, aydınlık, biri diğeri için karanlıkta aydınlanmış iki mahlûk birleşiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’e Marius’un başında bir tac var gibi geliyor, Marius da Cosette’in çehresinde güneş doğmuş zannediyordu. Onlar yanyana oturuyorlar, birbirine temas ediyorlar, birbirine bakıyorlardı. Ellerini tutuyorlar, kucaklaşıyorlardı. Fakat öyle bir çizgi vardı ki, kesinlikle onu geçmiyorlardı. Bu çizgiyi aşmamazlık, o çizgiye hürmet ettikleri için değildi, çünkü onu bilmiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, Cosette’in saflığını bir metris gibi hissediyor, Cosette de Marius’un namusluluğunu kendisine bir destek olarak görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk bûse son bûse olmuştu. O zamandan beri Marius, dudaklarıyla Cosette’in ellerini veya başörtüsünü veyahut saçlarını okşamaktan ileri geçmemişti. Cosette onun için güzel kokulu bir çiçekti, bir kadın değildi, onu kokluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette hiçbir şeyi reddetmez, hiçbir şey istemezdi. O bahtiyar, Marius da memnun ve razı idi. Onlar, bir ruhun diğer ruhla kaynaşması denilebilen olağanüstü güzel bir kaynaşmışlık içinde yaşıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ikilinin hali, el değmemişliğin yüksek hayal âleminde birbirlerini kucaklaması, iki turnanın hava katmanlarında birbirine rastlamasıydı. İki kuğunun Jungfrau’da</span><span class="dipnot"><a class="footnote-link" href="#footnote-233-125" id="footnote-233-125-backlink">125</a></span><span class="Normal char-style-override-1" xml:lang="tr-TR"> kavuşmasıydı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşkın bu saadetinde, âşıkların hayranlıklarının güç ve kudreti karşısında şehvetin sustuğu bu saatte Marius, saf ve masum Marius, Cosette’in eteğini dizine kadar kaldırmaktansa, bir fahişenin yanına gitmek kabiliyetini haizdi. Yani öyle sefahat mahalline gitmek Marius için imkânsız olduğu gibi, sevgilisinin eteğine dokunmak daha ziyade imkânsızdı. Bir defa bir mehtaplı gecede Cosette yerden bir şey almak için eğilmiş, yakası açılarak gerdanı görünmüştü. Marius başını çevirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki mahlûk arasında ne geçiyordu? Hiç.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birbirini seviyorlar, çok seviyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geceleri onlar orada oldukları sırada bu bahçe canlı ve mukaddes görünüyordu. Bütün çiçekler sanki onların şerefine açılıyor, otlar ve çalılar bu iki masumun etrafında sanki aşkın ve tertemiz oluşun neşesi olarak titriyorlardı. Onların birbirine söyledikleri masumane sözlerden ağaçlar ve fidanlar aşkın etkisine kapılıp ürperiyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözler neydi?</span></p>
			<p class="tp-sb"><span class="Normal char-style-override-1" xml:lang="tr-TR">Hafif bir nefes, başka bir şey değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu nefes tabiatın bütün bu gösterisini etkilemeğe, ürpertmeğe yetiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada söylenip havaya karışarak dağılan, bir duman gibi ağaçların yaprakları arasından geçerek göğe yükselen bu sözleri insan bir kitapta okumuş olsa, onlardaki etkililiği, büyüleyici gücü bir türlü anlayamaz. Böyle sade, görünüşte böylesine anlamsız olan kelimelerdeki kudrete hayran olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, o sözlerdeki, iki âşığın birbirine söyledikleri sade kelimelerdeki ruhu, ruhanî bir hali kaldırırsak geriye hiçbir şey kalmaz, çünkü kelimelerdeki kuvvet, ancak o ruhtan ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derseniz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne o? Bu, sadece bundan mı ibarettir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevap veririz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, bir takım çocukluklar, tekrar edilen sözler, hiçbir şey için gülmeler, boş ve anlamsız şeyler, budalalara yakışır konuşma, kısacası dünyada en yüce ve en derin her ne varsa onlar, söylemek ve dinlemeğe her şeyden ziyade müstahak olan sözler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu budalaca sözleri, bu anlamsız şeyleri kesinlikle işitmemiş, kesinlikle söylememiş olan adam bir hayvandır, habisin teki bir adamdır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette Marius’a derdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biliyor musun? Benim ismim Euphrasie.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Euphrasie mi? Hayır, senin adın Cosette.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oo! Cosette bana küçükken, tesadüfen verdikleri öylesine çirkin bir isim. Ama benim doğru isimim Euphrasie’dir. Yoksa sen bu ismi, Euphrasie ismini sevmedin mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seviyorum… Fakat Cosette de fena değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’i Euprasie’den daha fazla mı seviyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse ben de seviyorum… Hakkın var. Cosette güzel bir isim. Bana Cosette diye hitap et.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu konuşmaya genç kızın eklediği hoş tebessüm, onu göklere mahsus bir bahçede oturan bir güzellik perisi haline getiriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir başka gün Cosette Marius’a dikkatle bakarak haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, sen güzelsin, sen yakışıklısın. Aklın var, hiç budala ve ahmak değilsin. Benden çok okumuşsun ve bilgilisin. Fakat bu sözde, “Seni seviyorum” sözünde, sana meydan okurum. Onun anlamını ben daha iyi bilirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Cosette’in bu sözlerini dinlediği zaman kendini göğe ermiş, yıldızların nağmelerini işitiyorum zannediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yahut Marius öksürdüğü için yanağına ufak eliyle hafifçe vurarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öksürme. Yanımda iznim olmadan öksürülmesini istemem. Öksürmek ve beni meraka düşürmek fenadır. Ben senin sağ ve salim olmanı isterim. Çünkü eğer sen sağlıklı olmazsan ben çok bedbaht olurum. Sen hasta olursan ben ne yaparım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz pek sade, sade olmakla beraber ulvî idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kere de Marius Cosette’e dedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnanır mısın? Ben bir zaman senin Ursule adını taşıdığını zannederdim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz o gece onları güldürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir gün konuşurlarken Marius birdenbire bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Bir gün Luxemburg Bahçesinde az daha bir adamı devirecektim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sözünü bitiremedi, çünkü sebebini açıklamak için Cosette’in diz bağından bahsetmek lazımdı ki, bu onun için imkânsızdı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Cosette ile hayatı böylece, başka bir şey olmaksızın tahayyül ediyordu. Her akşam Plumet sokağına gelmek, demir parmaklığı aralık etmek, yan yana oturmak, ağaçlar arasından gökyüzünün parlayan yıldızlarını seyretmek, pantalonunun paçasıyla Cosette’in eteğini temas ettirmek, başparmağının tırnağını okşamak, ona “sen” demek, bir çiçeği birbiri ardınca koklamak, bunları kesintisiz bir şekilde tekrarlamak şeklinde hayal ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar böylece vakit geçirirlerken başları üzerinden bulutlar geçiyordu. Her defa rüzgâr esince insanın birçok hayallerini alır götürür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hemen hemen vahşi gibi olan bu samimi aşk bütün bütün böyle sade ve tatsız mı geçiyordu? Hayır. Sevdiklerine karşı yaltaklanmak, onu güzel sözlerle övüp okşamanın birinci tarzıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tebriki, övgüyü içeren, âşığın söylediği sözler, peçe üzerinden karşılıklı öpüşmek gibidir. Şehvet kendini gizleyerek oraya tatlı bir nükte koymuştur. Kalp daha iyi sevmek, sevebilmek için şehvetin önünden geri geri çekilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un hayallerle dolu, yaltaklanırcasına övücü sözleri havadan sudan şeylerdi. Bu gibi sözleri meleklerin civarında, gökte uçan kuşlar ihtimal ki işitmiştir. Bununla beraber bu sözlere hayat, insaniyet, Marius’un o sıralarda kabiliyeti olabilen bir takım maddiyat da karışırdı. Bu, kalbin kalbe, ruhun ruha karşı terennümü, nağmesi, baştanbaşa aşkın ve muhabbetin çiçeklerinden toplanmış bir demetin yaydığı semavi koku, yüce bir rayihaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette, sen çok güzelsin! Yüzüne bakmağa cesaret edemiyorum! Bunun içindir ki senin karşında hayrete düşerek seyre dalıyorum. Sen bir güzellik tanrıçasısın! Ben kendimde ne gibi bir hal, bir şey olduğunu anlayamıyorum, elbisenin eteği, kunduranın ucu bana dokunursa titriyorum, kendimi kaybediyorum. Zihnim, fikrim, bütün varlığım alt üst oluyor… Hele söz söylediğin zaman, bana fikirlerini açtığın vakit ne parlak nurlara, gözlerimi kamaştıran nurlara gömülüyorum. O ne şaşaalı nurdur! Hayret edilecek derecede isabetli görüşler ileri sürüyorsun…Bazen bana öyle geliyor ki, sen bir rüyasın!... Söyle güzelim, söyle, seni dinliyorum, tatlı sesini. Beni kendimden geçiren sedanı işitmek istiyorum. Sana hayran oluyorum… Ooo! Cosette, ne tuhaf ve hoş bir hal içindeyim! Acaba deli mi oldum? Mutluluk beni çıldırttı mı?... Sen Matmazel, tapılmaya değersin! Ayaklarını mikroskopla, kalbini, ruhunu teleskopla inceliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette cevap veriyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius! Seni seviyorum. Sabahtan beri geçen zamanın her dakikasında biraz daha fazla olmak üzere seni seviyorum, her lahza artan bir muhabbetle seni seviyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu konuşmalarda soru ve cevap böylece, daima birlik ve beraberlik halinde aşkla sonuçlanıyor, söz “seni seviyorum”la sona eriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in bütün şahsı saflık, sadelik, şeffafiyet, beyazlık, eldeğmemişlik, parlaklıktı. Cosette için ebedî şeffaflık, sürekli halde parlaklık denebilirdi. O, onu her göreni bir Nisan günü gibi, bir şafak vakti gibi etkiliyordu. Gözlerinde şebnemin latifliği vardı. Cosette bütün nurların, şafak ışınlarının kadın şeklinde yoğunlaşmış bir sembolüydü. Marius’un onu çok sevmesi, karşısında bir puta karşı durup hayran hayran bakakalan putperest gibi hayran olması pek sade ve tabii idi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten bu küçük kız, henüz manastırdan çıkmış çocuk pek tatlı bir sezgiyle konuşuyor, ara sıra her yönden doğru, isabetli düşünceler ileri sürüyor, pek nazik sözler söylüyordu. Onun konuşması, kuşların nağmeleri, bülbüllerin besteleri gibiydi. Hiçbir şey hakkında yanılmaz, pek doğru görür ve takdir ederdi. Kadın kalbine has yanılmazlıkla, yumuşak ve tatlı bir duyguyla hisseder ve söylerdi. Bir kadın kadar hem tatlı hem manidar şeyler söylemeyi kimse bilemez. Tatlılık derinliktir, işte kadın budur, bütün gök, bütün cennet bundan ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tam mutluluk, bu olgun saadet arasında Marius ile Cosette’in bazen gözleri yaşarıyordu. Ölmüş bir böcek, ezilmiş bir karınca, bir yuvadan düşmüş kuş tüyü, kırılmış bir ağaç dalı onları müteessir ediyor, ağlatıyordu. Hoş hülyalarla karışık olan hayranlık ve vecd halleri onları en ufak bir şeyden etkilenmeğe, hemen ağlamağa yatkın duruma getirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşkın en büyük ve güçlü alameti, bazen hemen hemen dayanılması mümkün olmayan ve zaptedilemeyen bir merhamet duygusu ve etkileniştir. Bu halin yanı başında -bütün bu birbirine zıt ve tezat olan haller aşk şimşeğinin dalgaları ve oyunlarıdır- büyük bir istekle, sevimli bir serbestlik ve kayıtsızlıkla, külfetsiz ve düşüncesiz gülerler, bazen kahkahalar salıverirlerdi ki, onları bu halde görenler iki erkek çocuk, iki arkadaş zannederlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu hallerle beraber iffet ve el değmemişlikle dolu olan kalplerinin haberi olmaksızın, unutulması kabil olmayan, hükmünü uygulamaya her zaman hazır ve amade olan tabiat orada duruyor, bekliyordu. O, hem hayvanî ve hem yüksek maksadıyla orada durmuş fırsat gözlüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ruhlardaki masumluk ne kadar büyük olursa olsun bir âşık ve maşuk çiftinin en namuslu ve en saf birliğinde onları iki ahbap, iki dosttan ayıran sevimli, esrarengiz bir incelik vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onlar birbirine tapıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daimî ve değişmeye uğramadan yaşamak! Âşık ve mâşuk birbirini sever, birbirine tebessüm eder, güler, dudaklarının ucuyla birbirine karşı ağız büker, cilve eder, birbirinin elini tutup parmaklarını okşar, sen diye hitap eder. Bunların hiçbiri tabiatın gerektirdiğini, ebediyetin hükmünü men etmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki âşık gecenin karanlığında, akşamın alacakaranlığında, görünmez bir yerde, kuşlarla, güllerle beraber gizlenir, saklanır, o gölgede, o karanlıkta kalplerini gözlerinde görürler, mırıldanıp fısıldaşırlar, onlar bu halde iken heybetli bir zaman rakkası durmayıp hareket eder, günler ve saatler geçer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonsuz gökyüzü yıldızlarla dolar ve boşalır.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-125-backlink" id="footnote-233-125">125</a><span class="Normal char-style-override-1" xml:lang="tr-TR">	Alplerin, Jungfrau=Genç kadın adlı doruk notalarından biri. </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>