<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-72</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-2-7-7"><span class="numara-alt char-style-override-1">Varıştan Sonra Dönüş Hazırlığı</span></p>
			<p class="tp-1"><span class="Normal char-style-override-1" xml:lang="tr-TR">Akşamın sekizi idi ki yolda bırakmış olduğumuz araba; Arras postahanesinden içeri girdi. Buraya kadar takip ettiğimiz yolcu ise arabadan inerek hana girdi. Hizmetçiler acele ediyor, yolcu ise dalgınlıkla karşılık veriyordu. Yedek hayvanı iade etti. Beyaz beygiri de bizzat ahıra götürdü. Sonra zemin katında bulunan bir bilardo salonunun kapısını açıp içeri girerek dirseklerini bir masaya dayadı. Buraya kadar olan mesafeyi on dört saatte kat etmişti. Hâlbuki yapmış olduğu hesapta altı saati esas almıştı. Adaletin hükmünü yerine getirmek istediği halde meydana gelen gecikmeden dolayı kalben üzgün değildi. Bir aralık hanın sahibi olan kadın yanına gelerek sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, gece burada kalacak mısınız? Yemeğe ihtiyacınız var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu bu soruya başıyla olumsuz cevap verdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seyisin ifadesine göre hayvanınız pek fazla yorulmuş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Sessizliğini bozarak:) Yarın tekrar hareket edemez mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- En azından iki gün istirahate muhtaçtır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada posta şubesi var mıdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hanın sahibesinin yol göstermesiyle posta şubesine gitti. Pasaportunu göstererek bu gece posta arabasıyla Montreuil-sur-Mer’e dönmesinin mümkün olup olmadığını sordu. Postacının yanındaki boş yeri kiralayıp ücretini verdi. Posta memuru:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, sabaha karşı saat tam birde burada bulunmalısınız. Araba o zaman hareket eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu işi gördükten sonra posta şubesinden çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arras kasabasını bilmiyordu. Sokaklar karanlıktı. Rast gele bir yolu takip ediyor ve takip edeceği yolu başkasına sormaktan çekiniyor gibi görünüyordu. Crinchon adındaki küçük nehri geçtikten sonra dar ve küçük bir sokakta kayboldu. Ansızın fenerli bir yolcunun geçmekte olduğunu görünce, biraz tereddütten sonra soracağı şeyden çekindiğini ima edercesine etrafına bakındı. Sonra yolcuya yaklaşarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, Adliye dairesinin nerede bulunduğunu bana söyler misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soru üzerine ihtiyarca bir adam olan yolcu cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görünüşe bakılırsa siz buralı değilsiniz. O halde beni takip ediniz. Ben de Adliye’nin yanına yani hükûmet konağına doğru gidiyorum. Adliye dairesi tamir edilmekte olduğu için mahkemeler bugün hükûmet konağındadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Duruşmalar orada mı yapılıyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz! Bugünkü hükûmet konağı ihtilalden evvel piskoposluktu. 1882’de piskopos bulunan Conzie piskoposluk içinde büyük bir salon yaptırdı. Muhakeme işte bu salonda yapılıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolda ihtiyar adam dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer mahkemeye dava için gidiyorsanız biraz geç kaldınız. Duruşmalara genellikle saat altıda son verilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabanın büyük meydanına vardıklarında ihtiyar adam karanlık bir binanın cephesindeki içeriden aydınlatılmış bulunan dört uzun pencereyi bu yolcuya göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Talihiniz varmış, Mösyö. Şu dört pencereyi gördünüz mü? İşte Cinayet</span><span class="dipnot"><a class="footnote-link" href="#footnote-233-25" id="footnote-233-25-backlink">25</a></span><span class="Normal char-style-override-1" xml:lang="tr-TR"> Mahkemesi orasıdır. Pencerelerinde aydınlık bulunduğuna göre henüz açıktır. Dava uzadığı için gece de duruşma devam ediyor. Bu dava ile bir münasebetiniz mi var? Cinayet meselesi mi? Yoksa şahit misiniz? </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim dava ile bir münasebetim yok. Yalnız dava vekillerinden birini görmek istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Olabilir ya. İşte girilecek kapı. Görevlisi de oradadır. Kapıdan girip büyük merdivenden yukarı çıkınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar adamın gösterdiği gibi hareket ederek merdivenden yukarı çıktı. Kendisini büyük bir salonda buldu. Bu salonda büyük bir kalabalık vardı. Resmî elbiseleri içindeki dava vekilleriyle görüşen kişiler ötede beride birer küme oluşturuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Adliye dairesi odalarının eşikleri üzerinde baştan ayağa siyahlar giyinmiş olan bir takım adamların varlığı ve bunların yavaş yavaş konuşmaları da insana sıkıntı verir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlar arasında geçen konuşmalarda insaf ve merhamet üzerine tek kelime geçmez, insaf ve merhamet o adamlarda aranmaz. Genellikle onlar arasında geçen ve onlarda bulunan şey, mahkûmiyet emirlerinden ibarettir. Orada cezadan bahsedilir ve ceza verilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gözlemci veya mütefekkir, bu büyük salonda ötede beride toplanmış olan insan kümelerini görünce, arı kovanları önünde bulunduğunu zanneder. Salonda gayet hafif ve daimî bir inilti işitilir ki, bu da genellikle karanlık esaslar üzerine kurulmuş bir takım fikirlerin çarpışmasından meydana gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce piskoposluğun salonu olan bu büyük yer, yalnız bir lamba ile aydınlatılıyordu. İki kanatlı kapısı kapalıydı. Bu kapı büyük salonla mahkeme heyetinin bulunduğu büyük oda arasını ayırıyordu, mahkemenin yapıldığı yere bu kapıdan girmek gerekirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonun karanlık olmasından faydalanarak dava vekillerinden birine başvurmak istedi. İlk rastladığı dava vekillerinden birine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, muhakeme devam ediyor mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sorunca dava vekili cevapladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhakeme sona erdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sona mı erdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz, öyle bir tarzda tekrarlanmıştı ki, dava vekili başını çevirmeğe mecbur oldu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affedersiniz Mösyö. Sanığın akrabasından mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır! Ben burada kimseyi tanımam. Mahkûmiyet hükmü verildi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz! Meselenin önemine bakılırsa başka şekilde sonuçlanamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağır hizmete mi mahkûm oldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müebbed küreğe!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gayet hafif bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki benzerlik tahakkuk etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne benzerliği? Ortada tezahür veya tahakkuk edecek bir benzerlik meselesi yoktur. Olay gayet sadedir: Bu kadın çocuğu öldürdü. Cinayet gerçekleşmiş oldu. Bunun üzerine hâkimler heyeti kanunen gereken hükmü verdi ki bu da müebbed kürek cezasıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki mahkûm bir kadın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz Limosin’in kızı. Siz bana hangi davadan bahsediyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç birinden. Lakin mademki muhakeme sona erdi, niçin mahkeme hâlâ açık?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yeni bir muhakeme için. Yaklaşık iki saatten beri devam ediyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu yeni muhakeme hangisi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sabıkalı bir mahkûmun davasıdır. Bu dava da uzamayacak. Çünkü elde deliller var. Olay sübut buldu. Esasen bir hırsızlık meselesi. Hırsız, sabıkalı güruhundan olup evvelce senelerce tersane zindanında kalmıştır. Sonunda bir hırsızlık fiilinde bulunmuş. İsmini hatırlamıyorum. Hal ve tavrından ne müthiş bir adam olduğu bellidir. Ben olsam, yalnız o müthiş siması sebebiyle zindana gönderirdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İçeriye girmek mümkün müdür?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zannetmem. Kalabalık pek fazla. Şimdi ara verilmiştir. Bu aralıktan istifade ederek dışarı çıkanlar var. İçeri girecekleri vakit siz de onlarla beraber girebilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereden girmeli?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu büyük kapıdan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dava vekili ayrıldı. Yolcu yalnız kaldı. Aynı zamanda birkaç saniye kadar karmaşık duyguların ve ızdırapların elem verici etkisi altında kaldı. Biraz evvel muhatabı olan adamın kayıtsızca sarfettiği sözler buzdan iğne veya ateşten birer bıçak gibi kalbini yaralamış ve muhakemenin henüz sona ermediğini öğrenince rahat bir nefes almıştı. Bununla beraber duygularının mahiyetini tayinde âcizdi. Memnun mu olmuş yoksa kederlenmiş miydi? İşte bu noktayı ayıramıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan kümelerinden birkaçına yaklaşarak yapılan konuşmalara kulak verdi. Bu sözlerden açıkça anlaşıldığına göre mahkemede işlerin çokluğu sebebiyle mahkeme reisi o gün yalnız iki kısa ve basit davanın görülmesini münasip bulmuş. Çocuğunu öldüren kadının davası bitince şimdi mükerrer vukuatı olan mahkûmun davası görülecekmiş. Bu mahkûm, bir yerden elma çalmış, hırsızlık fiili henüz kesinlik kazanamamış. Fakat bu adamın evvelce Toulon zindanında bulunduğu tesbit edilmiş. Davanın önemini artıran da bu yanıymış. Sorgulaması yapılmış, ancak şahitlerin getirilip dinlenilmesiyle dava vekilinin ve savcının savunmaları ve bir de mahkeme kararı kalmış; bu da ancak gece yarısına kadar devam edebilirmiş. Bu adamın mahkûm olması hemen hemen muhakkak görünüyormuş. Savcı iyi bir adam olmakla beraber sanıklar elinden kurtulamazmış. Zeki ve becerikli bir genç olup şiir de yazar ve okurmuş…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duruşma salonuna açılan kapının önünde bir mübaşir duruyordu. Yolcu, buna yaklaşarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, kapı yakında açılacak mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin? Mahkemeye tekrar başlandığı zaman açılması icap etmez mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mahkemeye tekrar başlandı. Ama kapı açılmayacak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü salon hınca hınç halk ile doludur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kişilik yer bulunamaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Kapı kapanmış olduğu için, artık kimse içeri giremez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mübaşir bir lahza sustuktan sonra sözlerine ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçekte reis efendinin gerisinde iki üç kişilik boş yer varsa da oraya görevlilerden başkası kabul edilemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları söyleyip arkasını çevirdi.</span></p>
			<p class="tp-sb"><span class="Normal char-style-override-1" xml:lang="tr-TR">Yolcu başını önüne eğerek çekildi. Salondan çıkarak yavaş yavaş tereddütlü adımlarla merdivenden aşağı inmeğe başladı. Büyük ihtimale göre kendi kendisine bir karar veriyordu. Evvelkisi günden beri başlayan müthiş zihin kavgası henüz sona ermemişti. Her an yeni zorluklar ortaya çıkıyordu. Sonunda merdivenin sahanlığına ulaştı. Kollarını göğsü üzerinde kavuşturarak merdivenin parmaklığına dayandı. Ansızın redingotunun düğmelerini çözdü. Cebinden cüzdanını çıkardı. Kurşun kalemini alarak cüzdanından kopardığı bir kâğıdın üzerine lambanın zayıf ışığı altında birkaç kelime yazdı. İşte yazdıkları: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Mösyö Madeleine,</span></p>
			<p class="tp-sb"><span class="Normal-i char-style-override-1" xml:lang="tr-TR">Montreuil-sur-Mer Belediye Başkanı”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra tekrar merdivenden yukarı seri adımlarla çıkmağa başladı. Kalabalığı yararak geçti. Biraz evvelki mübaşire yaklaşarak elindeki kâğıdı uzattı. Âmirane bir tavırla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu kâğıdı reis efendiye götür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mübaşir kâğıdı aldı. Bir göz gezdirince itaatkâr bir tavırla aldı, sonra uzaklaştı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-25-backlink" id="footnote-233-25">25</a><span class="Normal char-style-override-1" xml:lang="tr-TR">	</span><span class="Normal-i char-style-override-1" xml:lang="tr-TR">Cinayet</span><span class="Normal char-style-override-1" xml:lang="tr-TR">, burada sadece adam öldürme anlamında değil, daha genel olarak ağır suçları ifade maksadıyla kullanılan bir terimdir. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>