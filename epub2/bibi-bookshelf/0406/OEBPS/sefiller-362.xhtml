<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-362</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-16-</span></p>
			<p class="numara-alt" id="toc_marker-6-1-23"><span class="numara-alt char-style-override-1">İnsan Kardeş İken Nasıl Baba Olur?</span></p>
			<p class="tp-1"><span class="Normal char-style-override-1" xml:lang="tr-TR">Bir trajedinin bakışları her yerde olmalıdır: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada, Luxemburg Bahçesinde birbirinin ellerinden tutan iki çocuk vardı. Bunlardan birinin yedi ve diğerinin beş yaşında bulunması muhtemeldi. Yağmurda ıslandıklarından güneşli tarafta ağaçlar arasında geziniyorlardı. Büyük küçüğe rehberlik ediyordu. Elbiseleri yırtık, yüzleri solgundu. Vahşi bir kuşun yavrularına benziyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçüğü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok acıktım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir dereceye kadar hamilik eden büyüğü sağ elinde bir değnek bulunduğu halde sol eliyle küçük kardeşini elinden tutup götürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçede yalnızdılar. Bahçe ıssız ve sakindi. İç savaş sebebiyle Güvenlik, bir tedbir olmak üzere parmaklıklarını kapatmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce bahçede geçici olarak yerleşmiş olan asker görülen lüzum üzerine bahçeden çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu çocuklar nasıl olup da burada bulunuyorlardı? Acaba aralık kalan bir karakol kapısından mı çıkmışlardı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba civarda Enfer Surunda veya Rasathane Meydanında, üzerinde </span><span class="Normal-i char-style-override-1" xml:lang="tr-TR">“İnvenerunt parvulum pannis involutum (=Paçavradan bezlere kundaklanmış çocuklar bulundu)” </span><span class="Normal char-style-override-1" xml:lang="tr-TR">ibaresi yazılı bulunan mermerin hâkim olduğu yere yakın dörtyol ağzında, kaçtıkları bir cambaz barakası vardı da oradan mı kaçmışlardı? Belki gece bahçenin kapanacağı sırada polis müfettişine görünmeden saklanmışlar ve geceyi gazete okumak için halkın oturduğu kulübelerden birinde geçirmişlerdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin gerçeğine gelince: Orada sersericesine geziyorlar ve serbest görünüyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Serseri olmak ve hür görünmek mahvolmak demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekte bu zavallılar da mahvolmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar, Gavroche’un fil heykelinde korumuş olduğu çocuklardı ki, okuyucularımız bunu pek iyi hatırlarlar. Magnon’a kira ile verilmiş olan Thénardier’nin çocuklarıydı. Gillenormand’ın çocukları olduğu sanılan bu çocuklar şimdi kökten mahrum dallardan düşüp rüzgârın sürüklemesiyle yerlerde sürünen yapraklar gibiydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Magnon’un zamanında temiz ve Gillenormand’a karşı çocuklar hakkındaki dikkat ve himmetin göstergesi olan elbiseleri, birer paçavra halini almıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu zavallı mahlûklar, artık zabıtanın görüp topladığı ve tekrar kaybedip yeniden Paris sokaklarında bulduğu o terkedilmiş çocuklar istatistiklerine mensup bulunuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek ki bu küçük sefillerin, zavallıların bu bahçede bulunması için sırf böyle kargaşa çıkmış bir gün lazımmış… Muhafızlar bunları görmüş olsalardı şüphesiz bu yırtık elbiseli zavallıları atarlardı. Çünkü böyle küçük fakir çocuklar umuma açık bahçelere giremezler! Fakat bunların çocuk sıfatıyla çiçeklere hakları olduğu düşünülmeliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar, parmaklıkların kapalı olması münasebetiyle orada bulunuyorlardı. Bahçeye bir yerden sokulmuştular. Parmaklıkların kapalı oluşu, müfettişlere izin verilmiş demek değildir, gözetlemenin devam ettiği muhtemeldir. Fakat gevşeklik gösterir ve istirahat ederler. Genel bir endişenin etkisiyle içeriden ziyade dışarıyla meşgul bulunan gözetleyiciler artık bahçeye bakmıyorlardı. Bu sebeple tembihlenene aykırı hareket eden bu iki suçluyu görememişlerdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gece evvel ve o sabah yağmur yağmıştı. Fakat Haziran ayında bu gelip geçici yağmurlara önem verilmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir saat sonra bu güzel, latif günün, aslında gözyaşı damlaları dökmüş olduğunun farkına ancak varılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Masum bir çocuğun gül yanaklarındaki katreciklerin çabuk kuruduğu gibi toprak da yaz mevsiminde pek çabuk kurur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güneşin yazın ve tam tepedeyken ışığı yakıcı ve etkileyicidir. Her şeyi kaplar. Toprağa bir tür emiş gücü verir. Bu hali gören insan âdeta güneşin susadığını zanneder. Bir sağanak, bir kadeh sudur. Koca bir yağmur bir anda yutulur gider. Sabah her şey su içindeyken öğleden sonra her taraf toza toprağa dönüşür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yağmurla yıkanmış ve güneşle kurumuş olan yeşillik kadar seyredilmeğe değer bir şey yoktur. Hararet bir nevi taravettir. Köklerinde su, çiçeklerinde güneş ışığı bulunan bahçeler ve çimenlikler, ıtırlı buğular yayarlar. Çevrelerini latifleştirirler. Her şey tebessüm edip şarkı söyler. İnsan kendisinin hafifçe mest olduğunu ve kendinden geçtiğini hisseder. Bahar geçici bir cennettir. Güneş insanın sabır ve tahammül göstermesine izin verir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nice mahlûklar vardır ki, bundan daha fazlasını istemezler ve dilemezler. Gökyüzünün lacivert renginin maliki olan hayat sahipleri, buna “Kâfidir!” derler. Harikaları seyre dalmış olan düşünürler ağaçlar altında hayallere dalmak imkânı varken, şunun açlığından, bunun susuzluğundan, kış mevsiminde fakirin çıplak kalmasından, küçük bir belkemiğinin lenfatik eğrilişinden, fakir yatağından, tavan arasındaki hayattan, hapishane fertlerinden, veremle titremekte olan genç kızların yırtık elbiselerinden anlamazlar. Bunlar görünürdekilerin gösterişine kapılmışlardır. Bunlara sonsuzluk yeterli oluyor.  Sonluluk; insanın bu büyük ihtiyacı -ki, her şeyi kuşatır- bilmiyorlar. İlerlemeyi, çalışıp çabalamayı içine alan sonluluğa kafalarını yormuyorlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sonsuz olan”, “sonlu olan”ın insanî ve kutsal terkibinden kaynaklanan “belli olmayan”ı ele alıp idrak edemiyor. Bunlar “genişlik” ile yüzyüze bulununca memnun olurlar, tebessüm ederler. Hiçbir zaman sevinci aramazlar. Daima şaşırmış ve hayret içinde bulunurlar. Yok oluş ve yıkılmışlık! İşte hayatlarının seyirleri bundan ibarettir. İnsanlık tarihi onlar için arazi paylaşım planıdır. Onda “her şey” dâhil değildir. Hakiki “her şey” onun dışındadır. İnsan için bu detaylarla uğraşmakta ne fayda vardır? İnsan acılarla kıvranıyor! Bu mümkündür. Fakat doğan şu Aldebaran yıldızına bakınız! Ananın artık sütü kalmamıştır, diyor; çocuk ölüyor. Bundan hiç haberdar değilim. Fakat mikroskopla incelenen bir çam ağacının kabuk altındaki zarının oluşturduğu akıllara hayret güle bakınız. Bu en güzel Mechlin danteliyle kıyaslanabilir mi? Bu düşünürler, “sevme”yi unutuyorlar. Burçların konumlarının incelenmesi bunlar üzerine bir çocuğun ağladığını görmeyecek derecede etkili oluyor. Tanrı bu araştırıcıların ruhunu küsufa uğratıyor. Bunlar hem küçük hem büyük bir zekâ ailesidir. Ünlülerden Horatius ve Geothe bu ailedendiler. İhtimal ki La Fontaine de bu ailedendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonsuz olan’ın yüce, muazzam bencilleri, elem ve ızdırapların gönülleri rahat, suskun seyircileri, hava güzel olursa Nemrud’u göremezler, güneşin ışıkları bunların gözlerini Nemrud’un insan yakan ateşini göstermez. Bunlar siyaset meydanında giyotinin bıçağı altında bir ışık eseri ararlar yahut idam için insanı güneş ışığı arayarak yakarlar; ne bir feryadı, ne ümitsizce dökülen gözyaşlarını, ne can çekişenin hırıltılarını, ne de ihtilal çanlarını işitirler. Mayıs ayı bahar ayları oldukça, her şeyi iyi görürler. Başlarının üzerinde altın kızıllığı ve gümüş renkli bulutlar bulundukça memnun olduklarını söylerler. Yıldızların ışıltılarının ve kuşların cıvıltılarının sona ereceği zamana kadar mutlu görünmek isterler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar karanlık ışıklara benzer. Hâlbuki kendilerinin acınacak halde bulunduklarından şüphe bile edilemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Durumun hakikatine gelince: Gerçekten acınacak haldedirler. Ağlamayan gözler göremez. Tıpkı aynı anda hem gecenin karanlığı hem gündüzün ışığı demek olan bir mahlûka; tıpkı kaşları altında gözleri olmayıp fakat alınlarında bir yıldız bulunan bir mahlûka nasıl hayret ve merhametle bakılırsa, bunlar da hem hayreti çekerler, hem de merhameti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazılarının düşüncesine göre bu düşünürlerin ihmalleri ve ilgisizlikleri bir yüksek felsefedir. Haydi öyle olsun! Fakat her halde bu üstünlükte, yücelikte bir zaaf vardır. İnsan hem ölümsüz, hem topal olabilir. Vulcain</span><span class="dipnot"><a class="footnote-link" href="#footnote-233-154" id="footnote-233-154-backlink">154</a></span><span class="Normal char-style-override-1" xml:lang="tr-TR"> bunun şahididir. İnsan: İnsandan daha fazla ve insandan daha noksan bir şey olabilir. Tamamlanmamışlık, mükemmeliyet-dışılık tabiatın geniş alanında vardır. Güneşin bir kör olmadığı nerden belli?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde… Ne yapmalı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kime itimat etmeli?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Solem quis dicere falsum audeat?</span><span class="Normal char-style-override-1" xml:lang="tr-TR">(=Güneş diyenler acaba hata mı ediyorlar?” Demek ki, dâhilerden bazıları ile insanların en yüceleri ve asırlara rehber olanlar da aldanabilirlermiş…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yüksek tabakalarda, sıradan zirvelerde, baş üstünde olan şey; yer küreye o kadar şaşaa, o kadar ışık saçan şey az görüyormuş, fena görüyormuş, belki de hiç göremiyormuş? Eyvah! Bu durum yeis ve ümitsizlik sebebi değil midir? Hayır! Fakat güneşin üstünde, güneşe üstün ne var ki? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832 Haziranının altıncı günü sabahleyin saat on bir raddelerinde oturulmayan, ıssız olan Luxemburg latif, büyüleyici bir manzara arz etmekteydi. Bahçede çiçekler, sıra fidanları baharın aydınlığı içinde birbirlerine güzel kokular saçmaktaydılar. Öğle vaktinde güneşin ulaştığı hararet ve ışıktan dolayı açılmış olan yapraklar ve çiçekler birbirlerini kucaklıyorlardı. Çınar ağaçlarında tarlakuşu şakırtılarına benzer bir cıvıldaşma vardı. Serçeler cıvıldayarak uçuşmaktaydılar. İncir kuşları kestane ağaçlarına tırmanıyorlar ve ağaçların deliklerini gagalıyorlardı. Leylaklar çiçeklere krallık ediyorlardı. Kokuların en yücesi ve muazzamı beyazlıktan, masumiyetten yayılan kokudur. Karanfillerin hoş kokuları tamamen hissediliyordu. Marie de Medici’nin ihtiyar küçük kargaları büyük ağaçlar içinde birbirleriyle cilveleşiyorlardı. Güneş laleleri yaldızlıyor, ışık ve hararetiyle onlara tazelik ve tatlılık bahşediyordu. Bunlar ışık ve hararetin çiçek şeklinde temsilcileriydi. Lalelerin etrafında birer şerare olan arılar uçuşmaktaydılar. Her şey sanki latifliğin, coşkunun, sevincin bir örneğiydi. Zamanı yaklaşmış olan bereketli yağmurlar bile latifti. İnci çiçeği ile hanımelinin istifade edecekleri bu yağmurdan asla endişe edilemezdi. Kırlangıçlar ise yerlere sürünerek kanat çırpıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oraya gelenin duygulanmaması ve zevklenmemesi kabil değildir. İnsan orada sonsuz bir zevk hisseder. Hayat orada pek safa vericidir. Bütün tabiat, letafet, saffet; yardımlaşma, babalık, şefkat saçıyordu. Gökten toprağa düşen fikirler, öpülen küçük bir çocuğun eli kadar hoştu. Ağaçların altında görülen çıplak ve beyaz heykeller, ışık tesiriyle birer beyaz elbiseye bürünmüş sanılırdı. O ilaheler, âlemleri aydınlatan güneşle süslenmiş bir renk ve letafet kazanmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük havuzun etrafında toprak yanmış denecek derecede kurumuştu. Şurada burada biraz toz kaldıracak kadar hafif bir rüzgâr esiyordu. Geçen sonbahardan kalan bazı sarı yapraklar sevinçli bir şekilde birbirlerini takip ediyorlar ve birbirlerine karşı işvebazlıklarda bulunuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Işığın bolluk ve bereketinden dolayı bilinmez ne gibi bir kanıksanmışlık hali hüküm sürüyordu. Her tarafta hayat, coşkuyla yükseliyor ve yaradılışın genişliği ve büyüklüğü hissediliyordu. Aşkla dolu bütün bu esintilerde, ışıkların bu yansımalarında, hararetin bu akislerinde, ebedîliğin latifliği ve cömertliği tecelli ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu parlaklık ve büyüklüğün arkasından -ışıktan ibaret bir perdenin arkasında bulunuyormuş gibi- o milyonlarca yıldızın büyük sahibi olan Cenab-ı Hallak hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kumsal olduğu için yerde bir parça çamur ve yağmur sebebiyle de tozdan eser görülmüyordu. Yağmur bütün yaprakları ve çiçekleri yıkamış, temizlemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çiçek şeklinde topraktan biten bütün kadifeler, bütün satenler, renkler, yaldızlar lekesizdiler. Tabiatın bütün büyüklük ve ihtişamı pak ve saftı. Mutlu tabiatın muazzam dinginliği bahçeyi dolduruyor, binlerce musiki, arıların vızıltıları, kuşların terennümleri esen rüzgârın ahengiyle kaynaşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mevsimin bütün ahengi latif bir birlik ve kaynaşma içinde görünüyordu. Bahar mevsimi olanca hoşluğuyla tecelli ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Leylaklar artık sona eriyor, yaseminler açılmağa başlıyor, çiçeklerden bir kısmı geç kalmış ve bir kısmı ise vaktinden evvel açılmıştı. Haziranın kırmızı kelebeklerinin ileri karakolları Mayısın beyaz kelebeklerinin artçı kollarıyla münasebet peyda ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çınar ağaçları kabuklarını değiştirmekteydi. Üfüldeyen sabah rüzgârı kestane ağaçlarının yapraklarını ve dallarını dalgalandırmaktaydı. Bu pek nefis, pek parlak bir manzaraydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Parmaklıklar arasından bakan yandaki kışlanın ihtiyarlarından biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bahar, büyük üniformasını giyinmiş olarak arz-ı endam ediyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün tabiat, bundan payını aldı. Hilkat, sofraya oturmuştu. Gök bir lacivert örtüye bürünmüştü. Yer ise yeşil bir libas giyinmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güneş nurlar saçan ışınlarıyla kâinatı ışığa boğuyordu. Tanrı, tabiatın umumî ziyafetten pay almasına müsaade buyurmuştu. Yaratılmışlardan her birinin kendisine mahsus gıdası vardı. Yabani güvercin çamfıstığını, ispinoz kuşu darıyı, saka kuşu farekulağı otunu, arılar çiçekleri, yeşil tüylü yalı kuşları sinekleri bulup yiyorlardı. “Fena”nın “iyi”ye karışmasından kaynaklanan esrarengiz hal gerçekleşiyordu ki, o da birbirlerini yemekten ibaretti. Fakat hayvanlardan hiçbirinin midesi boş değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Terk edilmiş iki çocuk büyük havuzun yakınına varmışlardı. Tabiatın letafet ve azametinden şaşırmış ve hayrete düşmüşlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuğu kuşlarına mahsus barakanın arkasında duruyorlardı. Ara sıra fasılalarla esen rüzgâr müsaade ettikçe bir takım gürültüler işitiyorlardı ki, bu gürültüler piyadelerin ateşlerinden ibaretti. Bundan başka ara sıra ağır darbeler de işitiyorlardı ki, bunlar da top sedalarıydı. Halles yönünde damların üzerinde duman vardı. İnsanı çağırıyor gibi uzaktan bir çanın hazin sedası yankılanıyordu. Bu çocuklar bu gürültüleri işitmiyor zannedilirdi. En küçüğü ara sıra “Acıktım.” sözünü tekrar ediyordu. Çocukların havuza yaklaştıkları esnada, aşağı yukarı aynı zamanda bir çift daha oraya yaklaşıyordu. Bu ise elinde altı yaşında bir çocuk tutan elli yaşlarında bir ihtiyardı. Bunlar galiba baba ile oğuldu. Altı yaşındaki çocuğun elinde büyük bir yumurtalı francala bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> O tarihte Madame ve Enfer sokaklarındaki evlerin Luxemburg Bahçesine çıkacak kapılarının anahtarları vardı ki, kiracılar parmaklıkların kapalı bulunduğu zaman çıkabilirlerdi. Bu imtiyaz şimdi kaldırılmıştır. Bu baba ile oğlu galiba bu evlerin birinden geliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki küçük fakir bu “mösyö”nün geldiğini görünce daha çok saklandılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam bir burjuvaydı. Belki Marius’un aşk krizi arasında ve aynı havuzun yanında çocuğuna “aşırılıktan uzak durmasını” tavsiye ettiğini işitmiş olduğu aynı adamdı. Tatlı dilli ve vakur görünüyordu. Kapanamadığından dolayı daima tebessüm eder bir ağzı vardı. Çenenin büyüklüğünden ve cildin azlığından kaynaklanan mekanik bir tebessüm ki, ruhtan ziyade dişleri gösterir. Yiyerek bitirememekte olduğu francaladan çocuk doymuş görünüyordu. Ayaklanmadan dolayı Hassa Millî üniforması giymişti. Babası da tedbir icabı sivil bir elbise giymekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba ile çocuk havuzun yanında durdular. Havuzda iki kuğu yüzmekteydi. Bu adamın kuğulara karşı olağanüstü bir hayranlığı ve ilgisi olduğu anlaşılıyordu. Kendisi de yürüyüşünden yani onlar gibi yürüdüğünden dolayı onlara benziyordu. O sırada kuğular yüzüyorlardı. Yüzmek başlıca becerileridir. Olağanüstü güzeldiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer bu iki küçük fakir çocuk, dinleseler, bir karşılıklı konuşmayı anlayacak yaşta olsalardı ciddi bir adamın sözlerini işitebileceklerdi. Baba, çocuğa diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir hâkim, bir bilgin daima aza kanaat eder. Bana dikkat et çocuğum. Ben saltanatı sevmem. Ben, hiçbir zaman kıymetli taşlarla, altın ve gümüşle süslü elbiselerle görünmem. Bu sahte parıltıları, fena olan ruhlara bırakırım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözleri söylediği sırada Halles tarafından gürültüler ve çan sesleri duyuldu. Çocuk sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar ne?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ana-baba günleri!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire pejmürde kıyafetli iki fakir çocuğun kuğulara mahsus küçük kulübenin arkasında durduklarını gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte o günlerin başlangıcı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Bir dakika sustuktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anarşi de bu bahçeye girmeye başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk francalasını ısırdı. Sonra ağzına aldığı parçayı tükürdü. Ağlamağa başladı. Babası sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin ağlıyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık aç değilim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babanın gülümsemesi arttı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir francalayı yemek için aç olmağa lüzum yok!   </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Francalam canımı sıkıyor. Bayat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık istemiyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba kuğuları göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kuşlara atsana!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk tereddüt etti. İnsan francalasını istemeyebilir. Fakat bu, onu başkasına vermek için bir sebep teşkil etmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babası sözüne devamla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnsan ol! Hayvanlara merhametli davranmalı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek francalayı çocuğun elinden alıp havuza attı. Francala kenara yakın düştü. Kuğular uzaktaydı. Ne baba ile oğlunu, ne de francalayı görmüşlerdi. O adam francalanın kaybolmak üzere olduğunu hissedip bu faydasız kazadan müteessir olarak kuğuların nazar-ı dikkatini çekecek bir takım telgrafçılarınkine benzer işaretlere başladı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuğular suda bir şeyin yüzdüğünü görünce, gemiler gibi bordaladılar ve yavaş yavaş francalaya doğru beyaz hayvanlara mahsus hayvanca ihtişamlarıyla yöneldiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kuğular… İşaretlerden anlıyorlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada uzaktaki gürültüler birdenbire fazlalaştı. Bu defa bu gürültü matemli idi. Rüzgârda öyle soluklar vardır ki, başka soluklardan daha akıcı ve net konuşur. Bu sefer esmekte olan soluk; gürültü, feryat, bölük ateşleri ile bunlara karşılık veren top ve çanın karanlık cevaplarını getirdi. Bu hal, bir bulutun güneşi kapadığı zamana denk geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuğular henüz francalanın bulunduğu yere kadar gidememişlerdi. Baba dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dönelim. Tuilleries’ye saldırıyorlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuğunun elinden tuttu ve yine sözüne devam ederek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tuilleries Sarayı ile Luxemburg Sarayı arasındaki mesafe krallığı senatörlerden ayıran mesafe kadardır. Uzak değildir. Tüfek kurşunları yağmur gibi yağacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buluta bakarak ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki yağmur da yağacak. Gök de işte karışıyor. Bourbon Sülalesinin küçük hanedanı mahkûmdur. Çabuk dönelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kuğuların francalayı yediğini görmek isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tedbirsizlik olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek küçük burjuvasını alıp götürdü. Çocuk kuğuları görmediğine yazıklanarak onları gözden kaybedinceye kadar o tarafa baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada kuğularla beraber iki küçük serseri dahi francalaya yaklaştılar. Francala hâlâ suyun üzerinde yüzüyordu. Küçük francalaya bakıyor, büyüğü de yoluna devam eden adamla çocuğa bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba ile oğul Madame sokağı yönüne giden ağaçlık merdivenlere doğru gittiler. Bunlar gözden kaybolunca çocukların büyüğü hemen yüzükoyun havuzun dairesel kenarına yattı. Sol eliyle kenarı tuttu. Suyun üzerine âdeta düşecek derecede eğildi. Elindeki değneği de sağ eliyle francalaya doğru uzattı. Kuğular rakibi görünce aceleyle ve şiddetle hareket etmeğe başladılar. Bu hareket küçük avcı için faydalı oldu. Su, kuğuların önünde sahile doğru dalgalandı. Dalgalar francalayı çocuğun değneğine doğru itti. Kuğular geleceği sırada değnek francalaya dokundu. Çocuk kuvvetli bir darbe ile francalayı kenara getirerek aldı. Ayağa kalktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Francala ıslanmıştı. Fakat hem acıkmış, hem susamıştılar. Büyüğü bunu iki parça etti. Biri büyük, biri küçük. Küçüğünü kendisine, büyüğünü de küçük kardeşine vererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ye bakalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-154-backlink" id="footnote-233-154">154</a><span class="Normal char-style-override-1" xml:lang="tr-TR">	Vulcain, Roma mitolojisinde Jupiter ve Genon’un oğlu idi. Güzellik tanrıçasının kocasıydı! Ateşle madenin ilahıydı. Çirkin ve sakat doğduğundan annesi Venüs onu İlahların toplandıkları yer olan Keşiş Dağı’ndan Limnos adasına atmış ve bu düşüş esnasında topal kalmıştır. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>