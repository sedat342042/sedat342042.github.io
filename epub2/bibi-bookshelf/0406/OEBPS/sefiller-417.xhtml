<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-417</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-6-9-3"><span class="numara-alt char-style-override-1">Yağsız Kandilin Son Titreyişi</span></p>
			<p class="tp-1"><span class="Normal char-style-override-1" xml:lang="tr-TR">Bir gün Jean Valjean merdivenden indi. Sokakta üç adım attı. Bir taş üzerine oturdu. Haziran’ın beşinde Gavroche’un kendisini düşünceli bulduğu taş üzerinde oturmuştu. Birkaç dakika orada kaldı. Sonra tekrar odasına çıktı. Bu, çalar saat rakkasına benzetmiş olduğumuz hareketlerinin sonu imiş. Ertesi gün artık evinden dışarıya çıkmadı, daha ertesi gün de yatağından kalkmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç lahana parçası yahut birkaç patatesten ibaret bulunan yemeğini hazırlayan bina kapıcısı kadın toprak rengi tabağının içine baktı ve bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aziz… Fakir adam… Lakin dün yemek yemediniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, hayır, yedim…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama tabak dolu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Su testime bakınız, boştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu, su içtiğinizi gösterir. Fakat bu, yemek yediğinizi göstermez. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya!.. Yalnız suya aç idiysem, ne yapalım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buna susuzluk derler. Aynı zamanda da yemek yenmezse hararet derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın yiyeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pazarı olmayan hafta!.. Şimdi niçin yemiyorsunuz? Yarın yiyeceğim denilir mi? Hale bakınız. Elinizi bile dokundurmadan yemeği bırakmak! Benim bu kadar lezzetli patateslerim!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ihtiyar kadının elini tuttu. Hoş bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size söz veririm, onları yiyeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizden memnun değilim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu iyi yürekli kadından başka bir insan yaratığı görmüyordu. Paris’te hiç kimsenin ayak basmadığı evler vardır. Jean Valjean öyle bir sokakta, öyle bir evde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokağa çıktığı devirde bir kazancıdan bakırdan yapılmış bir küçük haç almış, bunu yatağının karşısında bir çiviye asmıştı. Bu haçın nezareti, görüşü ile kendini teselli ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir hafta geçti. Jean Valjean odasının dışına bir adım bile atmamıştı. Daima yatakta kalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı kadın kocasına diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu üst kattaki adamcağız yatağından kalkmıyor. Yemek yemiyor, çok sürmez. Kederleri çoktur. Kızının mutlaka fena bir herifin eline düştüğüne şüphe yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı da karısının bu sözüne saygılı bir tavırla cevaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zengin ise doktor çağırtsın, fakir ise çağırtmasın. Doktoru da gelmezse ölecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doktor yoksa?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı kadın kendi özel deyimiyle evin taşlığı adını verdiği avluda biten otları koparmakla meşgul olarak kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yazık! Bu kadar sevimli, sakin bir ihtiyar, piliç gibi beyaz bir adamcağız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve o sırada sokağın köşesinden geçen mahalle doktorunu çağırmağa koşarak işi anlattıktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İkinci kattadır, doktor. Odaya giriniz. İhtiyar hasta yatağından kımıldayamadığından anahtar daima kapının üzerindedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor Jean Valjean’ı görüp konuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşağıya indiği sırada kadın sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne dersiniz doktor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hastanız çok hastadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nesi var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her şeyi var, hiçbir şeyi yok. Vaziyetine bakılırsa bu adam sevdiği birini kaybetmiş olmalı. İnsan böyle bir şeyden üzülerek hayatı terk eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size ne dedi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana iyi olduğunu, bir şeyi olmadığını söyledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doktor, bir daha gelecek misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, fakat benden başka, bir başkasını da davet etmeli!</span></p>
		</div>
	</body>
</html>