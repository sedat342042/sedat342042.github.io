<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-53</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-2-5-6"><span class="numara-alt char-style-override-1">Ufukta Müphem Bir Işık</span></p>
			<p class="numara-alt" id="toc_marker-2-5-7"><span class="numara-alt char-style-override-1">(Şüpheli Bir Yüz)</span></p>
			<p class="tp-1"><span class="Normal char-style-override-1" xml:lang="tr-TR">Yavaş yavaş ve zamanın geçmesiyle bütün muhalefetler, karşı koymalar ortadan kalktı. En sonunda mutluluğa erişmiş adamların uğradığı bir hale Mösyö Madeleine de uğradı. Başlangıçta fena sözlere, iftiralara, daha sonra alaya almalara ve ihanetlere maruz kaldı. Sonunda herkesin hürmet, muhabbet ve samimiyetini kazandı. Muhterem Belediye Başkanı sözü halkın dilinde saygıyla telaffuz ediliyordu. 1815 tarihinde Digne kasabasında Mösyö Bienvenü adı nasıl genel bir saygı ve muhabbete mazhar olmuşsa, 1821’de Montreuil-sur-Mer’de Mösyö Madeleine adı da aynı saygı ve muhabbete nail olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Digne kasabasında Piskopos’un nasıl bir nam kazanmış olduğunu bildiğimiz için, bundan Mösyö Madeleine’in dahi Montreuil kasabasında kazanmış olduğu genel hürmet ve itibarın derecesini kestirebiliriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On fersahlık mesafeden bir iş görüşmesi için Mösyö Madeleine’e başvururlardı. Müracaat sahiplerinin aralarındaki her türlü ihtilafı çözer, sonuçlandırırdı. Mahkeme kapılarına kadar sürüklenmelerine meydan bırakmaz, birbirlerine düşman olanları barıştırırdı. Herkes bir kanun hükmü gibi söylediği sözlere, verdiği hükümlere itaat ederdi. Sanki bu adamın ruhu insanlık ilkesini içine alan bir kitaptı… Hakkındaki genel saygı ve muhabbet altı yedi sene zarfında bütün memleketi kazanmak derecesine kadar vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memleket içinde yalnız bir adamı kazanamamıştı. Madeleine Baba bu adamın hoşnutluğunu kazanmak için her ne yaptıysa semereli olamadı. O yine sanki gizli bir duygunun etkisi altında bulunuyormuş gibi, fikrinde sebat ediyordu. Sanki şaşmaz bir sezgi, onu uyarıyordu. Hakikaten bazı insanlarda, her içgüdü gibi saf, dürüst ve tam anlamıyla hayvanlara mahsus olan bir duygu vardır ki, bu duygu yakınlıkları ve soğuklukları belirler, bir yaradılışı öbüründen kaçınılmaz şekilde -kaza ve kaderin hükmüyle- ayırır. Tereddüt etmez, şüphe duymaz, bıkkınlık getirmez. O duygu, o sezgi içinde bulunduğu karanlıkta parıldar ve hedefini aydınlatır; asla hata yapmaz. Baskıcıdır. Aklın öğütlerine, fikir ve zekânın ihtarlarına boyun eğmez. Kedi-insanın varlığını köpek-adama, arslan-insanın varlığını tilki-adama gizlice telkin eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, genellikle sakin ve dalgın, herkesin hayır dualarına nail ola ola, bir sokaktan geçtiği sırada, üzerinde demir sincabisi renginde redingot, elinde kalın bir baston, başında da siperi aşağı kıvrılmış bir şapka bulunan uzun boylu bir adam, arkasından onu uzun uzun incelerdi. Bazen birdenbire dönüp kendisini gözden kayboluncaya kadar bakışlarıyla takip ederdi. Kollarını çapraz yapar, yavaşça başını sallar, alt dudağıyla üst dudağını burnuna kadar kaldırır, merak ve tecessüsle hareket ederdi ki, onun bu halinin anlamı şu olabilirdi ancak: “İyi ama, bu adam kim? Eminim ki, ben bunu bir yerde gördüm. Gözüm onu ısırıyor. Herhalde ben öyle her zaman kolay kolay yanılacak bir adam değilim ya!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamın tavrı vakurane, mağrurane ve hatta tehdit edici idi. Şekli ve çehresi karşısındakini korkutur, ansızın gözüne ilişen bir adamı zihninde epeyce müddet tutuklayabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Adı Javert olan bu adam, polisti. Montreuil-sur-Mer kasabasında zahmetli olmakla beraber faydalı bir görev yapıyordu ki, bu da polis müfettişliğidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in kim olduğunu, nereden geldiğini bir türlü öğrenememişti. Bu göreve Javert, nazırlardan olup o sırada Polis Müdürü olan Kont Anglés’in kâtibi Mösyö Chabouillet’nin iltimasıyla atanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in Montreuil-sur-Mer’e geldiğinde, büyük fabrikatör Madeleine Baba’nın serveti doruk noktasına ulaşmış, “Madeleine Baba” artık “Mösyö Madeleine” olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı polis memurlarının hallerinde, tavırlarında, çehrelerinde despotluk ve alçaklık hasletlerinden oluşmuş bir eda ve tavır vardır. Javert’te de bu hal mevcuttu. Yalnız alçaklığı daha azdı. Eğer ruhların gözle görülmesi mümkün olabilseydi, toplum fertlerinden her birinin hayvan cinslerinden biriyle bir ilişkisi ve benzerliği bulunduğu görülür. Evet, böyle garip bir durumun fark edilebileceğine emin olabilirsiniz. Nitekim düşünme kapasiteleri ağır basan bazı kişilerin belli belirsiz bir surette hissedebildikleri ve gözlemleyebildikleri bu hakikat, yani meselâ istiridyeden kartala kadar hayvanların her birinin bir insanı temsil ve tasvir ettiği hakikati, o zaman daha iyi anlaşılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatta bazen bu hayvanlardan bir kaçı birden bir insanda bulunabilir. Daha basit bir ifadeyle söylersek, diyebiliriz ki, hayvanî özelliklerden birinin veya bir kaçının bir insanda mevcudiyeti görülebilir. Ki, bu hasletler ile ahlaklanmış bir insan, icabında yaradılıştan niteliğini kazandığı hayvan gibi fiil ve harekette bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayvanlar, faziletlerimizin ve kötülüklerimizin cisimleşmiş birer biçimleridir. Bunlar adeta bizim ruhlarımızın görünür birer hayalidirler ve her zaman bakışlarımızın önünde bizimle birlikte hareket ederler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı, bize davranış ve eylemlerimizi göstermek ve bu suretle bizi uyarıp öğüt vermek için bunları yaratmış, ibret nazarımızın önüne koymuştur. Dikkat ve basiret sahipleri bunlardan gereken ibretleri alırlar. Gafiller, hiçbir şey hissedemezler ve göremezler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu var ki, hayvanlar bir tür hayalden ibaret olduğu için Tanrı bunlara eğitim ve öğretim kabiliyeti vermemiştir. Asıl ve gerçek olan insan, ruhlarından ibaret olduğu için eğitim ve öğretime kabiliyet hasleti de bize, yani ruhlarımıza verilmiştir. Hayvanlara yalnızca bir zekâ hissi verilmiştir ki, bununla yapılabilen eğitim-öğretim, insanınkine bakılınca çok eksik kalır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplum terbiyesi hakkıyla sağlanabilirse, nasıl olursa olsun o ruhun taşıdığı yararlı şeyleri ve kendisinden sağlanabilecek faydaları ortaya çıkarabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu, herhangi bir hüküm vermeksizin, insanın dışında olan hayvanların önceki ve sonraki şahsiyetleri meselesini kaale almayarak, yalnız dünya hayatının dış görünüşü açısından söyleyebiliriz. Fikir ve zekâ sahiplerinin görülemeyen kişiliği gözlemlemesine, görülen kişilik engel olamaz. Bu şartı kabul ettikten sonra, sadede gelebiliriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İleri sürdüğümüz, her adamda yaradılışın hayvanî bir türü bulunduğu teorisi kabul edilirse, asayiş görevlisi Javert’in nasıl bir adam olduğunu tarif etmek bizim için kolay olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Asturias’lıların</span><span class="dipnot"><a class="footnote-link" href="#footnote-233-21" id="footnote-233-21-backlink">21</a></span><span class="Normal char-style-override-1" xml:lang="tr-TR"> düşünce ve inançlarına göre kurdun bile bütün yavruları arasında bir köpek bulunur ki, yavrulu kurt bunu öldürmese, biraz büyüyünce hemen yavruları yerler! Bir kurt yavrusu olan bu köpeğe bir insan çehresi verecek olursanız, Javert’in yüzü gözlerinizin önünde belirir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, falcı bir kadının oğlu olup babası zindanda bulunduğu sırada doğmuştu. Büyüdüğü zaman, beşerî toplulukların dışında kaldığını ve toplum içine girmeye asla güç yetiremeyeceğini düşününce tasaya düştü. Beşerî toplulukların insanlardan iki sınıfı dışta bıraktığını da anlamakta güçlük çekmedi. Bunlardan biri, onu aşağılayanlar, diğeri de onu korumaya çalışanlardı. Javert’in bu iki sınıftan birini seçmesi gerekiyordu. Aynı zamanda kendinde bir sebat ve gayret de hissediyordu. Mensup olduğu Bohemyen yani Çingene sınıfına derecesiz kin ve düşmanlığı vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polislik mesleğine girdi. Başarı da gösterdi. Kırk yaşında müfettiş oldu. Gençliğinde Fransa’nın güneyindeki tersane zindanlarında görevlendirilmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha uzağa gitmeden, biraz evvel Javert’e vermiş olduğumuz insan çehresinin ne şekilde olduğunu tarif edelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki geniş delikli yassı bir burun, bunun iki tarafından yanaklarını örtecek derecede uzun ve büyük bıyıkları hemen göze çarpar. İlk anda bu iki mağara (burun delikleri) ile iki ormanı (bıyıkları) gören korkuya kapılır. Güldüğü zaman (ki pek nadir güler ve gülünce dehşet verici olurdu) ince dudakları birbirinden ayrılarak meydana dişlerinden başka, diş etleri de çıkardı. Güldüğü esnada yüzünde bir vahşi hayvanda görülebilene benzer bir buruşukluk peydahlanırdı. Ciddiyetini takındığı zaman bir buldog köpeğine, güldüğü zaman ise bir kaplana benzerdi… Başı küçük, çenesi ise büyüktü. Saçları alnını örttükten sonra kaşlarına kadar da inerdi. İki kaşı arasında hiddet yıldızı gibi bir çukur vardı. Bakışı karanlık ve kasvetli, ağzı eğri ve korkunç, emredici tavrı ise vahşiyane idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam iki yalın ve iyi histen meydana gelmiş olmakla beraber, kendisi bunları kötüye kullandığından, fenalık derecesine vardırıyordu. Bu iki histen biri, hükûmete olan saygı ve bağlılığı, diğeri de isyandan nefret edip tiksinmesi idi. Onun nazarında hırsızlık, cinayet vs. gibi vukuatın tamamı bir tür isyandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir başbakandan orman bekçisine kadar her türden hükûmet memurlarına derecesiz bir saygısı ve tam bir güveni vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fenalığın eşiği üzerinden bir kere atlamış olanları ise sevmez ve onlardan nefret eder, onlara husumet duyardı. Azimli idi. Hiçbir şeyde istisnayı kabul etmezdi. Bir taraftan “Bir memur aldanamaz ve hâkim asla haksız olamaz.” der, diğer taraftan “Onlar ıslah ve tedavi edilemeyerek malül düştüklerinden, kendilerinden bir iyilik ümidi beklenemez.” düşüncesinde bulunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beşerî kanunları müthiş periler ve devler mertebesine çıkarırcasına ona bir nüfuz ve kuvvet atfeden bazı yüksek fikirli kişiler vardır. Bunlar yaptıkları kanunlarla bir takım lanetliler yaratırlar ve toplumun ta dibine de bunları bulup çıkarma gücü olan bir Styx</span><span class="dipnot"><a class="footnote-link" href="#footnote-233-22" id="footnote-233-22-backlink">22</a></span><span class="Normal char-style-override-1" xml:lang="tr-TR"> yerleştirirler. İşte Javert böyle biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emri şiddetli, tavrı ciddi ve bir mutaassıp gibi itaatkârdı. Hali ise üzgün ve düşünceli idi. Bakışı, çelikten yapılmış bir eğe gibi içe işleyici ve soğuk olup sanki yöneldiği yeri delecek gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün hayatı iki şeye hasredilmişti: Gözetlemek ve teftiş etmek. Dünyada eğrilikler içinde doğruluğu içselleştirdiğine ve vicdanen varlığının insanlığa faydalı olduğuna inanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görevlerinde ve ispiyonlukta da dinine olan inancı kadar tam bir sadakat gösterirdi. Eline düşen adamın vay haline!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babası zindandan, anası da sürgün yerinden kaçsa yakalayıp tutuklayacak türde yaman bir adamdı! Böyle bir görevi gönül hoşluğuyla yapar ve bunu etrafına bir fazilet olarak sunardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatı perhizli ve münzevi biriymiş gibi geçerdi. Zevk ve eğlenceden uzak dururdu. Görevini yüce sayar ve eski İspartalıların vatanperverliği kadar mesleğine muhabbet beslerdi. Denetlemesi zalimce, dürüstlüğü ise vahşice idi. Görev sırasında mutaassıp bir hafiye, suç ve cinayet ortaya çıktığında adeta bir kahramandı. Vidocq’un içinde bir Brutus!</span><span class="dipnot"><a class="footnote-link" href="#footnote-233-23" id="footnote-233-23-backlink">23</a></span><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in şahsında, kendisi görünmediği halde herkesi ve herşeyi görebilen bir yetenek vardı. Bazı gazetelerin sayfalarını süsleyen Joseph de Maistre’nin gizemci okulu onu keşfedebilseydi, şüphesiz onu görevin cisimleşmiş bir şekli sayardı. Şapkası altında saklanan alnı ile kaşları altında gizlenen gözleri görünmezdi. Bunun gibi, kravatıyla örtülmüş olan çenesi, elbisesinin kollarıyla örtülen elleri, daima redingotunun altında duran bastonu da görünmezdi. Sırası geldiğinde ise birdenbire o karanlıktan sıyrılıp çıkar ki işte o zaman dar ve üç köşeli bir alın, uğursuz bir bakış, gazaplı ve tehditkâr bir tavır, iri eller ve kalın bir değnekten ibaret bir baston nazar-ı dikkate çarpardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pek az olan dinlenme zamanlarında kitap okurdu. Bununla beraber kitaplardan nefret ederdi. Okuması kuvvetli değildi. Zaten sözlerinden de büsbütün bilgiden mahrum olmadığı anlaşılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvel fena ve istenmez olan şeylerden geri durduğunu söylemiştik. Memnun ve huzurlu olduğu zamanlarda yalnız biraz enfiye çekerdi. Diğer insanlara benzeyen de sadece bu hali idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Verdiğimiz tafsilattan elbette anlaşılmıştır ki, Javert, Adalet Bakanlığı istatistik listelerinde “Serseriler” diye nitelenenler arasında, adının telaffuzu ve hatırlanması bile bu güruhun yollarını şaşırmasına, korku ve dehşete kapılmalarına yeterli bir kişiydi. Javert’in yüzü ise, onları dondurur, adeta ruhsuz bir hale sokardı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Javert böyle müthiş ve yaman bir adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in tereddüt ve şüphelerle dolu bakışları daima Mösyö Madeleine’in üzerindeydi. Mösyö Madeleine bunun farkına varmakla beraber kendince önemli görmüyordu. Javert’e hitaptan geri durmakla beraber ne ondan kaçıyor, ne de onu arıyordu. İcabında onun bu baskıcı ve sıkıntı veren bakışlarına sabırla katlanıyordu. Herkese nasıl davranıyorsa Javert’e de öyle davranıyor, başka bir deyişle, Madeleine, istisnasız her kişi hakkında lütufkâr ve insaniyetli tutumunu sürdürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in bazı sözlerinden anlaşılıyordu ki, araştırıcı bakışları daima Madeleine’e dikilmişti. Bu da insanî duygulardan ziyade köpeklere mahsus bir histen kaynaklanıyor, daima bir şey arıyor ve Madeleine’in ötede beride bırakması umulan izlerini bulup çıkarmak istiyordu. Herhalde bir şey bilir gibi görünüyor, bazı defa belirsiz bir surette bir şehirde kaybolmuş bulunan bir aileye dair birinden bilgi aldığını falan öne sürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir defa da kendi kendisine mırıldanarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zannederim bu adam artık elimdedir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözü söyledikten sonra, üç gün başka bir söz söylemeksizin, sessiz ve düşünceli kaldı. Galiba bir ucu elinde bulunduğuna hükmettiği ip, kopmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı belli belirsiz sözler vardır ki, açıklanmaya muhtaçtırlar. Bundan başka insanın hatadan ve yanlıştan masun bulunması gerekmez. İçgüdü, karışıklık içinde olabilir. Yolunu kaybeder. İzini bulur. Olmadığı takdirde, onun zekâ ve anlayışa üstün gelmesi gerekir ki, o zaman hayvanın insandan daha iyi bir bilgi ve kavrayış ışığına sahip olması gerekirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu da var ki, Madeleine’in halinde tavrında daima görülen tabii sakinlik ve rahatlık Javert’i şaşırtmaktan geri kalmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna rağmen günün birinde Javert’in garip bir tarz alan tavır ve hareketi Mösyö Madeleine’i etkiledi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nasıl?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi bunu hikâye edelim.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-21-backlink" id="footnote-233-21">21</a><span class="Normal char-style-override-1" xml:lang="tr-TR">	İspanya’nın kuzeyinde bir bölge ahalisi. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-22-backlink" id="footnote-233-22">22</a><span class="Normal char-style-override-1" xml:lang="tr-TR">	Antikçağ Yunan mitolojisinde Cehennemdeki ırmaklardan biri; suyunda yıkananlara ok işlemezmiş…</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-23-backlink" id="footnote-233-23">23</a><span class="Normal char-style-override-1" xml:lang="tr-TR">	Eski kürek mahkûmu François Vidocq sonra emniyet müdürü olmuştu. Brutus ise Sezar’ı düzenlenen suikastte bıçaklayan hain evlatlığıdır.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>