<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-282</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-5-5"><span class="numara-alt char-style-override-1">Taş Altında Bir Kalp</span></p>
			<p class="indentmetin-1"><span class="Normal char-style-override-1" xml:lang="tr-TR">* Kâinatın bir varlığa indirgenmesi, bir varlığın ilahlık derecesine yükseltilmesi: İşte aşk budur.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk: Meleklerin yıldızlara selamıdır.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk ile mahzun olan ruh, ne hazîn bir ruhtur!</span></p>
			<p class="indentmetin"><span class="Normal char-style-override-1" xml:lang="tr-TR">* Kendi için bütün dünya ondan ibaret olan sevdiğini kaybeden âşık dünyayı ne kadar boş ve tenha görüyor! Oh! Sevilen bir varlığa tapılır denilmesi ne kadar doğrudur! Eğer Tanrı âlemi ruh ve ruhu aşk için yaratmamış olsaydı, maşuka tapma aşkın en mühim ve büyük karakteristiği olmazdı.</span></p>
			<p class="indentmetin"><span class="Normal char-style-override-1" xml:lang="tr-TR">* Leylak renkli kurdelalarla süslenmiş beyaz krepten bir başlığın altından görünen bir tebessüm insanı hayaller âlemine sokmak için yeter.</span></p>
			<p class="indentmetin"><span class="Normal char-style-override-1" xml:lang="tr-TR">* Tanrı her şeyin arkasındadır, her şey Tanrı’yı perdeler. Şeyler kara, yaratılmışlar kapkaradır. Yaratılmışın birini sevmek onu şeffaf kılmaktır. </span></p>
			<p class="indentmetin"><span class="Normal char-style-override-1" xml:lang="tr-TR">* Bazı düşünceler dua ve ibadetin aynıdır. Öyle zamanlar vardır ki, cisim ne vaziyette bulunursa bulunsun ruh diz çökmüş, ibadet ve niyazdadır.</span></p>
			<p class="indentmetin"><span class="Normal char-style-override-1" xml:lang="tr-TR">* Birbirinden ayrı düşmüş âşık ve maşuk bazen hakikatlerle karışık hayaller kurarak kendilerini aldatırlar. Onları görüşmekten, mektuplaşmaktan men ederlerse de birbiriyle haberleşmek için esrarengiz birçok araçlar ve vesileler bulurlar. Onlar birbirine kuşların nağmelerini, çiçeklerin kokularını, çocukların tebessümünü, güneşin ışıklarını, kısaca bütün âlemi gönderirler. Niçin böyle olmasın? Bütün yaratılmışlar, aşka hizmet etmek için yaratılmıştır. Aşk; haberleşmelerinde bütün tabiatı, bütün varlıkları kendine hizmet ettirecek derecede kuvvetlidir.</span></p>
			<p class="indentmetin"><span class="Normal char-style-override-1" xml:lang="tr-TR">* Ey bahar! Sen benim ona yazdığım bir mektupsun.</span></p>
			<p class="indentmetin"><span class="Normal char-style-override-1" xml:lang="tr-TR">* İstikbal akıldan ziyade kalbindir. Ebedîliği dolduran yalnız bir şey vardır ki, o da aşktır. Ebedîliğe sonu-olmayan lazımdır.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk ruhundur; aynı kumaştandırlar. Aşk ruh gibi ilahî bir tecellidir. Aşk ruh gibi parçalanamaz, bozulamaz ve yokedilemezdir. Aşk bizde bir ışık noktasıdır ki, ölmez ve son bulmaz. Hiçbir şey onu sınırlayamaz ve onu söndüremez. Onun hararetini insan kemiklerinin iliğinde hisseder, gökte ışığının aksini görür.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk, âlemde kutsanmağa layık olan aşk; birbirini takdir eden iki aklın yegâne arzusu, fikir ve ülkü alışverişi yapan saf iki kalbin samimi ülküsü, birbirinin içine işleyen iki bakışın büyüleyici tesiri! Gel de beni bahtiyar et! Sen tenhada, ellerin olmadığı bir yerde iki sevda-zedenin yan yana yürüyüşü kadar tatlısın! Sen kutsal ve parlak bir mutluluk zamanısın! Sen meleklik hayatından ayrılarak yukarıki âlemden dünyaya inmiş ve insan hayatına karışmış bir şeysin.</span></p>
			<p class="indentmetin"><span class="Normal char-style-override-1" xml:lang="tr-TR">* Birbirini seven iki kalbin mutluluğu ziyadeleştirilemeyecek derecede büyüktür. Buna eklenebilecek bir şey varsa o da, Tanrı’nın ihsan buyuracağı sonsuza kadar devam edecek bir sürekliliktir. Mutlu bir aşk hayatına ebedîlik yakışır.</span></p>
			<p class="indentmetin"><span class="Normal char-style-override-1" xml:lang="tr-TR">Aşkın iki ruha vereceği mutlu açıklık ve parlaklık o derecededir ki, bunu artırmak imkânsızdır. Tanrı nasıl âlemlerin yaratıcısı, güzelleştiricisi ve rızıklandırıcısı ise, aşk da insanlığın olgunluğunun başlangıcı, dirilişinin ve yücelişinin sebebidir.</span></p>
			<p class="indentmetin"><span class="Normal char-style-override-1" xml:lang="tr-TR">* İnsan, parlak olduğu ve hakikati anlaşılmaz bir sır bulunduğu için gökteki yıldızlara bakar ve hayran olur. Hâlbuki insanın yanında daha parlak bir yıldız, daha büyük ve derin bir sır vardır: Kadın.</span></p>
			<p class="indentmetin"><span class="Normal char-style-override-1" xml:lang="tr-TR">* İnsan yaşamak için nefese ve nefes almak için de havaya muhtaçtır. Hava olmazsa ölmek muhakkaktır. Kalp de yaşamak için aşka muhtaçtır. Aşkın yokluğundan ölmek pek müthiştir, çünkü bu, ruhun boğulmasıdır.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk iki varlığı eritip meleksi ve kutsal bir birlik içinde birleştirince, hayatın sırrı onlara açılmış olur. Artık onlar kaderin aynı mana ifade eden iki terimi, bir ruhun melekût âleminde uçuş sebebi olan iki kanadıdırlar. Sevmek, uçmaktır.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk nurları saçarak bir kadının geçtiğini gördüğünüz anda varlığınız mahvolmuştur. Onu sevmeğe mecbursunuz. Bundan sonra göreviniz daima onu düşünmektir ki, o da seni sevmeğe mecbur olsun.</span></p>
			<p class="indentmetin"><span class="Normal char-style-override-1" xml:lang="tr-TR">* Aşkın başladığı şeyi ancak Tanrı tamamlar.</span></p>
			<p class="indentmetin"><span class="Normal char-style-override-1" xml:lang="tr-TR">* Gerçek ve hakiki aşk bir eldivenin kaybolmasından etkilenir, bir mendilin bulunmasından lezzet alır. Gelecekten ümitlenmek, yükselmek ve olgunlaşmak için ebedîliğe muhtaçtır. Aşk hem en büyük ve hem en küçük şeylerden oluşmuştur.</span></p>
			<p class="indentmetin"><span class="Normal char-style-override-1" xml:lang="tr-TR">* Eğer maden isen mıknatıs ol. Eğer ağaç isen hassas ol. Eğer insan isen âşık ol.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk hiçbir şeyle tatmin olmaz, âşık mutlu olursa cennete ulaşmak ister, ona ulaşınca ebedî huzuru, göklerde ikameti diler.</span></p>
			<p class="indentmetin-sb"><span class="Normal char-style-override-1" xml:lang="tr-TR">* Ey âşıklar! Aşkta bütün bunlar vardır. İş onları bulmakta, bulmağa çalışmaktadır. Aşk gök gibidir, ondan da ötedir ve onda şehvet de vardır.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hâlâ Luxemburg’a geliyor mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İbadet için bu kiliseye gelirdi değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık gelmez oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yine bu evde mi oturuyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başka yere gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba nerededir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Söylemedi, bilmiyoruz.</span></p>
			<p class="tp-sb"><span class="Normal char-style-override-1" xml:lang="tr-TR">İnsan, ruhunun nerde olduğunu bilmezse ne kadar karanlık bir hayat geçirir!</span></p>
			<p class="indentmetin"><span class="Normal char-style-override-1" xml:lang="tr-TR">* Aşkta kendine has bir tür çocukluk vardır, diğer sevda ve emellerde ise küçüklük vardır. İnsanı küçüklüğe düşüren sevda ve emeller utanç ve ar sebebidir. Çocuk gibi masum kılan aşk ise şeref ve şanı başlatan bir mutluluktur.</span></p>
			<p class="indentmetin"><span class="Normal char-style-override-1" xml:lang="tr-TR">* Ne garip şey! Ben şimdi yoğun bir karanlık içinde yaşıyorum! Çünkü o giderken âlemin nurlarını da alıp gitti.</span></p>
			<p class="indentmetin"><span class="Normal char-style-override-1" xml:lang="tr-TR">* El ele tutarak yan yana bir mezarda yatmak, karanlık kabirde zaman zaman onun parmaklarını okşamak benim için mutluluğun en yüksek noktasıdır.</span></p>
			<p class="indentmetin"><span class="Normal char-style-override-1" xml:lang="tr-TR">* Sevgilisi için zahmet çeken, aşk acısından etkilenmiş olan genç! Gayret et ki, daha çok sevesin, aşk ile yanıp mahvolasın. Aşk ile ölmek ebedî yaşamaktır.</span></p>
			<p class="indentmetin"><span class="Normal char-style-override-1" xml:lang="tr-TR">* Daha çok sev, korkma, bu zahmet ve meşakkatte garip bir özellik vardır ki, insanı mutlu eder. Aşk ile can çekişmedeki lezzet o kadar büyüktür ki, insan kendinden geçer.</span></p>
			<p class="indentmetin"><span class="Normal char-style-override-1" xml:lang="tr-TR">* Kuşların mini mini yüreklerindeki sevinç aşktandır. Yuvaları, eşleri olduğu için boyuna şarkı söylerler.</span></p>
			<p class="indentmetin"><span class="Normal char-style-override-1" xml:lang="tr-TR">* Aşk saadet göklerinde cennet havası solumaktır.</span></p>
			<p class="indentmetin"><span class="Normal char-style-override-1" xml:lang="tr-TR">* Ey derin gönüller, ey tedbirli akıllar, hayatı Tanrı’nın yarattığı gibi kabul ediniz! Hayat bir dizi tecrübeler ve sınavlar, sonucu anlaşılmaz bir takım ilk adımlardır. İnsanda hakiki uyanış, alınyazısının anlaşılması mezarın ilk kademesinde başlar. İnsan orada sonu, hakikati görmeğe başlar. Hayatta olanların gördüğü şey sondur ve neticesizdir. Sonu vefat edenler görür. O vakte erişmeden evvel sev, zahmet ve meşakkat çek, ümit et, hayretle seyre dal. Ancak cismi, görünüşü, şekli sevenler bahtiyar olamazlar. Ölüm bunları tamamen ellerinden alır. Ruhu sevmeğe, ona âşık olmağa çalış ki âhirette de onu bulursun. </span></p>
			<p class="indentmetin"><span class="Normal char-style-override-1" xml:lang="tr-TR">* Sokakta gayet fakir fakat âşık bir gence tesadüf ettim. Şapkası eski, elbisesi ikinci el, dirsekleri delinmişti. Kunduralarına yağmur suları, çamurlar giriyordu. Bu haliyle genç pek mutlu, pek bahtiyardı; çünkü gönlünün göklerinde bütün güneş sistemleri parlıyordu.</span></p>
			<p class="indentmetin"><span class="Normal char-style-override-1" xml:lang="tr-TR">* Sevilmek ne büyük şey! Ondan daha büyüğü sevmek! Seven gönül aşkın kuvvetiyle cesur ve kahraman olur. Artık onda saf ve temiz olmayan bir şey bulunmaz. Büyük ve yüksek olmayan şeye artık girişmez. Bir buzul üzerinde ot bitmediği gibi, orada da fena bir fikir oluşmaz. Aşk ile olgunlaşan ve yükselen ruh, âdi emelin küçültücü sebeplerinden kaynaklanan heyecanların yaklaşmasından azadedir. Dünya bulutlarının, hayallerinin, çılgınca hallerinin, yalanlarının ve uydurmalarının, kin ve düşmanlıklarının, sefalet ve zaruretinin üstünde, çok yüksekte uçar ve yüce âlemlerde oturur. Yüksek dağların ancak yer sarsıntılarını hissettiği gibi o da mukadderatın ancak gizli ve derin sarsıntılarını hisseder.</span></p>
			<p class="indentmetin"><span class="Normal char-style-override-1" xml:lang="tr-TR">* Eğer dünyada aşk ve âşık olmasa güneş sönerdi. Çünkü güneşin ışıkları aşktan istifade eder.  </span></p>
		</div>
	</body>
</html>