<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>8</h1>

  <p>Ertesi gün, şafak vakti ikisi birden oteli terk ettiler. Dal’dan ünlü çağlayanlara on beş kilometrelik bir mesafe vardı. Bir o kadar mesafeyi de geri döneceklerdi. Joël için bu, gezinti sayılırdı; ama Hulda'nın kendini toparlaması gerekiyordu. Joël, ustabaşı Lengling’in kariolunu almıştı. Bütün kariollar gibi arabada bir kişilik yer vardı. Fakat, mert adam öyle iriyarıydı ki onun oturabileceği bir yer hayli geniş olmalıydı. Böylece, Hulda ve Joël yan yana gidebileceklerdi. Ancak, beklenen yolcuyu Rjukan-fos’ta bulurlarsa, adam JoePin yerine oturacak, Joël yürüyerek ya da kariolun arkasındaki küçük tahtanın üzerinde geri dönecekti.</p>

  <p>DaPdan çağlayanlara giden yolun sarsıntısı bol, ama hoştu. Aslında, yoldan ziyade bir patikaydı. Yeni kesimi yapılmış kütükler Maan’a bağlı derelerin üzerine atılmıştı. Bunlar yüz elli iki yüz metrede bir küçük köprüler haline dönüşmüştü. Ancak Norveç atı emin adımlarla onların üzerinden aşmaya alışkındı. Kariolun hiç yayı yoktu ama, biraz esnek olan uzun okları sarsıntıları belirli ölçüde hafifletiyordu.</p>

  <p>Hava güzeldi. Joël ve Hulda, yeşilimtrak çayırlar boyunca ağır ağır ilerliyorlardı. Çayırların sol tarafı, Maan’m berrak sularıyla yıkanıyordu. Bir sürü kaymağacı, yolu neşe içinde dolduran i güneş ışınlarını gölgeleriyle kapatıyordu. Geceden kalma buğu, uzun otların ucunda damlacıklar halinde eriyordu. Akarsuyun sağ tarafında, iki bin metre yükseklikte, Gousta'nın karlı tepeleri havaya yoğun ışınlar yansıtıyordu.</p>

  <p>Kariol bir saat boyunca, epey hızlı yol aldı. Yokuş henüz hissedilmiyordu. Ama çok geçmeden, vadi gitgide daralmaya başladı. Dereler bir o yandan bir bu yandan, atılgan sellere dönüştü. Yol yılankavi biçim almasına rağmen, toprağın bütün iniş çıkışlarından kendini kurtaramıyordu. Oralardan geçmek gerçekten zordu; ama Joël ustalıkla sıyrılıyordu. Arabanın zıplayıp sarsılması çoğalınca, genç kız onun koluna sarıldı. Bir zamandır çok solgun olan güzel yüzünü sabahın tazeliği renklendiriyordu.</p>

  <p>Bu arada, daha da yükseğe çıkmak gerekiyordu. Maan’ın yoğunlaşan akıntısı yüzünden, darlaşan ve dikine kesilen iki yamacıyla vadi geçit vermiyordu. Etrafta, kırlarda, tek tek yirmi kadar ev, terk edilmiş soeter ya da ev yıkıntıları, gürgen ve kaymağaçları arasında gözden kaybolan çoban kulübeleri görünüyordu. Artık akarsuyu görmek mümkün değildi; yalnız dik kayalara çarpan suların uğuldayıp gürüldemeleri işitiliyordu. Dağların doruklarına kadar çerçevesini genişleten bölge, yabanıl bir görünüme bürünmekle beraber görkemli bir hal almıştı.</p>

  <p>İki saatlik yürüyüşün ardından, altı yüz metre yükseklikte, çağlayanın kenarında bir bıçkı atölyesi göründü. Bu yükseklikte oluşan şelaleler Vestfjorddal'da az sayılmaz; ancak sularının yoğunluğu zayıftır. Rjukanfos şelalesi bu bakımdan önemlidir.</p>

  <p>Joël ve Hulda, bıçkı atölyesine varınca, karioldan indiler.</p>

  <p>Joël, “Yarım saat yürüsek pek yorulmazsın, değil mi küçük kardeş?” dedi.</p>

  <p>“Hayır kardeş, yorulmam, hattâ biraz iyi gelir.”</p>

  <p>“Biraz... Çok iyi gelir, devamlı tırmanarak!”</p>

  <p>“Koluna yaslanırım Joël!”</p>

  <p>Burada, gerçekten kariolu terk etmek gerekiyordu. Dar geçitleri, sarp patikaları, sarkık kayaların içine sokulmuş çalılıkları aşamazdı. Çıplak ya da ağaçlarla gölgelenen kaprisli ortam büyük çağlayanı hissettiriyordu. Uzaklardaki maviliğin ortasında, şimdiden yoğun bir bulut yükselmeye başlamıştı. Rjukan’m püs-kürüp toz haline gelen sularıydı bunlar; suların kıvrımları hayli yükseklere çıkıyordu. Hulda ve Joël, rehberlerce iyi bilinen bir keçiyoluna daldılar. Keçiyolu vadinin daraldığı yere iniyordu. Ağaçların, çalılıkların arasından sıyrılmak zorunda kaldılar. Birkaç dakika sonra, ikisi de sarımtrak karayosunlarına bürünmüş bir kayanın üzerine oturmuşlardı. Şelale neredeyse tam karşılarındaydı. Daha fazla yaklaşmak olmazdı. İki kardeş konuşurken birbirini işitmekte zorlanıyordu. Ancak dudaklarından çıkanları işitmeseler de, kalpleri bir olduğundan düşünceleriyle iletişim kurabilirlerdi. Yüksekliği hatırı sayılır, uğuldaması görkemli olan Rjukan çağlayanının suları muazzam yoğunluktadır. Mjös Gölü’nün yukarısında ve Tinn Gölü’nün aşağısında bulunan yolun ortasında, yükseklik birdenbire Maan yatağından üç yüz altmış metre yukarı tırmanır. Yani üç yüz altmış metre, Niagara’dan altı kez daha yüksek demektir. Ancak Niagara'nın oluşturduğu genişlik Amerika kıyısından Kanada kıyısına dört bin sekiz yüz kilometreyi bulur.</p>

  <p>Burada, Rjukanfos tuhaf görünümlere bürünür. Bunları tasvir etmek zordur. Resim sanatı bile, bu iş için yeterli olmaz. Öyle doğa harikaları vardır ki tüm güzelliklerini algılamak için onları görmek gerekir. İşte, Avrupa kıtasının en ünlülerinden biri olan bu çağlayan da onlardan biridir.</p>

  <p>Tam o sırada Maan’m sol kıyısına oturan bir turist, bu güzelliğe tanık oluyordu. Oturduğu yerden, Rjukanfos’u çok yakından ve çok yukarıdan gözlemleyebiliyordu.</p>

  <p>Görülür olmasına rağmen, ne Joël, ne de kız kardeşi bu güzelliği fark etmişlerdi. Bunun nedeni, uzaklık değildi; dağ yığınlarına özgü bir göz aldanmasıydı. Gördükleri şey çok küçük ve gerçekte öyle olmamasına rağmen, çok uzak seçiliyordu.</p>

  <p>O sırada, yolcu ayağa kalkmış, çok tedbirsizce hareket ederek ilerliyordu. Maan yatağına doğru bir kümbet gibi yuvarlaklaşan şişkin kayalık yamacın üzerinde kendini tehlikeye atıyordu. Doğaldır ki bu meraklı zatın görmek istediği şey Rjukanfos’un iki oyuk çukuruydu. Bunlardan biri sol yanda, kaynaşan sularla doluydu; sağ yanda olanı, her zaman yoğun buharla kaplıydı. Belki bir üçüncü çukur olup olmadığını keşfetmek istiyordu. O çukur çağlayanın alt tarafında, tam ortasında olabilirdi. Herhalde böylece, Rjukan’ın onun dibine boşaldıktan sonra, belirli aralıklarla taşkın gürültülü suyunu etrafa nasıl saçtığını anlayacaktı. Sanki patlayan mayın sonucu sular etrafa saçılıyor, serpintileri civardaki kırlara yayılıyordu.</p>

  <p>Bu arada, turist hâlâ taşlı ve kaygan geçitte ilerliyordu. Passe-de-Marie ya da Maristien adını taşıyan bu geçidin üzerinde ne bir ağaç kökü, ne bir tutam ot vardı.</p>

  <p>İhtiyatsız adam, herhalde bu geçidi ünlü kılan efsaneyi bilmiyordu. Bir gün Eystein, bu tehlikeli yolu aşarak güzel Marie du Vestfjorddal’a kavuşmak istemiş. Geçidin karşı tarafında, nişanlısı kollarını açmış, ona doğru uzatıyormuş. Genç adamın birden ayağı boşluğa basmış, düşmüş, buz parçalarından farksız kayalara tutunamadan kaymış, girdapta kaybolmuş. Maan'ın suları onun cesedini hiçbir zaman geri vermemiş.</p>

  <p>Talihsiz Eystein’ın başına gelenler, Rjukanfos yokuşlarını aşmaya çalışan bu gözü pek adamın da başına gelir miydi?</p>

  <p>Korkarız ki öyle. Gerçekten, tehlikeyi fark etmişti, ama artık çok geçti. Ansızın ayağı boşluğa bastı, bir çığlık attı, on beş on altı metre kadar yuvarlandı ve neredeyse uçurumun kenarında bulunan bir kaya çıkıntısına asılabildi.</p>

  <p>Joël ve Hulda, henüz onu fark etmemişlerdi, ama feryadı duymuşlardı.</p>

  <p>Joël ayağa kalkarak, “Ne oluyor?” dedi. Hulda, “Bir çığlık!” karşılığını verdi. “Evet!.. Umutsuz bir çığlık!”</p>

  <p>“Hangi taraftan geldi?”</p>

  <p>“Kulak verelim!”</p>

  <p>İkisi de şelalenin bir sağma bir soluna baktılar; hiçbir şey göremediler. Fakat sesi çok iyi işitmişlerdi. Rjukan suları dakikada bir boşalırken, aralıklardaki o düzenli dinginlikte “İmdat!.. İmdat!” diye bir ses yükselmişti.</p>

  <p>Ses yeniden geldi.</p>

  <p>Hulda, “Joël!” dedi. “Tehlikede olan bir turist var. Yardım istiyor! Yetişmek lazım...” “Evet, kardeşim, çok uzaklarda olamaz! Ama hangi tarafta?.. Nerede?.. Hiçbir şey görmüyorum!”</p>

  <p>Hulda oturduğu kayanın arkasından, Maan’ın bu sol kıyısında bitmiş olan tutam tutam zayıf otlara asılarak bayırı tırmandı.</p>

  <p>Nihayet, “Joël,” diye bağırdı.</p>

  <p>“Görüyor musun?”</p>

  <p>Hulda neredeyse uçurumun üzerinde asılı duran dikkatsiz adamı göstererek, “Orada!.. Orada!” dedi.</p>

  <p>Eğer adam, başının dönmesine engel olamaz da zayıf çıkıntıya dayanan ayağı biraz kayarsa mahvolmuştu.</p>

  <p>Hulda, “Onu kurtarmalı!” dedi.</p>

  <p>Joël, “Evet, kurtarmalıyız!” dedi. “Soğukkanlı davranırsak ona ulaşabiliriz!”</p>

  <p>Joël uzun bir çığlık attı. Sesi işiten turist başını onun tarafına döndürdü. Joël birkaç dakika düşündü. Adamcağızı en çabuk ve en güvenli biçimde nasıl kurtarabilirlerdi? “Hulda,” dedi, “korkuyor musun?”</p>

  <p>“Hayır kardeş!”</p>

  <p>“Maristien’i iyi tanır mısın?”</p>

  <p>“Birçok kez oradan geçtim!”</p>

  <p>“İyi, mümkün olduğu kadar turiste yaklaşarak şişkin yamacın yukarısına çık! Sonra, yavaşça ona doğru kendini kaydır ve onu tutacak şekilde elini yakala. Ama sakın kendini yukarı çekmeye kalkmasın! Baş dönmesine yakalanır, seni de birlikte sürükler, ikiniz de mahvolursunuz! ”</p>

  <p>“Ya sen Joël?”</p>

  <p>“Sen yukarı çıkarken, ben de Maan tarafından sırt boyunca sürünerek aşağı ineceğim. Sen ona ulaştığın zaman ben de orada olacağım. Kayarsanız, belki ikinizi birden tutabilirim!” Sonra, Rjukanfos’un bir sessizlik anından yararlanarak yankılanan bir sesle bağırdı: “Kımıldamayın mösyö!.. Bekleyin!.. Size ulaşmaya çalışacağız!”</p>

  <p>Hulda çalılığın arkasında çoktan kaybolmuştu. Maristien’in öbür yamacından yanlamasına inecekti.</p>

  <p>Joël son ağaçların dönemecinde beliren yürekli kızı görmekte gecikmedi.</p>

  <p>Kendisi de hayatı pahasına, geçidin meyilli tarafından yavaş yavaş inmeye koyuldu. Bu meyilli sırt, Rjukanfos’un dar ve dik geçidinin tam sınırıydı. Uçurum boyunca sürüklenerek ilerlemek öyle bir el ve ayak sağlamlığı, öyle şaşırtıcı soğukkanlılık gerektiriyordu ki! Bir yandan uçurumun yamacı, şelaleden serpilen sularla ıslanıyordu!</p>

  <p>Joël’e paralel biçimde, ama seksen metre kadar yüksekte, Hulda yanlamasına ilerliyordu. Böylece, hareketsiz kalan turistin bulunduğu yere kolayca ulaşacaktı.</p>

  <p>Yolcunun pozisyonu yüzünün görünmesine engel oluyordu. Başını çağlayana doğru dönmüştü.</p>

  <p>Tam onun altına varan Joël durdu. Bir kaya kırığına ayağını sağlamca bastıktan sonra, “Hey mösyö!” diye bağırdı.</p>

  <p>Yolcu başını ona çevirdi.</p>

  <p>Joël, “Hey mösyö!” diye yineledi. “Kıpırdamayın, bir tek hareket bile yapmayın, sıkı tutunun!”</p>

  <p>Yolcu, Joël’i rahatlatan bir ses tonuyla, “Merak etmeyin dostum, sıkı tutunuyorum!” karşılığını verdi. “Sıkı tutunmasam, bir çeyrek saat önce Rjukanfos’un dibini boylardım!”</p>

  <p>Joël, “Kız kardeşim yanınıza gelecek!” diye ekledi. “Elinizi tutacak. Fakat ben oraya gelmeden önce, kendinizi yukarı çekmeyin!.. Kıpırdamayın...”</p>

  <p>Yolcu, “Kaya gibi kıpırdamam!” dedi.</p>

  <p>Şimdi Hulda, aşağı inmeye başlamıştı. Şişkin yamacın daha az kaygan yerlerine tutunuyor, sağlam destek bulmak için ayağını yarıklara basıyordu. Telemark kızlarındandı; tehlikeyi umursamazdı. Kırlardaki rampalardan inmeye alışkındı. Joël gibi o da bağırdı:</p>

  <p>“Sıkı tutunun mösyö!”</p>

  <p>“Evet, tutunuyorum... Emin olun, tutunabildiğim kadar dayanacağım!”</p>

  <p>Görüldüğü gibi, uyarılar eksik olmuyordu. Hem aşağıdan, hem yukarıdan geliyorlardı. Hulda, “Özellikle korkmayın!” diye ekledi. “Korkmuyorum!”</p>

  <p>Joël, “Sizi kurtaracağız!” diye seslendi. “Aziz Olaf adına size güveniyorum! Tek başıma kurtulamam!”</p>

  <p>Anlaşılan şu ki, yolcu kesinlikle moralini bozmamıştı. Gelgelelim, düşmesinin ardından, herhalde kol ve bacaklarında hayır kalmamıştı. Şimdi bütün yapabildiği şey, uçurumdan onu ayıran güçsüz çıkıntıya tutunmaktan ibaretti.</p>

  <p>Bu arada, Hulda hâlâ iniyordu. Sonunda yolcuya ulaştı. Bir kaya çıkıntısına ayağını bastıktan sonra, onun elini tuttu.</p>

  <p>Yolcu biraz kendini kaldırmayı denedi. Hulda, “Kıpırdamayın mösyö!.. Kıpırdamayın!..” dedi. “Beni de beraber sürükleyeceksiniz, sizi tutacak kadar güçlü değilim! Kardeşimin yetişmesini beklemek lazım! Bizimle Rjukanfos arasına girince, o zaman kendinizi yukarı çekmeye çalışırsınız...”</p>

  <p>“Kendimi yukarı çekmek mi yürekli kızım?.. Bunu söylemesi kolay! Korkarım biraz zor olacak!”</p>

  <p>“Yaralı mısınız mösyö?”</p>

  <p>“Hum! Hiçbir tarafım kırık değil, ama pek de rahat sayılmam! Sanırım, bacağımda güzel bir sıyrık var!”</p>

  <p>Joël o sırada, sekiz metre kadar aşağıda bulunuyordu. Yamacın eğikliği onlara doğrudan ulaşmasını önlüyordu. Şimdi bu eğik yüzeyi tırmanmak gerekiyordu. İşin en zorlu ve en tehlikeli yanı burasıydı. Yaşamını yitirebilirdi. Son kez seslendi:</p>

  <p>“Bir tek hareket yapmayın Hulda! ikiniz birlikte kayarsanız, sizi tutacak pozisyonda değilim, mahvoluruz!”</p>

  <p>Hulda, “Hiç korkma Joël!” karşılığını verdi. “Sen kendini düşün! Tanrı yardımcın olsun!” Joël yüzükoyun tırmanmaya başladı. Sürüne sürüne ilerliyordu. İki üç kez, ayağının boşluğa gittiğini hissetti. Ama sonunda, gücünü ustalıkla kullanarak yolcunun yanına erişmeyi başardı.</p>

  <p>Bu adam yaşlı sayılırdı, ama güçlü bir vücut yapısına sahipti. Hoş yüzlü, sevimliydi; gülümsüyordu. Aslında Joël onun yerine, Maristien’i aşmaya kalkışan yürekli bir gençle karşılacağını sanıyordu.</p>

  <p>Soluk almak için biraz uzanan Joël, “Yaptığınız şey, çok ihtiyatsızca bir iş mösyö!” dedi.</p>

  <p>Yolcu, “Nasıl, ihtiyatsız mı?” dedi “Tam anlamıyla saçmalık desenize!”</p>

  <p>“Hayatınızı tehlikeye attınız...”</p>

  <p>“Sizinkini de tehlikeye attım!”</p>

  <p>Joël, “Ha ben mi?.. Bu iş biraz benim mesleğim sayılır,” karşılığını verdi.</p>

  <p>Sonra ayağa kalkarak, “Şimdi yamacın yukarısına çıkmalıyız,” diye ekledi. “Ama en zor yanını atlattık.”</p>

  <p>“En zor yanı mı?..”</p>

  <p>“Evet mösyö, işin en zor yanı size kadar erişmekti. Artık pek dik olmayan bir yokuşu tırmanacağız.”</p>

  <p>“Bana pek fazla güvenmeseniz iyi edersiniz çocuğum! Bir bacağımda hayır yok; belki birkaç gün daha onu kullanamam!”</p>

  <p>“Ayağa kalkmaya gayret edin!” “Memnuniyetle... Yardım ederseniz!”</p>

  <p>“Kız kardeşimin koluna asılırsınız. Ben size destek olup arkanızdan iterim.”</p>

  <p>“Sağlam tutar mısınız?..”</p>

  <p>“Merak etmeyin!”</p>

  <p>Pekala, size güveniyorum dostlarım. Madem beni kurtarmaya niyetlisiniz, gerisi size kalmış!”</p>

  <p>Joël’in dediği gibi ihtiyatlı hareket ettiler. Yamacı tırmanmak tehlikesiz sayılmazdı ama, üçü de umduklarından daha çabuk ve daha kolay bu işten sıyrıldılar. Aslında yolcunun acısı ne bir ezik ne de burkulmadan ileri geliyordu, yalnızca çok derin bir sıyrığı vardı. Kendisi inanmıyordu ama, iki bacağını rahatlıkla kullandı. Hem acı da duymamıştı. On dakika sonra, Maristien’in ötesinde güvenlik içindeydi.</p>

  <p>Orada, Rjukanfos’un üst kısmını kaplayan ilk çam ağaçlarının altında oturabildi. Ancak Joël biraz daha çaba göstermesini istedi. Ağaçların altındaki terk edilmiş kulübeye gitmeleri gerekiyordu. Söz konusu kulübe, Joël ve kız kardeşi çağlayana vardıklarında, oturdukları kayanın arkasında bulunuyordu. Yolcu kendisinden istenen çabayı gösterdi, başardı da. Bir yandan Joël, öbür yandan Hulda’dan destek alarak fazla zorluk çekmeden kulübenin kapısına ulaştı.</p>

  <p>O zaman genç kız, “İçeri girelim mösyö,” dedi, “orada biraz dinlenirsiniz.”</p>

  <p>“Biraz dediğiniz, bir çeyrek saat olabilir mi?”</p>

  <p>“Tabii mösyö, sonra bizimle birlikte Dal'a kadar gitmeye razı olmanız gerekecek.”</p>

  <p>“DaPa mı?.. Eh! Ben de Dal'a gidiyordum!” Joël, “Hardanger’de bana bildirmişlerdi, kuzeyden gelen turist siz misiniz?” “Kesinlikle.”</p>

  <p>“Sanırım, doğru yolu seçmemişsiniz...” “Galiba öyle!”</p>

  <p>“Olan biteni önceden tahmin etseydim, gidip sizi Rjukanfos’un öbür tarafında beklerdim!”</p>

  <p>“Güzel söylediniz mert genç adam! Benim yaşımda affedilmez bir ihtiyatsızlıktan beni kurtarmış olurdunuz...”</p>

  <p>Hulda, “Her yaşta böyle şeyler olur!” karşılığını verdi.</p>

  <p>Üçü birlikte kulübeye girdiler, içeride, baba, anne, iki genç kızdan oluşan bir köylü ailesi vardı. Ayağa kalkarak güzellikle gelenleri karşıladılar. O zaman Joël yolcunun bacağında hayli ciddi bir sıyrık olduğunu belirledi. Yara dizinin biraz aşağısındaydı. Bu durum, kesinlikle tam bir hafta istirahat gerektiriyordu. Ancak bacak kırılmamış, yerinden çıkmamıştı. Yara kemiğe de dayanmamıştı. Bu, iyi haberdi. Nefis süt, bol miktarda çilek, biraz kepek ekmek ikram edildi. Onlar da seve seve kabul ettiler. Joël karnının çok acıktığını belli etmekten çekinmedi. Hulda zar zor bir şeyler atıştırdı. Kardeşinin ısrarını geri çeviremeyen yolcu da yedi.</p>

  <p>“Gerçekten,” dedi, “bu kadar hareket karnımı acıktırdı! Fakat şunu itiraf edeyim, Maristien tarafından gelmek büyük tedbirsizlik! Talihsiz Eystein’ın rolünü üstlenmeye kalkıştım, oysa babası yaşındayım... Hattâ büyükbabası!..”</p>

  <p>Hulda, “Ah! Demek efsaneyi biliyorsunuz?” dedi.</p>

  <p>“Tabii biliyorum!.. Sütannem onun ninnisini söyleyerek beni uyuturdu. Ah, sütannem olduğu zamanlar, ne güzel günlerdi! Evet, o efsaneyi biliyorum yürekli kızım, bu yüzden kabahatim iki katı büyük! Şimdi dostlarım, Dal’ın yolu benim gibi bir sakat için biraz uzak! Oraya kadar beni nasıl götüreceksiniz?”</p>

  <p>Joël, “Hiç merak etmeyin mösyö,” karşılığını verdi. “Bizim kariol patikanın aşağısında bekliyor. Sadece iki yüz elli metre kadar bir mesafe yürüyeceğiz...”</p>

  <p>“Hum! iki yüz elli metre adım mı?”</p>

  <p>Genç kız, “Aşağı inerek,” diye ekledi.</p>

  <p>“Oh! Aşağı inmeyi tek başıma beceririm dostlarım. Bir kolum yeterli olacak...”</p>

  <p>Joël, “Neden iki kol değil?” diye sordu. “Üstelik size yardımcı olacak dört kol var!” “İki olsun, dört olsun! Bu iş bana pek pahalıya patlamaz, değil mi?”</p>

  <p>“Hiç pahalıya patlamaz.”</p>

  <p>“Güzel! O kollara şükür! Ama size hâlâ teşekkür etmediğimin farkındayım.”</p>

  <p>Joël, “Ne için mösyö?” dedi.</p>

  <p>“Ölümü göze alarak benim hayatımı kurtardınız!..”</p>

  <p>İltifatlardan kaçınmak için ayağa kalkan Hulda, “İstediğiniz zaman edersiniz!..”</p>

  <p>“Olur mu öyle şey!.. İstiyorum!..”</p>

  <p>Bunun üzerine, yolcu kulübedeki köylülere küçük bir ücret ödedi. Sonra biraz Hulda’dan fazlasıyla da Joël'den destek alarak yılankavi patikadan inmeye başladı. Bu patika Maan'ın kıyısına gidiyor, orada Dal’a giden yolla birleşiyordu.</p>

  <p>Ancak inerken, “Ay! Ay!” diye sesler çıkarıyor, sonra bir kahkaha patlatıyordu. Nihayet bıçkı atölyesine vardılar; Joël kariolu yola hazırladı.</p>

  <p>Turist beş dakika sonra, arabada genç kızın yanına yerleşmişti.</p>

  <p>Joël e, “Ya siz nereye oturacaksınız?” diye sordu. Bana öyle geliyor ki sizin yerinizi aldım...”</p>

  <p>“İçtenlikle o yeri size verdim.”</p>

  <p>“Ama biraz sıkışırsak...”</p>

  <p>“Olmaz... Olmaz!.. Benim bacaklarım var mösyö, bunlar rehber bacakları! Tekerleklerin yerine geçerler...”</p>

  <p>“Müthiş bacaklar çocuğum, müthiş!”</p>

  <p>Yavaş yavaş Maan’a yaklaşan yolu izleyerek hareket ettiler. Joël atın başına geçmişti. Kariolun şiddetli sarsıntılardan sakınması için, hayvanı geminden tutarak yürütüyordu. Dönüş neşeli geçti -hiç olmazsa yolcu açısından. Hansen ailesinin eski bir dostuymuş gibi sohbet ediyordu. Dal’a varmadan önce, iki kardeş ona “Mösyö Sylvius” demeye başladılar. O da artık onlara sadece Hulda ve Joël diye hitap ediyordu. Sanki uzun zamandan beri birbirlerini tanıyorlardı.</p>

  <p>Saat dörde doğru, Dal’ın çan kulesi küçük köyün ağaçları arasından göründü. Az sonra, at otelin önünde durdu. Yolcu biraz zahmete katlanarak karioldan indi. Madam Hansen onları karşılamak için kapıya çıkmıştı. Otelin en güzel odasını istememişti ama, yine de o oda ona verildi.</p>
</body>
</html>
