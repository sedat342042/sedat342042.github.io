<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>1</h1>

  <p>Piposunun külünü silkeledikten sonra, Madam Hansen, “Saat kaç?” diye sordu.</p>

  <p>Piponun son dumanları, tavanın renkli kirişleri arasında kayboldu.</p>

  <p>Hulda, “Sekiz anne,” diye karşılık verdi. “Gece vakti, yolcuların gelmesi mümkün değil; hava çok kötü.”</p>

  <p>“Kimsenin geleceğini sanmam. Ne olursa olsun, odalar hazır. Dışarıdan seslenirlerse, işiteceğime eminim.”</p>

  <p>“Kardeşin dönmedi mi?”</p>

  <p>“Henüz gelmedi.”</p>

  <p>“Bugün geleceğini söylemedi mi?”</p>

  <p>“Hayır anne. Joël bir turisti Tinn Gölü’ne götürdü. Çok geç yola çıktı. Yarından önce Dal’a döneceğini zannetmem.”</p>

  <p>“Demek Moel’de kalacak?”</p>

  <p>“Evet, herhalde, meğer ki Bamble’da, Helmboe Çiftliği’ni ziyaret etmeye kalkmasın...”</p>

  <p>“Ya kızı?”</p>

  <p>Genç kız gülümseyerek, “Evet, Siegfrid en iyi dostum, kız kardeşim gibi severim!” dedi. “Pekala, kapıyı kapa Hulda, gidip yatalım.” “Rahatsız değilsiniz, değil mi anne?” “Hayır. Ama yarın, erkenden kalkmayı düşünüyorum. Moel’e gitmem lazım...”</p>

  <p>“Neden?”</p>

  <p>“Eh! Önümüzdeki mevsim için erzakımızı yenilemek gerekmiyor mu?”</p>

  <p>“Demek Christiania erzak arabası şaraplar ve yiyeceklerle Moel’e geldi?”</p>

  <p>Madam Hansen, “Evet Hulda,” karşılığını verdi. “Bıçkı atölyesinin ustabaşısı Lengling’le yolda karşılaştım, bana haber verdi. Somon füme ve jambon konservelerimiz azaldı, iyice yoksun kalma riskine giremem. Hava yeniden güzelleşirse, turistler bugün yarın Telemark’a gelmeye başlarlar. Küçük otelimizin onları ağırlayacak şekilde hazır olması gerekir. Neye ihtiyaçları varsa, hepsini bulmalılar. Farkındasın değil mi Hulda, 15 Nisan’dayız?”</p>

  <p>Genç kız, “Evet, 15 Nisan,” diye mırıldandı. Madam Hansen, “Yarın,” diye ekledi, “bütün bu işlerle uğraşmam lazım. Erzak arabası buraya gelince, iki saat içinde bütün alışverişimi yaparım. Joël’le birlikte, <i>kariol</i>la* dönerim.” “Anne, postacıyla karşılaşırsanız, benim için mektup var mı, sormayı unutmayın...” “Özellikle senin için tabii! Mümkündür, Ole’nin son mektubunu alalı bir ay geçti...” “Evet! Bir ay!.. Upuzun bir ay!”</p>

  <p>“Kendini üzme Hulda! Bu gecikmenin seni şaşırtacak bir yanı yok. Zaten Moel postacısı hiçbir şey getirmedi. Christiania’dan gelmeyen şey, Bergen’den gelebilir mi?”</p>

  <p>Hulda, “Kuşkusuz anne,” karşılığını verdi. “Ama elden ne gelir? Üzülmemin nedeni, New Found Land balık yatağının buradan uzak olması! Arada koca bir deniz var ve hava hâlâ çok kötü! Benim zavallı Ole’m gideli neredeyse bir yıl oldu! Kimbilir ne zaman Dal'a dönecek?..”</p>

  <p>Madam Hansen, kızının işitemeyeceği kadar alçak sesle mırıldandı:</p>

  <p>“Dönüşünde burada olursak tabii!”</p>

  <p>Hulda, Vestfjorddal yoluna açılan otel kapısını kapamaya gitti. Anahtarı bir kez bile çevirmedi. Norveç’in bu konuksever bölgesinde, bu önlemlere ihtiyaç yoktu. Gece olsun, gündüz olsun, her yolcu köylerden ya da soeterler den bir eve girebilirdi. Kapıyı çalmasına bile gerek yoktu.</p>

  <p>Bölgenin en ücra köşelerinde, ne kiralık konutlarda ne de kulübelerde korkacak bir şey yoktu. Buralara kötü adamlar ya da serseriler adımını atmazdı. Hiç kimsenin canına malına bir saldırı olmamış, sakinlerin güvenliği hiçbir zaman bozulmamıştı.</p>

  <p>Ana kız küçük otelin ön tarafında, birinci katta bulunan iki odaya yerleşmişti. Gerçekten, soğuk ve temiz, mütevazı döşenmiş iki odaydı bunlar. Odaların içi, iyi bir ev kadınının titizliğini yansıtıyordu. Yukarıda, ahşap bir dağ evinin çatısı gibi dışa taşan, Joël’in odası bulunuyordu. Bir pencereden ışık alan oda, zevkle inceltilmiş, kesme çam ağacıyla kaplanmıştı. Buradan baktığınızda, dağların görkemli ufkunu seyreder, dar vadinin dibine kadar görebilirdiniz. Vadinin içinde, yarı sel, yarı nehir olan Maan akarsuyu uğuldardı. Bodur konsollu, parlak basamaklı, ahşap bir merdiven, zemin katın büyük salonundan üst katlara çıkıyordu. Bu konutun görünümü kadar çekici bir şey olamazdı. Yolcu burada, Norveç otellerinde hayli nadir görülen bir konfor bulurdu.</p>

  <p>Hulda ve annesi söylediğimiz gibi birinci katta oturuyorlardı. Yalnız oldukları zaman, ikisi de seve seve odalarına çekilirlerdi. Madam Hansen rengarenk bir şamdanı tutarak merdivenin ilk basamaklarını çıkıyordu ki durdu...</p>

  <p>Kapıya vuruluyordu. Bir ses işitildi:</p>

  <p>“Hey! Madam Hansen! Madam Hansen!”</p>

  <p>Madam Hansen tekrar aşağı indi.</p>

  <p>“Böyle geç saatte kim gelebilir?” dedi.</p>

  <p>Hulda heyecanla hemen kapıya seğirtti.</p>

  <p>“Joël’in başına bir şey mi geldi acaba?” diye sordu.</p>

  <p>Kapıda, genç bir adam duruyordu. Skydskarl mesleğini yapan çıraklardan biri. Bu iş, yolculuk sona erdiği zaman, atı ahıra kariolla birlikte geri götürmekten ibaretti. Çırak yaya gelmişti ve kapı eşiğinde, ayakta duruyordu.</p>

  <p>Hulda, “Eh! Bu saatte ne istiyorsun?” diye sordu.</p>

  <p>Genç çırak, “Önce size, iyi akşamlar dilerim,” dedi.</p>

  <p>“Bu kadar mı?”</p>

  <p>“Hayır! Bu kadar değil, ama saygıyla başlamak gerekmez mi?”</p>

  <p>“Haklısın! Peki seni kim gönderdi?”</p>

  <p>“Kardeşiniz Joël!”</p>

  <p>Madam Hansen, “Joël mi?.. Peki neden?” dedi.</p>

  <p>Norveç insanlarına özgü bir yürüyüş olan ölçülü ve yavaş adımlarla kapıya yaklaştı. Bu toprakların damarlarında cıva vardır, tamam! Ama insanları hiç de cıva gibi değildir.</p>

  <p>Ne var ki genç çırağın cevabı, doğal olarak anneyi biraz heyecanlandırmıştı. Telaşla sordu: “Oğlumun başına bir şey mi geldi?”</p>

  <p>“Evet!.. Christiania postacısı Drammen’den bir mektup getirdi...”</p>

  <p>Sesini yavaşlatan Madam Hansen heyecanla, “Drammen’den bir mektup mu?” dedi.</p>

  <p>Genç adam, “Bilmiyorum,” karşılığını verdi. “Bildiğim tek şey, Joël’in yarından önce gelemeyeceği. Size mektubu vermem için beni buraya gönderdi.”</p>

  <p>“Demek acele?”</p>

  <p>“Öyle görünüyor.”</p>

  <p>Madam Hansen çok endişeli bir ses tonuyla, “Mektubu ver,” dedi.</p>

  <p>“İşte burada, çok temiz ve buruşmamış. Yalnız mektup size değil.”</p>

  <p>Madam Hansen biraz ferahlar gibi oldu. “Peki kime?” diye sordu.</p>

  <p>“Kızınıza.”</p>

  <p>Hulda, “Bana gelmiş!” dedi. “Ondan eminim, Ole’nin mektubu. Christiania üzerinden bir mektup. Kardeşim beni bekletmek istemedi!”</p>

  <p>Hulda mektubu aldı, masanın üzerinde duran şamdanla ışık tuttu. Adrese bakıyordu.</p>

  <p>“Evet!.. Ondan!.. Sahiden, ondan!.. <i>Vi-keri</i>in dönüşünü haber verebilir!”</p>

  <p>Madam Hansen genç çırağa, “içeri girmiyor musun?” diye sordu.</p>

  <p>“Sadece bir dakika! Bu akşam eve dönmem lazım. Yarın sabah, bir kariol için tuttular beni.” “Pekala, Joël’e onunla buluşmaya geleceğimi söyleyeceksin. Beni beklesin.”</p>

  <p>“Yarın akşam mı?”</p>

  <p>“Hayır, sabah. Beni görmeden Moel’den ayrılmasın. Dal’a birlikte dönec'eğiz.”</p>

  <p>“Anlaşıldı Madam Hansen.”</p>

  <p>“Biraz konyak içer misin?”</p>

  <p>“Memnuniyetle!”</p>

  <p>Genç adam masaya yaklaştı. Madam Hansen, gece soğuğuna karşı direnci artıran bu güçlendirici içkiden biraz ikram etti. Çırak fincanın dibinde bir damla,bırakmamıştı. Sonra,</p>

  <p><i>“Cod aften!”</i> dedi.</p>

  <p><i>“God aften,</i> çocuğum!”</p>

  <p>Bu, Norveççede “iyi akşamlar” demekti. Sadece karşılıklı söylediler. Başlarını bile eğmediler. Genç adam hayli uzun yola aldırış etmeden gitti. Ayak sesleri, sel gibi boşalan nehir boyunca uzanan patikanın ağaçları altında, çok geçmeden işitilmez oldu.</p>

  <p>Bu arada, Hulda hâlâ Ole’nin mektubuna bakıyor, açmak için acele etmiyordu. Bir düşünün! Bu ince kâğıt zarf ona ulaşana kadar bütün okyanusu aşmak zorunda kalmıştı. Öyle ki Batı Norveç’in akarsuları o büyük denize karışıp kayboluyordu. Zarfın üzerindeki pulları inceledi. Mektup 15 Mart’ta postaya verilmiş, ancak 15 Nisan’da Dal’a ulaşmıştı. Hayret, Ole mektubu yazalı bir ay geçmişti! O New Found Land -İngilizlerin Terre-Neuve Adası’na verdikleri isim- sularında, bir aydan beri kimbilir ne olaylar meydana gelmişti! Hâlâ kış aylarıydı, gündönümünün tehlikeli dönemiydi! New Found Land balık yatağı dünyanın en kötü sularındaydı! Kutup’tan eserek Kuzey Amerika ovalarından geçen şiddetli rüzgarlara maruz kalırdı! Şu balıkçılık uğraşı, yani Ole’nin mesleği, zorlu ve tehlikeli bir işti! Dönüşte nişanlısıyla evlenecekti. Parası olsun diye bu işi yapıyordu. Zavallı Ole! Bu mektupta ne yazıyordu acaba? Herhalde, Hulda onu nasıl hâlâ seviyorsa, Hulda’yı hâlâ sevdiğini, uzak mesafeye rağmen düşüncelerinin kavuştuğunu ve Dal’a varır varmaz onu göreceğini...</p>

  <p>Evet! Bunları yazmış olsa gerekti; Hulda ondan emindi. Ama belki de yakında döneceğini eklemiş, Bergen denizcilerini doğdukları topraklardan bu denli uzaklara sürükleyen avlanma seferinin yakında biteceğini söylemişti! Belki de <i>Viken'</i>in sonunda yükünü istiflediğini, yola çıkmaya hazırlandığını, Nisan ayının son günleri bitmeden, Vestfjorddal’daki mutlu evde birbirlerine kavuşacaklarını yazıyordu. Belki nihayet, mütevazı ahşap kilisede evleneceklerine ilişkin güvence veriyordu; kilisenin çan kulesi, Madam Hansen’in otelinin yüz elli iki yüz metre ötesinde, yoğun ağaç kümesinin arasında yükseliyordu. Nikah günü olarak Moel’den papazın geleceği günü belirleyeceklerdi.</p>

  <p>Mektubun içindekileri öğrenmek için sadece zarfı yırtarak açmak yetiyordu, içinden Ole’nin mektubunu çıkarıp okuyacaktı. Bu sırada, Hulda’nın gözlerinden acı ya da sevinç yaşları boşanacaktı. Genç Norveçli kız bunları bilmiyordu ama, kuşkusuz daha sabırsız olan bir Midi kızı, bir Dalecarlie kızı, bir Danimarka ya da Hollanda kızı çoktan içindekileri öğrenmiş olurdu! Ama Hulda düş kuruyordu. Düşler ancak Tanrı istediğinde sona erer. Üstelik gerçek öyle hayal kırıcıdır ki, düşler çoğu kez özlenir!</p>

  <p>O sırada Madam Hansen, “Kızım,” dedi, “kardeşinin gönderdiği bu mektup, gerçekten Ole’nin mi?”</p>

  <p>“Evet! Yazısını tanıdım!”</p>

  <p>“Okumayı yarma bırakacaksın galiba?” Hulda zarfa son kez baktı. Sonra, telaşsızca açtı. İçinden özenli ve düzgün yazılmış bir mektup çıkardı. Şunları okudu:</p>

  <p>“Saint-Pierre-Miquelon, 17 Mart 1882. Sevgili Hulda,</p>

  <p>Sevineceksin, tuttuğumuz balıklar bolluk getirdi. İşimiz birkaç gün içinde sona erecek.</p>

  <p>Evet! Seferin sonuna geldik! Bir yıl ayrılıktan sonra, Dal’a dönerken öyle mutlu olacağım ki! Orada, bana kalan biricik aileyi, senin aileni bulacağım.</p>

  <p>Kazanç payım güzel. Evliliğimizin başında yeterli olacak. Bergenli armatörlerimiz, Help Kardeşler, <i>Viken</i>’in büyük olasılıkla 15-20 Mayıs arası döneceğini bildirdiler. Beni bu tarihler arasında bekleyebilirsin, yani olsa olsa birkaç hafta.</p>

  <p>Sevgili Hulda, döndüğümde seni daha da güzel ve sağlıklı bulacağıma inanıyorum. Dilerim annen de esenlik doludur. Dilerim, o yürekli ve mert arkadaş, senin kardeşin, benim kuzenim Joël de sağlıklıdır. Eminim, yakında benim de kardeşim olacaktır.</p>

  <p>Madam Hansen’e selamlarımı ilet. Büyük salonda, eski sobanın yanındaki ahşap koltuğa kuruluşu buradan gözlerimin önüne geliyor. Onu iki kez sevdiğimi söyle. Çünkü senin annen, benim de teyzem.</p>

  <p>Özellikle Bergen’e beni karşılamaya gelmek için kendinizi zorlamayın. <i>Viken</i>’in benim bildirdiğim tarihten daha önce hareket etmesi mümkün. Ne olursa olsun, karaya çıkışımdan yirmi dört saat sonra, Dal’da olacağımdan emin olabilirsin sevgi Hulda. Yalnız daha erken çıkagelirsem şaşırma.</p>

  <p>Bu kış boyunca, kötü havalar yüzünden şiddetli sarsıldık. Denizcilerimizin şimdiye dek görmediği kötü havalardı. Bereket versin, morina balığı bolluk getirdi. <i>Viken</i> bu balıktan beş yüz ton ağırlığında bir yük getiriyor. Mal, Bergen’de teslim edilecek. Armatörlerimiz, Help</p>

  <p>Kardeşler çoktan elverişli satışlar yaptılar. Yani aileyi ilgilendiren bir şey varsa, o da bizim başarılı olduğumuz ve iyi kazanç sağlamam.</p>

  <p>Kaldı ki eve bir servet getirmesem de bir umudum var, daha doğrusu dönüşte o servetin beni beklediğine ilişkin bir önsezim var! Evet! Servet... Yanında mutluluk tabii! Nasıl mı?.. Bu, benim gizim sevgili Hulda. Senden sakladığım bir giz; bağışlayacağını umarım.</p>

  <p>Sadece bir sır! Zaten, sana söyleyeceğim... Ne zaman mı? Tabii zamanı geldiğinde -beklenmedik bir nedenle gecikirse nikahımızdan önce. Belirttiğim tarihte geri dönebilirsem, Dal’a dönüşümün ilk haftasında karım olacaksın. Bunu öyle arzuluyorum ki!</p>

  <p>Sevgili Hulda, seni öpüyorum. Madam Hansen’i ve kuzenim Joël'i benim için öp! Alnını da öperim. Telemark gelinlerinin giydiği taç, bir azize halesi gibi o alında parıldayacak. Bu elveda son olsun sevgili Hulda, elveda!</p>

  <p>Nişanlın,</p>

  <p>Ole Kamp.”</p>
</body>
</html>
