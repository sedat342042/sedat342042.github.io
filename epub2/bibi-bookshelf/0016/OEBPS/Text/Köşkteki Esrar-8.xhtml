<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-8</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR" xmlns:xml="http://www.w3.org/XML/1998/namespace">BÖLÜM 4</span></h1>

    <h2 class="calibre1" id="sigil_toc_id_4"><span class="Bold" xml:lang="tr-TR" xmlns:xml="http://www.w3.org/XML/1998/namespace">Çok Hoş Bir Kadınla Tanışma</span></h2>

    <p class="Temel-Paragraf"></p>

    <p class="Temel-Paragraf">George Lomax hemen Whitehall’a döndü. Devlet işlerine baktığı muhteşem daireye girerken hafif bir gürültü oldu.</p>

    <p class="Temel-Paragraf">Bay Bill Eversleigh bir köşede dikkatle mektupları dosyalıyordu. Pencerenin yanındaki kolluk biraz önce birileri oturduğu için iyice ısınmıştı.</p>

    <p class="Temel-Paragraf">Pek sevimliydi. Bill Eversleigh. Yirmi beş yaşlarında, iri yarı beceriksizce tavırlı bir gençti. Yüzü çirkin ama hoş, dişleri bembeyaz ve kahverengi gözleri de dürüst bakışlıydı.</p>

    <p class="Temel-Paragraf">“Richardson daha göndermedi mi raporu?”</p>

    <p class="Temel-Paragraf">“Hayır, efendim. Arayıp sorayım mı?”</p>

    <p class="Temel-Paragraf">“Önemli değil. Arayan oldu mu?”</p>

    <p class="Temel-Paragraf">‘Telefona daha çok Bayan Oscar bakıyor. Bay Isaacstein aradı. Yarın öğle yemeğini Savoy’da kendisiyle yiyip yiyemeyeceğinizi sordu.”</p>

    <p class="Temel-Paragraf">“Bayan Oscar randevu defterime baksın. Yarın öğlen boşsam bu daveti kabul etiğini bildirsin.”</p>

    <p class="Temel-Paragraf">“Peki, efendim.”</p>

    <p class="Temel-Paragraf">“Ha aklıma gelmişken. Evensleigh. Benim için bir yeri aramam istiyorum. Rehbere bakın. Bayan Revel, Pont Caddesi 487 numara.”</p>

    <p class="Temel-Paragraf">“Peki, efendim.”</p>

    <p class="Temel-Paragraf">Bill rehberi kaparak, görmeyen gözlerle M bölümüne baktı. Rehberi gürültüyle kapayarak masadaki telefona uzandı. Tam elini ahizeye uzatacağı sırada aklına bir şey gelmiş gibi durakladı.</p>

    <p class="Temel-Paragraf">“Ah, şimdi hatırladım, efendim. Telefonu bozuk. Bayan Revel’ın yani. Biraz önce onu aradım da.”</p>

    <p class="Temel-Paragraf">George Lomax kaşlarını çattı, “İşte bu çok kötü... çok kötü...” Parmaklarını kararsızca masaya vurdu.</p>

    <p class="Temel-Paragraf">“Eğer Önemli bir şey varsa, taksiyle Bayan Revel’ın evine gidebilirim, efendim. Sabahın bu saatinde kesinlikle evdedir.”</p>

    <p class="Temel-Paragraf">George Lomax duraklayarak düşündü. Bill ise heyecanla bekliyordu. Uygun cevap alır almaz, fırlayacaktı.</p>

    <p class="Temel-Paragraf">Sonunda Lomax. “Belki en iyisi bu olur.” dedi. “Pekâla, hemen bir taksiye binerek oraya git. Bayan Revel’i bugün saat dörtte evde olup olmayacağını sor. Önemli bir sorunu kendisiyle konuşmak istiyorum.”</p>

    <p class="Temel-Paragraf">“Peki, efendim.” Bill şapkasını kaparak evden çıktı.</p>

    <p class="Temel-Paragraf">On dakika sonra Bayan Revel’ın evinin önünde arabadan indi. Kapıyı Bayan Revel’ın uşağı açtı.</p>

    <p class="Temel-Paragraf">“Günaydın. Chilvers. Bayan Revel evde mi?”</p>

    <p class="Temel-Paragraf">“Sokağa çıkmak üzereydi, efendim.”</p>

    <p class="Temel-Paragraf">Merdivenin yukarısından biri seslendi. “Bill, sen misin? Kapıyı erkekçe çalışından senin geldiğini anlamıştım. Yukarı gel biraz konuşalım.”</p>

    <p class="Temel-Paragraf">Bill kendisine gülümseyen genç kadının yüzüne baktı. Bu sima onu ve daha birçok kişiyi sersemletir, onların saçma sapan şeyler söylemelerine neden olurdu.</p>

    <p class="Temel-Paragraf">Bill merdivenleri ikişer ikişer çıktı. Virginia’nın uzattığı eli avuçlarının arasına aldı.</p>

    <p class="Temel-Paragraf">“Merhaba, Virginia.”</p>

    <p class="Temel-Paragraf">“Merhaba, Bill.”</p>

    <p class="Temel-Paragraf">Çekicilik acayip bir şeydir. Virginia Revel’den daha güzel olan yüz kadın aynı sesle. “Merhaba Bill,” diyebilirdi ama genç adamı hiç etkileyemezdi. Fakat Virginia’nın söylediği bu iki kelime Bill’i adeta sarhoş etti.</p>

    <p class="Temel-Paragraf">Virginia Revel yirmi yedi yaşındaydı. Uzun boyluydu ve olağanüstü narin bir vücudu vardı. O kadar orantılıydı ki vücudu, şiirler bile yazılabilirdi. Saç rengi kumraldı. Burnu biçimli, çenesi ufaktı. Yarı kapalı göz kapaklarının arasında parıldayan gözleri peygamber çiçeklerinin rengindeydi. Dolgun dudakları hafifçe yukarı doğru kıvrılıyordu; Venüs’ün imzası diye tanımlanan şekilde. Genç kadının yüzü çok anlamlıydı. Her zaman ilgi çeken bir canlılık vardı onda. Virginia Revel’a aldırmamak imkansızdı.</p>

    <p class="Temel-Paragraf">Genç kadın, Bill’i tamamen lila, mavi ve yeşille dekore edilmiş küçük bir salona götürdü. “Hayatım, Dışişleri Bakanlığı seni aramayacak mı? Ben onların sensiz yapamadıklarını sanıyordum.”</p>

    <p class="Temel-Paragraf">“Sana bizim Ukala’dan haber getirdim.” Bill, şefinden böyle pek de saygılı olmayan bir şekilde söz ederdi. “Ha, aklıma gelmişken Virginia, eğer sana sorarsa telefonunun bu sabah bozuk olduğunu söyle.”</p>

    <p class="Temel-Paragraf">“Ama değildi ki.”</p>

    <p class="Temel-Paragraf">“biliyorum. Ama Ukala’ya öyle söyledim.”</p>

    <p class="Temel-Paragraf">“Niçin? Bu Dışişleri’ne has oyun konusunda beni aydınlatmalısın.”</p>

    <p class="Temel-Paragraf">Bill, genç kadına sitemle baktı. “O yalanı buraya gelip seni görmek için uydurdum.”</p>

    <p class="Temel-Paragraf">“Ah, tatlım, ne aptalım, değil mi? Çok şekersin.”</p>

    <p class="Temel-Paragraf">“Chilvers sokağa çıkmak Üzere olduğunu söyledi.”</p>

    <p class="Temel-Paragraf">“Evet. Sloane Caddesi ne gideceğim. Çok güzel külotlar satan bir yer var.”</p>

    <p class="Temel-Paragraf">“Külot mu?”</p>

    <p class="Temel-Paragraf">“Evet. Bill. Külot. Kalçaları toparlasın diye çıplak tene giyilir.”</p>

    <p class="Temel-Paragraf">“Utanmalısın. Virginia. İlişkin olmayan bir adama iç çamaşırını anlatmamalısın. Hiç hoş değil bu yaptığın.”</p>

    <p class="Temel-Paragraf">“Bill, tatlım, ama külotlarla ilgili hoş olmayan bir şey yok ki... biz zavallı kadınlar giymediğimizi iddia etsek de hepimiz korse giyeriz. Bu korse kırmızı elastik kumaştan yapılmış ve dizlere kadar iniyor. Üzerindeyken yürümek neredeyse imkansız.”</p>

    <p class="Temel-Paragraf">“Ne korkunç! Neden giyiyorsun o zaman?”</p>

    <p class="Temel-Paragraf">“Çünkü onu giyince birilerinin seni arzuladığını hissediyorsun. Neyse... artık benim korselerimden konuşmayalım. George ne istiyor?”</p>

    <p class="Temel-Paragraf">“Bugün saat on altıda evde olup olmadığını öğrenmek.”</p>

    <p class="Temel-Paragraf">“Hayır, Ranclagh’ta olacağım. George neden böyle birdenbire resmileşti? Bana evlenme mi teklif edecek yoksa?”</p>

    <p class="Temel-Paragraf">“Buna hiç şaşmam.”</p>

    <p class="Temel-Paragraf">“Eğer öyleyse söyle ona. Ben içinden geldiği an evlenme teklif eden erkeklerden hoşlanırım.”</p>

    <p class="Temel-Paragraf">“Benim gibilerden mi?”</p>

    <p class="Temel-Paragraf">“Bill, sen içinden geldiği için değil artık alışkanlık edindiğin için yapıyorsun bunu.”</p>

    <p class="Temel-Paragraf">“Virginia, bana biraz...”</p>

    <p class="Temel-Paragraf">“Sus Bill, sus. Öğle yemeğinden önce böyle laflar dinleyemem. Beni ona yaşlı, senin iyiliğini isteyen, kalbi anne sevgisiyle dolu bir kadın gibi göstermeye çalış.”</p>

    <p class="Temel-Paragraf">“Virginia, seni o kadar çok seviyorum ki... “</p>

    <p class="Temel-Paragraf">“Biliyorum Bill, biliyorum. Bense sevilmeyi çok seviyorum. Ne kötü, ne ahlaksız bir kadınım, değil mi? Bu dünyadaki her hoş erkeğin bana aşık olmasını istiyorum.”</p>

    <p class="Temel-Paragraf">Bill sıkıntıyla. “Herhalde çoğu aşıktır.” dedi.</p>

    <p class="Temel-Paragraf">“Ama George’un bana aşık olmadığını umarım. Onun aşık olabileceğini sanmıyorum. George mesleğiyle evli. Başka ne dedi o?”</p>

    <p class="Temel-Paragraf">“Sorunun çok önemli olduğunu söyledi.”</p>

    <p class="Temel-Paragraf">“Meraklanmaya başlıyorum. Bill. George’un önemli saydığı şeyler pek azdır. Ranclagh’a gitmekten vazgeçeyim bari. George’a söyle saat on altıda onu uslu uslu bekleyeceğim.”</p>

    <p class="Temel-Paragraf">Bill saatine bir göz attı. “Bakanlığa öğleden önce yetişemem. Hadi gel birlikle yemek yiyelim. Virginia.”</p>

    <p class="Temel-Paragraf">“Öğle yemeği için sözüm var.”</p>

    <p class="Temel-Paragraf">“Boş ver. Gününü gün el ve hiçbir şeye aldırma.”</p>

    <p class="Temel-Paragraf">Genç kadın gülümseyerek. “Güzel bir fikir bu.” dedi.</p>

    <p class="Temel-Paragraf">“Çok şekersin. Virginia. Söyle... Benden hoşlanıyorsun, değil mi? Beni başkalarından daha çok beğeniyorsun.”</p>

    <p class="Temel-Paragraf">“Ah, sana bayılıyorum. Eğer evlenmek zorunda olsaydım... yani bir hikayede olsaydık ve kötü kalpli yönetici. ‘ Ya biriyle evlenirsin ya da yavaş yavaş işkenceyle ölürsün.’ deseydi seni seçerdim... Gerçekten... ‘Bana küçük Bill’i verin derdim.’”</p>

    <p class="Temel-Paragraf">“O halde... “</p>

    <p class="Temel-Paragraf">“Evlenmek zorunda değilim ki... Yaramaz bir dul olmak hoşuma gidiyor.”</p>

    <p class="Temel-Paragraf">“Benimle evlendiğin zaman da istediğin gibi davranabilirsin. Gezer dolaşırsın. Evde varlığımı hissetmezsin bile.”</p>

    <p class="Temel-Paragraf">“Bill, anlamıyorsun. Ben ani bir heyecanla evlenen tiplerdenim.”</p>

    <p class="Temel-Paragraf">Genç adam, “Yakında kendimi vuracağım “ diye mırıldandı.</p>

    <p class="Temel-Paragraf">“Yok, Bill’ciğim, yok. Sen yakında güzel bir kızı yemeğe götüreceksin; dün gece yaptığın gibi.”</p>

    <p class="Temel-Paragraf">Bay Eversleigh bir an şaşaladı. “Dorothy Kirkpatrick’i mi kastediyorsun? Şu Çengel ve Göz’de oynayan kızı? O çok iyi ve dürüst bir insan. Dostluğumuzun da kötü bir tarafı yok.”</p>

    <p class="Temel-Paragraf">“Tabi yok Bill. Eğlenmeni ben de istiyorum. Ama kırık kalbin yüzünden ölüyormuşsun gibi bir tavır da takınma.”</p>

    <p class="Temel-Paragraf">Bay Eversleigh kendini topladı. ‘Sen durumu anlamıyorsun, Virginia. Erkekler... “</p>

    <p class="Temel-Paragraf">“Poligamdırlar! Bunu biliyorum. Ama bazen ben de poligam olduğumdan şüpheleniyorum. Bill, beni gerçekten seviyorsan hemen yemeğe gidelim.”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
