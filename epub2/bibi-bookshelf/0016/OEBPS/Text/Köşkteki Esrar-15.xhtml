<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-15</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 11</span></h1>

    <h2 class="calibre1" id="sigil_toc_id_11"><span class="Bold" xml:lang="tr-TR">Başmüfettiş Battle Geliyor</span></h2>

    <p class="Temel-Paragraf"></p>

    <p class="Temel-Paragraf">Lord Caterham. George Lomax’ın kendisiyle görüşmek istemesinden o kadar korkuyordu ki öğleye kadar çiftliklerini dolaştı. En sonunda acıkınca köşke döndü. Korktuğu şeyin şimdi olma olasılığı yüksekti.</p>

    <p class="Temel-Paragraf">Küçük bir yan kapıdan gizlice eve girdi. Oradan da sessizce çalışma odasına süzüldü. Eve girdiğini kimsenin görmediğini düşünüyordu ama yanılmıştı. Uyanık Tredwell’ın gözünden hiçbir şey kaçmazdı. Tredwell lordu kapıda karşıladı.</p>

    <p class="Temel-Paragraf">“Affedersiniz, lordum.”</p>

    <p class="Temel-Paragraf">“Ne oldu. Tredwell?”</p>

    <p class="Temel-Paragraf">“Bay Lomax döner dönmez sizinle kütüphanede görüşmek istediğini söyledi.”</p>

    <p class="Temel-Paragraf">Tredwell bu ince ifadeyle Lord Caterham eğer isterse, henüz dönmediğini söyleyebileceğini ima etmişti.</p>

    <p class="Temel-Paragraf">Lord içini çekip ayağa kalktı. “Bu er geç olacaktı. Kütüphanede demiştin, değil mi?”</p>

    <p class="Temel-Paragraf">“Evet, lordum.”</p>

    <p class="Temel-Paragraf">Lord Caterham yeniden iç çekip ata yadigarı evinin geniş salonlarından geçerek kütüphane kapısına geldi. Kapı koluna dokunduğunda kapının içeriden kilitlenmiş olduğunu gördü. Kapı aralığından George Lomax’ın şüpheyle etrafı süzen yüzü görünüyordu.</p>

    <p class="Temel-Paragraf">Caterham’ı görünce bu ifade değişti. “Ah. Caterham içeri gelin. Biz de sizin için endişelenmeye başlamıştık.”</p>

    <p class="Temel-Paragraf">Lord Caterham devlet işleri ve misafir hazırlıklarıyla ilgili belli belirsiz bir şeyler mırıldandıktan sonra özür dileyerek oturdu. Kütüphanede Lomax’tan başka iki kişi daha vardı. Bunlardan biri bölgenin polis müdürü Albay Mclrose’du. Diğeri ise orta yaşlı, tıknaz ve ifadesiz yüzlü bir adamdı.</p>

    <p class="Temel-Paragraf">George. “Başmüfettiş Battle yarım saat önce geldi,” dedi. “Müfettiş Badgworthy ve Dr. Cartwrighı’la konuştu. Şimdi de bizden bilgi almak istiyor.” Lord Caterham, Melrose’u selamlayıp Başmüfettiş Battle’a ön bilgi verdikten sonra hep birlikte oturdular. Sonra Battle’a döndü. “Bu olayda çok sıkı ağızlı olmanızı söylememe gerek yok sanırım.”</p>

    <p class="Temel-Paragraf">Battle sakin bir tavırla başını salladı. Bu hali yaşlı lordun pek hoşuna gitti.</p>

    <p class="Temel-Paragraf">Başmüfettiş, “Bu bakımdan endişeniz olmasın, Bay Lomax,” dedi. “Ama bizden bir şey gizlememelisiniz, ölen misafirin adı Kont Stanislaus’ınuş. Daha doğrusu köşktekiler onu böyle tanıyorlarmış. Şimdi... Bu onun gerçek adı mıydı?”</p>

    <p class="Temel-Paragraf">“Hayır, değildi.”</p>

    <p class="Temel-Paragraf">“Asıl adı neydi?”</p>

    <p class="Temel-Paragraf">“Michael... Herzoslovakya Prensi Michael.”</p>

    <p class="Temel-Paragraf">Battle’ın gözleri biraz açıldı ama yüzünün ifadesi değişmedi. “Buraya niçin geldiğini sorabilir miyim? Sırf eğlenmek için miydi?”</p>

    <p class="Temel-Paragraf">“Bu ziyaretin bir nedeni vardı. Battle. Tabi bu söylediğim aramızda kalacak.”</p>

    <p class="Temel-Paragraf">“Tabi. Bay Lomax.”</p>

    <p class="Temel-Paragraf">“Albay Melrose?”</p>

    <p class="Temel-Paragraf">“Elbette.”</p>

    <p class="Temel-Paragraf">“Prens Michael. Bacalar’a Bay Herman Isaacstein’la tanışmak için gelmişti. Belirli bazı şartlarla ödünç para alacaktı.”</p>

    <p class="Temel-Paragraf">“Bu şartlar neydi?”</p>

    <p class="Temel-Paragraf">“Bütün ayrıntıları bilmiyorum. Zaten bunlar tam anlamıyla kararlaştırılmamıştı. Yalnız Prens Michael tahta çıktığı takdirde petrol arama iznini Bay Isaacstein’ın ortağı olduğu şirkete verecekti. Prens Michael, İngiltere’ye sempatisi olan bir insandı, İngiliz Hükümeti de tahta çıkması konusunda onu destekleyecekti.”</p>

    <p class="Temel-Paragraf">Battle. “Pekâla.” dedi. “Bana daha fazlası gerekli değil. Prens Michael para istiyordu. Bay Isaacstein ise petrol. İngiliz Hükümeti ise bir amca rolü oynamaya hazırdı. Bir soru daha: petrol izni peşinde olan başka şirketler de var mıydı?”</p>

    <p class="Temel-Paragraf">“Amerikalı bazı maliyecilerin prense yaklaşmaya çalıştıklarını sanıyorum.”</p>

    <p class="Temel-Paragraf">“Ve prens onları reddetti, öyle mi?”</p>

    <p class="Temel-Paragraf">George başka bir şey açıklamak istemiyordu. “Prens Michael. İngiltere’ye sempatisi olan bir insandı,” diye tekrarladı.</p>

    <p class="Temel-Paragraf">Battle ısrar etmedi. “Lord Caterham, anladığıma göre dünkü olaylar şöyle sıralanıyor: Prens Michael’la Londra’da buluşarak buraya birlikte gelmişsiniz. Prensin yanında özel uşağı varmış. Boris</p>

    <p class="Temel-Paragraf">Anchoukoff adlı bir Herzoslovakyalı. Fakat prensin yaveri Yüzbaşı Andrassy şehirde kalmış. Prens buraya varınca çok yorgun olduğunu söyleyerek kendisine ayrılmış olan daireye çekilmiş. Akşam yemeğini de odasına yollamışsınız. Prens Michael diğer misafirlerle tanışmamış, öyle mi?”</p>

    <p class="Temel-Paragraf">“Evet.”</p>

    <p class="Temel-Paragraf">“Cesedi bu sabah bir hizmetçi 07.45 sularında bulmuş. Dr. Cartwright ölüyü muayene etmiş. Prensin tabancayla vurularak öldürüldüğünü anlamış. Tabanca bulunmamış. Evde hiç kimse de silah sesi duymamış. Diğer taraftan prens yere yığılırken saati kırılmış. Bundan da cinayetin tam on ikiye çeyrek kala işlendiği anlaşılıyor. Siz dün gece kaçta yattınız?”</p>

    <p class="Temel-Paragraf">“Odalarımıza erkenden çekildik. Nedense kimsenin keyfi yoktu. Odalarımıza çıktığımızda saat yirmi iki otuzdu sanırım.”</p>

    <p class="Temel-Paragraf">“Teşekkür ederim. Şimdi bana evdeki misafirler hakkında bilgi vermenizi rica edeceğim, Lord Caterham.”</p>

    <p class="Temel-Paragraf">“Özür dilerim ama katilin dışarıdan geldiğini düşünmüştüm.”</p>

    <p class="Temel-Paragraf">Başmüfettiş gülümsedi, “Öyle sanırım, öyle sanırım. Ama yine de misafirler hakkında bilgi almam gerekiyor. Formalite icabı.”</p>

    <p class="Temel-Paragraf">“Hım... Prens Michael, uşağı. Bay Herman Isaacstein; onları biliyorsunuz. Sonra Bay Eversleigh... “</p>

    <p class="Temel-Paragraf">George söz konusu olan genç adamı aşağı görüyormuş gibi, “O benim yanımda çalışıyor,” diye açıkladı.</p>

    <p class="Temel-Paragraf">“O, Prens Michael’ın Bacalar’a neden geldiğini biliyor muydu?”</p>

    <p class="Temel-Paragraf">George ukalaca bir tavırla cevap verdi. “Hayır, sanmıyorum. Tabi bir şeyler döndüğünü sezmişti ama ona açılmak gereğini duymadım.”</p>

    <p class="Temel-Paragraf">“Anlıyorum. Devam eder misiniz, Lord Caterham?”</p>

    <p class="Temel-Paragraf">“Durun bakayım... Evet, Bay Hiram Fish...”</p>

    <p class="Temel-Paragraf">“Bay Hıram Fish de kim?”</p>

    <p class="Temel-Paragraf">“Bir Amerikalı. Bana Bay Lucius Gott’tan bir mektup getirdi. Lucius Gott adını daha önce duydunuz sanırım.”</p>

    <p class="Temel-Paragraf">Battle gülümsedi. “Milyarder Lucius Gott’un adını duymamış olan var mıdır?”</p>

    <p class="Temel-Paragraf">“Bay Fish benim elyazması kitaplarımı görmeyi çok istiyordu. Tabi Bay Gott’un eşsiz bir koleksiyonu var ama ben de ender birkaç eser ele geçirdim. Bay Fish de böyle şeylere çok meraklıydı. Bay Lomax bu hafta sonu durumun normal gözükmesi için birkaç kişi çağırmamı söylemişti. O yüzden ben de bu fırsattan yararlanarak Bay Fish’i davet ettim. Erkek misafirler bu kadar. Hanımlara gelince... Sadece Bayan Revel var. Sanırım oda hizmetçisini de gelirdi. Sonra... Kızım. Diğer çocuklarım ve onların dadılarıyla mürebbiyeleri, hizmetkarlar.”</p>

    <p class="Temel-Paragraf">Lord Caterham nefes almak için durunca dedektif. ‘Teşekkür ederim. Formalite ama bu kadarı yeterli,” dedi.</p>

    <p class="Temel-Paragraf">George yine ukalaca bir tavırla, “Katilin pencereden girdiği kesin, değil mi?” diye sordu.</p>

    <p class="Temel-Paragraf">Battle bir an düşündü. “Ayak izleri kapıya kadar geliyor, sonra da geriye dönüyor. Dün gece yirmi üç kırkla bahçe duvarının önünde bir araba durmuş. Yirmi dörtte ise genç bir adam Neşeli Kriketçi Hanı’na otomobille gitmiş. Ayakkabılarını temizlenmeleri için kapının önüne bırakmış. Ayakkabılar ıslak ve çamurluymuş.”</p>

    <p class="Temel-Paragraf">George heyecanla Battle’a doğru eğildi. “O ayakkabılar izlerle karşılaştırılamaz mı?”</p>

    <p class="Temel-Paragraf">“Bu yapıldı.”</p>

    <p class="Temel-Paragraf">“Eee?...”</p>

    <p class="Temel-Paragraf">“Birbirlerine çok uyuyorlar.”</p>

    <p class="Temel-Paragraf">George. ‘Tamam öyleyse,” diye bağırdı. “Katili bulduk! O genç adam... Sahi adı nedir onun?”</p>

    <p class="Temel-Paragraf">“Handakilere adının Anthony Cade olduğunu söylemiş.”</p>

    <p class="Temel-Paragraf">“Bu Anthony Cade hemen izlenmeli ve bulunmalı.”</p>

    <p class="Temel-Paragraf">Battle. “İzlememize gerek yok,” dedi.</p>

    <p class="Temel-Paragraf">“Neden?”</p>

    <p class="Temel-Paragraf">“Çünkü kendisi hâlâ handa.”</p>

    <p class="Temel-Paragraf">“Ne?”</p>

    <p class="Temel-Paragraf">“Çok garip, değil mi?”</p>

    <p class="Temel-Paragraf">Albay Melrose, başmüfettişi dikkatle süzdü. “Ne düşünüyorsunuz, Battle? Şunu açıklayın.”</p>

    <p class="Temel-Paragraf">“Ben sadece durumun garip olduğunu söyledim. Bu genç adamın hemen buradan kaçması gerekirdi. Ama kaçmadı... Handa kaldı ve ayakkabılarını izlerle karşılaştırmamız için bize fırsat da sağladı.”</p>

    <p class="Temel-Paragraf">“O halde ne düşünüyorsunuz?”</p>

    <p class="Temel-Paragraf">“Ne düşüneceğimi ben de bilmiyorum. Bu da beni rahatsız ediyor.”</p>

    <p class="Temel-Paragraf">Albay Melrose, “Sizce...” diye söze başladığı sırada oda kapısına hafifçe vuruldu.</p>

    <p class="Temel-Paragraf">Kapıyı kilitlemiş olan George hemen ayağa kalktı. Dışarıda Tredwell her zaman rahatça dolaştığı yerlerde kapıyı vurmaktan rahatsız, bekliyordu.</p>

    <p class="Temel-Paragraf">Uşak, Caterham’a, “Affedersiniz, sayın lordum,” dedi. “Bir centilmen sizinle görüşmek istiyor. Acil ve önemli bir mesele varmış. Anladığım kadarıyla bu sabahki felaketle ilgiliymiş.”</p>

    <p class="Temel-Paragraf">Battle birdenbire. “Adı nedir?” diye sordu.</p>

    <p class="Temel-Paragraf">“Anthony Cade efendim. Ama bu adın hiç kimse için bir anlamı olmayacağını söyledi.”</p>

    <p class="Temel-Paragraf">Aslında bu isim odadaki dön kişiyi de iyice etkiledi. Bir an hepsi şaşkın şaşkın baktılar.</p>

    <p class="Temel-Paragraf">Sonra Lord Caterham bir kahkaha attı. “Ah eğlenmeye başladım. Onu içeri al. Tredwell. Hemen içeri al.”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
