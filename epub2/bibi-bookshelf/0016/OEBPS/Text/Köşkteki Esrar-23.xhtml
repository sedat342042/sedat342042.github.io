<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-23</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 19</span></h1>

    <h2 class="calibre1" id="sigil_toc_id_19"><span class="Bold" xml:lang="tr-TR">Gizli Tarihçe</span></h2>

    <p class="Temel-Paragraf"></p>

    <p class="Temel-Paragraf">Hepsi de Fransız dedektife baktılar. Adam da onlara gülümsedi. “Evet, gerçek bu.”</p>

    <p class="Temel-Paragraf">Bir sessizlik oldu. Sonra Virginia, Battle’a döndü.</p>

    <p class="Temel-Paragraf">“Ne düşünüyorum biliyor musunuz, başmüfettişim?”</p>

    <p class="Temel-Paragraf">“Ne düşünüyorsunuz. Bayan Revel?”</p>

    <p class="Temel-Paragraf">“Bence artık bizi aydınlatmanızın zamanı geldi.”</p>

    <p class="Temel-Paragraf">“Aydınlatmak mı? Anlayamadım, Bayan Revel.”</p>

    <p class="Temel-Paragraf">“Pekâla, anladınız. Bay Battle. Herhalde Bay Lemoine size konuşmamanızı söyledi. O böyledir işte... Ama biz sırrı kendi başımıza da öğrenebilir ve tabi o arada çok kişiye de zarar verebiliriz. Bay Lemoine, siz de bana katılmıyor musunuz?”</p>

    <p class="Temel-Paragraf">“Madam, size tamamen katılıyorum.”</p>

    <p class="Temel-Paragraf">Battle içini çekti. “Hiçbir sırrı ebediyen saklayamazsınız. Bunu Bay Lorruu’a da söyledim. Bay Eversleigh, Bay Lomax'ın sekreteri. Bilmesinde bir sakınca yok. Bay Cide'e gelince, bu işe istemeden bulaştı. Bence onun da bilmeye hakkı var. Ama... “</p>

    <p class="Temel-Paragraf">Battle durdu.</p>

    <p class="Temel-Paragraf">Virginia, “Biliyorum. Kadınlar çok boşboğazdırlar. George’tan bunu defalarca duydum.”</p>

    <p class="Temel-Paragraf">Lemoine dikkatle Virginia’yı süzüyordu. Sonra başmüfettişe döndü. “Madamı Revel adıyla çağırdınız sanırım.”</p>

    <p class="Temel-Paragraf">Virginia. “Adım bu,” dedi.</p>

    <p class="Temel-Paragraf">“Kocanız Dışişleri’ndendi değil mi? Kral ve kraliçe öldürülmeden önce de Herzoslovakya’daydınız.”</p>

    <p class="Temel-Paragraf">“Evet.”</p>

    <p class="Temel-Paragraf">Lemoine, Battle’a baktı. “Bence madamın hikayeyi öğrenmeye hakkı var. Dolaylı olarak onu da ilgilendiriyor çünkü. Ayrıca... “ Gözlerinde bir pırıltı belirdi. “Madamın böyle konulara gösterdiği özen diplomatik çevrelerce çok iyi bilinir.”</p>

    <p class="Temel-Paragraf">Virginia gülerek. “Böyle düşünmelerine sevindim,” dedi. “Bu ünü boşa çıkartmayacağım.”</p>

    <p class="Temel-Paragraf">Anthony, “Hiç dinlenmeyecek miyiz? Nerede konuşacağız? Burada mı?” diye sordu.</p>

    <p class="Temel-Paragraf">Battle. “Sizin için sakıncası yoksa...” dedi. “Sabaha kadar bu odadan çıkmamızı öneririm. Hikayeyi duyunca bana hak vereceksiniz.”</p>

    <p class="Temel-Paragraf">“O zaman ben gidip yiyecek bir şeyler getireyim,” dedi Anthony.</p>

    <p class="Temel-Paragraf">Bill de onunla gitti. Biraz sonra birkaç bardak, biraz yiyecek ve ihtiyaç duyabilecekleri başka şeylerle birlikle geri geldiler.</p>

    <p class="Temel-Paragraf">Kalabalık grup pencerenin yanındaki meşe masanın etrafına rahatça yerleşti.</p>

    <p class="Temel-Paragraf">“Anlaşılacağı üzere.” dedi Battle. “Burada konuşulan her şey kesinlikle gizli kalmalı. Hiçbir sızıntı olmamalı. Bir gün açığa çıkacağını biliyordum. Bay Lomax gibi beyefendiler her şeyi saklamakla düşündüklerinden daha büyük risk alıyorlar. Olay yedi yıl önce başladı. O sıralarda birçok yerde yeniden yapılanmalar oluyordu; özellikle Yakındoğu’da. Pek çok insan İngiltere’ye geliyordu, özellikle Kont Stylplitch’in öncülük ettiği insanlar... Bulun Balkan ülkeleri partilerle ilgilenmeye başladı ve bir sürü soylu kişi İngiltere’ye yerleşti. Ayrıntıların üzerinde duracak değilim. Fakat tam o sırada ‘Bir Şey’ kayboldu. Hem de inanılmayacak bir şekilde. Olayı açıklamak için iki şeyi kabul etmek zorundaydım. Hırsız hanedandan biriydi. Ayrıca da o şeyi bir profesyonel çalmıştı. Mösyö Lemoine size ne demek istediğimi anlatabilir.”</p>

    <p class="Temel-Paragraf">Fransız nazik bir tavırla eğildi. Sonra da hikayeye devam etti. ‘İngiltere’de bizim ünlü ve cüretli Kral Victor’un adını duymamış olabilirsiniz. Asıl adını kimse bilmiyor. İnanılmayacak kadar cesur ve pervasız biri. Ama beş dil biliyor, kılık değiştirmede de usta. Babası İngiliz veya İrlandalıymış ama Victor daha çok Paris’te faaliyet gösteriyor. Sekiz yıl önce de yine Paris’te arka arkaya mücevherler çaldı. O sırada kendisine Yüzbaşı O’Neill adını takmıştı.”</p>

    <p class="Temel-Paragraf">Virginia hafifçe bağırdı. Mösyö Lemoine ona dik dik baktı. “Sanırım madamın neden heyecanlandığını biliyorum. Birazdan öğreneceksiniz. Bizler bu Yüzbaşı O’Neill'in Kral Victor olduğundan şüpheleniyorduk ama kanıtımız yoklu. O günlerde Paris’te genç ve zeki bir aktris vardı; Folies Bergeres’ten Angele Mory. Bir süre onun Kral Victor’la ilişkisi olduğuna dair kuşkularımız oldu, ama yine kanıtımız yoklu.</p>

    <p class="Temel-Paragraf">“Paris o sırada Herzoslovakya’nın genç kralı IV. Nicholas’ı karşılamaya hazırlanıyordu. Surete’de bize majestelerini koruyabilmemiz için özel talimat verildi, özellikle de Devrimci grup Kızıl El Yoldaşları’na karşı. Yoldaşlar’ın Angele Mory’ye yaklaşıp planlarında onlara yardım ettiği takdirde yüklü miktarda para teklif ettiklerini biliyoruz. Genç kadın kralın başını döndürecek ve onu örgütün istediği yere çekecekti. Angele Mory rüşveti kabul edip üzerine düşeni yaptı.</p>

    <p class="Temel-Paragraf">“Ama genç kadın örgütün düşündüğünden daha akıllı ve hırslıydı. Kralı etkilemeyi başardı. Nicholas ona deliler gibi aşık olup onu mücevherlere boğdu. Angele Mory işte o zaman kralın metresi değil de karısı olmaya karar verdi. Herkesin bildiği gibi kadın amacına ulaştı. Onu Herzoslovakya’ya Kontes Varağa Popoleffsky diye tanıtıp Romanoff ailesinden olduğunu iddia ettiler. Sonunda kadın Kraliçe Varağa adıyla Herzoslovakya tahtına çıktı. Parisli küçük bir aktris için büyük bir başarıydı bu. Rolünü gayet ustalıkla oynadığını duydum. Ama Angele’nin zaferi uzun sürmedi. Onun ihanetine kızan Kızıl El Yoldaşları kadını iki defa öldürmeye çalıştı. Sonunda örgüt halkı öyle kışkırttı ki kralla kraliçe öldürüldü. Cesetleri parça parça edildi. Tanınmayacak haldeydiler. Bu durum halkın hiç de soylu olmayan, yabancı kraliçelerden ne kadar nefret ettiğini gösteriyordu.</p>

    <p class="Temel-Paragraf">“Kraliçe Varaga’nın o sürede Kral Victor’la ilişkisini yine de sürdürdüğünü biliyoruz. Belki de aslında o cüretli plan adamındı. Bilinen tek şey ise kadının adamla Herzoslovakya Sarayı’nda gizli bir yöntemle hâlâ haberleşiyor olmasıydı. Tehlikeli bir duruma düşmemek için mektupları İngilizce olarak yazıyor ve altına da o sırada kocası elçilikte çalışan bir kadının imzasını atıyordu. Durum ortaya çıktığı takdirde kraliçe kendisini kurtaracaktı. O İngiliz Hanım mektupları yazmadığını söylediği takdirde de kimse ona inanmayacaktı. Çünkü bunlar ilk bakışta suçlu bir kadının aşığına yazacağı mektuplara benziyorlardı. Evet, Kraliçe Varağa, sizin adınızı kullanıyordu. Bayan Revel.”</p>

    <p class="Temel-Paragraf">“Biliyorum...” Virginia kâh kızarıyor, kâh sararıyordu. “Demek mektupların iç yüzü buydu! Düşündüm durdum.”</p>

    <p class="Temel-Paragraf">Bill öfkeyle bağırdı. “Ne de kalleşçe bir hile!”</p>

    <p class="Temel-Paragraf">“Mektuplar Yüzbaşı O’Neill’in Paris’teki adresine gönderiliyordu. Bunların amacı, daha sonra öğrenilen garip bir olayı aydınlatmak olabilirdi. Kral ve kraliçenin katledilmelerinden sonra taç mücevherlerinin çoğu halkın eline geçti. Sonunda Paris’e kadar gitti bunlar. Ve o zaman taşların çoğunun sahte olduğu ortaya çıktı. Oysa Herzoslovakya hanedanının mücevherleri arasında ünlü taşlar da vardı. Yani Angele Mory kraliçeliği zamanında da eski işini sürdürmüştü.</p>

    <p class="Temel-Paragraf">“Sözü nereye getireceğimi anladınız sanırım. Kral Nicholas’la Kraliçe Varağa bir ara İngiltere’ye geldiler. Bundan Önceki Caterham Markisi ve İngiltere Büyük elçisi tarafından Bacalar’da ağırlandılar. Herzoslovakya küçük bir ülke ama başıboş bırakılamaz. Kral döndü ama kraliçe burada kaldı. Böylece hem bir kraliçe, hem de usla bir hırsız Bacalar’da misafir oldu. O şeyin yerine konan sahte model bir uzmandan başka herkesi kandırabilecek gibiydi. Böyle bir şeyi ancak Kral Victor hazırlayabilirdi. Zaten planın cürretliliği de bunu yapanın Kral Victor olduğunu gösteriyordu.”</p>

    <p class="Temel-Paragraf">Virginia, “Sonra ne oldu?” diye sordu.</p>

    <p class="Temel-Paragraf">Battle kısaca. “O olay örtbas edildi.” dedi. “Tabi biz gizlice araştırmalarımızı sürdürdük. Sessiz sedasız yapılabilecek her şeyi yaptık. Bizi bile şaşırtan yöntemlerimiz var. Herzoslovakya Kraliçesi İngiltere’den ayrılırken o mücevher yanında değildi. Size bu kadarını söyleyebilirim. Majeste onu bir yere sakladı ama onu hiçbir zaman bulamadık.” Battle ağır ağır etrafına bakındı. “Mücevher bu odada olabilir.”</p>

    <p class="Temel-Paragraf">Anthony ayağa fırladı.</p>

    <p class="Temel-Paragraf">“Ne? Bu kadar yıl sonra mı?” diye bağırdı. “Olamaz!”</p>

    <p class="Temel-Paragraf">Fransız çabucak, “Siz durumu bilmiyorsunuz, mösyö.” diye cevap verdi. “Bu olaydan iki hafta sonra Herzoslovakya’da ihtilal patlak verdi ve kralla kraliçe öldürüldüler. Yüzbaşı O’Neill da Paris’te tutuklanarak hafif bir suçlun hüküm giydi. Şifreli mektupları onun evinde bulacağımızı sanıyorduk. Ama anlaşılan Herzoslovakyalı bir aracı bunları çalmıştı. O da ortadan kayboldu.”</p>

    <p class="Temel-Paragraf">Anthony düşünceli bit tavırla mırıldandı. “Muhtemelen yurtdışına çıktı. Belki de Afrika’ya... ve geçimini bu mektuplarla sağladı. Onlar adam için bir altın madeniydi. Ne acayip şeyler oluyor... Herhalde adamı İspanyol Pedro diye çağırıyorlardı.”</p>

    <p class="Temel-Paragraf">Battle'in kendisine baktığını fark ederek güldü. “Ben falcı değilim, Battle. Biraz sonra ortaya koyacağım.”</p>

    <p class="Temel-Paragraf">Virginia. Lemonie’e baktı. “Bir şeyi anlatmadınız. Bu olayın kontun günlüğüyle ne ilgisi var? Bir bağlantı olmalı, değil mi?”</p>

    <p class="Temel-Paragraf">Fransız takdirle başını salladı. “Çok zekisiniz, madam. Evet, bir bağlantı var. Kont Stylptitch de o sırada Bacalar’da misafirdi.”</p>

    <p class="Temel-Paragraf">“Yani olayı biliyordu?”</p>

    <p class="Temel-Paragraf">“Tabi.”</p>

    <p class="Temel-Paragraf">“Tabi eğer.” dedi Battle. “Bunu kıymetli günlüğüne yazmışsa kıyamet kopar. Özellikle her şey böyle örtbas edildikten sonra...”</p>

    <p class="Temel-Paragraf">Anthony bir sigara yaktı.</p>

    <p class="Temel-Paragraf">“Günlükle taşın saklı olduğu yeri belirten imalar olmasın?”</p>

    <p class="Temel-Paragraf">Battle kesin bir ifadeyle. “Hiç sanmıyorum,’ dedi. “Kont, Kraliçeyle dost değildi. Asla da bu ilişkinin olmaması için uğraşıp durdu. Herhalde kraliçe de ona bu sırrını açıklamazdı.”</p>

    <p class="Temel-Paragraf">Genç adam, “Benim kastettiğim bu değildi,” diye cevap verdi. “Anladığım kadarıyla kont çok kurnaz bir adamdı. Belki de kraliçenin taşı nereye sakladığım öğrendi. Tabi kadına bundan söz etmedi. Kont bu durumda ne yapardı dersiniz?”</p>

    <p class="Temel-Paragraf">Battle bir an düşündü. “Hiç sesini çıkarmazdı.”</p>

    <p class="Temel-Paragraf">Fransız, “Ben de sizinle aynı fikirdeyim,” dedi. “Çok hassas bir durumdu. Taşı usulca, kimseye belli etmeden geri vermesi çok zordu. Ayrıca mücevherin yerini bilmek ona güç kazandırırdı. Ve o acayip ihtiyar güçlü olmaktan hoşlanırdı. Taşın yerini bildiği takdirde hem kraliçeyi avucuna alır, hem de istediği zaman kullanabileceği bir silahı olurdu. Kontun bildiği tek sır bu da değildi. Çinli koleksiyoncular gibi sırlar biriktirirdi. Hatta ölümünden önce birkaç kez sırları açıklarsa gerçekten keyifleneceğini bile söylemiş. Bir keresinde de günlükte müthiş açıklamalar yazdığını belirtmiş. Dolayısıyla...” Fransız duygusuzca gülümsedi. “Günlüğü ele geçirmek için genel bir merak uyandı. Bizim gizli polisimiz de onları ele geçirmeyi denedi, ama kont önlemini atmış. Ölmeden önce günlüğü bir yerlere göndermişti.”</p>

    <p class="Temel-Paragraf">Battle, “Yine de bu sırrı bildiğini düşünemeyiz.” dedi.</p>

    <p class="Temel-Paragraf">Anthony usulca, “Özür dilerim.” dedi. “Kontun kendisinin söylediği sözler var.”</p>

    <p class="Temel-Paragraf">“Ne?”</p>

    <p class="Temel-Paragraf">İki dedektif de kulaklarına inanamıyorlarmış gibi genç adama baktılar.</p>

    <p class="Temel-Paragraf">“McGrath günlüğü İngiltere’ye getirmem için bana verdiği zaman Kont Stylptitch’te nasıl tanıştığını da anlattı. Onunla Paris’te karşılaşmışlar. McGrath hayatını tehlikeye atarak onu serserilerin elinden kurtarmış. Yaşlı adam o sırada... Çakır keyifmiş, diyelim. Bu yüzden ilgi çekici iki şey söylemiş. Bir: Kohinor’un nerede olduğunu bildiğini söylemiş. Ama arkadaşım buna aldırmamış. İki: Kendisine saldıranların Kral Victor’un adamları olduğunu söylemiş. Bu iki söz bir arada alınırsa, ne anlama geldikleri de ortaya çıkar.”</p>

    <p class="Temel-Paragraf">Battle bağırdı. “Aman Tanrım! O zaman Prens Michael cinayetinin anlamı da değişir.”</p>

    <p class="Temel-Paragraf">Fransız. “Kral Victor hiç cinayet işlememiştir,” diye hatırlattı.</p>

    <p class="Temel-Paragraf">“Belki mücevheri ararken karşılaştı.”</p>

    <p class="Temel-Paragraf">Anthony çabucak sordu. “Yani Kral Victor İngiltere’de mi? Birkaç ay önce hapisten çıktığını söylediniz. Kendisini gözaltında tutmadınız mı?”</p>

    <p class="Temel-Paragraf">Fransız dedektif üzgün üzgün gülümsedi. “Bunu yapmaya çalıştık, mösyö. Ama bir iblis o, izini kaybettirdi. Victor’un hemen İngiltere’ye gideceğini sandık. Ama hayır. O... nereye gitti dersiniz?”</p>

    <p class="Temel-Paragraf">Anthony, “Nereye?” diye sordu. Lemoine’e bakıyor ve dalgın dalgın kibrit kutusuyla oynuyordu.</p>

    <p class="Temel-Paragraf">“Amerika’ya.”</p>

    <p class="Temel-Paragraf">“Ne?” Anthony’nin sesi hayret doluydu.</p>

    <p class="Temel-Paragraf">“Evet. Orada hangi kılığa girdi, biliyor musunuz? Herzoslovakya Prensi Nicholas kılığına.”</p>

    <p class="Temel-Paragraf">Kibrit kutusu genç adamın elinden düştü. Battle’da Anthony kadar şaşırmıştı. “İmkansız!”</p>

    <p class="Temel-Paragraf">“Hiç de değil, dostum. Bu haberi yarın sabah siz de alacaksınız. Müthiş bir oyundu onunki. Bildiğiniz gibi Prens Nicholas’ın yıllar önce Kongo’da öldüğü söyleniyordu. Dostumuz Kral Victor bundan yararlandı, çünkü böyle ölümleri kanıtlamak imkansızdı. Victor. Prens Nicholas’ı yeniden diriltti ve Amerikalılardan dolarları sızdırdı. Güya onların Herzoslovakya’da petrol aramalarına izin verecekti. Bir rastlantı sonucu maskesi düştü ve Victor alelacele Amerika’dan ayrılmak zorunda kaldı. Bu sefer İngiltere’ye geldi. İşte ben de bu yüzden buradayım. Kral Victor er geç Bacalar’a gelecek. Tabi daha önce gelmemişse.”</p>

    <p class="Temel-Paragraf">“Böyle mi düşünüyorsunuz?”</p>

    <p class="Temel-Paragraf">“Bence Victor hem dün gece, hem de Prens Michael’ın öldürüldüğü gece buradaydı.”</p>

    <p class="Temel-Paragraf">Battle, “Demek bir teşebbüste daha bulundu,” dedi.</p>

    <p class="Temel-Paragraf">“Evet, öyle.”</p>

    <p class="Temel-Paragraf">Başmüfettiş sözlerini sürdürdü. “Beni Mösyö Lemoine’in gecikmesi endişelendirdi. Paris’ten benimle çalışmak üzere yola çıktığını bildirmişlerdi. Neden hâlâ gelmediğini düşünüp duruyordum.”</p>

    <p class="Temel-Paragraf">Lemoine, “Sizden özür dilemem gerekiyor,” dedi. “Buraya cinayetin işlendiği gecenin sabahı eriştim. Meslektaşınız olduğum anlaşılmadan etrafı araştırmayı istedim. Bu şekilde çok şey öğrenebileceğimi düşündüm. Tabi benden şüphelenileceğinin farkındaydım. Aslında bu planımın bir parçasıydı. Sizi temin ederim, şu son iki gün çok ilginç şeyler de gördüm.”</p>

    <p class="Temel-Paragraf">Bill, “Şimdi...” dedi. “Dün gece neler oldu?”</p>

    <p class="Temel-Paragraf">Mösyö Lemoine, “Korkarım sizi bir hayli yordum,” dedi.</p>

    <p class="Temel-Paragraf">“Kovaladığım sizdiniz demek?”</p>

    <p class="Temel-Paragraf">“Evet... Size olanları anlatacağım. Buraya odayı gözetlemeye geldim. Prens Michael burada öldürüldüğü için esrarın Divan Salonu’yla ilgili olduğunu düşünüyordum. Verandada bekliyordum. Sonra birilerinin içeride dolaştığını fark ettim. Zaman zaman el fenerinin ışığını da görebiliyordum. Orta pencereyi denedim; açıktı. Adam ya daha önce buradan girmişti ya da tehlike anında kaçmak için açık bırakmıştı; bilmiyorum. Usulca içeri süzüldüm. Adım adım adamın yaptıklarını yakalanmadan izleyebileceğim bir yere geldim. Adamı iyice göremiyordum arkası dönüktü ve fener ışığında bir siluetten ibaretti. Yaptıkları beni çok şaşırttı. İki zırhı da parça parça söktü önce. İyice inceledi parçaları. Aradığının zırhlar içinde olmadığına karar vermiş olacak ki. Bu sefer de ahşap kaplamalara vurmaya başladı. Sonra ne yapacaktı; bilmiyorum. O sırada olanlar oldu ve siz içeri daldınız...” Lemoine. Bill’e baktı.</p>

    <p class="Temel-Paragraf">Virginia düşünceli bir tavırla, “Niyetimiz iyiydi,” diye mırıldandı. “Ama bu işe karışmakla hata etmişiz.”</p>

    <p class="Temel-Paragraf">“Bir bakıma öyle madam. Adam fenerini söndürdü. Bense kimliğimi açıklamayı henüz istemiyordum. Onun için pencereye doğru atıldım. Karanlıkta iki kişiyle çarpışarak yere yuvarlandım. Sonra yerimden fırlayarak verandaya çıktım. Bay Eversleigh de benim o haydut olduğumu sanarak peşime takıldı.”</p>

    <p class="Temel-Paragraf">Virginia. “Peşinize önce ben takıldım.” dedi. “Bill sonradan geldi.”</p>

    <p class="Temel-Paragraf">“Haydut ise sessizce bekledi ve sonra kapıdan çıktı. Diğerleriyle karşılaşmamış olmasına şaşıyorum.”</p>

    <p class="Temel-Paragraf">Lemoine. “Bunun çaresi çok kolaydı,” dedi. “Adam da sanki gürültüye koşmuş gibi gruba katılıverdi.”</p>

    <p class="Temel-Paragraf">Bill’in gözleri parlıyordu. “O Arsen Lupen gibi adamın şimdi köşkte olduğuna mı inanıyorsunuz?”</p>

    <p class="Temel-Paragraf">Lemoine, “Neden olmasın?” diye cevap verdi. “Bir uşak kılığına girebilir. Belki de Prens Michael’ın sadık uşağı Boris Anchoukoff aslında Victor.”</p>

    <p class="Temel-Paragraf">Bill başını salladı. “Gerçekten acayip bir adam o.”</p>

    <p class="Temel-Paragraf">Ama Anthony gülüyordu. “Böyle bir suçlama sizin gibi birine yakışmıyor. Mösyö Lemoine.”</p>

    <p class="Temel-Paragraf">Fransız da güldü.</p>

    <p class="Temel-Paragraf">Battle. “Onu şimdi siz yanınıza aldınız, değil mi. Bay Cade?”</p>

    <p class="Temel-Paragraf">“Battle size saygı duyarım. Her şeyi biliyorsunuz... Ama aslında Boris’i ben almadım; o benim yanıma girdi.”</p>

    <p class="Temel-Paragraf">“Neden acaba, Bay Cade?”</p>

    <p class="Temel-Paragraf">Gene adam neşeyle, “Bilmem ki,” dedi. “Belki Boris yüzümün şeklini beğendi. Belki de efendisini öldürdüğümü sanıyor ve intikam almaya hazırlanıyor.” Ayağa kalkarak pencerelere gitti. Perdeleri açtı. “Sabah oluyor. Artık heyecanlı olaylar sona erdi.”</p>

    <p class="Temel-Paragraf">Lemoine de kalktı. “Ben de gideyim artık. Bugün daha sonra belki tekrar görüşürüz.” Zarif bir hareketle Virginia’yı selamlayarak çıktı.</p>

    <p class="Temel-Paragraf">Virginia esnedi. “Gidip yatmalı. Çok heyecanlı saatler geçirdik. Haydi, Bill, uslu bir çocuk gibi çıkıp yat. Korkarım kahvaltıda bizi göremeyecekler.”</p>

    <p class="Temel-Paragraf">Anthony hâlâ pencerenin önünde duruyor ve Mösyö Lemoine’in arkasından bakıyordu.</p>

    <p class="Temel-Paragraf">Battle yanına geldi. “Belki inanmayacaksınız ama onun Fransa’nın en zeki dedektifi olduğunu söylüyorlar.”</p>

    <p class="Temel-Paragraf">Anthony düşünceli bir tavırla mırıldandı. “Neden inanmayayım? İnanırım.”</p>

    <p class="Temel-Paragraf">Battle, “Evet,” dedi. “Heyecanlı saatler sona erdi. Ha, aklıma gelmişken; size Staines yakınında bulunan cesetten söz etmiştim.”</p>

    <p class="Temel-Paragraf">“Evet...”</p>

    <p class="Temel-Paragraf">“Ölünün kimliğini öğrenmişler. Giuseppe Manuelli adında bir adammış ve Blitz Oteli’nde garsonluk yapıyormuş. Ne acayip, değil mi?”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
