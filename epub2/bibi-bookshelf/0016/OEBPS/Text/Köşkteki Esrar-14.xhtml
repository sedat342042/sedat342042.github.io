<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-14</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 10</span></h1>

    <h2 class="calibre1" id="sigil_toc_id_10"><span class="Bold" xml:lang="tr-TR">Bacalar</span></h2>

    <p class="Temel-Paragraf"></p>

    <p class="Temel-Paragraf">Müfettiş Badgworthy odasındaydı. Saat sekiz buçuğa geliyordu. Müfettiş uzun boylu, tıknaz bir adamdı ve ağır bir yürüyüşü vardı. Polis memuru Johnson ise karşısında bekliyordu. Bu mesleğe yeni başlamış olan delikanlı yumurtadan henüz çıkmış bir civcive benziyordu.</p>

    <p class="Temel-Paragraf">Masadaki telefon çalmaya başlamıştı. Badgworthy her zamanki ciddi tavrıyla ahizeye uzandı. “Evet, Market Basing Karakolu. Ben Müfettiş Badgworthy. Ne?...” Müfettişin tavırlarında hafif bir değişme oldu. Müfettişin Johnson’ın üstü olduğu gibi kendisinin de üstleri vardı. “Evet, lordum. Affedersiniz lordum, ne dediğinizi anlayamadım.” Müfettiş karşısındakinin anlattıklarını dinlerken yüzünde acayip ifadeler birbirini izledi. Adam sonunda, “Hemen lordum,” diyerek telefonu kapattı.</p>

    <p class="Temel-Paragraf">Sonra kendisini pek önemli bulduğunu belirten bir tavırla Johnson’a döndü. “Bacalar’dan... Sayın Lord telefon etti... Bir cinayet işlenmiş.”</p>

    <p class="Temel-Paragraf">Johnson etkilenmişti. “Cinayet mi?”</p>

    <p class="Temel-Paragraf">Müfettiş büyük bir memnuniyetle tekrarladı. “Cinayet.”</p>

    <p class="Temel-Paragraf">“Ne! Tom Pearse’ın sevgilisini vurmasından beri orada hiç cinayet işlenmedi.”</p>

    <p class="Temel-Paragraf">Müfettiş üzüntüyle. “Konuşulanlara bakılırsa o da cinayet de değildi.” dedi.</p>

    <p class="Temel-Paragraf">“Bu yüzden asılmadı da,” dedi Johnson karamsarca. “Gerçek olan da bu değil mi, efendim?”</p>

    <p class="Temel-Paragraf">“Öyle, Johnson. Sayın lordun misafirlerinden biri... Yabancı bir bey vurulmuş. Pencereler acıkmış ve dışarıda ayak izleri varmış.”</p>

    <p class="Temel-Paragraf">Johnson hayal kırıklığına uğramıştı. “Ölünün yabancı olmasına üzüldüm.” Çünkü bu durum cinayeti daha tatsız bir hale sokuyordu. Johnson’a göre yabancılar kolaylıkla vurulup öldürülen kimselerdi.</p>

    <p class="Temel-Paragraf">Müfettiş sözlerini sürdürdü. “Sayın Lord iyice telaşlanmıştı. Dr. Cartwright’ı bulup hemen köşke götürelim. Birilerinin o ayak izlerini silmeyeceğini umarım.”</p>

    <p class="Temel-Paragraf">Badgworthy çok mutluydu. Bir cinayet! Hem de Bacalar’da. Vaka Müfettiş Badgworthy’nindi. Bir ipucu da vardı. Sansasyonel bir tutuklama. Ünlü müfettiş için itibar ve terfi.</p>

    <p class="Temel-Paragraf">Badgworthy umarım Scotland Yard bu işe burnunu sokmaz, diye düşündü. Bu düşünce bir an için canını sıktı. Bu şartlar altında olmaması mümkün değildi.</p>

    <p class="Temel-Paragraf">Oldukça genç ve ilgi çekici olan Dr. Cartwright’ın evinin önünde durdular. Doktorun tavırları Johnson’ınkilerle neredeyse aynıydı. Büyük bir şaşkınlıkla, ‘Tanrım, sen bizi koru,” dedi. “Tom Pearse’tan beri burada hiç cinayet işlenmemişti.”</p>

    <p class="Temel-Paragraf">Müfettiş Badgworthy ve Johnson, doktoru da alarak onun arabasıyla Bacalar ‘a doğru yola çıktılar. Neşeli Kriketçiler Hanı’nın önünden geçerlerken doktor kapıda bir adamın durduğunu fark elli.</p>

    <p class="Temel-Paragraf">“Bir yabancı. Yakışıklı biri. Buraya ne zaman geldi acaba? Ve Kriketçiler Hanı’nda ne yapıyor? Onu şimdiye kadar köyde hiç görmedim. Herhalde dün gece geldi buraya.”</p>

    <p class="Temel-Paragraf">Johnson, “Trenle gelmedi,” dedi. Ağabeyi istasyonda hamaldı. Bu yüzden her zaman köye gelip gidenler hakkında bilgisi olurdu.</p>

    <p class="Temel-Paragraf">Müfettiş. “Dün Bacalar’a kimler geldi?” diye sordu.</p>

    <p class="Temel-Paragraf">“Lady Eileen 15.40 treninden indi. Yanında iki bey vardı. Bir Amerikalı, bir de subay. Yanlarımda özel uşakları yoktu. Sayın Lord ise yanında yabancı bir bey ve onun yardımcısıyla 17.40’ta geldi. Herhalde öldürülen de o. Bay Eversleigh da aynı trendeydi. Bayan Revel ise 19.25’ten çıktı. Bu trende bir yabancı daha vardı. Gaga burunlu, kabak kafalı biri. Bayan Revel’ın oda hizmetçisi ise 20.56’dan indi.” Johnson nefes almak için durdu. “Kriketçilere gidecek kimse yoktu,” diyerek başını salladı.</p>

    <p class="Temel-Paragraf">Müfettiş, “Neşeli Kriketçi’deki yabancı arabayla geldi demek,” diye mırıldandı. “Johnson, dönüşle handa bir soruşturma yap. Köye gelen bütün yabancılar hakkında bilgi toplamalıyız. O genç adamın yüzü güneşten iyice yanmıştı. Onun da dışarıdan bir yerden geldiği belli.”</p>

    <p class="Temel-Paragraf">Badgworthy kendinden emin bir yüz ifadesine büründü. Sanki bu adamın kolay yakalanamayacak biri olduğunu ima ediyordu.</p>

    <p class="Temel-Paragraf">Araba Bacalar’ın park girişlerinden geçti. Herhangi bir rehberde bu tarihi yerin tanıtımı bulunabilirdi. Yirmi bir sterline satılan İngiltere’nin Tarihi Evleri kitabında üçüncü sırada yer alıyordu. Perşembe günleri Middlingham’dan insanlar gelip evin halka açık bölümlerini ziyaret ederlerdi. Tüm bunlar göz önüne alındığında Bacalar’ı tarif etmek gereksizdi.</p>

    <p class="Temel-Paragraf">Kapıda onları tavırları kusursuz, beyaz saçlı bir kahya karşıladı.</p>

    <p class="Temel-Paragraf">“Hiç alışık değiliz.” dedi. “Yani bu duvarlar arasında cinayet işlenmesine. Ama artık zaman kötü. Felaketleri soğukkanlılıkla karşılayıp son nefesimize kadar bu tür şeylerle bir daha karşılaşmamayı ümit ederim. Sayın Lord sizi bekliyor, buradan lütfen.”</p>

    <p class="Temel-Paragraf">Kahya onları lordun şahane salonlarından bıktığı zaman sığındığı küçük odaya götürdü.</p>

    <p class="Temel-Paragraf">“Polis ve Dr. Cartwright, lordum.”</p>

    <p class="Temel-Paragraf">Lord Caterham küçücük odada bir aşağı bir yukarı dolaşıyordu. “Hah! Nihayet geldiniz. Müfettiş bey, nasılsınız? Cartwright? Kötü bir olay bu. Çok kötü.” Caterham parmaklarını saçlarının arasına soktu. Saçları kabarınca bir soyluya benzer hiçbir hali kalmadı.</p>

    <p class="Temel-Paragraf">Cartwright önem vermez bir ifadeyle, “Ceset nerede?” diye sordu.</p>

    <p class="Temel-Paragraf">Caterham bu soruyla rahatlamış gibi doktora döndü. “Divan Salonu’nda... onu orada bulduk. Ölüye dokunmalarına izin vermedim, yöntem böyle sanırım.”</p>

    <p class="Temel-Paragraf">Müfettiş başını salladı. “Doğru, sayın lordum.” Not defteriyle kalemini çıkardı. “Cesedi kim buldu? Siz mi?”</p>

    <p class="Temel-Paragraf">Lord Caterham, “Tanrım! “diye bağırdı. “Hayır, benim her sabah böyle kör karanlıkla kalktığımı sanmıyorsunuz ya! Ölüyü hizmetçilerden biri buldu ve sanırım ciyak ciyak bağırdı. Ben kadının çığlıklarını duymadım. Sonra bana koştular. Tabi ben de kalkıp aşağıya indim. İşte böyle... “</p>

    <p class="Temel-Paragraf">“Ölünün misafirlerinizden biri olduğunu gördünüz, değil mi?”</p>

    <p class="Temel-Paragraf">“Evet, müfettiş bey.”</p>

    <p class="Temel-Paragraf">“Adı?”</p>

    <p class="Temel-Paragraf">Bu pek basit soru Lord Caterham’ı fena sarstı. Adam bir iki defa ağzını açtı, sonra da kapattı. Nihayet usulca, “Yani... Yani... Adını mı soruyorsunuz?” dedi.</p>

    <p class="Temel-Paragraf">“Evet, sayın lordum.”</p>

    <p class="Temel-Paragraf">Caterham sanki ilham gelmesini bekliyormuş gibi odada etrafına bakındı. “Adı... Şeydi... Evet, tabi ya... Kesinlikle... Yani Kont Stanislaus’du.” Lordun hali o kadar tuhaftı ki Badgworthy not almayı bırakıp ona bakakaldı. Tam o anda huzursuz lordun yüzünde bir memnuniyet ifadesi belirdi.</p>

    <p class="Temel-Paragraf">Aynı anda kapı açılarak içeriye genç bir kız girdi. Esmer, uzun boylu ve inceydi. Şirin, çocuksu bir yüzü vardı. Azimli bir insan olduğu her halinden anlaşılıyordu. Lady Eileen Brent’ti bu; Lord Caterham’ın büyük kızı. Arkadaşları onu “Bohça” diye çağırıyorlardı.</p>

    <p class="Temel-Paragraf">Genç kız diğerlerini selamladıktan sonra babasına döndü. “Onu buldum.”</p>

    <p class="Temel-Paragraf">Müfettiş bir an için genç bayanın eli kanlı katili yakaladığını sandı, ama daha sonra böyle olmadığını anladı.</p>

    <p class="Temel-Paragraf">Lord Caterham rahat bir nefes aldı. “Aferin. Ne dedi o?”</p>

    <p class="Temel-Paragraf">“Hemen gelecek. ‘Çok ihtiyatlı’ davranacakmışız.”</p>

    <p class="Temel-Paragraf">Caterham öfkeyle, “George Lomax’tan da böyle ahmakça bir söz beklenirdi zaten,” diye söylendi. “Neyse... O gelince, ben de bu olayla bütün ilişkimi keseceğim.”</p>

    <p class="Temel-Paragraf">Doktor, “Öldürülen adamın adı Kont Stanislaus muydu?” diye sordu.</p>

    <p class="Temel-Paragraf">Baba kız bakıştılar.</p>

    <p class="Temel-Paragraf">Sonra Caterham ağırbaşlı bir ifadeyle. “Tabi.” dedi. “Demin söyledim ya.”</p>

    <p class="Temel-Paragraf">Cartwright. “Demin bundan pek emin değilmişsiniz gibi bir haliniz vardı da... “ diye mırıldandı. Gözlerinde hafif bir pırıltı belirmişti.</p>

    <p class="Temel-Paragraf">Lord Caterham ona sitemle baktı. Sonra da kısaca. “Sizi Divan Salonu’na götüreyim.” deyip dışarı çıktı.</p>

    <p class="Temel-Paragraf">Diğerleri onu izlediler. Müfettiş en arkada, etrafa dikkatli bakışlar fırlatarak yürüyordu. Sanki bir resim çerçevesinde ya da bir kapı arkasında bir ipucu bulmayı umuyordu.</p>

    <p class="Temel-Paragraf">Lord Caterham bir odanın önünde durarak cebinden bir anahtar çıkardı. Kapıyı çabucak açtı. Duvarları meşe kaplı büyük bir odaya girdiler. Buradaki pencereler verandaya açılıyordu. Odada büyük bir yemek masası, bir sürü meşe sandık ve birkaç tane de eski fakat şık sandalye vardı. Duvarlarda ölmüş ve yaşlı Caterhamların portreleri asılıydı.</p>

    <p class="Temel-Paragraf">Sol duvarın yanında, kapıyla pencere arasında bir adam sırtüstü yatıyordu. Kolları iki yana açılmıştı.</p>

    <p class="Temel-Paragraf">Dr. Cartwright ilerleyerek ölünün yanında diz çöktü. Müfettiş ise pencerelere gitti; oradaki kapatılmış ama kilitlenmemişti. Dışarıda kapıya yaklaşan, sonra da uzaklaşan birinin bıraktığı ayak izleri vardı.</p>

    <p class="Temel-Paragraf">Müfettiş başını salladı. “Belirli bir şey bu... Ama içeride de ayak izleri olmalıydı. Parke zeminde kolaylıkla görülürdü.”</p>

    <p class="Temel-Paragraf">Bohça atıldı. “Ben bunu açıklayabilirim sanırım... Hizmetçi bu sabah zeminin yarısını cilalamış, cesedi ondan sonra görmüş.</p>

    <p class="Temel-Paragraf">Buraya girdiği zaman içerisi karanlıkmış. Pencerelere giderek perdeleri açmış; sonra da yere eğilmiş, ölü masanın arkasında olduğu için de önce onu fark etmemiş.”</p>

    <p class="Temel-Paragraf">Müfettiş başını salladı.</p>

    <p class="Temel-Paragraf">Lord Caterham oradan kaçmak için sabırsızlanıyordu. “Ben sizi yalnız bırakayım, müfettiş bey. Şey... Beni isterseniz, nasıl olsa bulursunuz. Bay George Lomax Wyvern Abbey’de. Biraz sonra burada olacak. O size benden fazla bilgi verebilir. Aslında bu onun işi. Ben durumu açıklayamayacağım, ama o gelince bir açıklama yapar.” Cevap beklemeden dışarı fırlardı. Bir taraftan da. “Kabahat Lomax’la,” diye söyleniyordu. “Başıma bu belayı o açtı. Ne var. Tredwell?”</p>

    <p class="Temel-Paragraf">Beyaz saçlı kahya saygıyla ellerini ovuşturuyordu.</p>

    <p class="Temel-Paragraf">“Kahvaltı saati geldiği için lordum, size sormadan hazırlattım. Yemek odasında her şey hazır.”</p>

    <p class="Temel-Paragraf">Lord Caterham düşünceli bir tavırla. “Kahvaltı etmeyeceğim... Bir dakika her şeyi yiyebilirim.” diyerek yemek odasına doğru yürüdü.</p>

    <p class="Temel-Paragraf">Onu izlemiş olan Bohça koluna girdi ve birlikte yemek odasına gittiler. Büfede bir sürü ağır gümüş tabak vardı ve hepsi özel düzenleriyle sıcak tutulmuştu.</p>

    <p class="Temel-Paragraf">Lord Caterham sırayla tüm kapaklan kaldırarak. “Omlet.” dedi. “Yumurta ve pastırma, böbrek, soslu piliç, soğuk jambon ve soğuk sülün. Bunlardan hiçbirini istemiyorum. Tredwell. Aşçıya benim için yumurta haşlamasını söyler misin?”</p>

    <p class="Temel-Paragraf">“Pekâla, lordum.”</p>

    <p class="Temel-Paragraf">Tredwell gitti. Lord Caterham kendinde değilmiş gibi tabağına birkaç böbrek ve pastırma aldı. Bir fincana kahve döküp uzun masayı oturdu. Bohça ise bir tabak dolusu yumurta ve pastırmayla uğraşıyordu. “Çok acıktım, heyecandan olmalı.”</p>

    <p class="Temel-Paragraf">Babası, “Senin için heyecanlı bir olay bu,” diye söylendi. “Siz gençler heyecandan hoşlanıyorsunuz ama benim sağlığım çok hassas. Doktorum, Sir Abner Willis’de habire, ‘Hiçbir zaman endişelenmemelisin,’ diyor. Marley Caddesi’ndeki muayenehanesinde otururken bunu söylemek çok kolay. O ahmak Lomax başıma bu belayı sardı. Endişelenmeyip de ne yapacağım? Bana o teklifi yaptığı zaman kesin bir tavır takınmalı ve reddetmeliydim.” Lord sert bir baş hareketiyle ayağa kalkıp bir tabak soğuk jambon aldı.</p>

    <p class="Temel-Paragraf">Bohça neşeyle, “Bizim ukala bu sefer gerçekten işleri berbat etti,” diye cevap verdi. “Telefonda ne dediği pek anlaşılmıyordu. Bir iki dakika sonra burada olacak. Durmadan ihtiyattan, olayı örtbas etmekten dem vuracak.”</p>

    <p class="Temel-Paragraf">Lord Caterham bu düşünceyle inledi.</p>

    <p class="Temel-Paragraf">“Uyanmış mı?” diye sordu.</p>

    <p class="Temel-Paragraf">“Uyanmış,” diye cevap verdi Bohça. “Ve saat yediden beri mektup ve genelgeleri yazıyormuş.”</p>

    <p class="Temel-Paragraf">“Bununla da gurur duyuyordur. Bu, kamu çalışanları çok benciller. Önemsiz yazılarını yazdırmak için zavallı sekreterlerini sabahın köründe uyandırıyorlar. Onları saat on bire kadar uyumaya zorlayacak bir iş çıksa ne hayırlı olur millete. O kadar karmaşık konuşmasalar umursamayacağım. Lomax benimle her zaman benim ‘mevkim’ hakkında konuşuyor. Sanki iyi bir şeymiş gibi... Kim bu devirde soylu olmak ister ki?”</p>

    <p class="Temel-Paragraf">Bohça, “Hiç kimse,” dedi. “Çok müşterisi olan bir bar işletmeyi tercih ederler.”</p>

    <p class="Temel-Paragraf">Tredwell içinde iki tane haşlanmış yumurta olan küçük gümüş tabağı sessizce Lord Caterham’ın önüne koydu.</p>

    <p class="Temel-Paragraf">Lord tiksinerek. “Bu ne. Tredwell?” dedi.</p>

    <p class="Temel-Paragraf">“Haşlanmış yumurta, lordum.”</p>

    <p class="Temel-Paragraf">Caterham huysuzca. “Haşlanmış yumurtadan nefret ederim,” dedi. “Çok tatsızlar. Görmeye bile tahammül edemiyorum. Götür şunları Tredwell.”</p>

    <p class="Temel-Paragraf">“Peki, lordum.”</p>

    <p class="Temel-Paragraf">Tredwell haşlanmış yumurtaları getirdiği gibi sessizce geri götürdü.</p>

    <p class="Temel-Paragraf">Lord Caterham. “Neyse ki evde kimse erken kalkmıyor.” diye mırıldandı. “Kalktıkları zaman felaketi onlara açıklamak zorunda kalacağız, sanırım.” içini çekti.</p>

    <p class="Temel-Paragraf">Bohça, “Onu kim öldürdü acaba?” dedi. “Sebep nedir?”</p>

    <p class="Temel-Paragraf">Babası başını salladı. “Neyse ki bunları öğrenmek görevi bize düşmüyor. Bu polisin işi ama Badgworthy’nin de esrarı aydınlatabileceğini hiç sanmıyorum. Aslında Nosystein’ın olmasını isterdim.”</p>

    <p class="Temel-Paragraf">“O nedir?”</p>

    <p class="Temel-Paragraf">“Britanya Sendikası.”</p>

    <p class="Temel-Paragraf">“Bay Isaacstein niçin kendisiyle görüşmeye gelmişken öldürsün ki onu?”</p>

    <p class="Temel-Paragraf">Lord Caterham dalgın dalgın, “Çok para.” dedi. “Bu da bana lsaacstein’ın eski bir isyancı olduğunu duyarsam şaşırmamam gerektiğini hatırlatıyor. Her an bize de saldırabilir. Şehirde bir söz vardır, ne kadar zengin olursan ol, sen de ölürsün.”</p>

    <p class="Temel-Paragraf">Açık pencereden, dışarıda hızla yaklaşan bir arabanın sesi duyuldu.</p>

    <p class="Temel-Paragraf">Bohça. “İşte. Ukala geldi.” diye bağırdı.</p>

    <p class="Temel-Paragraf">Baba kız pencereye yaklaşıp girişe yaklaşan arabanın şoförünü çağırdılar. Lord Caterham jambonunu aceleyle yutarak, “Buraya sevgili dostum, buraya.” diye bağırdı.</p>

    <p class="Temel-Paragraf">George’un pencereye tırmanmaya hiç niyeti yoktu. Ön kapıda gözden kayboldu, biraz sonra yanında Tredwell’le yeniden göründü.</p>

    <p class="Temel-Paragraf">Lord Caterham adamın elini sıktı. “Kahvaltı edin. Böbrek yer misiniz?”</p>

    <p class="Temel-Paragraf">George sabırsızca elini salladı. Böbreklerle ilgilenecek halde değildi. “Korkunç bir felaket bu. Korkunç.”</p>

    <p class="Temel-Paragraf">“Gerçekten öyle. Füme balığına ne dersiniz?”</p>

    <p class="Temel-Paragraf">“Hayır, hayır. Bu olay örtbas edilmeli. Ne olursa olsun örtbas edilmeli.”</p>

    <p class="Temel-Paragraf">Bohça’nın daha önce söylediği gibi George kekelemeye başlamıştı.</p>

    <p class="Temel-Paragraf">Lord Caterham, “Duygularınızı anlıyorum.” dedi. “Sucuklu yumurtayı bir deneyin.”</p>

    <p class="Temel-Paragraf">“Önceden akla gelmeyen bir olay... Milli felaket... “</p>

    <p class="Temel-Paragraf">Caterham. “Acele etmeyin.” diye başını salladı. “Bir şeyler yiyin. O zaman kendinize gelirsiniz. Rafadan yumurtaya ne dersiniz?”</p>

    <p class="Temel-Paragraf">George. “Bir şey yemeyeceğim,” dedi. “Kahvaltı ettim. Etmemiş olsaydım yine de bir şey yiyemezdim. Ne yapılması gerektiğine karar vermeliyiz. Durumu kimseye açıklamadınız, değil mi?”</p>

    <p class="Temel-Paragraf">“Bohça’yla ben olayı biliyoruz. Polisle Cartwright da öğrendi. Tabi hizmetkarları da unutmamalıyız.”</p>

    <p class="Temel-Paragraf">George inledi.</p>

    <p class="Temel-Paragraf">Lord Caterham, “Kendinizi toplamaya çalışını, dostum,” dedi. “Keşke kahvaltı etseniz... Bir cinayetin örtbas edilemeyeceğini kavrayamıyorsunuz galiba. Sonuçta bir ölünün gömülmesi gerekir. Kötü ama adet böyle.”</p>

    <p class="Temel-Paragraf">George birdenbire sakinleşti. “Haklısınız, Caterham. Demek polis çağırdınız? Buradaki polisle iş olmaz. Battle’ı getirmeliyiz.”</p>

    <p class="Temel-Paragraf">Lord Caterham afallamış olarak. “Battle, cinayet ve anı ölüm?” diye sordu.</p>

    <p class="Temel-Paragraf">“Hayır, hayır. Beni yanlış anladınız. Scotland Yard başmüfettişlerinden Battle’ı kastettim. Ağzı sıkı bir adamdır. O iğrenç parti fonu olayında da bizimle çalıştı.”</p>

    <p class="Temel-Paragraf">Yaşlı adam meraklandı. “Neydi o olay?”</p>

    <p class="Temel-Paragraf">Ama George’un gözleri Bohça’ya takılmıştı. Dilini tutması gerekliğini hatırlayarak, “Zaman kaybetmemeliyiz.” dedi. “Ben hemen birkaç telgraf çekeceğim.”</p>

    <p class="Temel-Paragraf">“Siz yazarsanız Bohça telefonla telgrafları postaneye bildirir.”</p>

    <p class="Temel-Paragraf">George cebinden bir dolmakalem çıkararak inanılmayacak bir hızla yazmaya başladı. Bunlardan ikisini Bohça’ya uzattı.</p>

    <p class="Temel-Paragraf">Genç kız telgrafı büyük bir ilgiyle okudu. ‘Tanrım! Ne acayip bir ad bu! Baron ne?”</p>

    <p class="Temel-Paragraf">“Baron Lolopretjzyl.”</p>

    <p class="Temel-Paragraf">Bohça gözlerini kırpıştırdı. “Anladım... Ama bunu postanedeki telgrafçıya nasıl anlatacağım bilmem.”</p>

    <p class="Temel-Paragraf">George yazmaya devam etti. Sonra kağıtları Bohça’ya vererek lorda döndü. “Caterham sizin yapabileceğiniz en iyi şey... “</p>

    <p class="Temel-Paragraf">Yaşlı adam endişeyle. “Evet?” dedi.</p>

    <p class="Temel-Paragraf">“...her şeyi bana bırakmak olur.”</p>

    <p class="Temel-Paragraf">Caterham hemen. “Tabi.” diye cevap verdi. “Ben de böyle düşünüyordum. Polisle doktor Divan Salonu’nda. Şey... Cesedin yanındalar. Azizim Lordum. Bacalar’ı kendi eviniz sayabilirsiniz istediğinizi yapın.”</p>

    <p class="Temel-Paragraf">George. Teşekkür ederim.” dedi. “Sizinle görüşmek istersem...”</p>

    <p class="Temel-Paragraf">Ama Lord usulca kapıdan çıkmıştı bile. Bohça ise bu kaçışı öfkeli bir gülümsemeyle izledi. Sonra. ‘Telgrafları hemen çektireceğim.” dedi. “Divan Salonu’nun yerini biliyor musunuz?”</p>

    <p class="Temel-Paragraf">‘Teşekkür ederim. Lady Eileen.” George telaşla dışarı fırladı.</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
