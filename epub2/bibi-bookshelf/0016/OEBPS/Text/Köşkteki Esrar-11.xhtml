<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-11</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 7</span></h1>

    <h2 class="calibre1" id="sigil_toc_id_7"><span class="Bold" xml:lang="tr-TR">Bay McGrath Bir Daveti Reddediyor</span></h2>

    <p class="Temel-Paragraf"></p>

    <p class="Temel-Paragraf">Mektuplar çalınmıştı!</p>

    <p class="Temel-Paragraf">Anthony, bu gerçeği kabul etmekten başka bir şey yapamayacağını biliyordu. Herhalde Giuseppe’yi Blitz Oteli’nin koridorlarında kovalayamazdı. Buna kalkıştığı takdirde bütün dikkatleri üzerine çeker ve belki de bu yüzden aldığı görevi yerine getiremezdi.</p>

    <p class="Temel-Paragraf">Günlük de mektuplar da ambalajlı olduğu için Giuseppe günlük yerine mektupları almıştı. Anthony, hatasını anladığında Giuseppe’nin geri geleceğinden emindi. Bu saldırı için hazırlıklı olmalıydı.</p>

    <p class="Temel-Paragraf">Sonra aklına mektupları geri almak için gazeteye dikkatle hazırlanmış bir ilan vermek geldi. Giuseppe’nin Kızıl El Yoldaşları’nın bir piyonu ya da Muhafazakar Parti’nin bir adamı ki Anthony’ye bu daha mantıklı geliyordu olduğu düşünüldüğünde, mektuplar patronunun hiçbir işine yaramayacaktı. O da mektupları getirenin alacağı bir miktar parayı alma fırsatını kaçırmayacaktı.</p>

    <p class="Temel-Paragraf">Anthony bunları düşündükten sonra yatağına yatıp sabaha kadar rahat bir uyku çekti. Giuseppe’nin o gece ikinci kez saldıracağını sanmıyordu.</p>

    <p class="Temel-Paragraf">Anthony planını tüm ayrıntılarını düşünmüş olarak uyandı. Kahvaltısını ederken gazetelere göz attı. Hepsi Herzoslovakya’da bulunan petrol yataklarıyla ilgili haberlerle doluydu. Sonra otel müdüründen “James McGrath” adına randevu aldı. Aslında bu kadar kararlı olmasaydı görüşme olmayacaktı.</p>

    <p class="Temel-Paragraf">Son derece nazik bir Fransız olan otel müdürü onu odasında kabul etti.</p>

    <p class="Temel-Paragraf">“Beni görmek istemişsiniz... Bay... Eee... McGrath?”</p>

    <p class="Temel-Paragraf">“Evet. Otelinize dün öğleden sonra geldim. Akşam yemeğimi adı Giuseppe olan bir garson odama getirdi.”</p>

    <p class="Temel-Paragraf">Durakladı.</p>

    <p class="Temel-Paragraf">Müdür kayıtsızca, “O isimde bir garsonumuz olduğunu söyleyebilirim.” dedi.</p>

    <p class="Temel-Paragraf">“Adamın tavırlarındaki tuhaflık ilgimi çekti ama o an umursamadım. Sonra, gece odamda yavaşça yürüyen birinin çıkardığı sesle uyandım. Işığı yaktığımda Giuseppe’yi deri bavulumu karıştırırken buldum.”</p>

    <p class="Temel-Paragraf">Şimdi müdürün kayıtsız tavrı kaybolmuştu.</p>

    <p class="Temel-Paragraf">“Ama ben bu konuda hiçbir şey duymadım. Niçin hemen bana haber vermediniz?”</p>

    <p class="Temel-Paragraf">‘Adamla boğuştuk. Bu arada; elinde bıçak vardı. Sonunda pencereden kaçmayı başardı.”</p>

    <p class="Temel-Paragraf">“Daha sonra ne yaptınız. Bay McGrath?”</p>

    <p class="Temel-Paragraf">“Bavulumun içindekileri kontrol eltim.”</p>

    <p class="Temel-Paragraf">“Bir şey çalınmış mıydı?”</p>

    <p class="Temel-Paragraf">Anthony yavaşça, “Önemli bir şey değil,” dedi.</p>

    <p class="Temel-Paragraf">Müdür iç çekerek arkasına yaslandı.</p>

    <p class="Temel-Paragraf">“Buna sevindim.” dedi. “Ama şunu söylememe izin verin. Bay McGrath, bu konudaki tavrınızı anlayamıyorum. Oteli harekete geçirmek için hiçbir şey yapmadınız mı? Hırsızı takip etmek için?”</p>

    <p class="Temel-Paragraf">“Söylediğim gibi önemli bir şey çalınmamıştı. Bunun polisi ilgilendiren bir mesele olduğunun farkındayım.”</p>

    <p class="Temel-Paragraf">Durdu. Müdür ise söylenenden hiç hoşnut olmadığını belli ederek, “Polisi ilgilendiren... Elbette...” dedi.</p>

    <p class="Temel-Paragraf">‘Adamın her durumda kaçmak için bir planı olduğundan eminim. Ayrıca bir şey de çalınmadığına göre niçin polisi karıştıralım?” Müdür gülümsedi.</p>

    <p class="Temel-Paragraf">“Görüyorum ki, Bay McGrath, siz de benim polis çağırma taraftarı olmadığımı anlıyorsunuz. Benim açımdan tam bir felaket olurdu. Eğer gazeteler bu büyük otelin adının bir olaya karıştığını duyarlarsa, gerçek olayın önemini umursamadan hepsi buraya üşüşür.”</p>

    <p class="Temel-Paragraf">Anthony, “Kesinlikle öyle olur,” diyerek müdüre katıldı. “Söylediğim gibi, önemli bir şey çalınmadığı için yaptığım doğruydu. Çalınanların hırsız için değeri yok ama benim için manevi değeri vardı.”</p>

    <p class="Temel-Paragraf">“Ya?...”</p>

    <p class="Temel-Paragraf">“Yani adam mektuplarımı çaldı.” Müdürün yüzünde sadece Fransızlarda görülebilen insanüstü bir temkin ifadesi belirdi.</p>

    <p class="Temel-Paragraf">“Anlıyorum,” diye mırıldandı. “Bu kesinlikle polisi ilgilendiren bir mesele değil.”</p>

    <p class="Temel-Paragraf">“Bu konuda anlaştık. Ama bu mektupları geri almalıyım; anlıyorsunuz, değil mi? Benim geldiğim yerde insanlar kendi işlerini kendileri yaparlar. Sizden ricam bana bu garson hakkında verebileceğiniz tüm bilgileri vermeniz.”</p>

    <p class="Temel-Paragraf">Müdür bir iki saniye durakladıktan sonra, “Bunda bir sakınca görmüyorum,” dedi. “Ama bu bilgileri hemen şimdi veremem. Yarım saat sonra gelirseniz istediğiniz tüm bilgileri verebilirim.”</p>

    <p class="Temel-Paragraf">“Çok teşekkür ederim. Yarım saat benim için de uygun.”</p>

    <p class="Temel-Paragraf">Anthony yarım saat sonra ofise döndüğünde, müdürün vermiş olduğu sözü tuttuğunu gördü. Masanın üzerinde Giuseppe Manelh ile ilgili bilinen her şeyin yazılı olduğu bir kağıt vardı.</p>

    <p class="Temel-Paragraf">“Giuseppe otele üç ay önce girmişti. Yetenekli ve tecrübeli bir garson. Oldukça iyi bir öz geçmişi var. İngiltere’ye geleli yaklaşık beş yıl olmuş.”</p>

    <p class="Temel-Paragraf">ikisi birlikte İtalyanın daha önce çalışmış olduğu otel ve lokantaların listesini incelediler, önemli sayılabilecek bir nokta Anthony’nin dikkatini çekti. İki otelde de Giuseppe’nin çalıştığı dönemlerde ciddi hırsızlıklar olmuştu. Ama Giuseppe hiçbir olayda şüpheliler arasında değildi. Yine de bu gerçek önemliydi.</p>

    <p class="Temel-Paragraf">Giuseppe adi bir otel hırsızı mıydı? Anthony’nin bavulunu karıştırması asıl işinin bir parçası mıydı? Muhtemelen. Anthony ışığı yaktığında mektuplar elindeydi ve elini boşaltmak için paketi cebine koydu. Şu durumda olay basit bir hırsızlık gibi görünüyor.</p>

    <p class="Temel-Paragraf">Diğer taraftan, adamın önceki gece masada duran kağıtlara dikkatle bakmasını unutmamalıydı. Sıradan bir hırsızın dikkatini çekebilecek ne değerli bir şey ne de para yoktu masanın üstünde.</p>

    <p class="Temel-Paragraf">Hayır. Anthony, Giuseppe’nin dışarıdan birileri için çalıştığından emindi. Otel müdüründen edindiği belgelere dayanarak Giuseppe’nin özel hayatına dair bir şeyler öğrenip izini bulabilirdi. Kağıtları toplayıp kalktı.</p>

    <p class="Temel-Paragraf">“biliyorum sormam gereksiz ama acaba Giuseppe hâlâ otelde midir?”</p>

    <p class="Temel-Paragraf">Müdür gülümsedi.</p>

    <p class="Temel-Paragraf">“Yatağına da arkasında bıraktığı hiçbir şeye de dokunulmamıştı. Size saldırdıktan sonra doğruca dışarı kaçmış olmalı. Onu bir daha görebileceğimizi sanmıyorum.”</p>

    <p class="Temel-Paragraf">“Ben de. Neyse... Çok teşekkür ederim. Bir sure daha burada kalacağım.”</p>

    <p class="Temel-Paragraf">“Umarım onu bulursunuz. Ama itiraf etmeliyim, bulacağınızı hiç sanmıyorum.”</p>

    <p class="Temel-Paragraf">“Ben her zaman en iyisini umarım.”</p>

    <p class="Temel-Paragraf">Anthony’nin ilk işi. Giuseppe’yle arkadaşlık eden diğer garsonları sorgulamak oldu, ama kayda değer bir ilerleme sağlayamadı. Daha önce planladığı gibi birkaç satırlık bir ilan yazıp en çok okunan beş gazeteye gönderdi. Tam Giuseppe’nin daha önce çalıştığı lokantaya gidecekken telefon çaldı. Anthony ahizeyi kaldırdı.</p>

    <p class="Temel-Paragraf">“Alo!”</p>

    <p class="Temel-Paragraf">ifadesiz bir ses cevap verdi.</p>

    <p class="Temel-Paragraf">“Bay McGrath’la mı görüşüyorum.</p>

    <p class="Temel-Paragraf">“Evet. Siz kimsiniz?”</p>

    <p class="Temel-Paragraf">“Burası Balderson ve Hodgkins Yayınevi. Bir saniye, lütfen, sizi Bay Balderson’a bağlıyorum.”</p>

    <p class="Temel-Paragraf">Saygıdeğer yayıncılarımız, diye düşündü Anthony. Onlar da endişeleniyorlar, değil mi? Endişelenmelerine gerek yok ki... Teslim gününe daha bir hafta var.</p>

    <p class="Temel-Paragraf">Anthony aniden coşkulu bir sesle irkildi.</p>

    <p class="Temel-Paragraf">“Alo! Bay McGrath’la mı görüşüyorum?”</p>

    <p class="Temel-Paragraf">“Evet. Buyurun.”</p>

    <p class="Temel-Paragraf">“Ben. Balderson ve Hodgkins Yayınevi’nden Bay Balderson. Şu günlük meselesi.”</p>

    <p class="Temel-Paragraf">Anthony, “Ne olmuş günlüğe?” diye sordu.</p>

    <p class="Temel-Paragraf">“Neler olmadı ki... Bay McGrath. bu Ülkeye Güney Afrika’dan yeni geldiğinizi biliyorum. Bu nedenle durumu anlamıyor olabilirsiniz. Bu günlük büyük sorunlar çıkarabilir. Bay McGrath. Bazen keşke onları yayınlamayı kabul etmeseydik diyorum.”</p>

    <p class="Temel-Paragraf">“Gerçekten mi?”</p>

    <p class="Temel-Paragraf">“Sizi temin ederim öyle. Şu an mümkün olduğu kadar çabuk birkaç kopyasını atmak istiyorum. Açıkçası, onu kendiniz getirmeye kalkarsanız büyük olasılıkla yayınevine ulaşamazsınız.”</p>

    <p class="Temel-Paragraf">“Size katılmıyorum. Ben her zaman gitmek istediğim yere giderim.”</p>

    <p class="Temel-Paragraf">“Bir sürü tehlikeli insanla karşı karşıyasınız. Bir ay önce buna ben de inanmazdım. Size bir şey söyleyeyim mi. Bay McGrath; bu günlük için tehdit edildik. Rüşvet teklifleri aldık ve başımızı döndüren hoş sözler duyduk. Bana sorarsanız, günlüğü yayınevine siz getirmeyin. Adamlarımdan biri otele gelip onları sizden alır.”</p>

    <p class="Temel-Paragraf">Anthony, “Onu da gasp etmezler mi?” diye sordu.</p>

    <p class="Temel-Paragraf">“Bu durumda sorumluluk bize ait olur, size değil. Günlüğü temsilcimize teslim eder ve adınıza yazılmış makbuzu alırsınız. Şey... bin sterlinlik çek size ancak çarşamba günü verilecek. Şey... Çünkü yazar... kimi kastettiğimi biliyorsunuz... avukatlarına böyle talimat vermiş. Ama isterseniz size adamımla kendi çekimi yollayabilirim.”</p>

    <p class="Temel-Paragraf">Anthony bir iki dakika düşündü. Günlüğü son güne kadar saklamayı düşünüyordu, çünkü sonunda çıkacak olan yaygarayı merak ediyordu. Ama yayıncının teklifi de yabana atılacak türden değildi.</p>

    <p class="Temel-Paragraf">İç çekerek, “Pekâla,” dedi. “Dediğiniz gibi olsun. Adamınızı gönderin. Sakıncası yoksa çeki de hemen almak isterim, çünkü gelecek çarşambadan önce İngiltere’den ayrılmayı düşünüyorum.”</p>

    <p class="Temel-Paragraf">“Hiçbir sakıncası yok. Yarın sabah ilk işim adamımı size göndermek olacak. Ofis dışından birini göndermek daha akıllıca olur. Londra’nın güneyinde oturan bir ahbabım var: Bay Holmes. Onu otele göndereceğim; günlüğü aldıktan sonra size bir makbuz verecek.</p>

    <p class="Temel-Paragraf">Bu gece otel müdürünün kasasına sahte bir paket koymanız iyi olur. Düşmanlarım bunu duyar nasıl olsa, onun içinde odanıza girip saldırmazlar.”</p>

    <p class="Temel-Paragraf">‘Tamam, dediğiniz gibi yapacağım.”</p>

    <p class="Temel-Paragraf">Anthony düşünceli bir yüz ifadesiyle ahizeyi bıraktı.</p>

    <p class="Temel-Paragraf">Sonra, hırsız Giuseppe’nin bilgilerini inceleyerek yarım kalan planına devam etti. Bilinmeyen bir nokta vardı Giuseppe’ye ait bilgilerde. Lokantada çalışmıştı ama hiç kimse onun özel hayatıyla ve arkadaşlarından ilgili bir şey bilmiyordu.</p>

    <p class="Temel-Paragraf">“Seni bulacağım, adamım.” diye mırıldandı Anthony. “Seni bulacağım ama biraz zamana ihtiyacım var.”</p>

    <p class="Temel-Paragraf">Londra’daki ikinci gece oldukça sakindi.</p>

    <p class="Temel-Paragraf">Ertesi sabah, önce Balderson ve Hodgkins Yayınevi’nden Bay Holmes’un kartı, sonra da kendisi geldi. Kibar, ufak tefek, açık tenli bir adamdı. Anthony günlüğü ona verdi ve karşılığında bin sterlinlik çeki aldı. Bay Holmes günlüğü elindeki küçük kahverengi canlanın içine attı. Anthony’ye iyi günler dileyerek ayrıldı. Her şey çok basil görünüyordu.</p>

    <p class="Temel-Paragraf">Anthony pencereden dışarı bakarken. “Belki de dönerken öldürülecek.” diye mırıldandı. “Acaba şimdi... çok merak ediyorum...”</p>

    <p class="Temel-Paragraf">Anthony bir kağıda birkaç satır yazıp çekle birlikle bir zarfa koydu. Sonra da zarfı dikkatle kapadı. Butawayo’da, Anthony’yle sohbetleri sırasında parayla fazla ilgilenmediğini söyleyen Jimmy, şimdi yüklü bir miktar paranın sahibiydi.</p>

    <p class="Temel-Paragraf">Anthony kendi kendine, işin biri tamam; öteki henüz yapılmadı, dedi. Şimdiye kadar ikinci işi önemsemedim. Ama bu yapmayacağım anlamına gelmez. Sanırım kimliğimi saklayarak Pont Caddesi 487 numaraya gitsem iyi olacak.</p>

    <p class="Temel-Paragraf">Eşyalarını toplayıp aşağı indi. Otel ücretini ödeyip bavulunun bir taksiye konmasını istedi. Rahatım arttıracak hiçbir şey yapmamalarına rağmen görevlilere bahşiş verdi. Taksi tam hareket edecekken elinde bir mektupla küçük bir çocuk koşarak yanına geldi.</p>

    <p class="Temel-Paragraf">“Size bir mektup var, şimdi geldi, efendim.”</p>

    <p class="Temel-Paragraf">Anthony iç çekerek cebinden bir şilin daha çıkardı. Taksi gürültü ve egzoz dumanları arasında hareket ederken Anthony mektubu açtı.</p>

    <p class="Temel-Paragraf">Oldukça tuhaf bir yazıydı. Anthony konusunu anlayabilmek için mektubu tam dört kez okudu. Mektup bürokratların kullandığı resmi yazışma tarzında yazılmıştı. Ama basitçe şöyle diyordu: Bay McGrath’ın bugün perşembe günü Afrika’dan İngiltere’ye geldiğini öğrendik. Sizinle Kont Stylptitch’in günlüğü hakkında görüşmek istiyoruz. Sizden, Bay George Lomax ve adını şimdi açıklayamadığımız kişilerle görüşmeden bu konuda bir şey yapmamanızı rica ediyoruz. Ayrıca cuma günü Lord Caterham’ın konuğu olarak Bacalar’daki av partisine de katılmanızı diliyoruz.</p>

    <p class="Temel-Paragraf">Gizemli ve anlaşılması zor bir iletişim yöntemi. Anthony bundan çok hoşlandı.</p>

    <p class="Temel-Paragraf">“Sevgili yaşlı İngiltere,” diye mırıldandı. “Her zamanki gibi zamanın iki gün gerisinde. Ne yazık. Ama yanlış anlamalar varken Bacalar’a gidemem. Acaba buralarda ucuz bir otel var mı? Kimse daha iyisini düşünmeden bir otele yerleşmeliyim.”</p>

    <p class="Temel-Paragraf">Cama yaslanıp taksi şoförüne yolu yeniden tarif etti.</p>

    <p class="Temel-Paragraf">Taksi, Londra’nın fazla bilinmeyen otellerinin birinin önünde durdu. Ücret otelden ayrılırken ödeniyordu.</p>

    <p class="Temel-Paragraf">Anthony, “Anthony Cade” adına bir oda kiraladıktan sonra loş bir çalışma odasına gitti. Blitz Oteli logolu bir kağıt alıp hızla bir şeyler yazdı.</p>

    <p class="Temel-Paragraf">Londra’ya önceki salı günü geldiğini, günlüğü Balderson ve Hodgkins Yayınevi’ne teslim ettiğini ve en kısa zamanda İngiltere’den ayrılacağı için Lord Caterham’ın nazik davetini kabul edemeyeceğini yazdı. Mektubu. “Saygılarımla James McGrath” diye imzaladı.</p>

    <p class="Temel-Paragraf">Anthony zarfa pul yapıştırırken “Ve şimdi...” dedi. “İşe dönelim. James McGrath gidiyor ve Anthony Cade geliyor.”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
