<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-16</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 12</span></h1>

    <h2 class="calibre1" id="sigil_toc_id_12"><span class="Bold" xml:lang="tr-TR">Anthony Hikayesini Anlatıyor</span></h2>

    <p class="Temel-Paragraf"></p>

    <p class="Temel-Paragraf">Tredwell, “Bay Anthony Cade,” diye haber verdi.</p>

    <p class="Temel-Paragraf">Anthony de, “Ve böylece köydeki şüpheli şahıs içeri girer...” dedi.</p>

    <p class="Temel-Paragraf">Onda, yabancılarda ender görülen bir içgüdü vardı anlaşılan. Çünkü doğruca Lord Caterham’ın yanına gitti. O anda diğer üç kişi konusunda da kararını verdi.” 1. Scotland Yard, 2. Buranın Önemlilerinden. Herhalde polis müdürü. 3. Beyin kanaması geçirmek üzere olan biri. Hükümetle ilgisi var sanırım.”</p>

    <p class="Temel-Paragraf">Lord Caterham’a, “Sizi bu şekilde rahatsız ettiğim için özür dilerim,” dedi. “Ama köydeki meyhanede köşkte bir cinayet işlendiğinden söz ediyorlardı. Ben de olayı biraz aydınlatabileceğimi düşünerek kalkıp geldim.”</p>

    <p class="Temel-Paragraf">Bir an kimse bir şey söylemedi.</p>

    <p class="Temel-Paragraf">Battle sesini çıkarmadı, çünkü tecrübeli bir insandı. Bir kimsenin rahatça konuşmasının daha yararlı olduğunu öğrenmişti. Albay Melrose zaten konuşkan bir insan değildi. George kendisine hitap edildiği zaman sorunla ilgilenirdi. Lord Caterham ise ne diyeceğini bilmiyordu.</p>

    <p class="Temel-Paragraf">Sonra şaşkın şaşkın, “Şey...” dedi. ‘Tabi. Tabi... Şey... oturmaz mısınız?”</p>

    <p class="Temel-Paragraf">Anthony gülümsedi. “Teşekkür ederim.”</p>

    <p class="Temel-Paragraf">George birdenbire öksürerek boğazını temizledi. “Olayı biraz aydınlatabileceğinizden söz ettiniz. Yani...”</p>

    <p class="Temel-Paragraf">Anthony, “Dün gece Lord Caterham’ın topraklarına girmiştim,” diye açıkladı. “Beni affedeceklerini umarım... Saat yirmi üç kırk beşti ve tabanca sesini duydum. Hiç olmazsa cinayet saatini kesinlikle tespit etmenizi sağlayabilirim.” Diğerlerini süzdü; en çok da Battle’ın üzerinde durdu. Sonra da usulca ekledi. “Ama bu sözlerimin sizi şaşırtmadığından eminim.”</p>

    <p class="Temel-Paragraf">Battle, “Ne demek istiyorsunuz. Bay Cade?” diye sordu.</p>

    <p class="Temel-Paragraf">“Şunu: Bu sabah kalktığım zaman yeni ayakkabılarımı giydim. Diğerlerini istediğimde bana vermediler. Şirin ve genç bir polis memuru gelip onları almış. O zaman durumu anladım ve gelip kendimi temize çıkarmak için hemen buraya koştum.”</p>

    <p class="Temel-Paragraf">Battle sakin sakin, “Akıllıca davranmışsınız,” dedi.</p>

    <p class="Temel-Paragraf">Anthony’nin gözünde muzip bir pırıltı belirdi. “Sıkı ağızlı olmanızı takdir ediyorum, müfettiş bey. Siz müfettişsiniz, değil mi?”</p>

    <p class="Temel-Paragraf">Lord Caterham söze karıştı. Anthony’ye ısınmaya başlıyordu. “Scotland Yard’dan Başmüfettiş Battle. Bu da Polis Müdürümüz Albay Melrose... Ve Bay Lomax.”</p>

    <p class="Temel-Paragraf">Anthony, George’a çabucak bir göz attı. “Bay George Lomax mı?”</p>

    <p class="Temel-Paragraf">“Evet.”</p>

    <p class="Temel-Paragraf">Anthony. “Dün sizden bir mektup almak şerefine eriştim sanırım.” diye gülümsedi.</p>

    <p class="Temel-Paragraf">George ona hayrette baktı. “Sanmıyorum.” Sesi soğuktu ama keşke Bayan Oscar burada olsaydı, diye düşündü. George’un bütün mektuplarını Bayan Oscar yazıyordu, kime hangi konuda yazdığını hatırlardı. George gibi önemli biri bu sinir bozucu ayrıntıları hatırlamayabilirdi. “Bay Cade, sanırım,” dedi imalı imalı, “...dün gece 23.45’te burada ne yaptığımı anlatacaktım.” Sonra açıkça, “Her ne söyleyecekseniz buna inanacağını sanmayın,” dedi.</p>

    <p class="Temel-Paragraf">Lord Caterham da büyük bir meraka sordu. “Evet, Bay Cade. Sahi ne yapıyordunuz?”</p>

    <p class="Temel-Paragraf">Anthony içini çekti. “Korkarım bu uzun bir hikaye...” Sigara tabakasını çıkardı.</p>

    <p class="Temel-Paragraf">“İçebilir miyim?”</p>

    <p class="Temel-Paragraf">Lord Caterham başını salladı. Anthony sigarasını yakıp kendini felakete hazırladı. Durumunun ne kadar tehlikeli olduğunun farkındaydı. Yirmi dört saat içinde iki ayrı cinayet olayına karışmıştı. İlkinde bir cesedi saklamış, ikincisinde ise tam cinayet saatinde köşke gelmişti. Bela arayan genç bir adam için daha iyisi olamazdı.</p>

    <p class="Temel-Paragraf">Güney Amerika’nın bu işle bir ilgisi yok, diye düşündü. Onlara gerçeği söyleyeceğim. Ama bazı şeyleri hafifçe değiştirip bir olayı da hiç anlatmayacağım.</p>

    <p class="Temel-Paragraf">“Hikaye üç hafta önce Bulawayo’da başladı. Bay Lomax neresi olduğunu bilir, imparatorluğun uzak bir bölgesi. Bizim İngiltere hakkındaki bilgimiz, İngiltere’nin bizim hakkımızdaki bilgisiyle sınırlı. Böyle bir yer işte. Oturmuş arkadaşım James McGrath’a konuşuyorduk.”</p>

    <p class="Temel-Paragraf">ismi yavaş yavaş söylerken gözlerini George’a dikti. George oturduğu koltuktan fırladı ve bağırmamak için kendini zor tuttu.</p>

    <p class="Temel-Paragraf">“Bu konuşma sonunda McGrath’ın bir işini halletmek için İngiltere’ye geldim. Onun buraya gelmesi imkansızdı. Gemide McGrath adına kamara ayrılmıştı, bu yüzden ben de bu isimle yolculuk yaptım. Bu ne tür bir suç sayılıyor, bilmiyorum. Başmüfettiş bunu bana söyleyebilir. Herhalde gerekirse beni hapse de atar.”</p>

    <p class="Temel-Paragraf">“Lütfen hikayenize devam edin efendim.” Battle’ın gözlerinde neşeli bir pırıltı belirmişti.</p>

    <p class="Temel-Paragraf">“Londra’ya varınca Blitz Oteli’ne gittim. Yine James McGrath adıyla. Görevim, elimdeki günlüğü bir yayınevine teslim etmekti ama otele gider gitmez yabancı bir krallığın iki temsilcisi beni görmeye geldiler. Onlarla gerektiği şekilde konuştum ama dertlerim henüz sona ermemişti. O gece otelin garsonlarından biri gizlice odama girip beni soymaya kalkıştı.”</p>

    <p class="Temel-Paragraf">Battle, “Bu olay polise bildirilmedi sanırım.” dedi.</p>

    <p class="Temel-Paragraf">“Öyle bildirilmedi. Çünkü bir şeyim çalınmamıştı. Ama durumu otel müdürüne bildirdim. O da anlattıklarımı doğrulayacaktır. Garson ise gece vakti otelden kaçmıştı zaten. Ertesi gün yayınevinden aradılar beni. Bir adamlarını yollayacaklardı. Ben de onlara günlüğü verecektim, öyle de yaptım. Yayınevinden ses seda çıkmadığına göre herhalde ellerine geçti. Dün yine McGrath adıyla Bay Lomax’tan bir mektup aldım... “ Anthony durakladı. Eğlenmeye başlıyordu.</p>

    <p class="Temel-Paragraf">George sıkıntıyla kımıldandı. “Şimdi hatırladım. Çok yere mektup yazıyoruz. Tabi ad değişik olduğu için meseleyi hemen anlayamadım.” Kendisini ahlaklı sayan George’un sesi biraz yükseldi. “Ama başka birinin yerine geçmek çok çirkin bir şey. Çok çirkin. Yasalara göre cezalandırılmanız gerektiğinden de eminim.”</p>

    <p class="Temel-Paragraf">Anthony aldırmadı bile. “Mektupta Bay Lomax bendeki günlükle ilgili bazı önerilerde bulunuyordu. Ayrıca Lord Caterham adına beni bu köşke davet de ediyordu.”</p>

    <p class="Temel-Paragraf">Yaşlı Lord, “Sizi gördüğüme çok sevindim,” dedi. “Geç olsun da güç almasın. Öyle değil mi?”</p>

    <p class="Temel-Paragraf">George kaşlarını çatarak ona dik dik baktı.</p>

    <p class="Temel-Paragraf">Battle ise Anthony’yi süzüyordu. “Dün gece buraya gelmenizi bu şekilde mi açıklıyorsunuz?”</p>

    <p class="Temel-Paragraf">“Ne münasebet! Beni bir köşke çağırdıkları zaman gece yarısı duvarı tırmanmam, bahçeden geçerek pencereleri denemem. Arabamla ön kapıya gelerek zili çalarım. Ayağımı da paspasa silerim... Hikayeme devam edeyim. Bay Lomax’a cevap vererek, günlüğün artık bende olmadığını bildirdim. Lord Caterham’ın nazik davetini de kabul edemeyeceğimi yazdım. Ama ondan sonra unutmuş olduğum bir şeyi hatırladım.” Bir an dürdü. Öyküsünün tehlikeli yerine gelmişti. “Garson Giuseppe’yle boğuşurken adam küçük bir kağıt parçası düşürdü. Üzerinde bir iki kelime vardı. O sırada bir anlam çıkaramadım ama kağıt hâlâ bendeydi. Bacalar sözü de onu hatırlamama yol açtı. Yırtık kağıdı çıkararak baktım. Yanılmamıştım. Kağıt burada, beyler, bakabilirsiniz. Gördüğünüz gibi üzerinde, ‘Bacalar 23.45 Perşembe’ yazılı.”</p>

    <p class="Temel-Paragraf">Battle kağıdı dikkatle inceledi.</p>

    <p class="Temel-Paragraf">Anthony sözlerini sürdürdü. “Tabi ‘Bacalar’ kelimesinin bu evle bir ilgisi olmayabilir. Ama diğer taraftan... Olabilir de. Giuseppe ahlaksızın biriydi. Bir hırsızdı; bu kesin. Dün gece arabayla buraya gelmeye karar verdim. Etrafı kolaçan edip handa kalacaktım.</p>

    <p class="Temel-Paragraf">Sabah Lord Caterham’a gelerek hafta sonunda hırsızlık olabileceğini haber verecektim.”</p>

    <p class="Temel-Paragraf">Lord Caterham takdirle başını salladı. “Bravo.”</p>

    <p class="Temel-Paragraf">“Ama buraya geç eriştim. Yolun daha kısa süreceğini sanıyordum. Bu yüzden arabadan inerek duvarı aştım. Bahçeyi geçtim. Terasa vardığım sırada ev karanlık ve sessizdi. Tam döndüğüm sırada bir silah sesi duydum, içeriden geldiğini düşündüm bu sesin. Bu yüzden pencereleri yokladım ama hepsi kilitliydi. Bir süre bekledim fakat etraf bir mezar kadar sessizdi. Sonunda yanıldığıma karar verdim. Birinin gizlice avlandığını düşündüm. Bu şartlar altında normal bir düşünceydi bu.”</p>

    <p class="Temel-Paragraf">Başmüfettişin yüzü ifadesizdi. “Çok normal.”</p>

    <p class="Temel-Paragraf">“Hana gittim. Geceyi orada geçirdim. Bu sabah olayı öğrenince benim şüpheli olduğumu düşüneceğinizi anladım. Bu da normaldi. Bu yüzden buraya gelip hikayemi anlatmaya karar verdim. Bileklerime kelepçe geçirilmeyeceğini umuyorum.”</p>

    <p class="Temel-Paragraf">Bir sessizlik oldu.</p>

    <p class="Temel-Paragraf">Albay Melrose. Battle’a yan yan baktı. “Makul bir hikaye bu.”</p>

    <p class="Temel-Paragraf">Başmüfettiş, “Evet,” dedi. “Bu sabah kelepçelere el atacağımızı sanmıyorum:”</p>

    <p class="Temel-Paragraf">“Sormak istediğiniz bir şey var mı?”</p>

    <p class="Temel-Paragraf">“Bir şeyi öğrenmek istiyorum. O yazılar neyle ilgiliydi?” Başmüfettiş, George’a bakıyordu.</p>

    <p class="Temel-Paragraf">Lomax istemeye istemeye cevap verdi. “Kont Stylptitch’in günlüğü, anlayacağınız...”</p>

    <p class="Temel-Paragraf">Battle, “Başka bir şey söylemenize gerek yok,” dedi. “Durumu anlıyorum...” Anthony’ye döndü. “Kimin öldürüldüğünü biliyor musunuz?”</p>

    <p class="Temel-Paragraf">“Jolly Dog Meyhanesi’nde Kont Stanistaus adında biri olduğunu söylediler.”</p>

    <p class="Temel-Paragraf">Başmüfettiş, Lomax’a. “Ona kısaca anlatın.” dedi.</p>

    <p class="Temel-Paragraf">George bunu yapmak istemiyordu ama konuşmak zorunda kaldı. “Burada Kont Stanislaus adıyla kalan misafir aslında Herzoslovakya Prensi Michael’dı.”</p>

    <p class="Temel-Paragraf">Anthony ıslık çaldı. “Nazik bir durum bu.”</p>

    <p class="Temel-Paragraf">Anthony’yi dikkatle süzen Battle sanki bir şeye karar vermiş gibi usulca mırıldandı. Sonra da birdenbire ayağa kalktı. “Bay Cade’e birkaç soru sormak istiyorum. Onunla Divan Salonuna gidebilir miyiz?”</p>

    <p class="Temel-Paragraf">Lord Calerham. “Tabi tabi,” diye cevap verdi. “Onu istediğiniz yere götürebilirsiniz.”</p>

    <p class="Temel-Paragraf">Anthony’yle dedektif Divan Salonu’na gittiler. Ceset kaldırılmıştı. Cesedin yanığı yerdeki leke olmasa burada bir cinayet işlendiği anlaşılmazdı. Odanın Uç penceresinden içeri güneş giriyor. Işıkla dolan odada eski panoların kavunumsu rengini açığa çıkarıyordu.</p>

    <p class="Temel-Paragraf">Anthony hayran hayran etrafına bakındı. “Çok hoş.” dedi. “Yaşlı İngiltere’yi daha iyi ne anlatabilir ki?”</p>

    <p class="Temel-Paragraf">Başmüfettiş. Anthony’nin sözlerine aldırmadan. “Silah sesi bu odadan mı geldi?” diye sordu.</p>

    <p class="Temel-Paragraf">“Durun bakayım.” Anthony terasa çıktı. Başını kaldırarak eve baktı. “Evet, bu odadan. Oda bütün köşeyi kaplıyor. Eğer silah başka bir yerde ateşlenmiş olsaydı ses soldan gelirdi, ama ya arkamdan ya da sağımdan geldi. Bu yüzden kaçak avcılardır, diye düşündüm. Bu kanadın en son ucu gördüğünüz gibi...”</p>

    <p class="Temel-Paragraf">Aklına bir şey gelmiş gibi aniden eşikten geri dönüp, “Ama bunu neden sordunuz?” diye sordu. “Prensin burada vurulduğunu herhalde biliyorsunuz.”</p>

    <p class="Temel-Paragraf">Battle. “Ah.” dedi. “Biz hiçbir zaman istediğimiz kadar bilgi sahibi olamayız. Ama... Evet, prens burada vuruldu. Şimdi... Yanılmıyorsam dün gece pencereleri yolladığınızı söylediniz.”</p>

    <p class="Temel-Paragraf">“Evet. Hepsi de kilitliydi.”</p>

    <p class="Temel-Paragraf">“Bundan emin misiniz?” “Emin olmadıkça konuşmam. Neden sordunuz?”</p>

    <p class="Temel-Paragraf">Başmüfettiş. “Bu çok komik.” dedi.</p>

    <p class="Temel-Paragraf">“Ne çok komik?”</p>

    <p class="Temel-Paragraf">“Bu sabah ceset bulunduktan sonra ortadaki pencerenin kilitli olmadığı anlaşıldı.”</p>

    <p class="Temel-Paragraf">“Ah...” Anthony bir koltuğa çökerek sigara tabakasını çıkardı. “Bu benim için korkunç bir darbe oldu. Durum değişti şimdi. Ortaya da iki ihtimal çıkıyor. Ya prensi evden biri vurdu ve katilin dışarıdan geldiğini sanmanız için pencereyi açtı... Ya da... Ben yalan söylüyorum. Herhalde ikinci ihtimalin Üzerinde duruyorsunuz. Ama emin olun yalan söylemedim.”</p>

    <p class="Temel-Paragraf">Battle haşin bir tavırla. “Bu evdekilerin hemen çıkıp gitmelerine izin vermeyeceğim,” dedi.</p>

    <p class="Temel-Paragraf">Anthony, ona dikkatle baktı. “Ne zamandan beri cinayeti evden birinin işlediğini düşünüyorsunuz?”</p>

    <p class="Temel-Paragraf">Başmüfettiş gülümsedi. ‘Ta başından beri. Sizin izleriniz fazla belirliydi. Pencere de dikkatimizi onların üzerine çekmek için açılmış olabilirdi. Ayakkabılarınızın izlere uyduğunu görünce kararımı verdim.”</p>

    <p class="Temel-Paragraf">Anthony gülerek. “Scotland Yard’ı kutlarım.” dedi.</p>

    <p class="Temel-Paragraf">Tam başmüfettiş. Anthony’nin cinayetle bir ilgisinin olmadığını açıkça söylediği anda. Anthony, Battle’ın korumasına ihtiyaç duydu. Başmüfettiş Battle gerçeklen çok zeki bir adamdı. Battle’ın çözemeyeceği hiçbir suç olamazdı.</p>

    <p class="Temel-Paragraf">Yerdeki koyu lekeyi işaret ederek. “Orada mı vurulmuş?”</p>

    <p class="Temel-Paragraf">“Evet.”</p>

    <p class="Temel-Paragraf">“Tabancayla mı?”</p>

    <p class="Temel-Paragraf">“Evet. Ama silahı bulamadık, otopsiyle kurşun çıkarılmadan modelini bilemeyiz.”</p>

    <p class="Temel-Paragraf">“O halde silah henüz bulunamadı?”</p>

    <p class="Temel-Paragraf">“Hayır, bulunamadı.”</p>

    <p class="Temel-Paragraf">“İpucu da mı yok?”</p>

    <p class="Temel-Paragraf">“Var. İşte bu.”</p>

    <p class="Temel-Paragraf">Hızlı bir el hareketinden sonra Başmüfettiş Battle yarım sayfa bir kağıt çıkardı. Bunu yaptıktan sonra sezdirmeden dikkatle Anthony’yi izledi.</p>

    <p class="Temel-Paragraf">Ama Anthony kağıda bakınca hiç şaşırmadı.</p>

    <p class="Temel-Paragraf">“Aha! Yine Kızıl El Yoldaşları! Eğer böyle şeyleri her yere dağılacaklarsa fotokopiyle çoğaltsınlar. Hepsini tek tek çizmek korkunç bir iş. Bunu nerede buldunuz?”</p>

    <p class="Temel-Paragraf">“Cesedin altında. Daha önce bunu gördünüz mü?”</p>

    <p class="Temel-Paragraf">Anthony bu örgütün üyesiyle karşılaşmalarım anlattı.</p>

    <p class="Temel-Paragraf">“Bence prensi Yoldaşlar öldürdü.”</p>

    <p class="Temel-Paragraf">“Gerçekten böyle mi düşünüyorsunuz?”</p>

    <p class="Temel-Paragraf">“Sloganlarıyla uyumlu olurdu. Ama kandan söz edenlerin hiçbir zaman kanlı olaylara karışmadığını gördüm. Yoldaşların bu kadar cesur olduklarını söyleyemem. Onlardan birinin resmi bir yere kılık değiştirerek girdiğini hiç duymadım. Ama yapmayacaklarını kimse söyleyemez.”</p>

    <p class="Temel-Paragraf">“Haklısınız, Bay Cade, kimse söyleyemez.”</p>

    <p class="Temel-Paragraf">Anthony bu işten hoşlanmış görünüyordu. “Şimdi anlıyorum... Açık pencere, ayak izlerini takip ve köy hanında kalan yabancı. Ama sizi temin ederim başmüfettişim, ben Kızıl El casusu değilim.”</p>

    <p class="Temel-Paragraf">Başmüfettiş gülümseyerek son kartını oynamaya karar verdi.</p>

    <p class="Temel-Paragraf">Birdenbire. “Cesedi görmek ister misiniz?” diye sordu. “Buna itirazınız var mı?”</p>

    <p class="Temel-Paragraf">“Hayır, yok.”</p>

    <p class="Temel-Paragraf">Ardından Battle cebinden anahtarını çıkararak, Anthony’yi küçük salonlardan birine götürdü. Ceset masada yatıyordu. Üzerine bir çarşaf örtülmüştü.</p>

    <p class="Temel-Paragraf">Başmüfettiş, Anthony yanına gelinceye kadar bekledi. Sonra da çarşafı birdenbire çekti. Genç adam hayretle irkilince de memnun memnun gülümsedi.</p>

    <p class="Temel-Paragraf">“Demek onu tanıdınız. Bay Cade?”</p>

    <p class="Temel-Paragraf">Anthony kendisini topladı. “Bu adamı daha önce gördüm ama o sırada adı Prens Michael Obolovitch değildi. Bana kendini Bay Holmes diye tanıttı. Balderson ve Hodgkins Yayınevi’nden geldiğini söyledi.”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
