<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-7</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR" xmlns:xml="http://www.w3.org/XML/1998/namespace">BÖLÜM 3</span></h1>

    <h2 class="calibre1" id="sigil_toc_id_3"><span class="Bold" xml:lang="tr-TR" xmlns:xml="http://www.w3.org/XML/1998/namespace">Yüksek Yerlerde Endişe</span></h2>

    <p class="Temel-Paragraf"></p>

    <p class="Temel-Paragraf">Lord Caterham, “Evet, aziz dostum, evet,” dedi.</p>

    <p class="Temel-Paragraf">Bu sözleri üç defa söylemiş, her seferinde de böylece konuşmanın sona ereceğini ve kaçıp kurtulacağını ummuştu. Londra’daki kulübünün Önündeki merdivenlerde duraklamak ve Sır George Lomax’ın sonu gelmeyen sözlerini dinlemek zorunda kaldığı için sinirleniyordu.</p>

    <p class="Temel-Paragraf">Dokuzuncu Caterham Markisi Clement Edward Alistair Brent, ufak tefek bir beydi. Üstünde eski elbiseler vardı. Onu gören bir Marki olduğuna inanmazdı. Uçuk mavi gözleri, ince bir burnu vardı. Dalgın ama nazik bir adamdı.</p>

    <p class="Temel-Paragraf">Lord Caterham’ın hayatının en büyük felaketi dört yıl önce ağabeyi sekizinci markinin yerini almasıydı. Çünkü ağabeyi ünü bütün İngiltere’ye yayılmış bir insandı. Bir ara Dışişleri Bakanlığı yapmıştı. Londra dışındaki köşkü Bacalar, imparatorluğun tüm resmi davetlerine ev sahipliği yapmıştı. Perth Dükü’nün kızı olan karısının yardımıyla hafta sonlarında Bacalar’a önemli kimseleri toplamıştı. Tarihi olaylar olmuştu orada. İngiltere’nin ve hatla Avrupa’nın en ünlü adamları muhakkak Bacalar’da kalmışlardı.</p>

    <p class="Temel-Paragraf">Bütün bunlar güzel şeylerdi. Dokuzuncu Caterham Markisi’nin de ağabeyinin anısına büyük bir saygısı vardı. Ağabeyi Henry böyle şeyleri şahane bir şekilde başarmıştı. Ama Lord Caterham, onun izinde gideceğini sanmalarına. Bacalar’ın özel bir köşk değil de devlete ait bir yermiş gibi davranmalarına kızıyordu. Hiçbir şey Lord Caterham’ın canını siyaset kadar sıkmazdı. Siyaset adamlan dışında tabi. İşte bu yüzden durmadan konuşan George Lomax’ın karşısında sabırsızlanmaya başlıyordu.</p>

    <p class="Temel-Paragraf">George Lomax, kanlı canlı, tombul, kırmızı suratlı ve patlak gözlü bir adamdı. Üstelik önemli bir insan olduğunu sanıyordu.</p>

    <p class="Temel-Paragraf">“Durumu anlıyorsunuz, değil mi. Caterham? Bu ara bir rezalet çıkması bizi mahveder. Mahveder. Durum çok nazik.”</p>

    <p class="Temel-Paragraf">Lord Caterham hafif bir alayla, “Her zaman öyledir...” dedi.</p>

    <p class="Temel-Paragraf">“Aziz dostum, ben durumu bilecek mevkideyim.”</p>

    <p class="Temel-Paragraf">Lord Caterham yine aynı cümleyi tekrarlayarak kendisini savunmaya çalıştı. “Evet, aziz dostum, evet.”</p>

    <p class="Temel-Paragraf">“Bu Herzoslovakya meselesinde bir tek hata işlersek mahvoluruz. Petrol arama yetkisinin bir İngiliz şirketine verilmesi gerekli. Bunu anlamalısınız.”</p>

    <p class="Temel-Paragraf">“Tabi.Tabi.”</p>

    <p class="Temel-Paragraf">“Prens Michael Obolovich hafta sonunda gelecek. Bu sorun bir av partisi bahanesiyle Bacalar’da çözümlenir. “</p>

    <p class="Temel-Paragraf">“Ben bu hafta sonu yurtdışına çıkmayı düşünüyordum.”</p>

    <p class="Temel-Paragraf">“Saçmalamayın, Caterham. Ekimin başında hiç kimse yurtdışına çıkmaz.”</p>

    <p class="Temel-Paragraf">Lord Caterham Önlerinden ağır ağır geçen bir taksiye adeta Özlemle baktı. “Doktorum durumumun kötü olduğunu düşünüyor.”</p>

    <p class="Temel-Paragraf">Ama çabucak koşarak özgürlüğüne de kavuşması imkansızdı lordun. Çünkü George Lomax'ın konuştuğu kimseyi sıkıca tutmak gibi kötü bir âdeti de vardı. Bunun nedeni uzun tecrübelerine dayanıyordu herhalde. Bu sefer de Lord Caterham’ın ceketinin yakasından yakalamıştı.</p>

    <p class="Temel-Paragraf">“Aziz dostum, devlet işi bu. Bu krizli günlerde...”</p>

    <p class="Temel-Paragraf">Lord Caterham endişeyle kıpırdandı. Birdenbire. George Lomax’ın konuşmalarından birinin bir kısmını tekrarlamasını dinlemektense, köşke konuk çağırırım daha iyi, diye düşündü. Lomax’ın hiç durmadan yirmi dakika konuşabileceğini öğrenmişti.</p>

    <p class="Temel-Paragraf">Telaşla, “Pekâla, pekâla,” dedi. “İstediğinizi yapacağım. Herhalde siz her şeyi ayarlarsınız.”</p>

    <p class="Temel-Paragraf">“Azız dostum, ayarlanacak bir şey yok ki. Bacalar’ın tarihi değeri yanında yeri de buna çok uygun. Ben on bir kilometre ötede. Abbey’de kalacağım. Misafirlere benim de katılmam doğru olmaz.”</p>

    <p class="Temel-Paragraf">“Tabi tabi.” Lord Caterham, Lomax’ın gruba katılmasının neden doğru olmayacağını bilmiyordu ama bunu öğrenmeye niyetli de değildi.</p>

    <p class="Temel-Paragraf">“Ama belki Bill Eversleigh’i davet edersin; haber götürüp getirir.”</p>

    <p class="Temel-Paragraf">Lord Caterham birdenbire canlandı. “Bill’i davet ederim. İyi bir avcı o. Kızım Bohça da kendisinden hoşlanıyor.”</p>

    <p class="Temel-Paragraf">“Tabi av aslında önemli değil. Bir bahane bu.”</p>

    <p class="Temel-Paragraf">Lord Caterham’ın yüzünde yine sıkıntılı bir ifade oluştu.</p>

    <p class="Temel-Paragraf">“Grup fazla kalabalık sayılmaz. Prens, yanındakiler, Bill Eversleigh. Herman Isaacstein...”</p>

    <p class="Temel-Paragraf">“Kim?”</p>

    <p class="Temel-Paragraf">“Herman Isaacstein. Sana sözünü ettiğim grubun temsilcisi.”</p>

    <p class="Temel-Paragraf">“Britanya grubunun temsilcisi mi?”</p>

    <p class="Temel-Paragraf">“Evet. Neden sordun?”</p>

    <p class="Temel-Paragraf">“Hiç, hiç... sadece merak ettim. Bu adamların adları pek acayip.”</p>

    <p class="Temel-Paragraf">“Sonra bir iki gerçek misafir de olmalı. Durumu idare için. Bunları kızınız Lady Eileen seçsin. Siyasetten anlamayan, her şeye karışmayan birkaç genç.”</p>

    <p class="Temel-Paragraf">“Bohça’nın bu işi kolaylıkla halledeceğinden eminim.”</p>

    <p class="Temel-Paragraf">“Hımm...” Lomax'ın aklına bir şey gelmişti. “Demin sözünü ettiğim sorunu hatırlıyorsunuz, değil mi?”</p>

    <p class="Temel-Paragraf">“O kadar çok şeyin sözünü ettiniz ki...”</p>

    <p class="Temel-Paragraf">“Hayır, hayır. Ben üzücü problemi söylüyorum...” Lomax’ın sesi alçalarak esrarlı bir fısıltı halini aldı. “O günlükler... Kont Stylptitch’in günlükleri.”</p>

    <p class="Temel-Paragraf">Caterham esnememeye çalışıyordu. “Bence bu konuda yanılıyorsunuz. İnsanlar skandallardan hoşlanır. Ben de bazılarını okuyorum ve onlar hoşuma da gidiyor.”</p>

    <p class="Temel-Paragraf">“Sorun halkın kitabı okuması ya da okumaması değil. Günlükle yazılanların merakla okunacağından eminim ama şu ara yayınlanması her şeyi mahvedebilir... her şeyi. Herzoslovakyalılar krallığın yeniden kurulmasını istiyorlar. Tacı Prens Michael’a teklif etmeye de hazırlar. Majestelerinin hükümeti de prensi destekliyor...”</p>

    <p class="Temel-Paragraf">“Prens ise tahta çıkmak için bir milyon ödünç para karşılığı petrol arama hakkını Hermanstein ve Ortakları’na...”</p>

    <p class="Temel-Paragraf">Lomax endişeli bir fısıltıyla, “Caterham. Caterham.” diye yalvardı. “Rica ederim, dikkatli olun. En önemlisi bu; dikkatli olun.”</p>

    <p class="Temel-Paragraf">Lord Caterham sesini alçaltmakla beraber sözlerini yine de zevkle sürdürdü. “Ama tabi Kont Stylplitch’in günlüğü her şeyi altüst edebilir. Belki adam Obolovitch Hanedanı’nın baskılarından ve kötü davranışlarından söz ediyor. Öyle değil mi? O zaman avam kamarasında sorulan sorular... Neden modern ve demokratik bir hükümet şekli değiştiriliyor? Niçin yerine modası geçmiş bir baskı yönetimi getiriliyor? Bunu kan emici kapitalistler mi istiyor? Kabine düşmeli. Böyle şeyler olmasından korkuyorsunuz, değil mi?”</p>

    <p class="Temel-Paragraf">Lomax başını salladı. “Daha da kötüsü olabilir... ya... o üzücü kaybolma olayından söz ediyorsa, adam? Neyi kastettiğimi biliyorsunuz.”</p>

    <p class="Temel-Paragraf">Lord Caterham adama hayretle baktı. “Hayır, bilmiyorum.”</p>

    <p class="Temel-Paragraf">“Olayı duymuş olmanız gerekir. Onlar Bacalar’dayken oldu. Henry çok sarsıldı. Az kalsın meslek hayatı da sona eriyordu.”</p>

    <p class="Temel-Paragraf">Lord Caterham. “Sözleriniz ilgimi çekiyor,” dedi. “Kim veya ne kayboldu?”</p>

    <p class="Temel-Paragraf">Lomax eğilerek dudaklarını Lord Caterham’ın kulağına yaklaştırdı. Caterham telaşla geriledi.</p>

    <p class="Temel-Paragraf">“Lütfen kulağıma ıslık çalmayın.”</p>

    <p class="Temel-Paragraf">“Söylediklerimi duydunuz, değil mi?”</p>

    <p class="Temel-Paragraf">Lord Caterham islemeye istemeye. “Evet, duydum.” diye cevap verdi. “O olayı duyduğumu şimdi hatırlıyorum. Çok acayip bir olaydı. Acaba kimin işiydi? Kaybolan ‘şey’ bulunamadı mı?”</p>

    <p class="Temel-Paragraf">“Hayır. Tabi bu konuda dikkatli davranmamız gerekiyordu. Durumun dışarıya sızmasına izin veremezdi. Ama Stylphtch o sırada oradaydı. Her şeyi olmasa da bir şeyleri biliyordu. Bazı şeylerin farkındaydı. Türk meselesi yüzünden onunla birkaç kez tartışmıştık. Ya şimdi kont intikam almak için o olayı olduğu gibi günlüğe yazmışsa? Bütün dünyanın okuması için... Çıkacak rezaleti bir düşünün. Bunun dünyanın öteki ucuna erişecek etkileri olur. Herkes ‘Olay neden örtbas edildi.’ der.”</p>

    <p class="Temel-Paragraf">Lord Caterham belirli bir neşeyle. “Tabi der.” diye güldü.</p>

    <p class="Temel-Paragraf">Sesi tizleşmiş olan Lomax kendi topladı. “Sakin olmalıyım.” diye mırıldandı. “Sakin olmalıyım. Ama size şunu soracağım, aziz dostum. Stylptitch’in kötü bir niyetinin olmadığını düşünelim. O halde günlüğü neden uzun yollardan dolaştırarak Londra’ya yolladı?”</p>

    <p class="Temel-Paragraf">“Evet. gerçekten çok tuhaf. Söylediklerinin doğru olduğundan emin misin?”</p>

    <p class="Temel-Paragraf">“Elbette. Bizim...Paris’te ajanlarımız var. Günlük kontun ölümünden birkaç hafta önce gizlice gönderilmiş.”</p>

    <p class="Temel-Paragraf">Lord Caterham yine zevkle, “Evet,” dedi. “Günlükte bir şey olduğu anlaşılıyor.”</p>

    <p class="Temel-Paragraf">“Kitabın Jimmy veya James McGrath adında, şu anda Afrika’da olan bir Kanadalıya yollandığını öğrendik.”</p>

    <p class="Temel-Paragraf">Lord Caterham neşeyle bağırdı. “Ne ilgi çekici bir olay değil mi?”</p>

    <p class="Temel-Paragraf">“James McGrath yarın yani perşembe günü Granarth Castle gemisiyle İngiltere’ye gelecek.”</p>

    <p class="Temel-Paragraf">“Bu konuda ne yapacaksınız?”</p>

    <p class="Temel-Paragraf">‘Tabi hemen adama yanaşacağız. Olayın doğuracağı ciddi sonuçları kendisine açıklayacağız ve günlüğün yayınlanmasını hiç olmazsa bir ay ertelemesini rica edeceğiz. Ayrıca günlüğün uygun bir şekle sokulmasına izin vermesini isteyeceğiz.”</p>

    <p class="Temel-Paragraf">Lord Caterham mırıldandı. “Ya adam. ‘Olmaz efendim,’ veya ‘Canınız cehenneme,’ gibi şirin ve neşeli bir cevap verirse?”</p>

    <p class="Temel-Paragraf">Lomax açıkça, “Ben de bundan korkuyorum,” dedi. “Onun için adamı da Bacalar’a davet etmenizin iyi olacağını düşündüm. Şimdi aklıma geldi bu. Prens Michael’la tanışmak için davet edilmesi gururunu okşar tabi. Belki o zaman kendisiyle daha rahat başa çıkabiliriz.”</p>

    <p class="Temel-Paragraf">Lord Calerham telaşla bağırdı. “Onu çağıramam! Ben Kanadalılarla geçinemiyorum. Özellikle Afrika’da oturanlarıyla!”</p>

    <p class="Temel-Paragraf">“Onun fevkalade bir insan olduğunu göreceksiniz herhalde. Yontulmamış bir pırlanta.”</p>

    <p class="Temel-Paragraf">“Olmaz. Lomax. Onu çağırmayı kesinlikle reddediyorum. Bir başkası uğraşsın adamla.”</p>

    <p class="Temel-Paragraf">George Lomax. “Düşünüyorum da...” dedi. “Bu konuda bir kadının bize çok yararı dokunur. Ona gerektiği kadar bilgi verir, fazla açıklamayız. Bir kadın bütün bu sorunu incelik ve dikkatle çözümleyebilir. Adamı öfkelendirmeden onunla konuşur. Aslında kadınların siyasete karışmalarından hiç hoşlanmam; o da başka. Aziz Stepnen mahvoldu, özellikle bugünlerde çok acı çekiyor olmalı. Ama bir kadın kendi küçük dünyasında harikalar yaratır. Henry’nin karısı ona nasıl yardım etti! Marcia, politikacıları ağırlamayı bilen şahane, eşsiz ve kusursuz bir kadındı.”</p>

    <p class="Temel-Paragraf">Gözünü pek korkutan yengesinden söz edilmesi Lord Caterham’ın renginin uçmasına neden olmuştu. “Hafta sonuna Marcia’yı da çağırmayacaksınız, değil mi?”</p>

    <p class="Temel-Paragraf">“Hayır, hayır. Beni yanlış anladınız. Ben genel olarak kadınların etkisinden söz ediyordum. Hayır, benim istediğim genç bir kadın. Güzel, çekici ve zeki biri.”</p>

    <p class="Temel-Paragraf">“Kızım Bohça’yı kastetmiyorsunuz, değil mi? Bohça hiç işe yaramaz. Kendisine böyle bir teklifle bulunursanız gülmekten bayılır.”</p>

    <p class="Temel-Paragraf">“Ben Lady Eileen’i kastetmedim Caterham. Kızınız sevimli, çok sevimli ama henüz bir çocuk o. Bize tecrübeli, zarif ve kibar biri lazım. Hah, buldum! Kuzenim Virginia.”</p>

    <p class="Temel-Paragraf">“Bayan Revel mı?” Lord Caterham’ın güzleri parladı. Yavaş yavaş hafta sonunda yine de eğlenebileceğini düşünmeye başlıyordu. “Bu teklifinizi beğendim. Lomax. Londra’nın en hoş kadını o.”</p>

    <p class="Temel-Paragraf">“O Herzoslovakya’nın durumunu da bilir. Hatırlayacağınız gibi kocası oradaki elçilikle çalışıyordu. Sonra, dediğiniz gibi. Virginia çok hoştur.”</p>

    <p class="Temel-Paragraf">Lord Calerham. “Çok da sevimli.” diye mırıldandı.</p>

    <p class="Temel-Paragraf">“O halde anlaştık.” Lomax, Lord Caterham’ın yakasını bıraktı.</p>

    <p class="Temel-Paragraf">O da hemen bu fırsattan yararlandı. “Hoşça kalın. Siz her şeyi halledersiniz, değil mi?”</p>

    <p class="Temel-Paragraf">Lord Caterham geçen bir taksinin içine balıklama daldı. Bir Hristiyan başka bir Hristiyan kardeşinden ne kadar nefret edebilirse Lord Caterham da George Lomax’tan o kadar nefret ediyordu. Adamın şişman kırmızı yüzünden, sesli sesli nefes alışından, heyecan dolu patlak mavi gözlerinden nefret ediyordu. Yaklaşan hafta sonunu düşünerek içini çekti. “Sıkıcı bir durum... çok sıkıcı...” Sonra Virginia Revel’ı hatırlayarak biraz keyiflendi. “Hoş bir kadın o... çok hoş... “</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
