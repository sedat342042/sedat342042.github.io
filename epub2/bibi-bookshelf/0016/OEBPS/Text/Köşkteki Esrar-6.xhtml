<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR" xmlns:xml="http://www.w3.org/XML/1998/namespace">BÖLÜM 2</span></h1>

    <h2 class="calibre1" id="sigil_toc_id_2"><span class="Bold" xml:lang="tr-TR" xmlns:xml="http://www.w3.org/XML/1998/namespace">Başı Dertte Olan Bir Kadın</span></h2>

    <p class="Temel-Paragraf"></p>

    <p class="Temel-Paragraf">Anthony içkisini bitirerek kadehini masaya bıraktı. “Anlaştık. Sen hangi gemiyle gidecektin?”</p>

    <p class="Temel-Paragraf">"Granarth Castle’la.”</p>

    <p class="Temel-Paragraf">“Herhalde kendi adına yer ayırttın. Onun için benim de James McGrath adıyla yolculuk yapmam doğru olur. Pasaportla ilgili bir sorun yok değil mi?”</p>

    <p class="Temel-Paragraf">“Yok. Seninle birbirimize hiç benzemiyoruz, ama herhalde pasaportlarda bizi hemen hemen aynı şekilde tarif ederler. Boy: 1.80, saç: kahverengi; göz: mavi; burun: sıradan; çene: sıradan...”</p>

    <p class="Temel-Paragraf">“Hiç de değil. Castle beni birçok kişinin arasından hoş görünüşüm ve nazik tavırlarım yüzünden seçti.”</p>

    <p class="Temel-Paragraf">James güldü. “Bu sabah tavırlarını gördüm.”</p>

    <p class="Temel-Paragraf">“Sus, sus!” Anthony odada bir aşağı bir yukarı dolaşmaya başladı. Kaşları hafifçe çatılmıştı. “Jimmy, Stylptitch Paris’te öldü. Günlüğünü Londra’ya yollamak için neden önce Afrika’ya gönderdi?”</p>

    <p class="Temel-Paragraf">Jimmy aciz bir tavırla başını salladı. “Bilmiyorum.”</p>

    <p class="Temel-Paragraf">“Niçin günlüğü güzelce paketleyip postayla yollamadın?”</p>

    <p class="Temel-Paragraf">“Evet, böylesi daha akıllıca bir şey olurdu.”</p>

    <p class="Temel-Paragraf">Anthony sözlerini sürdürdü. “Tabi formalitelerin kralların, kraliçelerin ve devlet adamlarının bir şeyi kısa yoldan yapıvermelerini engellediğini biliyorum. İşte bu yüzden ‘Kralın Kuryeleri’ diye bir şey ortaya çıktı. Ortaçağda, krallar bir yere gönderecekleri adamlarına bir yüzük verirlerdi. Bu yüzüğü taşıyanın her yere gidebilme yetkisi olurdu. ‘Kral’ın yüzüğü! Geçin, efendimiz.’ Genellikle de bir başkası bu yüzüğü çalardı. Her zaman neden zeki birilerinin çıkıp bu yüzüğün kopyasını yapmadıklarını merak etmişimdir. Onlarca kopyasını yapıp tanesini yüz dukaya satsan bile çok kârlı olurdun. Eskiler hiç girişimci değilmiş.”</p>

    <p class="Temel-Paragraf">Jimmy esnedi.</p>

    <p class="Temel-Paragraf">“Ortaçağa dair anlattıklarım ilgini çekmedi sanırım. Ama bir paketi Afrika yoluyla İngiltere’ye yollamak diplomatlar için bile fazla. Belki adam senin bin sterlin almanı sağlamak istiyordu. Ama bunu daha kolay bir yoldan yapar, parayı sana miras olarak bırakırdı. İkimiz de miras kabul etmeyecek kadar kibirli değiliz. Slylptitch bunamıştı herhalde.”</p>

    <p class="Temel-Paragraf">“Öyle görünüyor, değil mi?”</p>

    <p class="Temel-Paragraf">Anthony kaşlarını çatarak odada dolaşmaya devam etli. Sonra da birdenbire, “Onu okudun mu?” diye sordu.</p>

    <p class="Temel-Paragraf">“Neyi?”</p>

    <p class="Temel-Paragraf">“Günlüğü.”</p>

    <p class="Temel-Paragraf">“Ne münasebet! Öyle şeyleri okuyup da ne yapacağım?”</p>

    <p class="Temel-Paragraf">Anthony gülümsedi. “Ne bileyim? Merak ettim sadece. Bildiğin gibi bu tür günlükler birtakım sorunların çıkmasına neden olur. Tehlikeli açıklamalar Filan. Yaşanılan boyunca pek sıkı ağızlı olan kimselerdir. Ölümlerinden sonra ortalığı karıştırmaktan bayağı zevk alırlar. Kinci bir neşe duyarlar. Jimmy, Kont Slylptitch nasıl bir adamdı? Onunla karşılaşmış, kendisiyle konuşmuşsun, insanları da iyi tanırsın. O intikam almak isteyen kinci bir ihtiyar mıydı?”</p>

    <p class="Temel-Paragraf">Jimmy başını salladı. “Bu soruyu cevaplamak zor.ilk karşılaştığımız gece bayağı sarhoştu. Ertesi gün ise son derece nazik ve soylu bir adam halini almıştı. Beni övdü durdu. Fena halde sıkıldım.”</p>

    <p class="Temel-Paragraf">“Sarhoşken ilgi çekici bir şey söylemedi mi?”</p>

    <p class="Temel-Paragraf">Jimmy kaşlarını çatarak geçmişi düşündü. “Kohinor pırlantasının yerini bildiğinden söz etti.” Buna inanmadığı belliydi.</p>

    <p class="Temel-Paragraf">Anthony, “Ah,” dedi. “Bunu hepimiz biliyoruz. Pırlanta, Londra Kulesi’nde değil mi? Demir parmaklıklı, cam bir koruyucunun içinde duruyor. Acayip elbiseli birtakım adamlar da bir şey çalınmasın diye etrafta dolaşıyor.”</p>

    <p class="Temel-Paragraf">Jimmy başını salladı, “Öyle...”</p>

    <p class="Temel-Paragraf">“Kont buna benzer başka bir şey söyledi mi? Wallace Koleksiyonunun hangi şehirde olduğunu falan?”</p>

    <p class="Temel-Paragraf">Jimmy hayır anlamında başını iki yana salladı.</p>

    <p class="Temel-Paragraf">“Hımm...” Anthony bir sigara daha yakarak odada tekrar dolaşmaya başladı. “Herhalde sen gazeteleri pek okumuyorsun.”</p>

    <p class="Temel-Paragraf">McGrath kısaca. “Eh, öyle sayılır,” dedi. “Beni ilgilendiren şeylerden söz etmiyorlar.”</p>

    <p class="Temel-Paragraf">“Neyse ki ben senden daha uygarım... Son zamanlarda Herzoslovakya’dan söz etmeye başladılar. Krallığın yeniden kurulacağını ima ediyorlar.”</p>

    <p class="Temel-Paragraf">Jimmy, “Nicholas’ın oğlu yoktu,” diye mırıldandı. “Ama Obotovitch Hanedanı’nın sona erdiğini de sanmıyorum. Herhalde bir sürü genç Obolovitch vardır. Yeğenler.’ kuzenler...”</p>

    <p class="Temel-Paragraf">“Yani, kral bulmakta güçlük çekmeyecekler. Öyle mi?”</p>

    <p class="Temel-Paragraf">Jimmy, “Öyle.” diye cevap verdi. “Bilirsin cumhuriyet kurumlarından sıkılmış olabilirler. Herzoslovakyalılar gibi kana susamış zalim krallara alışık bir toplum başbakanın kararlarını gereğinden fazla uysal bulacaktır. Sahi... Krallardan söz ederken aklıma geldi. O gece Kont Stylplitch’in söylediği başka bir şeyi hatırladım. Peşindeki serserilerin kim olduklarını bildiğinden söz etti. ‘Kral Victor’un adamları onlar,’ dedi.”</p>

    <p class="Temel-Paragraf">Anthony birdenbire döndü. “Ne?”</p>

    <p class="Temel-Paragraf">McGrath güldü. “Heyecanlandın sanırım, Centilmen Joe.”</p>

    <p class="Temel-Paragraf">“Aptallık etme, Jimmy. Söylediğin çok Önemli.” Pencereye giderek dışarıya bakmaya başladı.</p>

    <p class="Temel-Paragraf">Jimmy, “Bu Kral Victor da kim?” diye sordu. “O da yine bir Balkan ülkesinin hükümdarı mı?”</p>

    <p class="Temel-Paragraf">Anthony ağır ağır, “Hayır,” dedi. “O öyle bir kral değil.”</p>

    <p class="Temel-Paragraf">“Nedir o halde?” Kısa bir sessizlik oldu.</p>

    <p class="Temel-Paragraf">Sonra Anthony konuşmaya başladı. “Bir hırsız o Jimmy. Dünyanın en ünlü mücevher hırsızı. Hiçbir şeyden korkmayan, cesur bir adam. Paris’te onu Kral Victor adıyla tanıyorlardı. Çetesinin merkezi de orasıydı zaten. Victor’u Paris’te yakaladılar ve hafif bir suç yüzünden yedi yıl hapse mahkum ettiler. Diğer önemli hırsızlıkları onun yaptığını kanıtlayamadılar çünkü. Victor yakında çıkacak. Belki çıkmıştır bile.”</p>

    <p class="Temel-Paragraf">“Onu hapse atmalarına Kont Stylptitch mi neden oldu dersin? Serseriler konta o yüzden mi saldırdı? İntikam almak için.”</p>

    <p class="Temel-Paragraf">Anthony, “Bilmiyorum,” dedi. “Pek sanmıyorum. Bildiğim kadarıyla Kral Victor, Herzoslovakya’nın taç pırlantalarını çalmadı. Ama bütün bunlar çok anlamlı, değil mi? Stylplitch’in ölümü, günlükleri, gazetelerdeki dedikodular. Hepsi de belirsiz, ama ilgi çekici. Ayrıca Herzoslovakya’da petrol bulunduğuna dair söylentiler de dolaşıyor. James, bana bazı kişiler o küçük Önemsiz ülkeyle ilgilenmeye hazırlanıyormuş gibi geliyor.”</p>

    <p class="Temel-Paragraf">“Nasıl kişiler?”</p>

    <p class="Temel-Paragraf">“Museviler. Şehirdeki bürolarında çalışan solgun yüzlü maliyeciler.”</p>

    <p class="Temel-Paragraf">“Bütün bu sözlerinle ne yapmaya çalışıyorsun?”</p>

    <p class="Temel-Paragraf">“Kolay bir işi zorlaştırmaya çalışıyorum.”</p>

    <p class="Temel-Paragraf">“Paketi bir yayın evine teslim ederken güçlüklerle karşılaşabileceğini mi kastediyorsun?”</p>

    <p class="Temel-Paragraf">Anthony üzüntüyle. “Ah, hayır.” dedi. “Bu konuda bir zorluk Çıkacağını sanmıyorum. Ama sana payıma düşen iki yüz elli sterlinle nereye gideceğimi söyleyebilirim. Jimmy.”</p>

    <p class="Temel-Paragraf">“Güney Amerika’ya mı?”</p>

    <p class="Temel-Paragraf">“Hayır Herzoslovakya’ya. Cumhuriyetçilerin tarafını da tutacağım. Herhalde sonunda başkan da olurum.”</p>

    <p class="Temel-Paragraf">“Neden tahtın varisi en büyük Obolovitch olduğunu ilan etmiyorsun? Fırsat bulmuşken kral da ol bari.”</p>

    <p class="Temel-Paragraf">“Olmaz. Jimmy. Krallık insanın hayatı boyunca sürer. Oysa başkanlar bu görevi dört yıl kadar bir süre için üstlenirler. Herzoslovakya gibi bir ülkeyi dört yıl yönetmek beni eğlendirecek.”</p>

    <p class="Temel-Paragraf">Jimmy hatırlattı. “Kralların ortalama dayanma süreleri bundan da kısa.”</p>

    <p class="Temel-Paragraf">“Açıkçası bin sterlinin sana düşen kısmım alıp kaçmamak için çok çaba harcayacağım sanırım. Aslında ceplerin altınla dolu bir halde geri döndüğün zaman bu paraya ihtiyacın olmayacak. O parayı senin adına Herzoslovakya petrol hisselerine yatıracağım. Biliyor musun? James, bu teklifini düşündükçe daha da çok hoşlanıyorum. Eğer Herzoslovakya’dan söz etmeseydin, orası aklıma bile gelmeyecekti. Londra’da bir gün kalacak ve parayı alacağım. Sonra da hemen Balkan Ekspresi’yle oraya doğru yola çıkacağım.”</p>

    <p class="Temel-Paragraf">“Korkarım Londra’dan o kadar çabuk ayrılamayacaksın. Sana daha önce sözünü etmedim ama yapmanı istediğim bir iş daha var.”</p>

    <p class="Temel-Paragraf">Anthony bir sandalyeye çökerek arkadaşına dik dik baktı. “Başından beri benden bir şey gizlediğini anlamıştım. Şimdi bana işin içinde bir iş olduğunu açıklayacaksın, değil mi?”</p>

    <p class="Temel-Paragraf">“Yok yok. Ben sadece bir hanımefendiye yardım etmeni istiyorum.”</p>

    <p class="Temel-Paragraf">“James, iğrenç aşk maceralarına karışmaya hiç niyetim yok!”</p>

    <p class="Temel-Paragraf">“Bir aşk macerası değil bu. Ben o kadını görmedim bile. Sana bütün hikayeyi anlatacağım.”</p>

    <p class="Temel-Paragraf">“O sonu gelmez masallarından birini dinleyeceksem, bir içki daha isterim.”</p>

    <p class="Temel-Paragraf">James, arkadaşının isteğini yerine getirdikten sonra hikayesine başladı. “Olay ben Uganda’dayken oldu. Orada bir İspanyol un hayatını kurtardım...”</p>

    <p class="Temel-Paragraf">“Ben senin yerinde olsaydım, ‘Hayatını Kurtardığım Adamlar’ adi bir kitap yazardım. Bu akşam duyduğum ikinci kurtarma olayı bu.”</p>

    <p class="Temel-Paragraf">“Canım, bu ikinci olayda ben pek bir şey yapmadım. Sadece İspanyol’u nehirden çıkardım. Bütün İspanyollar gibi o da yüzme bilmiyordu.”</p>

    <p class="Temel-Paragraf">“Bir dakika, bir dakika. Bunun diğer olayla bir ilişkisi var mı?”</p>

    <p class="Temel-Paragraf">“Hiç yok... Ama şimdi hatırladım. Biz adamı ‘İspanyol Pedro’ diye çağırırdık. Fakat aslında Herzoslovakyalıydı o.”</p>

    <p class="Temel-Paragraf">Anthony kayıtsızca başını salladı. “Adlar önemli değil... Sen şimdi yaptığın iyiliği anlat.”</p>

    <p class="Temel-Paragraf">“Pedro kendisini kurtardığım için bana minnet duyuyordu. Peşimden ayrılmıyordu artık. O olaydan altı ay kadar sonra hummadan öldü. O sırada yanındaydım. Son nefesini vermek üzereyken bana yaklaşmamı işaret elti. Heyecanla bir şeyler fısıldadı. Bir altın madeninden söz etliğini sandım. Pedro daima gömleğinin içinde taşıdığı naylon bir keseyi elime sıkıştırdı. O sırada pek ilgilenmedim bununla. Keseyi ancak bir hafta sonra açtım. Meraklandığımı itiraf etmeliyim. İspanyol Pedro’nun altın madenlerinden anlayacağını hiç düşünmemiştim. Ama şans insana yardım edince...”</p>

    <p class="Temel-Paragraf">Anthony arkadaşının sözünü kesti. “Altınları düşününce kalbin de hızla almaya başladı tabi.”</p>

    <p class="Temel-Paragraf">“Hayatımda bu kadar öfkelendiğimi hatırlamıyorum! Altın madeni ha? Ahlaksız köpek! Belki onlar Pedro için gerçeklen bir altın madeniydi. Kesenin içinde ne vardı biliyor musun? Bir kadının mektupları. Hem de bir İngiliz kadınının. O iğrenç çakal kadına şantaj yapıyordu ve büyük bir küstahlıkla aynı şeyi yapmam için mektupları bana bıraktı.”</p>

    <p class="Temel-Paragraf">“Haklı öfken hoşuma gidiyor James. İspanyollar İspanyol gibi davranır. Ama şunu söylemeliyim adamın niyeti iyiydi. Sen onun hayatını kurtarmışsın. O da sana kârlı bir para kaynağı bırakmış. Senin yüksek ideallerinle de ilgilenmiyormuş.”</p>

    <p class="Temel-Paragraf">“Lanet olsun! O mektuptan ne yapacaktım ben? Önce onları yakmayı düşündüm ama sonra o zavallı kadının durumunu gözlerimin Önünde canlandırdım. Mektupların yakıldığını bilmeyecek ve günün birinde Pedro’nun çıkageleceğini düşünerek korku içinde yaşayacaktı. “</p>

    <p class="Temel-Paragraf">Anthony bir sigara yaktı. “Hayal gücün sandığımdan daha fazlaymış. Evet, durum göründüğü gibi değil. Daha karışık. Mektupları kadına neden postayla yollamıyorsun?”</p>

    <p class="Temel-Paragraf">“Bütün kadınlar gibi o da mektupların çoğuna ne tarih, ne de adres yazmış. Sadece bir tekinde adrese benzer bir şey var. Bir kelime: Bacalar.”</p>

    <p class="Temel-Paragraf">Kibriti söndürmek üzere olan Anthony durakladı. Parmağı yanınca da kibriti çabucak attı. “Bacalar mı? İşte bu çok garip.”</p>

    <p class="Temel-Paragraf">“Neden? Orayı biliyor musun?”</p>

    <p class="Temel-Paragraf">James’ciğim. Bacalar İngiltere’nin en ünlü ve muhteşem köşklerinden biridir. Krallar ve kraliçeler hafta sonlarında oraya giderler. Diplomatlar da köşkte toplanarak siyaset yaparlar.”</p>

    <p class="Temel-Paragraf">“İşte İngiltere’ye benim yerime gideceğin için sevinmemin bir nedeni de bu. Sen böyle şeyleri biliyorsun. Benim gibi Kanada’nın ücra bir köşesinden gelen kaba saba bir adam türlü pot kırar. Oysa senin gibi Eton ve Harrow’a gitmiş biri... “</p>

    <p class="Temel-Paragraf">Anthony alçak gönüllülükle düzeldi. “O okullardan sadece birine gittim.”</p>

    <p class="Temel-Paragraf">“...Bu işi kolaylıkla başarır. Mektupları neden kadına postayla göndermediğimi soruyordun, değil mi? Bunu tehlikeli buldum. Mektuplardan anladığım kadarıyla kadının kıskanç bir kocası var... Ya adam kazayla paketi açarsa? Zavallı kadının hali ne olur? Veya belki de kadın öldü. Çünkü mektuplar uzun bir süre önce yazılmışa benziyorlar. Onun için sonunda mektupları birinin İngiltere’ye götürmesinin ve bunları kadına teslim etmesinin doğru olacağına karar verdim.”</p>

    <p class="Temel-Paragraf">Anthony arkadaşına yaklaşarak sevgiyle omzuna vurdu. “Sen gerçek bir şövalyesin, Jimmy. Kanada’nın o ücra köşesi de seninle övünmeli. Bu işi senin kadar incelikle başaramam.”</p>

    <p class="Temel-Paragraf">“Bu görevi de kabul ediyorsun demek?”</p>

    <p class="Temel-Paragraf">“Tabi.”</p>

    <p class="Temel-Paragraf">McGrath ayağa kalktı. Bir çekmeceyi açarak içinden bir deste mektup çıkardı ve masaya attı. “İşte. Onlara bir göz atman iyi olur.”</p>

    <p class="Temel-Paragraf">“Bu gerekli mi? Mektupları okumamam daha doğru olur.”</p>

    <p class="Temel-Paragraf">“Bacalar köşkü konusunda söylediklerini düşünüyorum da... Belki kadın orada bir süre misafir oldu. Mektupları incelememiz ve kadının aslında nerede oturduğunu anlamak için ipuçları bulmaya çalışmamız gerekiyor.”</p>

    <p class="Temel-Paragraf">“Galiba haklısın.”</p>

    <p class="Temel-Paragraf">İki arkadaş mektupları dikkatle incelediler ama aradıklarını bulamadılar. Sonra Anthony düşünceli bir tavırla bunları topladı.</p>

    <p class="Temel-Paragraf">“Zavallı kadın... Çok korktuğu belli.”</p>

    <p class="Temel-Paragraf">Jimmy başını salladı. “Kadını bulabilecek misin?” Sesi endişeliydi.</p>

    <p class="Temel-Paragraf">“Onu bulmadıkça İngiltere’den ayrılmayacağım. Tanımadığın bu kadınla çok ilgileniyorsun. James.”</p>

    <p class="Temel-Paragraf">Jimmy parmağını düşünceli bir tavırla bir mektubun altındaki imzaya sürdü. “Güzel bir isim bu. Virginia Revel” özür dilermiş gibi bir hali vardı.</p>

    <p class="Temel-Paragraf"></p>
  </div>
</body>
</html>
