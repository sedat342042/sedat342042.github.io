<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-21</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 17</span></h1>

    <h2 class="calibre1" id="sigil_toc_id_17"><span class="Bold" xml:lang="tr-TR">Gece Yarısı Serüveni</span></h2>

    <p class="Temel-Paragraf"></p>

    <p class="Temel-Paragraf">Ertesi sabah resmi soruşturma yapıldı. Hiç de sansasyonel basında anlatıldığı gibi bir soruşturma değildi. George Lomax’ın da umduğu gibi önemli noktalar halka açıklanmadı. Sorgu yargıcı Haille can sıkıntısını en aza indirgemek için formaliteleri mümkün olduğunca azalttılar.</p>

    <p class="Temel-Paragraf">Anthony soruşturmadan sonra oradan ayrıldı.</p>

    <p class="Temel-Paragraf">Onun gidişi Bill Eversleigh’i sevindirdi. Ama genç adam umduğu gibi Virginia’yla baş başa da kalamadı. Çünkü bazı sırların sızacağından fena halde korkan George Lomax çalışıp durdu. Bayan Oscar ve Bill durmadan çalışmıştı. Eğlenceli ve yararlı olan her şeyi Bayan Oscar yapmıştı. Bill’in görevi ise sayısız mesaj götürüp getirmek, George’un telgrafları kendi kendine tekrarlamasını dinlemekti.</p>

    <p class="Temel-Paragraf">Bill Eversleigh o cumartesi gecesi odasına çıktığı zaman bitkin haldeydi. Yatağına girer girmez de uykuya daldı. George’un işleri yüzünden bütün gün Virginia’yla hiç konuşma fırsatı bulamamıştı; bu nedenle kendini kırılmış ve kullanılmış hissediyordu. Tanrı’ya şükür bu sömürücü adam sonunda Bill’i bırakmıştı. Bütün gün Virginia’yı tekeline almıştı. Eğer George, onu bu kadar çalıştırmaya devam ederse... Zihni öfkeden köpürürken Bill uykuya daldı. Bir süre sonra da rüyasında Virginia’yı görmeye başladı.</p>

    <p class="Temel-Paragraf">Masal gibi bir rüyaydı... Bill yanan keresteler arasından Virginia’yı kurtaran bir şövalyeydi. Virginia’yı kollarına alıp kerestelerin en tepesinden indirdi. Genç kadın bilincini kaybetmişti. Onu çimenlerin üzerine yatırdı. Sonra birkaç tane sandviç bulmaya gitti. Birkaç sandviç bulmak çok önemli bir şeydi. George’da sandviç vardı ama bunları Bill’e vermek yerine telgraf yazdırdı. Şimdi kilisedeydi. Virginia’yla evleneceklerdi. Bill dehşetle irkildi. Üstünde pijamaları vardı. Bir an önce eve gidip uygun bir şeyler giymeliydi. Hemen arabaya koştu ama araba çalışmadı. Benzini bilmişti. Çok üzüldü. O sırada büyük bir belediye otobüsü geldi ve Virginia kel kafalı baronun kolunda otobüsten indi. Enfes gri elbisesinin içinde inanılmaz görünüyordu. Virginia ona yaklaşarak şakacı bir tavırla kendisini sarstı. “Bill...” dedi. “Ah. Bill.” Daha sert sarstı. “Bill,” dedi. “Uyan artık! Allah aşkına uyan!”</p>

    <p class="Temel-Paragraf">Bill uyandı. Bacalar’daki odasındaydı. Ama rüyanın bir bölümünü görüyordu hâlâ. Yani Virginia üzerine eğilmiş aynı sözleri tekrarlayıp duruyordu.</p>

    <p class="Temel-Paragraf">“Uyan, Bill. Allah aşkına, uyan!”</p>

    <p class="Temel-Paragraf">Bill yatakla doğruldu. “Ne var?”</p>

    <p class="Temel-Paragraf">Virginia rahat bir nefes aldı. “Çok şükür. Hiç uyanmayacağını sandım. Deminden beri sarsıyorum seni. İyice uyandın mı?”</p>

    <p class="Temel-Paragraf">Bill kararsızca. “Galiba.” dedi.</p>

    <p class="Temel-Paragraf">Virginia, “Seni koca şişko,” dedi. “Kollarım ağrıyor,” diye ekledi.</p>

    <p class="Temel-Paragraf">Bill vakarla. “Bu hakaretlere hiç gerek yok.” dedi. “Hiç doğal bir davranış olmadığını söylemeliyim Senin gibi genç bir dula hiç yakışmıyor.”</p>

    <p class="Temel-Paragraf">Virginia. “Aptal olma, Bill.” diye fısıldadı. “Bazı şeyler oluyor.”</p>

    <p class="Temel-Paragraf">“Nasıl şeyler?”</p>

    <p class="Temel-Paragraf">“Acayip Şeyler. Divan Salonu’nda. Bir kapının vurulduğunu sanarak aşağıya indim. O zaman Divan Salonu’nda ışık olduğunu fark ettim. Usulca ilerleyerek, anahtar deliğinden baktım. Fazla bir şey görülmüyordu. Ama gördüğüm kadarı da öylesine ilgi çekiciydi ki, biraz daha bilgi edinmek istedim. Fakat aynı anda yanımda şöyle cesur güçlü bir erkeğin bulunmasının daha iyi olacağını düşündüm. Aklıma gelen erkeklerin en güçlüsü ve cesuru da sansın, Bill. Onun için odana gelerek seni usulca uyandırmaya çalıştım.</p>

    <p class="Temel-Paragraf">“Şimdi ne yapmamı istiyorsun?”</p>

    <p class="Temel-Paragraf">“Gidip hırsızlarla boğuşmamı mı?’</p>

    <p class="Temel-Paragraf">Virginia kaşlarım çattı. “Onların hırsız olduklarını pek sanmıyorum. Bill. Durum çok garip... Neyse zaman kaybetmeyelim. Kalk.”</p>

    <p class="Temel-Paragraf">Bill uysalca kalktı. “Bekle de botlarımı giyeyim. Altlarında iri çiviler olanlarını Güçlü ve cesurum ama çıplak ayakla soğukkanlı katillerle boğuşamam.”</p>

    <p class="Temel-Paragraf">Virginia, “Pijamanı çok beğendim, Bill. Parlak renkli ama kaba değil...”</p>

    <p class="Temel-Paragraf">Bill botlarına uzanırken” Giyimden söz açılmışken,” dedi sırtındaki zamazingona bayıldım. Yeşilin hoş bir tonu. Adı ne bu bunun?</p>

    <p class="Temel-Paragraf">“Sabahlık.” Dedi Virginia. “Böyle sade bir hayat sürmene seviniyorum Bill.”</p>

    <p class="Temel-Paragraf">Bill içerlemiş bir şekilde, “Sade hayat sürmedim,” dedi.</p>

    <p class="Temel-Paragraf">“Gerçeği inkar ediyorsun. Çok tatlısın, Bill ve ben senden hoşlanıyorum. Sanının yarın sabah saat on gibi; duyguları açığa çıkarmak için uygun bir saat, seni öpebilirim.”</p>

    <p class="Temel-Paragraf">“Böyle şeylerin hissedildiği an yapılması gerektiğini düşünüyorum.”</p>

    <p class="Temel-Paragraf">“Şimdi yapmamız gereken başka şeyler var. Gaz maskesiyle zırh da giymeyeceksen, başlayabilir miyiz?”</p>

    <p class="Temel-Paragraf">“Ben hazırım.”</p>

    <p class="Temel-Paragraf">Bill acayip renkli ipek sabahlığını giyerek, şöminenin önündeki ocak süngüsünü kaptı.</p>

    <p class="Temel-Paragraf">“Geleneksel silah,” dedi.</p>

    <p class="Temel-Paragraf">“Hadi, gel.” dedi Virginia. “Ve gürültü etme.”</p>

    <p class="Temel-Paragraf">Usulca odadan çıkarak koridorda ilerlediler. Sonra sessizce merdivenden inmeye başladılar.</p>

    <p class="Temel-Paragraf">Aşağıya eriştikleri zaman Virginia kaşlarını çattı. “Botların sessiz şeyler sayılmazlar.”</p>

    <p class="Temel-Paragraf">“Çivili bunlar, dedim ya. Ben elimden geleni yapıyorum.”</p>

    <p class="Temel-Paragraf">Virginia kesin bir tavırla, “Onları çıkarmalısın,” dedi.</p>

    <p class="Temel-Paragraf">Bill inledi.</p>

    <p class="Temel-Paragraf">“Botlarını eline alabilirsin. Divan Salonu’nda neler olduğunu anlamalısın. Çok esrarlı bir durum bu. Bill. Hırsızlar zırhlı bir adamı neden parça parça etsinler?”</p>

    <p class="Temel-Paragraf">“Adamı olduğu gibi alıp götüremeyecekleri için tabi. Parçalarına ayırıp güzelce paketleyecekler.”</p>

    <p class="Temel-Paragraf">Genç kadın hoşnutsuzca başını salladı. “Eski zırhı çalıp da ne yapacaklar? Bacalar götürülmesi daha kolay, değerli şeylerle dolu.”</p>

    <p class="Temel-Paragraf">Bill ocak süngüsünü sıkıca kavradı. “Hırsızlar kaç kişi?”</p>

    <p class="Temel-Paragraf">“İyice göremedim. Anahtar deliklerinin ne kadar olduğunu bilirsin”</p>

    <p class="Temel-Paragraf">“Şimdiye kadar gitmişlerdir...” diye umutla mırıldandı. Merdivenin alt basamağında durarak botlarını çıkardı. Sonra onları eline alarak koridorda usulca ilerledi.</p>

    <p class="Temel-Paragraf">Virginia da peşinde usulca ilerleyerek büyük meşe kapının önünde durdular. İçeriden ses gelmiyordu. Ama Virginia birdenbire Bill’in kolunu sıktı. Genç adam bir an şaşırmıştı, anahtar deliğinden bir ışık dışarı süzülmüştü.</p>

    <p class="Temel-Paragraf">Bill diz çökerek anahtar deliğinden baktı. Gördüğü şaşırtıcı bir olaydı. İçeride olanlar sol tarafta; Bill’in görüş alanı dışında kalıyordu. İçeridekiler zırhlarla uğraşıyorlardı. Bill bu zırhlardan iki tane olduğunu hatırladı. Duvarın önünde tam Holbein portresinin altında yan yana duruyorlardı. El fenerinin ışığında sürekli kıpırtılar görülüyordu. Odanın sol tarafı tamamen karanlıktı. Bir an zırhlardan biri bir an Bill’in görüş alanından geçti ama tam olarak ne olduğunu anlamaya yetecek kadar ışık yoktu. Bu bir kadın ya da erkek olabilirdi. Bir iki dakika sonra zırh tekrar kapının önünden geçti ve yeniden şıkırtılar duyuldu. Sonra bir ses daha duyuldu. Biri usulca tahtaya vuruyordu. Bill topuklarının üzerinde durdu. Virginia, “Ne oldu?” diye fısıldadı. “Hiçbir şey. Bu böyle olacak gibi değil. Ne yapaklarını burada durarak anlayamayız, içeri girip onların karşısında dikilmekten başka çare yok.” Botlarını giyerek ayağa kalktı</p>

    <p class="Temel-Paragraf">“Şimdi beni dikkatle dinle. Kapıyı mümkün olduğu kadar sessizce açmaya çalışacağım. Elektrik düğmesinin nerede olduğunu biliyor musun?”</p>

    <p class="Temel-Paragraf">“Evet, hemen kapının yanında.”</p>

    <p class="Temel-Paragraf">“İki kişiden fazla olduklarını sanmıyorum. Ben içeriye gireceğim. Sana. ‘Haydi’ dediğim zaman da sen düğmeye uzanarak elektriği yakacaksın. Anladın mı?”</p>

    <p class="Temel-Paragraf">“Tabi.”</p>

    <p class="Temel-Paragraf">“Sakın bağırayım veya bayılayım deme. Sana kötülük etmelerine izin vermeyeceğim.”</p>

    <p class="Temel-Paragraf">Virginia, “Şövalyem benim,” diye mırıldandı.</p>

    <p class="Temel-Paragraf">Bill şüpheyle genç kadına baktı. Gülme ya da hıçkırık gibi zayıf bir ses duydu. Ocak süngüsünü sıkıca kavrayıp ayağa kalktı. Kendini her şeye hazır hissediyordu.</p>

    <p class="Temel-Paragraf">Usulca tokmağı çevirdi. Kapı ağır ağır açıldı. Bill. Virginia’nın arkasında olduğunu hissediyordu. Birlikle odaya girdiler.</p>

    <p class="Temel-Paragraf">Salonun dibinde el feneri Holbein portresinin üzerinde oynuyordu. Bunun tam karşısında da sandalyeye oturmuş, yavaşça kaplamaya vuran bir siluet duruyordu. Arkası onlara dönüktü. Bu ışıkta dev bir gölgeye benziyordu.</p>

    <p class="Temel-Paragraf">Aynı anda Bill’in botlarındaki çiviler parkenin üzerinde takırdadı. Adam birdenbire dönerek feneri onlara doğru tuttu. Fenerin güçlü ışığı Bill’le Virginia’nın gözlerini kamaştırdı.</p>

    <p class="Temel-Paragraf">Bill duraklamadı.</p>

    <p class="Temel-Paragraf">Virginia’ya, “Haydi!” diye kükreyerek adama doğru atıldı. Virginia hemen düğmeye bastı. Büyük avizenin odayı ışıkla doldurması gerekirdi ama ortada sadece elektrik düğmesinin sesi vardı. Oda hala karanlıktı.</p>

    <p class="Temel-Paragraf">Virginia, Bill’in küfrettiğini duydu. Sonra karanlıkta bir boğuşmadır başladı. Fener yere düşüp söndü. Karanlıkla sürüp giden boğuşma sesleri duyuluyordu. Ama Virginia kimin yendiğini ya da daha iyi durumda olduğunu bilmiyordu. Kaplamaya vuran adam dışında başka biri var mıydı odada? Olabilirdi. Sadece bir an görebilmişlerdi.</p>

    <p class="Temel-Paragraf">Genç kadın felce uğramış gibiydi. Ne yapacağını bilmiyordu. Kavgaya karışmaya cesaret edemedi. Böyle yapmak Bill’e faydadan çok zarar verebilirdi. Kapıya gidip oradan kaçmaya çalışan biri olursa onu yakalamayı düşündü. Sonra Bill’in talimatını unutarak olanca sesiyle haykırmaya başladı.</p>

    <p class="Temel-Paragraf">Yukarıda kapılar açıldı. Holdeki ışıklar da birdenbire yandı. Keşke Bill yardım gelinceye kadar adamı tutabilse.</p>

    <p class="Temel-Paragraf">Aynı anda çok kötü bir değişiklik oldu. Bill’le dövüştüğü adamlar zırha çarptılar. Zırh kulakları sağır edecek bir gürültüyle yere yuvarlandı. Virginia birinin pencereye doğru atıldığını fark etti. Bill ise küfrederek, zırh parçalarının arasından kurtulmaya çalışıyordu.</p>

    <p class="Temel-Paragraf">Virginia deli gibi kaçan adamın peşinden koştu. Pencere zaten açıktı; adamın pencereyi açmak için oyalanması gerekmemişti. Onun terasta ilerleyerek köşeyi döndüğünü gördü. Hemen adamın peşine takıldı. Genç ve sporcu bir kadındı. Köşeyi, gizli düşmandan birkaç saniye sonra döndü.</p>

    <p class="Temel-Paragraf">Ve orada küçük yan kapıdan çıkan bir adama çarptı. Bay Hiram Fish’ti bu.</p>

    <p class="Temel-Paragraf">Amerikalı. “A. bir kadınmış!” diye bağırdı. “Ah... Affedersiniz. Bayan Revel. Ben de sizin kaçan haydutlardan biri olduğunuzu sandım.”</p>

    <p class="Temel-Paragraf">Virginia nefes nefese. “O bu tarafa kaçtı.” dedi. “Onu yakalayalım.” Ama çok geç kaldıklarının farkındaydı. Herhalde adam bahçenin derinliklerine dalmıştı. Karanlık bir geceydi bu. Virginia, yanında Bay Fish'le birlikle Divan Salonu’na döndü. Hırsızlarla ilgili yaptığı uzun konuşmadan Bay Fish’in bu konuda epey deneyimli olduğu anlaşılıyordu.</p>

    <p class="Temel-Paragraf">Lord Caterham. Bohça ve korkuya kapılmış birkaç hizmetçi odanın kapısının önünde toplanmışlardı.</p>

    <p class="Temel-Paragraf">Bohça. “Ne oluyor?” diye sordu. “Hırsız mı girdi? Bay Fish’le ne yapıyorsunuz. Virginia? Gece yarısı bahçede dolaşmaya mı çıktınız?”</p>

    <p class="Temel-Paragraf">Virginia olanları anlattı.</p>

    <p class="Temel-Paragraf">Bohça, “Ne heyecanlı!” diye bağırdı. “Cinayet ve hırsızlığı her zaman bir hafta sonuna sıkıştırıvermezler. Salonun ışıklarına ne oldu? Diğer odaların ışıkları yanıyor.”</p>

    <p class="Temel-Paragraf">Durum çok geçmeden anlaşıldı. Avizedeki ampuller çıkarılarak duvarın dibine dizilmişti. Pijamasıyla bile vakarlı bir hali olan uşak Tredwell ampulleri taktı.</p>

    <p class="Temel-Paragraf">Lord Caterham etrafına bakındı. “Bu odada şiddetli bir boğuşma olduğu belli.”</p>

    <p class="Temel-Paragraf">Gerçekten de eşyalar devrilmişti. Biblolar, iskemleler kırılmıştı.</p>

    <p class="Temel-Paragraf">Bohça, “Kaç kişiydiler acaba?” dedi. “Korkunç bir dövüş olmuş bu.”</p>

    <p class="Temel-Paragraf">Virginia, “Hırsız yalnızdı sanırım,” dedi ama daha bu sözleri söylerken hafifçe durakladı. Evet, bir adam pencereden kaçmıştı. Ama onun peşinden koşarken yandan bir hışırtı gelmişti. Eğer öyleyse, ikinci hırsız oda kapısından kaçmış demekti. Tabi Virginia yanılmış da olabilirdi.</p>

    <p class="Temel-Paragraf">Bill birdenbire pencerede belirdi. Nefes nefeseydi. ‘Tanrı belasını versin! Kaçtı o! Her tarafı aradım ama bulamadım.”</p>

    <p class="Temel-Paragraf">Virginia, “Üzülme, Bill,” diye cevap verdi. “Bir dahaki sefere şans sana gülecek.”</p>

    <p class="Temel-Paragraf">Lord Caterham içini çekti. “Şimdi ne yapacağız? Gidip yatalım mı? Bu saatle Badgworthy’yi bulamam. Sen bu işi hallet, Tredwell.”</p>

    <p class="Temel-Paragraf">“Emredersiniz, sayın lordum.”</p>

    <p class="Temel-Paragraf">Lord Caterham rahat bir nefes alarak gitmeye hazırlandı. Hasetle, “İsaacstein’ın uykusu da ne derin,” diye mırıldandı. “Bu gürültü yüzünden uyanıp aşağı ineceğimi sanıyordum.” Bay Fish’e bakarak ekledi. “Giyinmek için zaman bulabilmişsiniz... “</p>

    <p class="Temel-Paragraf">Amerikalı, “Üzerime bir şeyler geçiriverdim,” diye cevap verdi.</p>

    <p class="Temel-Paragraf">Yaşlı Lord, “Akıllıca davranmışsınız,” dedi. “İnsan pijamayla üşüyor.” Esnedi.</p>

    <p class="Temel-Paragraf">Hepsi de sıkıntılı sıkıntılı odalarına çıktılar.</p>

    <p class="Temel-Paragraf"></p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
