<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_14">DÖRDÜNCÜ SAHNE<br /></h2>

  <p>Mansur - Nevzat</p>

  <p><span style="font-style:italic;">(Mansur ve Nevzat, birbirlerini görürler. Nevzat yerinden kalkar. Mansur'a doğru yürür. Salona girer.)</span></p>

  <p>MANSUR - Nevzat Bey! Gördünüz mü Şerefin yaptığı namussuzluğu?</p>

  <p>NEVZAT - Sakin olunuz dostum, sakin olunuz. Biz de şimdi hanımefendiyle onu konuşuyorduk.</p>

  <p>MANSUR - Fakat bu adamın kırdığı ceviz bini aştı. Gazetesini satmaktan başka bir endişesi yok. Karşısında bir facia var. Bu faciaya en ufak bir saygı duymuyor. NEVZAT - Ne yaparsınız? Herkesten yüksek duygular beklenmez.</p>

  <p>MANSUR - Başka gazetelere baksanıza; onlar da yazıyor. Fakat lisanlarında, alâka tarzlarında bir insanlık var. Bu adam gûya Husrev'in dostu.</p>

  <p>NEVZAT - Çok yazık!</p>

  <p>MANSUR - Başından beri böyle. Husrev'in babasını, peşinden kazayı, sonra adliye safhasını, sizin verdiğiniz rapor meselesini nasıl istismar etti biliyorsunuz. Hiç insan, asabiyeci Nevzat, dostu hakkında muvazenesizlik raporu verdi diye yazabilir mi? Raporla kaza büsbütün mazur görüldü diye bir mütalâa yürütülebilir mi?</p>

  <p>NEVZAT - Bu hareket beni ne kadar müteessir etti bilemezsiniz. Halbuki ben onu gizlice iddia makamına vermiştim. Şükür ki Husrev duymadı.</p>

  <p>MANSUR - Husrev'in çıldırmak üzere olduğunu ilân etti. Yazdığı piyesi harfi harfine yaşıyor dedi. Bütün bunlardan sonra da bugünkü? Ne yapacak şimdi Husrev görürse? Eğer büsbütün çileden çıkmazsa ne iyi!</p>

  <p>NEVZAT - Hakikaten çok feci şeyler. Ben bugün Şerefi göreceğim. İcap edeni söylerim.</p>

  <p>MANSUR - <span style="font-style:italic;">(Yumruğunu eline asabiyetle vurarak)</span> Söylenecek hiç bir şey yok. Olan oldu.</p>

  <p><span style="font-style:italic;">(Sağdaki kapı açılır. Ulviye sokak kılığıyle görünür. Daha kapıyı kapamadan gözleri paravananın arkasına mıhlanır, olduğu yerde taş kesilir. Husrev paravananın sol yanından meydana çıkar. Elinde, ucundan taşıdığı bir gazete vardır.) (Husrev orta yerde durur. Oradakilere uzun uzun bakar.)</span></p>
</body>
</html>
