<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_23">DÖRDÜNCÜ SAHNE</h2>

  <p>Osman - Husrev</p>

  <p>HUSREV - Çıkar şu telefonun fişini!</p>

  <p>OSMAN - <span style="font-style:italic;">(Anlamamış gibi)</span> Efendim?</p>

  <p>HUSREV - Çek telefonun kordonunu, çıkar duvardan!</p>

  <p>OSMAN - Cevap vermeyim mi?</p>

  <p>HUSREV - Verme!</p>

  <p>OSMAN - Peki efendim.</p>

  <p><span style="font-style:italic;">(Osman telefona atılır. Telefon yine çalmağa başlar. Osman etajerin arkasından fişi çıkarır. Telefonun zili yarıda kesilir. Sükût. Piyano sesleri canlanıyor. Osman yazı masasının önüne geçer. Efendisine bakar.)</span></p>

  <p>HUSREV - Nereden geliyor bu piyano sesleri?</p>

  <p>OSMAN - Bitişik yalıdan efendim. Bütün gün çaldılar. HUSREV - Susturamaz mısın?</p>

  <p>OSMAN - İsterseniz gidip rica edeyim efendim?</p>

  <p>HUSREV - Vazgeç!'Sen ateşe bak!</p>

  <p><span style="font-style:italic;">(Osman derhal geriye döner. Yürür. Şöminenin önünde çömelerek ateşi düzeltir. Husrev yüzüne vuran abajur ışığı altında iyice görünüyor. Artık hakikî bir deliye dönmüş. Yüzü ufalmış, kaymış, çok zayıflamış. Ateşi düzelten Osman'ı sinsi ve sabit gözlerle seyrediyor. Osman ateşi düzelttikten sonra ayağa kalkar. Efendisine döner. Ellerini önünde bitiştirir. Piyano sesleri hüzünlü bir tem üzerinde.)</span></p>

  <p>HUSREV - Osman!</p>

  <p>OSMAN - Buyurun beyefendiciğim!</p>

  <p>HUSREV - Kaç yaşındasın?</p>

  <p>OSMAN - <span style="font-style:italic;">(Şaşkın)</span> Altmışbeş yaşındayım.</p>

  <p>HUSREV- Kaç senedir bizdesin?</p>

  <p>OSMAN - Kırk seneyi geçti.</p>

  <p>HUSREV - Benim doğduğum zamanı hatırlıyor musun?</p>

  <p>OSMAN - Nasıl hatırlamam efendim? Sizi sekiz dokuz yaşına kadar ben gezdirirdim.</p>

  <p>HUSREV - Nerede gezerdik?</p>

  <p>OSMAN - Yalının bahçesinde, dağda, kırlarda.</p>

  <p>HUSREV- Nasıl bir çocuktum?</p>

  <p>OSMAN - <span style="font-style:italic;">(Sıkıntılı bir hayretle) O</span> kadar güzel, o kadar iyi kalpli bir çocuktunuz ki... Fakat beyefendi! Niçin soruyorsunuz bunları?</p>

  <p>HUSREV - Orasını geç! Sekiz dokuz yaşına kadar dedin değil mi?</p>

  <p>OSMAN - <span style="font-style:italic;">(Daimiı şaşkın)</span> Evet efendim.</p>

  <p>HUSREV - Yani babamın kendisini astığı seneye kadar.</p>

  <p>OSMAN - <span style="font-style:italic;">(Çok müteessir)</span> Allah rahmet eylesin!</p>

  <p><span style="font-style:italic;">(Piyano sesleri birden durmuştur. Derin bir sükût.)</span></p>

  <p>HUSREV- <span style="font-style:italic;">(Aynı sabit gözlerle ve bir fikri sabit edasıyle...)</span> Osman!</p>

  <p>OSMAN - Efendim, beyim ?</p>

  <p>HUSREV - Allah var mi?</p>

  <p>OSMAN - (K<span style="font-style:italic;">orkmuş</span>, <span style="font-style:italic;">incinmiş)</span> Elbette var, elbette var.</p>

  <p>HUSREV - Ne biliyorsun?</p>

  <p>OSMAN - <span style="font-style:italic;">(Âdeta isyankâr)</span> Bilmez miyim? Biliyorum.</p>

  <p>HUSREV- Göster öyleyse!</p>

  <p>OSMAN - Gösteremem. Fakat var.</p>

  <p>HUSREV - Osman! Ben de gösteremem. Fakat bence de var. <span style="font-style:italic;">(Bir an, başı teessürle göğsüne düşen Osman'a bakar.) Sorsana</span> niçin diye?</p>

  <p>OSMAN - <span style="font-style:italic;">(Hıçkırıktı)</span> Niçin efendim?</p>

  <p>HUSREV - Görünmediği için. Görünen şeylerden olmadığı için.</p>

  <p>OSMAN - <span style="font-style:italic;">(Başını göğsünden kaldırır. Yalvarır gibi)</span> Beyefendiciğim! Yatak odanıza bakayım mi efendim?</p>

  <p>HUSREV - <span style="font-style:italic;">(Hiç kulak vermez)</span> Osman!</p>

  <p>OSMAN - Efendim!</p>

  <p>HUSREV - Ben görünen şeylerdenim. Beni görüyorsun değil mi?</p>

  <p>OSMAN - <span style="font-style:italic;">(Ağlar gibi)</span> Evet efendim.</p>

  <p>HUSREV - Ben neye benziyorum? <span style="font-style:italic;">(Osman ıstırapla başını sağa çevirir. Cevap vermez.)</span></p>

  <p>HUSREV - Şöyle! Neye benziyorum?</p>

  <p>OSMAN - Beyefendi! İhtiyar uşağınıza acıyın! Hiç böyle şey sorulur mu? Neye benzeyeceksiniz?</p>

  <p>HUSREV - Beni bir .şeye benzet! Herkes bir şeye benzer.</p>

  <p>OSMAN - Allah benzetmesin efendim, babanıza benziyorsunuz.</p>

  <p>HUSREV - <span style="font-style:italic;">(Eliyle şöminenin üstündeki tabloyu gösterir)</span> Şu adama değil mi? Mademki benziyorum, Allah niçin benzetmesin?</p>

  <p>OSMAN - <span style="font-style:italic;">(Çok muztarip)</span> Allah benzetmesin!</p>

  <p>HUSREV <span style="font-style:italic;">-(Yavaşça ayağa kalkar)</span> Osman, merak etme! Ben babama benzemiyorum.</p>

  <p>OSMAN - <span style="font-style:italic;">(Dehşete batmış, elini ağzına götürür.)</span> Ya neye benziyorsunuz?</p>

  <p>HUSREV - Ben bir deliye benziyorum.</p>

  <p>OSMAN - Allah vermesin, Allah korusun!</p>

  <p>HUSREV - <span style="font-style:italic;">(Yazı masasına döner. Parmağıyle havada garip bir daire çizer.)</span> İnsan niçin deli olur Osman?</p>

  <p>OSMAN - Ah efendim, bağışlayın suçumu! İnsan çok düşünmekten deli olur.</p>

  <p>HUSREV - Osman, hiç bıçağın deştiği yerden kan akmaz olur mu? Benim de beynimden kan akıyor. Ben düşünmüyorum, beynim kanıyor. Görüyorum, gözlerimi yumunca görüyorum. Beynimin etten yuvarlağı üstünde her düşünce bir damla siyah kan gibi yuvarlanıyor. Ben istemiyorum Osman! Fakat hiç bıçağın deştiği yerden kan akmaz olur mu?</p>

  <p>OSMAN - Düşünmeyin beyefendi!</p>

  <p>HUSREV - Herkesi düşündürmeğe çalış, düşündüremezsin. Beni düşündürmemeğe çalış, yine elinden bir şey gelmez! Ben başkalarının düşünmemeğe mahkûm olduğu kadar düşünmeğe mahkûmum. Osman! Pencereleri açmak istiyorum. Başımı soğuk havaya uzatmak ve köpekler gibi haykırarak halkı penceremin altına toplamak istiyorum. Düşünmek istemiyorum diye bağırmak, ulumak istiyorum. Osman, düşünmek istemiyorum! Düşünmek istemiyorum.</p>

  <p><span style="font-style:italic;">(Osman, gözlerini sildiği eliyle yüzünü kapamış. Artık tahammül edemez hale gelmiştir. Husrev'in nazari babasının resminde. Bir iki saniye resme bakar. Piyano çok uzaklarda tekrar başlar.)</span></p>

  <p>HUSREV - Osman, çek elini yüzünden! <span style="font-style:italic;">(Osman derhal elini yüzünden çeker.)</span></p>

  <p>HUSREV - Dön geriye ve bak resmine babamın! <span style="font-style:italic;">(Osman geriye dönüp resme bakar.)</span></p>

  <p>HUSREV - Bu adamı tamdın mi Osman?</p>

  <p>OSMAN - Tanımaz mıyım efendim? Beni yalıya o aldı, bana ekmeğimi o verdi.</p>

  <p>HUSREV - Hiç babamın elini tuttun mu Osman?</p>

  <p>OSMAN - Elbette beyim. Kaç kere tuttum ve öptüm. HUSREV- <span style="font-style:italic;">(Deli edasiyle)</span> Sıcak mıydı elleri?</p>

  <p><span style="font-style:italic;">(Osman cevap vermez. Başı kesik bir baş gibi göğsüne düşer.)</span></p>

  <p>HUSREV - Ne sorarsam cevap ver!</p>

  <p>OSMAN -Tabiî sıcaktı efendim.</p>

  <p>HUSREV - Şimdi o eller nerede? Şimdi onlar belki bileğinden kopmuş, buzdan soğuk, beş tane kemikten kalem!</p>

  <p><span style="font-style:italic;">(Müzik Husrev'in sesiyle mutabakat halinde. Cümle duraklarında müzik yalnız kalır ve daha iyi duyulur. Cümle başlangıçlarında Husrev'le birleşir. Husrev marazı tavırlarla resme doğru işaretler yaparak konuşuyor.)</span></p>

  <p>HUSREV - Bu gözler, baktığı zaman gören, gördüğü şeyin hayâlini ayna gibi içine aksettiren bu gözler nerede? Onlar birer fincan renkli suydu. Toprağa döküldü. Buhar olup bulutlara karıştı. <span style="font-style:italic;">(Sesi birden coşar. Gitgide kendisini kaybediyor.)</span> Nerede bu adam Osman? Gözünü, yüzünü, ellerini, ayaklarını bırak bütün terkibiyle, terkibinin tek ve yegâne mânasiyle nerede bu adam? Eridi, dağıldı, kurudu, ufalandı, silindi değil mi? Ya erimek, dağılmak, kurumak, ufalanmak, silinmek de ne demek? Her şey erir, dağılır, kurur, ufalanır, silinir. Fakat bu adamın terkibinden çıkan, terkibinin mihrak noktasından fışkıran hayat alevleri, varlık şevk ve kudreti, var olmak haz ve emniyeti nasıl silinir? Bu haz ve emniyet iradesi nasıl olur da miskin eczamızı birbirine lehimlemez? Leşimizi ensesinden kavrayıp ayağa kaldırmaz? Yoksa asıl giden, silinen o mu? <span style="font-style: italic;">(Sükût, müzik.)</span> Hayır! O silinmiyor. Belki değil, yüzde yüz silinmiyor. Çatlarım, yine inanamam. Silinemez. Fakat nereye gittiğine, nerede gezdiğine, nasıl olduğuna aklımız ermiyor. Osman! Aklımız yetmiyor. Onun için çıldırıyoruz. Şu resme bak! Bir takım nebatlardan çıkarılmış boyalarıyle, muşambası ve çerçevesi karşımızda. O bir şeyin kendisi değil, taklidi. O şeyin kendisi yok, taklidi var. Bu nasıl güneş ki kendisi yok, dalgalarda aksi var? <span style="font-style: italic;">(Sükût, müzik.)</span> Yaşamıyoruz. Resimlerimiz, fotoğraflarımız kadar yaşamıyoruz. Mendilimiz, gömleğimiz, potinlerimiz kadar yaşamıyoruz. <span style="font-style: italic;">(Hızla dönüp masasını gösterir.)</span> Bir sigara kâğıdını şu masaya koy, üstüne bir taş bırak, kapılan kapa ve git! Üçyüz sene sonra gel, yerinde bulursun. Belki sararmış, belki buruşmuş, fakat yine o. Bir sigara kâğıdı kadar yaşayamıyoruz. Kefenimizden evvel çürüyoruz. Duyuyorum! Kulak ver, sen de duyarsın Toprak altında, milyarlarca kurdun, çıtır çıtır dut yapraklarını yiyen milyarlarca ipek böceği gibi, milyarlarca ölüyü yediğini duyuyorum. <span style="font-style: italic;">(Çılgın)</span> Ölüler! Gözsüz kulaksız kurtların içtiği köpüklü şampanya damlaları! Tozun toprağın mezeleri! Korkunç bir saklambacın korkunç oyuncuları. Kurtarın beni ebedilikten! Öldüm sizi araya araya... Kurtarın beni düşünmekten!</p>

  <p><span style="font-style:italic;">(Husrev susar. Müzik fevkalâde sürükleyici ve düşündürücü. Husrev tam bir deli. Dizleri üstünde yere çö</span><span style="font-style: italic;">melir gibi yaylanmış, eliyle meçhul bir şeyi gösteriyor. Osman, efendisinin arkasında, başı göğsünde, sessiz ağlıyor. Husrev hep o. Müzik devam ediyor.)</span></p>

  <p>HUSREV - Allahım, ben yok olamam! Her şey olurum yok olamam. Parça parça doğranabilirim. Nokta nokta lekelere dönebilirim. Tütün gibi kurutulabilir, ince ince kıyılır, bir çubuğa doldurulur, içilir, havaya savrulabilirim. Fakat yok olamam. Madem ki bu kadar korkuyorum, yok olamam. Eczahane camekanlarında, ispirto dolu bir kavanoz içinde, düşürülmüş bir çocuk ölüsü gibi, yumruk kadar bir et parçasına inebilir, bir şişeye hapsedilebilirim. Fakat şişenin camından yine dışarıyı seyreder, önümden geçenleri görür, kendimi bilir ve duyar, kendimi ve Allahımı düşünebilirim. Razı değilim Allahım! Yok olmaya, kalmamaya, gelmemiş olmaya, mevcut olmamaya razı değilim. <span style="font-style:italic;">(Sükût, müzik.)</span> Bu dünyada bırakamıyacağım hiçbir şey yok. Ne deniz, ne ağaç, ne şehir, ne ev, ne kadın, ne de ben. <span style="font-style:italic;">(Eliyle göğsüne çarpar.)</span> Bu kalıbım, bu zarfım, bu kafesimle ben. Onların hepsini bırakabilirim. Fakat şuurumu, bilmek, duymak, var olmak şuurumu bırakamam. Razıyım bir toz parçası olayım. İnsanlar üzerime basarak geçsin. Canım acısın, duyayım. Canımın acıdığını duyayım. Razıyım bir kertenkele olayım. Kızgın yaz günlerinde bir bahçe duvarına tırmanayım. Tırnaklarımı tuğlalara geçireyim. Yeşil ve ıslak sırtımı güneşe vereyim. Fakat güneşle sırtım arasındaki öpüşmeyi duyayım. Tuğlaların incecik zerrelerini sayayım. Kovuklardaki böceklerin, bir boru içinden bakar gibi bana baktıklarını göreyim ve düşüneyim. Razıyım bir nokta olayım. Fakat o noktaya bütün kâinat, bütün mevcudiyle dolsun. Ben yok olamam. Ağlarım, tepinirim, çatlarım, çıldırırım, ölürüm, fakat yok olamam. <span style="font-style:italic;">(Sükût, müzik.)</span></p>

  <p>Her şey benim olsun, vereyim, gökler, yıldızlar, gökteki samanyolu, ay, dünya vereyim. Fakat aklım bana kalsın! <span style="font-style:italic;">(Acı acı ulur)</span> Aklım bana kalsın! Aklım!..</p>

  <p><span style="font-style:italic;">(Husrev, birdenbire parmaklarının uciyle kafasını tutarak durur. Müzik yalvarıyor. Osman, Husrev'in arkasından fırlar. Efendisinin sağ yanına geçer. Husrev, sanki beyninde bir bomba patlamış gibi, tüyler ürpertici bir halde. Osman'ın yanına koştuğunu farketmiş, fakat tavrını bozmamıştır. Gözleri yaş ve kan hücumundan pıhtılaşmış. Eliyle başını kavramış, bir şey keşfetmek istiyor gibi. Müzik son ve kısa bir çırpıntıdan sonra durur. Husrev kaşlarını alabildiğine çatmış, bir şey tutmak istiyor.)</span></p>

  <p>HUSREV - <span style="font-style:italic;">(Osman'a hiç bakmadan)</span> Osman, bu sözlerim benim değil!</p>

  <p><span style="font-style:italic;">(Osman, efendisinin maksadını anlayamaz. Korkuyla Husrev’e sokulur. Yüzüne baka kalır. Husrev sanki çıldırıyor.)</span></p>

  <p>HUSREV - <span style="font-style:italic;">(Sesi yırtıcı bir tonla patlar)</span> Bu sözler benim değil, Osman!</p>

  <p>OSMAN - Efendim! Anlıyamıyorum. Sizin değil de kimin?</p>

  <p>HUSREV - Oradaki adamın sözleri!</p>

  <p>OSMAN - Oradaki adam da kim?</p>

  <p>HUSREV - Bir şeyler yazdım ya ben! Hemen oynadılar tiyatroda?</p>

  <p>OSMAN - Evet?</p>

  <p>HUSREV - İşte oradaki adam!</p>

  <p>OSMAN - Onun lâflarını siz yazmadınız mi, beyim?</p>

  <p>HUSREV - Onun lâflarını ben yazdım. Benim lâflarımı da şimdi o yazıyor.</p>

  <p>OSMAN - Beyim, kurbanınız olayım, yatın artık!</p>

  <p>HUSREV - Yataklar beni almıyor Osman!</p>

  <p><span style="font-style:italic;">(Derin bir sükût. Uzaklarda acı bir zil sesi.)</span></p>

  <p>OSMAN - Sokak kapısı çalınıyor. İzin verir misiniz açayım? HUSREV - <span style="font-style:italic;">(Deminden beri hiç bakmadığı Osman'a yine bakmaz)</span> Aç açmaya! Fakat düşmanlarım gelmişse alma içeriye!</p>

  <p>OSMAN - Kim, beyim düşmanınız?</p>

  <p>HUSREV - Herkes, herkes! Sen onları görünce tanırsın.</p>

  <p><span style="font-style:italic;">(Zil tekrar öter. Osman başını ıstırapla sallıyarak sağdan çıkar. Husrev sağa döner. Divana yürür. Durur. Geriye döner. Divana oturur. Yüzü kapıya doğru arkası duvara dayalı. Yere değmiyen ayakları kapı istikametinde uzanmış. Başını duvara gömerek gözlerini kapar. Ani bir rüzgâr uğultusu pencereleri sarsıp geçer. Birden merdivenlerden pat pat ayak sesleri. Bir ses kapının tâ yanında bağırır.)</span></p>

  <p>SES - Bırak beni mübarek adam! Anlaşana derdimi! Efendini, Beyefendiyi kurtarmaya geldim.</p>

  <p><span style="font-style:italic;">(Sağdaki kapı açılır. İçeriye heyecan içinde, sırtında paltosu, elinde şapkası Turgut girer. Arkasında Osman.)</span></p>
</body>
</html>
