<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_16">ALTINCI SAHNE</h2>

  <p>Zeynep - Evvelkiler</p>

  <p>ZEYNEP - <span style="font-style:italic;">(Husrev'e)</span> Kimseyi kabul etmediğinizi biliyorum. Kapıdan âdeta zorla girdim. Kabahat bulmayın hizmetçinize!</p>

  <p>HUSREV - Ne istiyorsunuz benden?</p>

  <p>ZEYNEP - <span style="font-style:italic;">(Hâkimane bir tavırla Mansur'a)</span> Mansur Bey! Bizi bir lâhza yalnız bırakamaz mısınız? <span style="font-style:italic;">(Husrev</span>, <span style="font-style:italic;">yüzü değişmiş, sert ve hissiz, bekler. Mansur paravananın arkasında kaybolur.)</span></p>

  <p>HUSREV - Bekliyorum sizi.</p>

  <p>ZEYNEP - <span style="font-style:italic;">(Heyecanla ilerler. Kelimeler ağzından birbirinden çabuk dökülür.)</span> Husrev! Artık tahammülüm kalmadı. Koğulaçağımı bile bile geldim. Size her zamankinden daha bağlıyım. Felâketiniz içinde, sizi, daha çok seviyorum. Eğmeyin başınızı, eğmeyin benden! Hiç beni bu kadar düşkün gördünüz mü? Artık dönün bana! Bu dakikada yanınızda bulunmak istiyorum. Sizi teselli edebileceğime eminim. Belki size bir çok şeyleri unutturabileceğim.</p>

  <p>HUSREV - <span style="font-style:italic;">( Oturduğu yerden cebrî bir sükunetle.)</span>&nbsp;Bana iyice bakar mısınız?&nbsp;<span style="font-style:italic;">(Zeynep hayret ve korkuyla mendilini ağzına götürüp Husrev'e bakar.)</span></p>

  <p>HUSREV - Hiç böyle sözler söylenecek bir insana benziyor muyum? Hatta insana benziyor muyum? <span style="font-style:italic;">(Ayağa kalkar)</span> Bir gün. genç ve sıhhatli bir anımda nasılsa oynadığım bir oyuna şu halimle mi devam edeyim? Bunu istemeğe mi geldiniz?</p>

  <p>ZEYNEP - <span style="font-style:italic;">(Kızgın, fakat azimkâr)</span> Bana çok alçalttınız kendimi. Artık yapmayacağım yok. İyi, fena diye bir şey bilmiyorum. Doğru, yanlış diye bir şey bilmiyorum. Size tekrar mâlik olmak için her şeyi yapacağım.</p>

  <p>HUSREV - <span style="font-style:italic;">(Fena halde tahriş edilmiş)</span> Zeynep! Sana ne söyliyeyim? Artık beni lüzumsuz ve çaresiz kabul etmen için ne anlatayım? <span style="font-style:italic;">(Bir lâhza ne diyeceğini şaşırmış gibi durur)</span> Sana bir şey mi borçluyum ?</p>

  <p>ZEYNEP - Hiçbir borcun yok.</p>

  <p>HUSREV - Farzet ki var. Borçluyum. Fakat veremiyorum. Acizim, müflisim. Çalma bir alacaklı gibi kapımı! Vazgeç, sıyrıl, çözül benden!</p>

  <p>ZEYNEP - <span style="font-style:italic;">(Tesiri altına girmeden Husrev'i süzer)</span> Bunun için tek çare var.</p>

  <p>HUSREV - <span style="font-style:italic;">(Hakaret saçan bir hayretle.)</span> Neymiş o çare?</p>

  <p>ZEYNEP - Bu karmakarışık lâfları, bu hastalıklı fikirleri bir tarafa bırakırsın. Onlardan hiçbir şey anlamıyorum. Açıkça söylersin. Senden bıktım, senden tiksiniyorum dersin. O zaman seni anlarım ve giderim.</p>

  <p>HUSREV - Zeynep, konuşamıyorum, boğuluyorum. Beni, benden olmayan hareketlere zorlama! Seni istemediğim bir tarzda kıracağım.</p>

  <p>ZEYNEP - Kırabilirsin! Buraya her şeyi göze alarak geldim. Ya beni evinden kovacaksın, yahut yanından ayrılmıyacağım.</p>

  <p>HUSREV - Seni evimden kovmıyacağım. Bunu yapamam. Fakat sana o hastalıklı fikirlerden bir tanesini daha söyliyeceğim. Belki onu da anlıyamıyacaksın. Belki o sana kovulmaktan daha hafif gelecek.</p>

  <p>ZEYNEP - Haydi, söyle!</p>

  <p>HUSREV - Sen o kadın tipindensin ki, yüzüne mânevî bir kapı kapatıldığı zaman onu görmez, kendisine mal etmez. İçeriye girmemesi için maddî bir kapıdan ve zorla itilmek ister. Bir sihirbaz inceliği ile başlayan iş, bir hamal kabalığı ile bitirilmeli ki neticeye aklı ersin.</p>

  <p>ZEYNEP - Teşekkür ederim Husrev!</p>

  <p>HUSREV - Ben bu son hareketi yapamadığım için bana bu cezayı çektirdin. Memnun ol! Emeğin boşa çıkmadı. Yıllardan beri içime gömdüğüm şeyi nihayet zorla ağzımdan aldın.</p>

  <p>ZEYNEP - Çok memnunum.</p>

  <p>HUSREV - Zeynep! Ben şehirleri, sokakları, kahveleri dolduran seri mali insanlardan değilim. Keşke onlardan olsaydım. Onlar sıhhatli, tabiî, mükemmel mahlûklar. Benim en lâzım tarafım sakat. Ben Allahın yalnız acı çeksin, yalnız kıvransın diye yarattığı bir aletim galiba. Kâinatı dolduran her şey, her hâdise, her hareket, benim için bir işkence vesilesi. Bir türlü rolümü ve rahatımı bulamıyorum. Tabiî zevkleriyle yaşayan hayvanlara bakıyorum da, ne güzel, ne emniyetli bir vasıtanın öksüzü olduğumu anlıyorum. Ben, içindeki hayvanı ürkütmüş, incitmiş bir hastayım.</p>

  <p>ZEYNEP - Ne demek bunlar?</p>

  <p>HUSREV - Bak ne demek bunlar! Seninle aramda öyle bir başkalık var ki, bu başkalık ateşle suyun arasında yok. Bu bir maya farkıdır. Bu kadar farklı iki şey uyuşamaz, anlaşamaz. Bir arada hiçbir âhenk kuramaz.</p>

  <p>ZEYNEP - <span style="font-style:italic;">(Ürkek)</span> Husrev! Nereye gidiyorsun?</p>

  <p>HUSREV - Sen tam bir kadınsın. Cinsiyetinin kör hamlelerinden başka bir şey görmüyorsun. Haklısın. Çünkü tabiatın çocuğusun. Bense...</p>

  <p>ZEYNEP- Evet, ya sen?</p>

  <p>HUSREV - En azgın bir hayvan bünyesinin içine oturtulmuş, öyle cellât bir ruh taşıyorum ki, bütün insiyaklarımı körletiyor. Beni yiyor. Beni paçavra haline getiriyor.</p>

  <p>ZEYNEP - <span style="font-style:italic;">(İsyankâr)</span> Anlamıyorum, anlamıyorum.</p>

  <p>HUSREV - <span style="font-style:italic;">(Garip bir istihza âhengiyle)</span> Bir dakika sabret! Birazdan hiçbir şey anlamıyacaksın. Bendeki bu ruh her şeyin içyüzünü kurcalıyor, tırmıklıyor. Gözü bağlı hiçbir isteğe izin vermiyor. En sevdiği şeylerden bir anda iğreniyor. En düşünülmeyecek yerde, birdenbire düşünmeğe, hesap yapmağa kalkıyor. Kendisine göre, kanunları, ölçüleri var. Müthiş bir çirkinlik korkusu ve güzellik kaygısı içinde çırpmıyor. Aradığını bulamıyor. Bulduğuna razı olamıyor. Saadetlerin yüzde yüzü olan hayvanı saffetleri, bir sansarın pilici boğması gibi boğuveriyor.</p>

  <p>ZEYNEP - Durma, yürü artık!</p>

  <p>HUSREV - Kadınla erkeğin yanyana gelmekle kurduğu bambaşka bir cihan tasavvur ediyor. Bu cihanın hususî bir tabiatı, şartlan, incelikleri var. O cihana erişememiş insanlardan daha kaba bir şey bilmiyor. Fakat onların cezasını nefsine, kendi âzasına çektiriyor. Öyle bir hâkim tasavvur et ki, karşısına çıkarılan suçluların cezasını kendisi yüklensin. Ne tuhaf değil mi? Kendisi yükleniyor. Çünkü biliyor ki, o suçlular, elindeki kanunun hikmetinden hiçbir şey anlamazlar. Mesûl değillerdir.</p>

  <p>ZEYNEP - Ne içinden çıkılmaz şeyler bunlar. Kendini bunlarla harap ediyorsun.</p>

  <p>HUSREV - Doğru! Bu, ne kadar çok isteyen, verilemeyecek, bulunamayacak kadar çok isteyen, doyurulamayacak</p>

  <p>kadar aç, okşanamayacak kadar sinirli ve hodgâm bir ruh. Bu ruh insanın dış ve ön benliği içinde öyle bir ikinci «ben» yapıyor ki, bu «ben», iyi kötü her şeye düşman ve yabancı kalıyor.</p>

  <p>ZEYNEP - Senden korkuyorum.</p>

  <p>HUSREV - İşte sen, bendeki bu ikinci «ben»le ihtilâl edemedin. Onu yalnız, kendi başına, kendi âleminde bıraktın. Benimle beraberleştiğin her defa, bana yalnızlığımın, çaresizliğimin derecesini ihtar ettin. İki ten arasındaki uçurumu, bana öğreten sensin.</p>

  <p>ZEYNEP - <span style="font-style:italic;">(Haykırarak)</span> Ben ne yaptım Husrev, ne yaptım?</p>

  <p>HUSREV - Dinle bak ne yaptın? Erkekle kadın arasında öyle hassas bir cazibe muhiti var ki, en değersiz sebeplerle renk gibi uçar, duman gibi dağılır. Artık hiç bir fedakârlık ve gayretle iade edilemez. Karşınızdakine hiçbir takip ve serzeniş hakkı vermez. Sen ne yaptın biliyor musun? Ruhumuzun bu amansız kanunları önünde, kaybolan cazibeleri iade için en kaba vasıtalara baş vurdun. Kanuna, jandarmaya, cemiyete müracaat eder gibi, âcizlere mahsus bir hak takibine giriştin. Sen ne yaptın biliyor musun? Beni öldürdün.</p>

  <p>ZEYNEP - <span style="font-style:italic;">(Elleriyle başını kavrıyarak)</span> Hayret, hayretler içindeyim.</p>

  <p>HUSREV - Hayret değil mi? Ben de karşına geçmiş neler karıştırıyorum! Hastalığımı ne ahmakça teşhir ediyorum! Ben ne ahmağım ki, bunlardan hiçbirini anlamadığını söyleyen insana, beni mazur görsün diye bunları anlatıyorum.</p>

  <p>ZEYNEP - Seni anlamasam bile maksadını çok iyi kavrıyorum.</p>

  <p>HUSREV - Beni çok yalnız bıraktın, anlıyor musun? Üstelik ben bu yalnızlığı senden gizleyim diye kıvranırken, sen beni avucunda tutmak azmiyle nelere el atmadın. Beni, benim ruhumun hapishanesine tıkmak; beni, benim korkularım, benim utançlarımla bağlamak istedin. Seni ilk tanıdığım zaman, bende bulduğun bir zaaf ânının hüviyetini, bana daimî mahkûmiyet elbisesi diye giydirdin.</p>

  <p><span style="font-style:italic;">(Husrev bunları söylerken, Zeynep, onu bir umacıya bakar gibi seyretmektedir. Husrev bir ân bu bakışa dikkat edip devam eder.)</span></p>

  <p>HUSREV - Zeynep! Başı boş, gözü kör, dizginsiz isteklerimizin bizi ne kadar çirkinleştirdiğini gör artık! Bak sana, ölüm terleri dökerken neler söyleyebiliyorum! Vazgeçmeği, istememeği bil. Beni, sana hakaret eden bir adam diye alma! Artık, bir takım vasıflara malik olmadığı için kendi haline bırakılması lâzım, değersiz bir mevzu diye al! Farzet ki ben, artık bir erkeğin vasıflarına malik değilim.</p>

  <p>ZEYNEP - Ben seni tanırım, Husrev!</p>

  <p>HUSREV - Yalvarıyorum. Hayvanlığımın cezasını bana bu kadar pahalıya ödetme! Beni bu cezaya, bu kadar istidatlı olduğum bir anda ve bu kadar merhametsizce davet etme!</p>

  <p>ZEYNEP - Husrev, dedim ya, ben seni tanırım. Sen hâdiselerin mimarisini istediğin gibi değiştirebilir, karşındakine istediğin gibi kabûl ettirebilirsin. Sen sihirbazlığa âşıksın. Samimî ve tabiî değilsin şu ânda.</p>

  <p>HUSREV - <span style="font-style:italic;">(Elini göğsüne götürür)</span> Ben mi samimî ve tabiî değilim? Ben samimî ve tabiî değilsem şu ânda, o halde can çekişen bir hayvan, meselâ başı taşla ezilmiş bir solucan da, kıvranışlarında samimî ve tabiî değildir.</p>

  <p>ZEYNEP - Beni kadınla erkek arasındaki büyü sanatından hiçbir şey anlamaz bir dişi halinde tasvir ettin. Çünkü kadın mevzuunda bu kadar titiz olan sen, nihayet anlaşabileceğin, beraberce bir âhenk kurabileceğin kadını bulmuştun. Onu buldun ve ben artık, bütün mevcutlarımla iflâs ettim.</p>

  <p>HUSREV - <span style="font-style:italic;">(Kaşları ıstırapla çatılır. Çok fena bir şey beklercesine)</span> Ne demek istiyorsun?</p>

  <p>ZEYNEP - Husrev, kaldıralım peçelerimiz<sup>1</sup>'<sub>;</sub> ister misin? Madem ki samimîsin, o halde bana en halis yüzünle görün, korkma!</p>

  <p>HUSREV - <span style="font-style:italic;">(Öfke, nefret ve şiddetle)</span> Ne demek istiyorsun, diyorum.</p>

  <p>ZEYNEP - <span style="font-style:italic;">(Birdenbire Husrev'e sokulur, bükülüverir ve bir yılan gibi ıslık çalarcasına)</span> Çünkü Selma’yı seviyordun. Öldürdüğün kızı. Halanın kızım, evlâdın yerindeki kızı.</p>

  <p>HUSREV - <span style="font-style:italic;">(Yüzü müthiş bir tiksinti ifade eder)</span> Zeynep, meğer sen ne yılanmışsın! Senin gibi ancak kafası taşla ezilecek, pencereden maşayla atılacak bir yılana, ben de oturmuş bir takım ruh oyunlarından, his dolanbaçlarından bahsediyorum. <span style="font-style:italic;">(Eliyle başına vurur)</span> Ah, ben müstahakım bu vuruluşa!</p>

  <p>ZEYNEP - Husrev! Niçin inkâr ediyorsun?</p>

  <p>HUSREV - <span style="font-style:italic;">(Zeynep’i ilk defa görüyormuş gibi gözlerini diker. Sesi yırtıcı bir tonla yükselir.) Teşekkür</span> ederim zehrini döktüğün için, artık bana bütün mazeretleri verdin.</p>

  <p>ZEYNEP - <span style="font-style:italic;">(Asabi parmaklarla çantasını açıp küçük bir cep defteri çıkarır.)</span> Beni gözüm de aldatamaz ya!</p>

  <p>HUSREV - <span style="font-style:italic;">(Vurgun, şaşkın)</span> Nedir o?</p>

  <p>ZEYNEP - Selma'nın not defteri.</p>

  <p>HUSREV - Nerede buldun onu?</p>

  <p>ZEYNEP - Vurulduğu zaman elbisesinin cebinde.. Eliyle sımsıkı tutuyordu.</p>

  <p>HUSREV - <span style="font-style:italic;">(Ağlar gibi)</span> Demek ki ölünün parmaklarını açtın. İçine sırlarım gömdüğü en kıymetli mahfazasını çaldın. Bir ölüyü soydun. <span style="font-style:italic;">(Perişan, etrafına bakınır. Yerdeki gazeteyi görür. Kaplan gibi atılıp yerden gazeteyi alır.)</span> Sonra da onu kocana sen verdin. <span style="font-style:italic;">(Gazeteyi Zeynep'e uzatarak)</span> Beni bütün cemiyet karşısında teşhir fikrini sen buldun. Kocanı sen teşvik ettin.</p>

  <p>ZEYNEP - Gördün mü? Halbuki ben senden inkâr bekliyordum.</p>

  <p>HUSREV - <span style="font-style:italic;">(Çıldıracak gibi)</span> Artık sana hakaret etmeyeceğim. Çünkü hiçbir hakaret senin kadar alçalamaz. Bırak o defteri masanın üstüne ve hemen çık evimden. ZEYNEP - <span style="font-style:italic;">(Elindeki defteri sımsıkı tutarak)</span> Bırakmıyacağım.</p>

  <p>Herkesin malıdır o.</p>

  <p>HUSREV - O benim değil, senin değil, herkesin değil, yalnız o kızın malıydı. O kız ki, defterine yazdıklarından hiçbirini, hiçbir ifade vasıtasına aksettirmedi. Kimseye, hiçbir şey sezdirmeyecek kadar incelik ve mahremiyet gururu sahibiydi.</p>

  <p>ZEYNEP - Sanki bilmiyordun değil mi, burada yazılı olanları?</p>

  <p>HUSREV - İnan ki, ne onları biliyordum, ne de senin iç yüzünü! Bırak diyorum defteri elinden!</p>

  <p>ZEYNEP - <span style="font-style:italic;">(Elindeki defteri göğsüne bastırarak)</span> Kocamdan işte! O sana versin.</p>

  <p>HUSREV - Meğer bu dünyada yalnız değilmişsin. Senin mayandan erkekler de varmış. Onlardan biri kocan senin. Ne de uygunsunuz birbirinize!</p>

  <p><span style="font-style:italic;">(Tam o anda sofadan karmakarışık sesler gelmeğe başlar. iki kişi birbiriyle münakaşa etmektedir Mansur'la Şerefin sesi duyulur.)</span></p>

  <p>MANSUR'UN SESİ - Olamaz Şeref Bey, giremezsiniz. Kimseyi kabûl edecek halde değil.</p>

  <p>ŞEREFİN SESİ - Rica ederim müsaade ediniz! Kendisine izah edeceğim şeyler var. Müsaade ediniz! MANSUR'UN SESİ - Israr etmeyin! Sizi bırakmıyacağım. Hem sizi görmesi hiç de hayırlı olmaz hakkınızda.</p>

  <p><span style="font-style:italic;">(Husrev ve Zeynep dona kalırlar. Zeynep korku ve heyecan içinde. Husrev başını paravanaya çevirir.)</span></p>

  <p>ZEYNEP - <span style="font-style:italic;">(Elleriyle şakaklarım tutarak)</span> Kocam! Ne münasebet!</p>

  <p>HUSREV - <span style="font-style:italic;">(Zeynep'in haline bakar. Sonra tekrar başını paravanaya çevirir. Dışarıya seslenir.)</span> Mansur, bırak, Şeref Bey görsün beni!</p>

  <p><span style="font-style:italic;">(Zeynep birdenbire harekete geçer. Derhal yerinden fırlayarak iç odaya atılır. Çantasıyle not defterini divanın üstüne fırlatır, döner, iç odayı salondan ayıran kadife perdenin kordonuna yapışır ve çeker. Kadife perdeler hızla Zeyneb’in üstüne kapanır. Geçit baştan başa örtülür ve iç odadaki herşey Zeynep'le beraber görünmez olur. Husrev dimdik, kımıldamaz. Paravanadan, önde Şeref, arkada Mansur, girerler. Husrev'in elinde hâlâ gazete.)</span></p>
</body>
</html>
