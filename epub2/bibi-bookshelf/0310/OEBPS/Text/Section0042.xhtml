<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><span style="font-style: italic; font-weight: bold;">Eserin yazılış hikâyesi ve ilk temsili hakkında...</span><br /></p>

  <p>Muhsin’i birkaç temsilde seyretmiş ve bel kemiğimden aşağı bir yılan İtaymışçasına ürpertilerle dolmuştum. Bu adam hususiyle yırtınan rollerde fevkalâde, eşi görülmemiş bir şeydi.</p>

  <p>Onun bir sözü var: “Küstah sanat!”... Bu lâfı unutmuyordum.</p>

  <p>Sene 1935... Bir sohbet sırasında sordu:</p>

  <p>- Niçin bir piyes yazmıyorsun?..</p>

  <p>- Nâzım’ın Kafa Tası var ya...</p>

  <p>Diye karşılık verdim.</p>

  <p>Israr etti:</p>

  <p>- O başka... Sen niye yazmıyorsun?..</p>

  <p>- Yazarsam oynar mısın?..</p>

  <p>Cevap verdi:</p>

  <p>-Beğenirsem oynarım!..</p>

  <p>O sırada tiyatronun açılmasına ancak 20 günlük bir süre kalmıştır. Kapandım ve eseri 7 günde bitirerek kendisine teslim ettim.</p>

  <p>İşte, Muhsin Ertuğrul’un teşvikiyle ilk tiyatro eserim, “Tohum”...</p>

  <p>“Tohum” tutmadı. Muhsin ve bütün Bâbıâli hayran kaldı ama halk beğenmedi. Eseri nazariyede “şahaser” kabul etmiş olan tiyatro tenkitçisi Selâmi İzzet, ameliyedeki bu iflâsı görünce, kulu kölesi olduğu Muhsin Ertuğrul hesabına, bir temsil gecesi kulağıma eğilip fısıldadı:</p>

  <p>- Yaktın adamı!.. Yazık oldu Muhsin’e!..</p>

  <p>Bu söz ciğerime işledi. Halkın ne demek olduğunu ve olta balıkları gibi hangi yeme koştuğunu pekâlâ bildiğim halde suyu paylaştırmadım. Tamamen üstüme aldım.</p>

  <p>Elveda fildişi kule!.. Balının gölünde ölüp giden ve peteğinin bir gözünde kıvrılıp kalan bir arı olmak sefaletti artık bence... İşte, “o nur"dan üzerime ilk akis düşer düşmez vardığım ilk merhale bu olmuştu. Ne bulutlar üstünde bir gök şamandırasına oturup muallâkta pineklemek, ne de yerde, bataklıklara saplı, sürüngen hayati yaşamak... Yerle gökyüzü arasındaki köprüyü kurmak...</p>

  <p>“Tohum” bu dâvanın iyi ayarlanamamış ilk verimi oldu. Bu ayarlanamayışın üzüntüsü de bana öyle işledi ki, âdetâ hınç haline geldi.</p>

  <p>Hıncımı alıp alamadığım 1937’de görülecektir.</p>

  <p style="text-align: center;">•</p>

  <p>1935’den başlayarak 36, 37, derken yolum, bir teftiş heyeti içinde, Zonguldak 63 numaralı kömür madenini teftişe çıktı.</p>

  <p>“Tohum”un beni nasıl üzdüğünü, tiyatro mevzuunda hem Muhsin hem de kendi hesabıma bende bir hınç halini aldığım söyledim ya...</p>

  <p>Bir piyes yazmayı düşünmüştüm. Seyirciyi fizik acıya boğacak bir metafizik örgü içinde aksiyon şartlarının en dinamikleriyle bir arada bir piyes... Öyle bir piyes ki, kendi buhranımın, mücerret plânında hem en yırtıcı fikir irtifaına çıkacak, hem de müşahhas kadroda saik ve sebeplerin en hak vericileriyle su sızmaz bir mantık ve görülmemiş bir entrika değerini kendinde toplayacak... Kısacası, hem vaka, hem fikir, birbiriyle tam barışık ve kıvamlı “elit” zümreyle aşağı tabakayı bir arada kucaklayacak...</p>

  <p>Onu Zonguldak’ta yazmaya başladım.</p>

  <p>Evet; Burhan Toprak’ın tabiriyle eli yakacak, onu tutan eli ateş tutmuşa döndürecek eser.. Bu defa gözü ve kulağı yakacak, ateşle dolduracak bir piyes... Önüme diktiğim atlama engeli budur ve bu eserde, olanca Bâbıâli, muharriri, aktörü, ruh doktoru, ahlâkı ve her şeyiyle billûrlaşmalıdır.</p>

  <p>Hikâyesi de, mâna da kendi maceram...</p>

  <p>Tezi, insan idrâkinin ufuk noktasında... İnsan idrâkinin ufuk noktasındaki hakikat ve Allah...</p>

  <p>İşte, "Bir Adanı Yaratmak"... 1937 - 38 temsil yılında Şehir Tiyatrosunda sahnelenen. Muhsin Ertuğrul'un bizzat oynadığı, ateş içinde kavrularak oynadığı, geçirdiğim büyük ruh çilesinin sahne destanı "Bir Adam Yaratmak"...</p>

  <p>Zonguldak'ta emrimizde, hizmetçi, otomobil bir tepe üstünde çam ağaçlariyle çevrili güzel bir köşk... Ve en mühimi at... İki İngiliz ati... Ruhen fevkalâde iyiyim... Hiçbir zaman olmadığı kadar...</p>

  <p>Teftiş Heyeti Reisi bana:</p>

  <p>- Bu konforlu köşkte otur, diyor; hizmetçiye her ihtiyacını gördür ve rahat rahat eserini yaz!..</p>

  <p>Artık köşkte, salondaki büyük yemek masasının başındayım... Arada bir başımı kaldırıp pencereden dışarı baktıkça da gördüğüm, gür meşe ve çamların süslediği tepelerden fevkalâde güzel bir "peyizaj”...</p>

  <p>Yalnız, eserin humması içinde yaşıyorum... Piyese o kadar dalmış durumdayım ki, vilâyet kibarlarının hiçbir davetine katılmıyor, şafak vaktine dek çalışıyorum...</p>

  <p style="text-align: center;">•</p>

  <p>Bir gün piyesin öyle patlayıcı bir noktasına geldim ki, Beylerbeyi’ndeki yalıda, 1934 yılındaki büyük buhranımın başında geçirdiğim hâllere düşer gibi oldum. Hemen atıma atladım ve dağlara sürdüm. Şatosunun korusunda, at sırtında ölümden kaçmaya kalkışan (Tolstoy)u hatırladım. Ama ben, ölümden değil, yine beynimi burgulamaya gelen sabit fikirlerden ve yırtıcı hayallerden kaçıyordum.</p>

  <p>Dağ başında zarif bir köşk... Bahçe kapısı ardına kadar açık... Tuhaf şey!.. Evin kapısı da açık... Fransız mühendislerinden birine aittir diye düşündüm. Bahçeye girdim. Ati bağladım. Eve girdim. Kimsecikler yok... Camlara, tahtalara vurdum. Ne ses, ne seda... Salona daldım. Bir masada akşamdan kalma yağlan kurumuş yemekler... Sulan dökülmemiş bardaklar ve bir gramofon... Üstünde bir plâk... İğne de plâğın bitim yerinde, kaldırılmadan bırakılmış... Belli ki yabancı mühendislerden birinin evi... Herhalde bir tanıdık... Kartımı çıkarıp masaya bırakırken, “acaba şu plâkta ne var” diye düşündüm. Gramofonu kurdum ve işlettim. “Puccini”... “Puccini”nin bir operasından koro...</p>

  <p>Öyle bir ses sarmaşığı ki, toprak yarılmış da milyarlarca kemik kol fışkırmış ve Allahtan azabının kaldırılmasını istiyor gibi bir şey...</p>

  <p>Çarpılıp kaldım. Bir daha, bir daha çaldım ve içimdeki duanın verdiği hafiflik ve saadet hissi içinde atıma atlayıp dörtnala köşküme döndüm.</p>

  <p>Evet, dağ başındaki esrarlı evde, beni bekleyen esrarlı musikî...</p>

  <p>Beni o kurtardı.</p>

  <p>Ve, 8 Temmuz, Perşembe... Gece yansı...</p>

  <p>Ne yapayım anne, kestiniz incir ağacını!...”</p>

  <p>“Son”...</p>

  <p>O sabah, uyanıp aşağı inen “63 Numaralı Maden Ocağı”mn mühendisleri, beni önümdeki kocaman tablayı sigara ölüleriyle doldurmuş, eseri bitirmiş ve deftere “son” kelimesini kondurmuş buldular...</p>

  <p>Muhsin Ertuğrul... Şehir Tiyatrosundaki küçük odasında, yanında zevcesi Münire (Neyire Neyir) Hanım, benden eseri dinliyor. Kurumuş gözyaşlarından suratı kabuk kabuk... Öyle bir teslimiyet ki, eşsiz... İsviçre’ye gidecek, her şeyle alâkasını kesecek ve rolünü orada ezberleyecek, piyesteki tipini orada yoğuracaktır.</p>

  <p>Vaktiyle, “Tohum”un hıncı içinde ona şöyle demiştim:</p>

  <p>- Sana, yeni eserimde, tâkat getirilmez şekilde abanabilir miyim?</p>

  <p>-Abanabilirsin!..</p>

  <p>Şimdi de Muhsin’in gözleri şöyle diyordu:</p>

  <p>-Abandığın kadar varmış!..</p>

  <p>Tiyatro... İlk temsil gecesi... Görülmemiş bir kalabalık... Gişeler kapalı ve kepenkleri yumruklanmakta... Bütün Babıâli orada...</p>

  <p>Eserde yerin dibine geçirilen gazete patronu bir tip vardır ki, temsilden önce basın tarafından haber alınarak, gazetecilik haysiyetine dokunulduğu iddiasiyle bazı homurdanmalara yol açmıştır. Bunun üzerine Muhsin, eserde umumi bir gazetecilik tecavüzüne yer olmadığım göstermek için, kısık sesli ve tutuk edâlı bir provayı basma göstermişti. Budala basın belâlıları, gördüklerinden nefslerine pay çıkarmaksızın susmuşlardı.</p>

  <p>Anlayamamışlardı ki, bizzat bir Bâbıâli mensubu olan Necip Fazıl, teşhir ettiği levhanın vicdan köşesini belirtmekte ve bu kıymeti de yine Bâbıâli’ye mâletmektedir.</p>

  <p>İmdi hepsi orada ve hayran, gazete patronu tipinde, kendi öz seciyesini seyretmekte...</p>

  <p>Perde aralarında, İstanbulun, profesör, doktor, muharrir, mebus, tüccar, müdür en yüksek sosyetesinden bir kalabalık, bir kaynaşma; ve görülmedik bir hâdise karşısında kalınmışçasına hayret tavırları, sesleri...</p>

  <p>Muhsin’i defalarca sahneye çıkardılar ve muharriri istediler. Bunun üzerine Muhsin, perdeyi artistler için açtırmadı ve beni bekledi. Sahnede, yüzümde seyirciyi göstermeyen kör edici bir ışık, o türlü bir alkışa tutuldum ki, kulaklarıma sanki çivi sokulmuş gibi oldum.</p>

  <p>Eser her gün alâkasını bir derece daha artırarak devam ediyor... Muhsin bir harika... Ben de her gece tiyatroda, locaların arkasında, lâmbalar yanar yanmaz kaçmak ve göze görünmemek şartiyle eseri seyrediyorum... Su gibi akan eserde bir virgül yanlışı olsa hemen sahnenin arkasına koşuyor ve yanlışı haber veriyorum...</p>

  <p>Bir akşam yine böyle bir şey için sahneye koştum ve Muhsin’i locasında, üzerinde beyaz bir bornozla gördüm. Tenkidimi yaptım. O zaman Muhsin bornozunu açtı ve koltuğunun altındaki dereceyi gösterdi: 38 ateş...</p>

  <p>- Bak, dedi Muhsin; ben bu ateşle oynuyorum senin eserini... Hasta da değilim!...</p>

  <p>Bu tavır karşısında düştüğüm hasis hesaplardan utandım ve ondan af diledim.</p>

  <p style="text-align: center;">•</p>

  <p>İlk temsil gecesi, eseri seyrettikten sonra, Burhan Toprak, Peyami Safa, Mustafa Şekip ve daha birkaç Bâbıâli rütbelisi, Beyoğlunda “Pet-rograd” pastahanesinde oturuyoruz...</p>

  <p>Burhan atılıyor:</p>

  <p>-Bu bir eser mi, şahaser mi?...</p>

  <p>Peyami susuyor...</p>

  <p>Mustafa Şekip düşünüyor...</p>

  <p>Bir cevap verilemiyor. Bir teşhise varılamıyor. Eser olmaya hayır, bu bir sıradan eser değil!..</p>

  <p>Şahaser olmaya gelince...</p>

  <p>Acaba, o da ne demek?..</p>

  <p style="text-align: right;"><br /></p>

  <p style="text-align: right;">Necip Fazıl</p>

  <p style="text-align: right;">(Derleme / Büyük Doğu - 2003)</p>
</body>
</html>
