<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_29">ONUNCU SAHNE</h2>

  <p>Ulviye - Turgut - Evvelkiler</p>

  <p><span style="font-style:italic;">(Ulviye yazı masasına kadar koşar. Eliyle masanın sağındaki kitaba çarpar. Düşürür. Patırtıyı duyan Husrev geriye döner.)</span></p>

  <p>HUSREV - <span style="font-style:italic;">(Gelenleri görür görmez)</span> Gelin, içeriye gelin! Oyun var! Yazdığım piyesi oynuyorum. Gelin!</p>

  <p><span style="font-style:italic;">(Ulviye korkusundan kollarını iki yana açar. Geri geri gider. Turgut, sola, yazı masasının arkasına kaçmıştır. Ulviye duvara çarpar. Sağa uzattığı sağ eliyle duvardaki örtülü levhaya tutunur. Levhanın siyah peçesi düşer. Meydana Selma'nın büyük, agrandize resmi çıkar. Husrev resmi görür görmez gözleri faltaşı gibi açılmış, resme mıhlanır. Artık kimseyi görmez. Ulviye korkuyla Husrev'in önünden geçer. Divana ilişir. Turgut, gözleri Husrev'de, kendisini yavaşça yazı masasının iskemlesine bırakır. Mansur yanındaki koltuğa çöküp, koltuğun arkalığına dayadığı sağ kolunun üstüne kapanır.)</span></p>

  <p>HUSREV - Selma, öldürdüğüm kız! Ben seni unutmuştum. <span style="font-style:italic;">(Annesine bakar)</span> Ben bu resmin burada olduğunu unutmuştum. Ne de biliyorsunuz bana ait şeyler gömmeyi! Ne de biliyorsunuz! <span style="font-style:italic;">(Koltukta, yaralı gibi büzülen Mansur'a.)</span> Mansur! Kalk ayağa!</p>

  <p><span style="font-style:italic;">(Mansur ayağa kalkar.)</span></p>

  <p>HUSREV - Mansur, bu kızı benden istedin. Onu sana verecektim. Şimdi ne yapacağım?</p>

  <p>MANSUR - Husrev, kapa, ört, göm, artık maziyi!</p>

  <p>HUSREV - Ya mazi her şeyse, her şeyi gömeyim mi?</p>

  <p><span style="font-style:italic;">(Herkes perişan. Husrev'in cinneti her an biraz daha keskin. Daimî deli edasıyle resme bakar.)</span></p>

  <p>HUSREV - Mansur, söyle kardeşim! Seviyor muydun onu?</p>

  <p><span style="font-style:italic;">(Mansur herkese arkasını döner. Ulviye divana kapanır. Turgut başını yazı masasına çarparcasına dayar. Husrev hep resme mıhlı.)</span></p>

  <p>HUSREV - Müsaade edin de bundan sonra onu ben seveyim! Kırkma basan yaşımla, bu tımarhanelik halimle, bir baba gibi değil, bir erkek gibi seveyim Selma’yı. Müsaade etmez misiniz? Bir ölüyü sevemez miyim? Günah mi, ayıp mi? Hani çıldırasıya sevmek derler. Çıldırasıya seveyim. Görüyorsunuz, çıldırıyorum.</p>

  <p><span style="font-style:italic;">(Husrev gözleri resimde, susar. Müzik matemli bir bocalayış içinde. Saniyeler geçer.)</span></p>

  <p>HUSREV - <span style="font-style:italic;">(Çok hazin, çok yavaş.)</span> Hani bir deli, tımarhanede bir tahta parçası bulur. Onu sevgilisi farzeder. Dizlerine yatırır. Ona hediyeler verir. Elbiseler giydirir. Onunla her an beraber, sonsuz bir hayat yaşar. Bırakın, ben de Selma'yı yanıma alayım. Selma yanımda kalsın. Onun taze bir gelin gibi incecik vücudunu kollanma gömeyim. Kıyamete kadar onunla kalayım.</p>

  <p><span style="font-style:italic;">(Mansur herkese dönmüş, öbürleri oldukları yerde doğrulmuş, gözlerinde ve hallerinde dehşet, Husrev'e bakıyor.)</span></p>

  <p>HUSREV - <span style="font-style:italic;">(Resmin mıknatısıyetinde mahpus)</span> Selma, bekle beni deliliğin cennetinde! Geliyorum. Sensin benim kadınım! Bu güne kadar her kadın bana senden bahsetti. Senin ihtiyacını bıraktı. Şimdi buldum seni! Benim elimle ölerek bana tutturdun kendini!</p>

  <p><span style="font-style:italic;">(Husrev susar. Ulviye, Mansur, Turgut katalepsi halinde. Husrev hep resme bakarak dört beş adım geri geri gider Birdenbire bir şeye çarpmış gibi durur. Gözlerini resimden kurtarır. Ulviyeye, Mansura, Turgut'a ayrı ayrı bakar.)</span></p>

  <p>HUSREV - Artık hiçbirinizi göremem. Gidiyorum.</p>

  <p>ULVİYE - <span style="font-style:italic;">(Avaz avaz)</span> Husrev! Nereye gidiyorsun?</p>

  <p>HUSREV - Sakın kimse gelmesin arkamdan.</p>

  <p><span style="font-style:italic;">(Sağdaki büyük kapıya doğru yürür. Çıkar. Mansur'la Uıviye yırtıcı bakışlarla göz göze. Turgut da yazı masasında, Ulviye'ye bakıyor. Müzik sönmüştür.)</span></p>

  <p>ULVİYE - <span style="font-style:italic;">(Mansur'a)</span> Mansur Bey, oğlumun sözleri sizi incitmedi değil mi?</p>

  <p>MANSUR - <span style="font-style:italic;">(Müthiş bir heyecanla)</span> Ne diyorsunuz hanımefendi? Beni asıl bu sözünüz incitebilir. Husrev'i konuşturan Selma'nın ruhudur. Selma'nın defterindeki şu satırları hatırlayın! Benim için kaç yaşında olursa olsun, yeryüzünde bir erkek var. O da o! Ben de Selma’nın fikrindeyim.</p>

  <p><span style="font-style:italic;">(Ulviye gözlerini yumar\ Turgut yerinden fırlıyarak Ulviye'nin önüne geçer.)</span></p>

  <p>TURGUT - <span style="font-style:italic;">(Ulviye'ye)</span> Hanımefendi! Size her şeyi anlattım. Bir saniye kaybedersek mahvoluruz.</p>

  <p>ULVİYE - <span style="font-style:italic;">(Ayağa fırlar. Fakat düşecekmiş gibi sallanır)</span> Mansur Bey!</p>

  <p><span style="font-style:italic;">(Mansur, atılır, Ulviye'yi tutar. Düşmesine mâni olur.)</span></p>

  <p>MANSUR - <span style="font-style:italic;">(Heyecanla)</span> Ne var Hanımefendi?</p>

  <p><span style="font-style:italic;">(Ulviye bayılmamak için kendine gelmeğe çalışır. Cevap veremez.)</span></p>

  <p>TURGUT - <span style="font-style:italic;">(Mansur'a)</span> Anlatmağa vakit yok. Mansur Bey!</p>

  <p>Derhal Husrev Beyi zorla alıp buradan kaçırmalıyız. MANSUR - Neden?</p>

  <p><span style="font-style:italic;">(Ulviye ayakta duramaz. Divana çöker. Turgut Ulviye'ye yardım eder. Mansur kala kalır. Sağdaki kapıdan hükümet doktoru, sonra gardiyan, daha sonra iki sivil memur, en arkada Osman, girer.)</span></p>
</body>
</html>
