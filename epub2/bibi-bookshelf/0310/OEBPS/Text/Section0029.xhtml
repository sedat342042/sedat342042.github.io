<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><b>[Yalıda Husrev'in kitap odası. Cephede, yerden bir karış yüksekliğinde üç pencere. Solda, oturulacak yüzü ve iskemlesi sol duvar tarafında ve cephesi karşı duvara doğru, dört ayaklı, büyük bir yazı masası. Yazı masasının üstünde, solda bir abajur, ortada hokka takımı, sağda bir kaç kitap. Yazı masasının önünde, sol köşesine yapışık ve cephesi meydana doğru, geniş bir koltuk. Yazı masasının ta karşısında ve sağ duvarda, içi odun dolu bir şömine. Şöminenin sağ ve sol yanında, duvarın içi oyulmak suretiyle yapılmış iki açık kütüphane. Şöminenin üstünde, duvara müsselles bir kordonla asılı büyük bir yağlı boya portre. Husrev'in babası. Tıpkı Husrev. Şöminenin mermeri üstünda altışar mumlu iki gümüş şamdan. Sağdaki duvarın ön kısmında ve şömineye bir kaç metre mesafede sofaya açılan büyük kapı. Şöminenin sağ ve solunda biri cephenin sol köşesine, öbürü sol duvarın ön kısmına bakan iki koltuk daha. Şöminenin önünde ve iki koltuk arasında alçak ve yuvarlak bir sigara masası. Sol duvarın ön kısmında, duvara bitişik ve yazı masasına bir kaç metre mesafede bir divan. Divanın yazı masası tarafındaki başına bir etajer bitiştirilmiş. Etajerin sağında bir telefon, ortasında bir heykel, solunda bir abajur. Etajerle yazı masası arasında küçük bir kapı. Sol duvarda ve etajerin üstünde, kaim ve siyah bir örtüyle kapalı bir çerçeve. Eşya baştan başa stil. Cephedeki üç pencere arasındaki iki boşluk kısmında, birer sehpa üzerinde iki abajur daha. Sağdaki kapıya yakın kütüphanenin önünde de bir kolon abajur. Tavanda tenvirat yok.]</b></p>

  <p><b><br /></b></p>

  <h2>BİRİNCİ SAHNE</h2>

  <p>Kimse yok - Sonra Osman</p>

  <p><span style="font-style:italic;">(Perde açılır açılmaz kitap odası olduğu gibi görünür. Bomboştur. Pencerelerden gelen tek tük ışık kırıntılarından başka meydanda hiç bir ışık yok. Mevsim kış, vakit gece ve oda karanlık. Uzaktan rüzgâr uğultusu gelmekte. Birdenbire telefon çalar ve durur. Gelen yoktur. Peşinden bir daha, bir daha çalar. Sağdaki büyük kapı açılır. Osman girer. Girince kapıyle kütüphane arasındaki elektrik düğmesini çevirir. Bütün abajurlar yanar. Mavi, kırmızı, sarı, portakal rengi bir ışık demeti hasıl olur. Osman telefona koşar. Ahizeyi kulağına götürür...)</span></p>

  <p>OSMAN - Buyurun efendim! <span style="font-style:italic;">(Bir an sükût)</span> Husrev Beyin yalısı! Evet, evet efendim. <span style="font-style:italic;">(Bir an sükût)</span> Hayır, kimse yok. <span style="font-style:italic;">(Bir an sükût)</span> Beyefendi mi? Maçkadaki apartmanda değil mi? <span style="font-style:italic;">(Bir an sükût)</span> Hayır! Buraya hiç uğramadı. Ne bugün, ne dün. <span style="font-style:italic;">(Biran sükût)</span> Peki efendim. <span style="font-style:italic;">(Bir an sükût)</span> Ben mi? Ben uşak Osman!</p>

  <p><span style="font-style:italic;">(Osman ahizeyi yerine koyar. Müteessir bir tavırla geldiği yerden çıkar. Giderken abajurları söndürmez. Rüzgâr uğultusu kâh yükseliyor, kâh alçalıyor. Rüzgârın duraklar gibi olduğu bir anda telefon yine acı acı öter. Bir daha öter. Osman acele acele içeriye girer.)</span></p>

  <p><span style="font-style:italic;">(Osman telefona seğirtir. Ahizeyi alır.)</span></p>

  <p>OSMAN - Benim efendim, Osman! <span style="font-style:italic;">(Bir an sükût. Heyecanla...)</span> Siz misiniz hanımefendi? Buyurun efendim! <span style="font-style:italic;">(Uzunca bir sükût)</span> Beyefendi gelmediler etendim. Hiç uğramadılar. Demin başkaları da sordu. Efendim? <span style="font-style:italic;">(Sükût)</span> Ağaç kesildi. Evet, ben kestim. Dibinden testereyle kestim. <span style="font-style:italic;">(Biran sükût)</span> Başüstüne efendim. Peki efendim. <span style="font-style:italic;">(Bir an sükût)</span> Emredersiniz! <span style="font-style:italic;">(Hiçbir şey anlamıyor gibi telefonu kapatır. Kendi kendisine söylenir.)</span> Yarabbi, sen kurtar efendimi!</p>

  <p><span style="font-style:italic;">(Şömineye doğru yavaş yavaş yürür. Şöminenin önünde durur Yere çömelir. Alçak masadan kibrit kutusunu alır. Şömineyi yakmaya çalışır. Bir iki kibrit sarfeder. Rüzgâr arada bir duyulmakta. Tam şömine alev almağa başlamıştır ki sağdaki kapı açılır. Sırtında paltosu, yakası kalkmış, başında şapka, elleri cebinde, bir hayâl gibi, Husrev içeriye girer.)</span></p>
</body>
</html>
