<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <h2>İKİNCİ SAHNE</h2>

  <p>Ulviye - Mansur - Selma - Evvelkiler</p>

  <p>ULVİYE - <span style="font-style:italic;">(Hüsrev’e)</span> Sizi rahatsız ettik galiba?</p>

  <p>HUSREV - Beyefendi gazetecidir. Kendisiyle piyesime dair konuşuyorduk. <span style="font-style:italic;">(Turgut'a Ulviye’yi göstererek)</span> Annem!</p>

  <p><span style="font-style:italic;">(Turgut ayağa kalkar, Ulviye’yi hürmetle selâmlar. Ulviye kapıdan mukâhele eder.)</span></p>

  <p>ULVİYE - <span style="font-style:italic;">(Yine Husrev'e)</span> Uzun mu sürecek konuşmanız?</p>

  <p>Canımız çay içmek istiyordu.</p>

  <p>HUSREV - Bir iki dakikalık işimiz kaldı. Biraz daha dolaşın bahçede...</p>

  <p><span style="font-style:italic;">(Deminkiler geldikleri tarafa doğru yürüyüp kaybolurlar.)</span></p>

  <p>HUSREV - <span style="font-style:italic;">(Turgut'u iyice süzdükten sonra)</span> Bana hülâsa edin bakalım yazdığım piyesi.</p>

  <p>TURGUT - Piyes, «Babam kendisini bir incir dalına asmıştı!» diye başlıyor. Piyesin kahramanı, babası intihar etmiş bir tip. İhtiyar annesiyle beraber bir yalıda yaşıyor, yalının bahçesinde büyük bir incir ağacı. Babasının asıldığı ağaç. Efendim...</p>

  <p>HUSREV - Devam edin!</p>

  <p>TURGUT- Babası kendisini niçin asmış? Bilmiyoruz. Zaten kahramanımız da bilmiyor. O zaman sekiz yaşında bir çocukmuş. Büyüdüğü vakit de kendisine esaslı bir şey söylenmemiş. Öyle değil mi?</p>

  <p>HUSREV - Dinliyorum.</p>

  <p>TURGUT - <span style="font-style:italic;">(Heyecanlı)</span> Günün birinde bu adam, sahnede gördüğümüz gibi, bir kaza neticesinde annesini öldürüyor. Kaza isbat edildiği için serbest kalıyor. Fakat serbest kalmak mümkün mü? Kendi kendisine öyle bir ceza vermiştir ki, ondan kurtuluş yoktur. Vicdan azabı, günden güne pençesini beyninde derinleştiriyor. Birdenbire gözünde, o zamana kadar hiç dikkat etmediği bir şey canlanıyor. Babasının âkıbeti! İkide birde, babam kendisini t ir incir dalına asmıştı, diye söyleniyor. Muvazenesi gittikçe bozuluyor. Artık annesinin acısı onda mücerret bir ölüm korkusu halinde tecelliye başlıyor. Ölüm; sağı, solu, önü, arkası, her tarafı ölüm. Piyes, baştan başa bu adamın ölüm korkusu ile dolu. Zaten ismi de «Ölüm Korkusu.» Yanlış mi görüyorum?</p>

  <p>HUSREV - Doğru görüyorsunuz Netice?</p>

  <p>TURGUT - Nihayet bu korku, bu görülmemiş korku onda o kadar büyüyor ki, ölümden kaçacağı yerde ölümün kucağına atılıyor. Kendisini, evindeki incir ağacına asıyor. Babasının asıldığı incir ağacına. Aynı ağaca. Piyes de bitiyor.</p>

  <p>HUSREV - Yaşanmışa benzer bir koku, bu vak'anın neresinde?</p>

  <p>TURGUT - İncir ağacında. Niçin herhangi bir ağaç değil de incir ağacı? Niçin sadece ağaç değil de incir ağacı?</p>

  <p>HUSREV - <span style="font-style:italic;">(Dalgın)</span> Evet, niçin sadece ağaç değil de incir ağacı! Bunu bana değil, fikri sâbitlerimize sorun! Çocuk, babam kendisini bir incir ağacına astı diye diye aynı âkıbete sürükleniyor. Bu fikri sâbiti sadece ağaç diyerek canlandırabilir miyiz? Fikri sâbitlerimiz, bir şeye takıldığı zaman, o şeyin basit, fakat çok esrarlı hususiyetlerine âşık olur.</p>

  <p>TURGUT - O halde bu incir ağacı hikâyesine bir hayâl oyunu mu diyeceğiz?</p>

  <p>HUSREV - Başka ne olabilir?</p>

  <p>TURGUT - Hayâlinizin bu oyununa bazı hakikatler rehberlik etmiş olamaz mi?</p>

  <p>HUSREV - Ne tuhaf! Farzedelim ki, bu incir ağacı fikrini, bana, bahçemdeki ağaç verdi. Böyle olmakla piyesteki vak'a, yaşanmış bir vak’a mi olur?</p>

  <p>TURGUT - Durup dururken de bir intihar fikrini bir ağaç nasıl verebilir?</p>

  <p>HUSREV - Siz zorla, yazdığım piyesi yaşamış olmamı istiyorsunuz. Sizin fikri sâbitiniz de bu!</p>

  <p>TURGUT - Vallahi üstadım, belki ifade edemiyorum, sebeplerini söyleyemiyorum; fakat neden bilmiyorum, bana böyle bir his geliyor. Mantıklı, mantıksız bunu duyuyorum. Bu eserin her tarafından hakikat sızıyor. Siz âdeta onu yaşadınız.</p>

  <p>HUSREV - Nasıl yaşamış olabilirim? Madem ki, piyeste olduğu gibi annemi kaza ile öldürmüş değilim. Henüz kendimi, bahçemdeki incir ağacına da asmış bulunmuyorum.</p>

  <p>TURGUT - Rica ederim, ben bunu demek istemedim.</p>

  <p>HUSREV - Ya?</p>

  <p>TURGUT - Bu incir ağacını saran öyle hatıralar bulunabilir ki...</p>

  <p>HUSREV - <span style="font-style:italic;">(Yarı alaylı, yarı mahzun)</span> Bulunabilir, elbette bulunabilir. Bu incir ağacı, bilseniz bana neler neler hatırlatmaz. Bütün bir çocukluk, bütün bir geçmiş zaman. Eski İstanbul kadınlarını bilmem hatırlar mısınız? Hayâl dediğimiz kudret işte onlardaydı. Benim bir büyükannem vardı ki, bu incir ağacının dibinde, göze görünmez bir cin ve peri âlemi tasavvur ederdi. Çocukken, beni bu incirin dibinde oynamaya bırakmazlardı. Bugün, orada oynarken ayağım kayıp yere düştüm. Sabahtan akşama kadar mutfakta, cinlerin öfkesini dindirecek şerbetler kaynadı. Sihirbaz değneklerine benzer kepçelerle uzun uzadıya bir kazanı karıştırdılar. İncirin dibine döktüler. Cinler tatlıyı severmiş.</p>

  <p>TURGUT- İnsan istihzanızdan kaçacak yer bulamıyor.</p>

  <p>HUSREV - Hâtıra sordunuz, ben de anlattım. Gazeteci değil misiniz? Sormak sizden; karşılığı bizden.</p>

  <p>TURGUT - Artık sizi rahatsız ettiğimi sanıyorum. Müsaadenizi alabilir miyim? Bana lütfettiğiniz bir saatlik mülâkat içinde, unutulmaz hayranlık dakikaları yaşadım. <span style="font-style:italic;">(Defterini katlar, cebine koyar)</span> Zaten sözlerinizi, ezbere tekrarlayacak kadar dikkatle dinledim.</p>

  <p>HUSREV - <span style="font-style:italic;">(Ayağa kalkar)</span> Güle güle dostum! Fakültedeki psikoloji derslerinize bilhassa ehemmiyet verin! Çok istidâdınız var.</p>

  <p>TURGUT - <span style="font-style:italic;">(Eğilerek)</span> Allahaısmarladık efendim.</p>

  <p>HUSREV - Durun, ben sizi geçireyim. Sandalınız bekliyor değil mi?</p>

  <p>TURGUT - Evet efendim.</p>

  <p><span style="font-style:italic;">(Turgut önde, Husrev arkada rıhtıma çıkarlar. Turgut durur. Sol tarafa bakar.)</span></p>

  <p>TURGUT - Her şeye rağmen bu ağaç gözümde çok esrarlı kalacak. Ne de ihtiyar bir ağaç!</p>

  <p>HUSREV - Kırkbeş, elli yaşlarında var.</p>

  <p>TURGUT - <span style="font-style:italic;">(Arkasında kalan Husrev'e âni bir dönüşle)</span> Tek bir suâl daha sormama izin verir misiniz?</p>

  <p>HUSREV - Buyuran!</p>

  <p>TURGUT - Pederiniz öleli kaç sene oldu?</p>

  <p>HUSREV - Bunu ne yapacaksınız?</p>

  <p>TURGUT - Sizin gibi bir sanatkâra ait her şey bir gazeteci için mühimdir.</p>

  <p>HUSREV - <span style="font-style:italic;">(Biraz haşin)</span> Mahremiyetime bu kadar girilmesini sevmem.</p>

  <p>TURGUT - Affedersiniz. Allahaısmarladık.</p>

  <p>HUSREV - Güle güle.</p>

  <p><span style="font-style:italic;">(Turgut, sağ taraftan kaybolur. Husrev, düşünceli içeriye girer. Soldaki dresuarın önüne kadar gelir. Kaynayan semaveri seyreder gibi durur. Sonra döner. Denize bakar. O ânda camlı kapının sağından Mansur'la Selma görünür.)</span></p>
</body>
</html>
