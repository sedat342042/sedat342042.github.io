<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_20">ONUNCU SAHNE</h2>

  <p>Nevzat - Evvelkiler</p>

  <p>HUSREV - <span style="font-style:italic;">(Nevzat'a)</span> Annemi ne diye götürdün tımarhanene?</p>

  <p>NEVZAT - <span style="font-style:italic;">(Şaşırır. Ulviye ve Mamura bakar. Bir şeyler anlamak ister. Anlıyamaz.)</span> Hanımefendiye hastanemi göstermek istedim.</p>

  <p>HUSREV - <span style="font-style:italic;">(Tuhaf ve korkunç bir tonla)</span> Niçin?</p>

  <p>NEVZAT - Hiç, görsün diye.</p>

  <p>HUSREV - Görsün ve münasip bulursa orada yatmama razı olsun diye, değil mi?</p>

  <p>NEVZAT- Husrev, kim söyledi sana bu deli saçmasını?</p>

  <p>HUSREV - Ben söyledim, madem ki ben deliyim, deli saçmasını söyliyecek de benim. Kim olabilir?</p>

  <p>NEVZAT- Husrev, aklını başına devşir!</p>

  <p>HUSREV - Devşiremem. O zaman senin işine gelmez. Beni kaçırmış olursun.</p>

  <p>NEVZAT - Husrev, dostunu kırıyorsun.</p>

  <p><span style="font-style:italic;">(Ulviye bir çuval gibi yanındaki iskemleye çöker. Mansur da koltuğa oturup başını elleri içine alır. Husrev Nevzat'a sokulur.)</span></p>

  <p>HUSREV - Artık dostuma yalan söyletmiyeceğim. Ne istiyorsan doğrudan doğruya işte! Benden işte! Belki veririm. Annemi kandırmana lüzum yok.</p>

  <p>NEVZAT - <span style="font-style:italic;">(Ulviye'ye)</span> Hanımefendi! Bir şey söyleyin! Bakın arkadaşından neler umuyor?</p>

  <p><span style="font-style:italic;">(Ulviye yaşlı gözlerle Husrev'i arar. Husrev annesine bakmaz ve gözlerini doktordan ayırmaz..)</span></p>

  <p>HUSREV - Hâlâ mi arkadaşlık? Hiç kaplanla yaban eşeği, engerekle saka kuşu arkadaş olabilir mi? Ben senin avındım. Sen bana, avcı şikârına nasıl bakarsa öyle baktın. Tanıştığımız ilk günden bugüne kadar beni çantanda keklik bildin. Sarmaş dolaş arkadaşlık ettiğimiz, beraberce tetkikler, münakaşalar yaptığımız günler hatırında mi? İşte o günlerde bile ben senin yanında, şimdilik kesilmesine lüzum olmadığı için beslenen kınalı ve kordelâlı bir kurbandım. Sen bana şu deliyi gösterip üzerinde fikir sorduğun zaman, bana beni gösteriyordun. Fikirlerini ve ilmini o kadar beğendiğin arkadaşın, hakikatte bütün lâboratuvarınla hasretini çektiğin en güzel deli, en semiz parçaydı. İğnelerin, deli gömleklerin, uyku ilâçların, duşların, bütün lâboratuvarlarınla! Hatırlıyor musun, bana nasıl babamı sorardın? Niçin kendini astı? Niçin kendini astı? Şimdi ben soruyorum, o zaman sen sorardın. Hatırlıyor musun, tanıştığımız ilk gün, eserlerimle alâkanı nasıl tasvir etmiştin? Ruh doktorluğu için çok cazibeli şeyler... Sen her halde edebiyat heveslisi değildin. Bana o günden beri yalan söylüyorsun. O günden beri bir ot yığınında yuvarlanıp koyun ağılına giren bir kurt hali var sende. Bu hal bakışlardan, gülüşlerden, soruşlardan, oturup ve kalkışlardan tüten mânaların yekûnu. Ne mantığı var, ne isbatı; ne zabıtası var, ne adliyesi! Bu hale seni ihtisasın sürüklemiyor. İçin ve ahlâkın sürüklüyor. Eyvah senin tıynetinle senin ihtisasını bir araya getirene! <span style="font-style:italic;">(Bir an durur)</span> Delide akıl olsa senin elinden ilâç içer mi? Deli, dünyasını biraz tamsa, seni tanırdı.</p>

  <p><span style="font-style:italic;">(Ulviye hıçkıra hıçkıra ağlamağa haclar. Mansur dehşetle ayağa kalkar. Husrev artık buhranın zirvesinde, Nevzat'ın burnuna kadar sokulmuş, gözlerine dalmıştır.)</span></p>

  <p>NEVZAT - <span style="font-style:italic;">(Soğukkanlılığını muhafaza azmiyle)</span> Husrev, ne söylersen söyle, seni affedeceğim.</p>

  <p>HUSREV - Yalan, bu da yalan! Söyle, annemi niçin götürdün hastahanene? Ne de olsa anadır, oğlunun tımarhaneye girmesine razı olmaz; görsün, aklı yatsın, razı olsun diye değil mi? Ya bunu niçin istedin? Ben hastahanede yatayım diye. Yatmamı niçin istedin? İyi olayım diye mi? İçin götürmüyordu halimi değil mi, dostluk duygusu değil mi?</p>

  <p>NEVZAT - Ya ne olabilir, Husrev?</p>

  <p>HUSREV - Ne mi olabilir? Bana temin et ki kimse hastahanene girdiğimi bilmiyecek, geleyim, yatayım istersen. Tabiî ertesi gün gazeteler yazacak, değil mi?</p>

  <p>NEVZAT - Bunu gizlemeğe imkân mi var?</p>

  <p>HUSREV - İşte o zaman da senin emelin yerine gelecek. Bundan hem senin hem de hastahanenin gururu beslenecek... Birinizin manevî, öbürünüzün maddî gururu.</p>

  <p>NEVZAT - İstirham ederim Husrev, şunun bunun tesiri altında kalma!,</p>

  <p>HUSREV - <span style="font-style:italic;">(Müthiş bir hayretle)</span> Kimin meselâ?</p>

  <p>NEVZAT - Meselâ Şeref gibi seciyesizlerin.</p>

  <p>HUSREV - <span style="font-style:italic;">(Hızla Mansıır"a döner)</span> Gördün mü Mansur? Bunlar iftira edebilirler miymiş birbirlerine?</p>

  <p><span style="font-style:italic;">(Mansur'un gözleri kapanır. Yüzü ıstırap dolu. Husrev yine Nevzat'a döner.)</span></p>

  <p>HUSREV - Aziz dostum Nevzat! Seni tokatlamak isterdim. Fakat hâlâ içimde bir şuur kırıntısı var. Elimi tutuyor. Farzet ki seni tokatladım. Git derhal evimden ve bir gün öksene düşmem için beni uzakta bekle! Artık sokulmana hacet kalmadı.</p>

  <p>NEVZAT - Bir gün vicdanın çok yanacak bu sözlerinden!</p>

  <p><span style="font-style:italic;">(Nevzat derhal geriye döner. Kimseyi selâmlamadan asabiyetle çıkar. Husrev onun çıktığı yere doğru...)</span></p>

  <p>HUSREV - <span style="font-style:italic;">(Kendi kendisine)</span> Vicdanım mi yanacak? Şu anda her yerim yanıyor. Vicdanım nasıl olmuş da kurtulmuş.</p>

  <p><span style="font-style:italic;">(Ulviye ayağa kalkar. Elindeki mendilin içine hıçkırarak yürür. Düşmemek için gayret sarfediyor. Kanapeye güç belâ döner. Sağdaki kapıdan kendisini dar atar. Kapıyı arkasından kapatır. Husrev sola döner. Sol duvardaki aynaya doğru garip bir yürüyüşle ağır ağır yürür. Aynaya bir adım kala durur. Aynadaki hayaliyle karşı karşıya. Bir mecnun hayretiyle kendisine bakıyor. Mansur, Husrev’i arkasından takip etmiş ve aynanın solunda, sol yanını Husrev'e vererek durmuştur. Merak ve'korkuyla dostunu tetkik ediyor.)</span></p>

  <p>HUSREV - <span style="font-style:italic;">(Hiçbir şeyin farkında değil)</span> Bu ben miyim? <span style="font-style:italic;">(Mansur'a doğru)</span> Söyleyin bana ben kimim? <span style="font-style:italic;">(Yine aynaya doğru)</span> Şu surata da bak! Kasap dükkânlarında meşeden bir kütük üzerinde, meşeden bir çekiçle dövülmüş bayat bir et parçasına benziyor! <span style="font-style: italic;">(Eli yavaş yavaş alnına çıkar)</span> Şu kafaya da bak! Nasıl ezilmiş, nasıl hurdahaş olmuş. Kamyon altından çıkmış horoz ölüsüne benziyor! <span style="font-style: italic;">(Parmaklarını uzaktan yüzünün üstünde gezdirir)</span> Şu çizgilere de bak! Ne âciz, ne şaşkın kıvrımlar içinde. Nasıl ağlamayı, nasıl boşalmayı arıyor da bulamıyor. Gözlerim! Gazsız bir idare lâmbası halindeki ışığından ne de utanıyor. <span style="font-style: italic;">(Elleriyle elmacık kemiklerine vurur)</span> Ya şu kemikler! Üşüyen bir çocuk gibi incecik bir deri yorganına muhtaç! Nerede yorganı? Bu ben miyim? <span style="font-style: italic;">(Ani bir hayret buhranıyle)</span> Kim getirdi beni bu hale? Bu adamı ezmezler, süründürmezler, tımarhaneye sokmazlar da ne yaparlar? <span style="font-style: italic;">(Ceketinin yakalarına yırtacak gibi yapışır)</span> Bu elbiseler benim değil mi? Kim kuşandı elbiselerimi, kim giyindi benim kalıbımı da çıktı karşıma? <span style="font-style: italic;">(Aynadaki hayâline, avazı çıktığı kadar)</span> Söyle diyorum, ben, bu ben kimim?</p>

  <p><span style="font-style:italic;">(Husrev'in elleri yavaşça düşer. Sol tarafa kayar. Orada bulduğu bir iskemleyi arkalığından yakalar. Yavaş yavaş bir balta gibi kaldırır. Gözleri hep aynadaki hayalinde. Hayalini nişanladığı bellidir. Mansur dehşetten dehşete geçiyor, fakat menetmeğe cesaret edemiyor O anda sağdaki kapı açılır. Eşikte Ulviye.)</span></p>

  <p><span style="font-style:italic;">(Ulviye ancak kanepeye kadar ilerliyebilir. Orada kalakalır. Husrev'in aynayı kırmak üzere olduğunu farketmiştir.)</span></p>

  <p>ULVİYE - <span style="font-style:italic;">(Heyecanla haykırarak)</span> Husrev! Ne yapıyorsun?</p>

  <p><span style="font-style:italic;">(Husrev arkasına bakmadan hareketini durdurur. İskemle havada, bir an tevakkufta, Husrev, iskemleyi yerden aldığı tarzda, kesik kesik, aynı yavaşlıkla yere bırakır. Annesine döner.)</span></p>

  <p>HUSREV - <span style="font-style:italic;">(Ağlayan bir sesle)</span> Hiç, anne!</p>

  <p><b>PERDE</b></p>
</body>
</html>
