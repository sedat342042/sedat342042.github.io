<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><span style="font-style:italic;"><br /></span></h2>

  <h2 class="sigil_not_in_toc"><span style="font-style:italic;"><br /></span></h2>

  <h2 class="sigil_not_in_toc"><span style="font-style:italic;"><br /></span></h2>

  <h2 id="sigil_toc_id_18">SEKİZİNCE SAHNE</h2>

  <p>Zeynep - Evvelkiler</p>

  <p><span style="font-style:italic;">(Şeref neye uğradığını şaşırmış, karısına bakmakta. Mansur utancından sağ eliyle gözlerini kapatmıştır.)</span></p>

  <p>HUSREV - <span style="font-style:italic;">(Sağ elinde kordon. Sol elini Şerefe uzatmış)</span> Karınız metresimdir. Bunu da yazın!</p>

  <p><span style="font-style:italic;">(Odadakiler donmuş, yerli yerinde. Zeynep olduğu yerde kaskatı, gözleri Husrev'de. Husrev perdenin kenarında, yarı eğilmiş Şerefe doğru. Şeref karısına karşı bitkin ve şaşkın. Mansur elini yüzünden çeker ve heyecanla bakınır. Bir kaç saniye geçer Şeref te bir kımıldanış başlar.)</span></p>

  <p>ŞEREF - <span style="font-style:italic;">(Husrev’e dönerek)</span> Bu hareketinizi size çok pahalı ödeteceğim, Husrev Bey!</p>

  <p>HUSREV - Bugün ödettiğiniz gibi...</p>

  <p>ŞEREF - Hayır! Bu defa sizi lâyık olduğunuz yere, tımarhaneye tıktıracağım.</p>

  <p>HUSREV - Ah, bunu sizden beklerim.</p>

  <p>ŞEREF - Sade benden beklemeyin! Dostunuz akliyeci Nevzat'ın da fikri bu. Hattâ işlettiği hususî tımarhane için iyi bir reklâm olacağınıza da emin. Demin gördüm, şu dakikada annenize tımarhanesini gezdiriyor. İyi bir yer olduğunu kabûl ettirmek için.</p>

  <p><span style="font-style:italic;">(Husrev cani acımış gibi başını koluna dayar. Mansur yumruklarını sıkmış, Şerefin üzerine yürür.)</span></p>

  <p>MANSUR - Şeref Bey! Sizin insanlıktan bu kadar uzak olduğunuzu bilmiyordum. Hâlâ nasıl da durabiliyorsunuz bu evde? Nasıl da konuşabiliyorsunuz?</p>

  <p>ŞEREF - <span style="font-style:italic;">(Soğukkanlı tavrını hiç bozmadan)</span> Şunun için konuşuyorum ki, Husrev Bey yakınlarını iyice tanısın. Kasıtlarını bilsin. Kendisini ona göre kollasın. Bense nişan alacağım yeri açıkça haber veriyorum. Bu bir avanstır. Nevzat gibi gazete gazete gezip sizi tımarhanemde yatıracağımı yazmıyorum. <span style="font-style:italic;">(Karısına)</span> Zeynep! Ben eve dönüyorum. Dâvamızı orada hallederiz. Yürüyünüz!</p>

  <p><span style="font-style:italic;">(Zeynep put gibi, kireç rengindeki yüzüyle ilerler. Kimseye bakmadan paravananın arkasından kaybolur. Şeref de onu takip eder. Husrev, Mansur bir müddet öylece kalırlar. Mansur ilerler. Husrev'i ihtiyatla kucaklayıp bir koltuğa doğru sürükler. Yavaşça oturtur. Yani başında ve ayakta durur. Husrev eU°ri dizinde, mütevekkil ve perişan, yüzü tam bir cinnet ifadesinde.)</span></p>

  <p>HUSREV - Mansur!</p>

  <p>MANSUR - Husrev!</p>

  <p>HUSREV - Çıldırmak üzereyim Mansur! Elimi tut, bana dünyada, evimde ve senin yanında olduğumu ihtar et!</p>

  <p>MANSUR - <span style="font-style: italic;">(Hemen Husrev’in sol elini yakalayıp iki avucunun içinde kuvvetle sıkar.)</span> Dostum, Husrevciğim. Tahammül!<br /></p>

  <p>HUSREV - <span style="font-style:italic;">(Elini çeker. Mansur'a bakmadan dalgın dalgın konuşuyor. Deliler gibi ağır ve acayip bir telâffuz ve bazı kelimeler üzerinde mânâsız duraklayışları vardır.)</span> Beni daima içimin rahatsızlıklarıyle başbaşa bırakmış bir kadın! Kolera gibi zaafım ve tutulma istidadımla beslenmiş, içtiğim sudan yuttuğum havaya kadar etrafımı kıskaç içine almış bir kadın! Yanıma geldikçe yalnızlığımı, bana bir şey verdikçe mahrumluğumu öğreten kadın! En güzel şeyini teslim ettiği erkeği rezil etmek için, sonunda kocasıyle el birliği yapan kadın! Son nefesini verirken, belli olmasın diye sırlarını avuçlayan ölünün parmaklarını açıp, bulduğu şeyle beni avlamak niyetindeki kadın! Sonra koca! Kınlan erkekliğini, beni tımarhaneye attırmakla tamire kalkışan koca! Sonra, sonra, tımarhanesine dostunun ismiyle reklâm yapmak fikrinde bir başkası! Evime benim kadar serbest girip çıkabilen arkadaşım, ruh hastalıkları doktoru! Kadınımla, dostumla, ne güzel cemiyet içindeyim.</p>

  <p>MANSUR - İnanma Husrev! Nevzat'a iftira etti.</p>

  <p>HUSREV - <span style="font-style:italic;">(Daima aynı dalgınlıkla Mansur'a bakmadan, ağır ağır)</span> Bunlar öyle adamlar ki, birbirlerine edebilecekleri hiçbir iftira yoktur.</p>

  <p>MANSUR - <span style="font-style:italic;">(Mahzun bir baş sallayışıyle)</span> Sana hak vermemek elimden gelmiyor.</p>

  <p>HUSREV - Dayanamıyacağım Mansur! Bunlara istediklerini vereceğim. O tarzda istiyorlar ki, elimden gelmiyecek. Ne istiyorlar? Tımarhaneye mi gireyim? Gireceğim. Bu halimle mart kedisi rolüne mi çıkayım? Çıkacağım. Arkamda tef, zurna ve bir alay mahalle çocuğu, sokak sokak mi gezeyim? Gezeceğim. Babam kendisini bir incir dalma astı. Kendimi aynı ağaca, aynı dala mi asayım? Asacağım. Daha ne istiyorlarsa yapacağım. Anlıyor musun Mansur? Bunlara karşı müdafaaya mecbur olmak bana çok çirkin geliyor.</p>

  <p>MANSUR - Husrev! Yerin dibine geçiyorum.</p>

  <p>HUSREV - Artık anlıyorum. Beni kendi kendimle, azabımla ve cinnetimle yalnız bırakmıyacaklar. Kendi kendimle yalnız kalabilmek için ne lâzımsa yapacağım.</p>

  <p><span style="font-style:italic;">(Mansur yumruğuyle alnına vurur. Husrev hep o. Birdenbire paravananın arkasında.! biraz evvelki kıyafetiyle Ulviye çıkar.)</span></p>
</body>
</html>
