<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_5">YEDİNCİ SAHNE</h2>

  <p>Osman - Evvelkiler</p>

  <p>OSMAN - <span style="font-style:italic;">(Husrev’in önünde durur)</span> Şeref Bey'le hanımı geldiler. Ne emredersiniz?</p>

  <p>HUSREV - Nevzat Bey de beraber değil mi?</p>

  <p>OSMAN - Hayır efendim.</p>

  <p>HUSREV - Peki, al onları rıhtıma! <span style="font-style:italic;">(Ulviye’ye döner)</span> Anne! Sen Mansur'la beraber misafirleri karşıla! Daha erken. Çaydan evvel biraz rıhtımda oturursunuz.</p>

  <p><span style="font-style:italic;">(Ulviye ve Mansur, Osman'ın peşinden antre yoluyla çıkarlar. Selma, orta masasını düzeltmiş, şimdi semaverle uğraşmakta. Husrev ayağa kalkar. Selma'ya doğru yürür. Selma Husrev'e arkasını vermiştir.)</span></p>

  <p>HUSREV - Selma!</p>

  <p>SELMA - <span style="font-style:italic;">(Geriye döner)</span> Efendim!</p>

  <p>HUSREV - Seninle konuşulması güç bir mevzua gireceğim.</p>

  <p>SELMA - Buyurun efendim!<br /></p>

  <p>HUSREV - Dedim ya, konuşulması biraz güç. Mizacım bu işin alışılmış mukaddimelerine de yabancı. Görüyorsun ya, ne kadar beceriksizim.</p>

  <p>SELMA - Mukaddimesizce söylemek istemez misiniz?</p>

  <p>HUSREV - Senelerdir yanımdasın. Sana babalık ediyorum. Bu bakımdan, senin hakkında, benden bir delâlet isteyen bir müracaatla karşılaştım.</p>

  <p>SELMA - Çok kapalısınız.</p>

  <p>HUSREV - Eğer bu müracaatı yapan, sevdiğim biri olmasaydı delâlet hakkımı kullanmak istemezdim. Teklifini hiç duymamış gibi yapardım.</p>

  <p>SELMA - Merak içindeyim.</p>

  <p>HUSREV - Mansur, onu kocalığa kabûl edip etmeyeceğini soruyor. Ne dersin?</p>

  <p>SELMA - <span style="font-style:italic;">(Başını önüne eğer... Yüzünde rahatsız olmaktan başka intiba yok. Birden başını kaldırır. Bulanık bir tebessümle Husrev'e bakar.)</span> Bu, sizce münasip mi?</p>

  <p>HUSREV - Bence münasip olacak veya olmayacak bir şey yok. Aranızda ben yoğum. Bence münasip olan, iki sevdiğim insanı tamamiyle serbest bırakmaktır. Karar senin.</p>

  <p>SELMA - Hiçbir fikrim yok.</p>

  <p>HUSREV - Mansur hakkında mi?</p>

  <p>SELMA - Hayır. Evlenme hakkında. Hiç düşünmedim.</p>

  <p>HUSREV - Biz bir çok şeylere karşı kayıtsız olabiliriz. Fakat onlar bize lâkayıt kalmaz. Mutlaka kendisini düşündürür. Bir karar ister.</p>

  <p>SELMA - Ben düşünmemekte ısrar ediyorum.</p>

  <p>HUSREV- Selma, bilemezsin bu teklifteki rolüm ne sıkıntılı! Böyle bir vesileyle bir genç kızın mahremiyetine hiç de sokulmak istemem. Sen de düşündüklerini bana söyleyemezsin. Fakat bir mevkiim var. Senin velinim. Vazifemi yapmamak elimde mi? Onun için, sana hiç his ve fikir karıştırmadan, gayet dürüst olarak meseleyi haber veriyorum. Sen de bana, benim kadar dürüst cevap ver.</p>

  <p>SELMA - Size sizin kadar dürüst, cevap vermek. His ve fikir karıştırmadan.</p>

  <p>HUSREV - Evet.</p>

  <p>SELMA - O halde bana bu teklifi yapmamış olun!</p>

  <p>HUSREV - Öyle mi Selma?</p>

  <p>SELMA - Evet.</p>

  <p><span style="font-style:italic;">(Camlı kapının sol tarafından Zeynep görünür. Üstünde, itina edildiği belli yazlık bir kostüm. Giyimi ve tavırları hoppa. Kapıda manâlı bir gülüşle durur. Selma'nın dikkat ettiğini görünce Husrev de o tarafa bakar.)</span></p>
</body>
</html>
