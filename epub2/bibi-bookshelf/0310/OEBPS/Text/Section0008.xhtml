<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_2">DÖRDÜNCÜ SAHNE&nbsp;</h2>

  <p>Ulviye - Evvelkiler</p>

  <p>HUSREV - <span style="font-style:italic;">(Annesini görür görmez)</span> Nerdesin anne?&nbsp;</p>

  <p>ULVİYE - Gazeteciyle konuşuyordum.</p>

  <p>HUSREV - Nasıl? O, daha gitmedi mi?</p>

  <p>ULVİYE - Şimdi gitti.</p>

  <p>HUSREV - Fakat bana veda ettiği zaman sandalına doğru yürüdü. Ben onu hemen gitti sandım.</p>

  <p>ULVİYE - Hayır. Yanıma geldi ve benden birşeyler sordu.</p>

  <p>HUSREV - Ne gibi?</p>

  <p>ULVİYE - Babanı sordu. Öleli kaç sene oluyor, dedi, HUSREV - Ya sen ne dedin?</p>

  <p>ULVİYE - Senin de bildiğini söyledim. Otuz seneye yakın, dedim.</p>

  <p>HUSREV - <span style="font-style:italic;">(Heyecanla)</span> Sonra?</p>

  <p>ULVİYE - Bu ölüm tabiî bir ölüm müydü diye sordu. Birdenbire cevap veremedim. Sıkıldığımı gördü. Affını istedi. Bunu büyük bir sanatkârın hayatını öğrenmek için yaptığını söyledi. Ben de anlattım.</p>

  <p>HUSREV - Anne, böyle bir şeyi nasıl söylersin?</p>

  <p>ULVİYE - Herkes bilmiyor mu?</p>

  <p>HUSREV - Muhitindeki birkaç kişiyi herkes mi sanıyorsun. Bak gör, şimdi beni nasıl tefe koyacaklar.</p>

  <p>ULVİYE <span style="font-style:italic;">-(Bir koltuğa oturur)</span> Oğlum! Ben bu insanların maksatlarını ne bileyim? Soruşu tuhafıma gitmedi değil. Fakat cevap vermekten kendimi alamadım. Hâli çok terbiyeliydi. Maksadını temiz ve güzel gösteriyordu.</p>

  <p>HUSREV - Kabahat senin değil, onu evime kabûl ettiğim için benim. <span style="font-style:italic;">(Husrev, cani sıkılmış, bir koltuğa oturur. Bir iki saniye sükût. Mansur ona doğru ilerler.)</span></p>

  <p>MANSUR - Oldu olacak, artık kendini üzme. Hem hatırımdayken sorayım. Hani senin piyesine almadığını söylediğin bir takım tahliller vardı, onları bana verecektin. Nerdeyse misafirler gelecek, yine unutulacak.</p>

  <p>HUSREV - Kim bilir nerede? Şimdi arayamam.</p>

  <p>MANSUR - Rica ederim bul onları. Bugün alamazsam ne vakit alabileceğim?.. Sık sık geçemiyorum bu yakaya.</p>

  <p>SELMA - <span style="font-style:italic;">(Husrev'e)</span> Ben biliyorum kâğıtların nerede olduğunu, isterseniz vereyim.</p>

  <p>HUSREV - <span style="font-style:italic;">(Kaşlar çatık)</span> Nereden biliyorsun?</p>

  <p>SELMA - Geçen gün kitaplarınızı ben düzeltmemiş miydim? Onları bir köşede buldum. Çekmecenize yerleştirdim.</p>

  <p>HUSREV - Ver öyleyse Mansur'a! Mansur! Çık yukarıya Selma ile beraber, versin.</p>

  <p><span style="font-style:italic;">(Selma önde, Mansur arkada, sağdaki merdivenden çıkarlar. Husrev hâlâ asık yüzlü, Selma ile Mansur'un ayak sesleri kaybolunca Ulviye'ye döner.)</span></p>

  <p>HUSREV - Sana bir haberim var. Mansur birkaç gün evvel benden Selma'yı istedi.</p>

  <p>ULVİYE - Yâ! Ne cevap verdin?</p>

  <p>HUSREV - Cevabı ben vermiyeceğim. Selma verecek. Mansur çok iyi bir çocuktur... Yegâne dostumdur diyebilirim. Sor bakalım Selma'ya! Mansur sabırsızlanıyor.</p>

  <p>ULVİYE - Sen sorsan daha iyi değil mi? Selma seni çok sever. Elinde büyüdü gibi birşey. Babası yerindesin.</p>

  <p>HUSREV - Benim bir genç kıza böyle teklifler yapmak hoşuma gitmez. Sen kadınsın. Onun yengesisin. Senin söylemen daha yakışık alır.</p>

  <p>ULVİYE - Eğer Selma'nın Mansur'u kabûl etmesini istiyorsan sen söyle! Onun üzerinde, sen hepimizden daha tesirlisin.</p>

  <p>HUSREV - Bu meselede Selma'ya tesir etmek istemem. Fakat söyliyeceğim.</p>

  <p><span style="font-style:italic;">(Merdivenden ayak sesleri gelir. Selma ile Mansur inerler.)</span></p>
</body>
</html>
