<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><b><br /></b></p>

  <p><b><br /></b></p>

  <p><b>[Boğaziçinin Anadolu yakasında, büyük bir yalının taşlığı. Karşıda ve orta yerde rıhtıma açılan camlı kapı. Kapının sağ ve solunda, baklava biçiminde, demir parmaklıklı iki pencere; sağda ve ortada çifte koldan yukarı kata çıkan merdiven. Merdivenin iki kolu içinde bahçeye bağlı antre. Solda, birbirinden uzak iki kapı. İki kapı arasında, üstünde çay takımları duran rönesans bir dresuar. Her tarafta hasır koltuklar, tabureler. Orta yerde İngiliz stilinde, büyük, yuvarlak, maun masa. Tavanda, masanın merkezine doğru sarkan billur avize. Duvarlarda tek tük yağlı boya resimler. İki kanadı açık kapıdan çırpıntılı deniz ve Rumeli kıyıları görünür.]</b></p>

  <p><b><br /></b></p>

  <h2>BİRİNCİ SAHNE</h2>

  <p>Husrev - Turgut</p>

  <p><span style="font-style:italic;">(Hasır koltuklara oturmuşlar. Turgut, elindeki deftere not alıyor. Bir iki satır yazdıktan sonra Husrev'e bakar. Oturuş ve hareketler saygılı.)</span></p>

  <p>HUSREV - Babası, kendisini bir incir dalına asmıştı.</p>

  <p>TURGUT - Nitekim sonunda, o da kendisini bir incir dalına asıyor.<br /></p>

  <p>HUSREV - Evet! Elinden çıkan kazaya kadar hiç düşünmediği bir şey, ondan sonra beynine öyle yerleşiyor ki, o da tıpkısını yapıyor. Kendisini, evinin bahçesindeki ihtiyar incir ağacının dalma asıyor.</p>

  <p>TURGUT - Derler ki, bazı sanatkârlar eserlerindeki vak'aları, çok kere kendi hayatlarından alırlar. Hiç olmazsa gördükleri, tesadüf ettikleri hâdiselerden çıkarırlar. Benim en çok merak ettiğim nedir, biliyor musunuz? Acaba piyesinizin vak'asıyle hususî hayatınız arasında bir yakınlık var mi?</p>

  <p>HUSREV - <span style="font-style:italic;">(Düşünür, gülümser.)</span> Lütfen ayağa kalkar mısınız?</p>

  <p><span style="font-style:italic;">(Turgut elindeki defteri tabureye bırakır. Şaşkın, ayağa kalkar.)</span></p>

  <p>HUSREV - <span style="font-style:italic;">(Eliyle camlı kapıyı gösterir.)</span> Şu kapıyı biraz geçin! Oradan rıhtımın sol köşesine doğru bakın.</p>

  <p><span style="font-style:italic;">(Turgut kapının eşiğini biraz geçer. Sola döner, bakar.)</span></p>

  <p>HUSREV - Ne görüyorsunuz?</p>

  <p>TURGUT - Büyük bir incir ağacı!</p>

  <p>HUSREV -Her dalında bir insan çekecek kadar iri bir incir ağacı, değil mi?</p>

  <p>TURGUT - Evet!</p>

  <p>HUSREV - Demin rıhtıma çıkınca nasıl oldu da bu ağacı görmediniz? Sizden biraz evvel gelen gazeteciler, sözlerine, bahçemdeki incir ağacından giriştiler.</p>

  <p><span style="font-style:italic;">(Turgut, Husrev'i dinlemiyor gibi, dikkatle ağaca bakmaktadır.)</span></p>

  <p>HUSREV - Ne kadar da merakla seyrediyorsunuz! Noel ağacı değil bu, âdi bir incir ağacı. Gelin artık yerinize!</p>

  <p>TURGUT - (<span style="font-style:italic;">Gelirken)</span> Üstadım, istihzanızı anlamıyor değilim. Fakat bu incir ağacı bence çok manâlı. Bahçenizde böyle bir ağaç olmasaydı, piyesinizdeki kahraman herhalde kendisini bir incir dalına asmıyacaktı. Babası daha evvelce aynı ağaca asılmış olmayacaktı.</p>

  <p>HUSREV - Öbür gazeteciler sizin kadar ileriye gitmediler. Yalnız aradaki tesadüfe işaret etmekle kaldılar.</p>

  <p>TURGUT - <span style="font-style:italic;">(Yerine oturur.)</span> Piyesteki incir ağacı buluşu, belki bir çoklarınca teferruattır. Bence değil. Onda yaşanmışa, hayattan alınmışa benzer bir koku var. Daha bahçenizdeki ağacı görmeden bunu sezdim.</p>

  <p>HUSREV - Hele gördükten sonra...</p>

  <p>TURGUT - Şüphelerim büsbütün dirildi.</p>

  <p><span style="font-style:italic;">(O anda, rıhtımın sağ tarafından. Ulviye. Mansur, Selma görünür. Camlı kapıya kadar gelirler. Orada dururlar. Husrev’le Turgut, gelenlere bakar..)</span></p>
</body>
</html>
