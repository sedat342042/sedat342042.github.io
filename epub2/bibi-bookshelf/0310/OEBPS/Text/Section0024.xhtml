<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_17">YEDİNCİ SAHNE</h2>

  <p>Şeref - Mansur - Husrev</p>

  <p><span style="font-style:italic;">(Mansur paravananın yani başında durur. Oradan gözleriyle takip eder. Şeref hızla Husrev'e yaklaşır. Ellerini uzatıp bir şeyler anlatmak ister gibi durur. Husrev'in elindeki gazeteyi görür. Husrev, gazeteyi elinden bırakır. Şeref, Husrev'in halinden ürkmüştür. Birşey söyleyemez.)</span></p>

  <p>HUSREV - Ne yüzle geliyorsunuz buraya Şeref Bey?</p>

  <p>ŞEREF - Teessürünüzü söylediler. Geldim, Neden bu infial? İzah eder misiniz?</p>

  <p>HUSREV - Anlamıyor musunuz?</p>

  <p>ŞEREF - Anlamıyorum. Gazetede bugün çıkan şeylerden müteessir olduğunuzu tahmin ediyorum. Fakat hakkınız var mi?</p>

  <p>HUSREV - Demek hakkım yok!</p>

  <p>ŞEREF - Elbette yok. Sizin gibi, herkesin tanıdığı, herkesin sevdiği bir insan, ne kadar alâka çeker bilirsiniz. Biz de öğrendiğimizi yazdık.</p>

  <p>HUSREV - (<span style="font-style:italic;">Kendisine gelmeğe çalışarak)</span> Ben hiç bir okuyucu tasavvur edemem ki. başkasının bu türlü mahremiyetine tecessüs duyacak kadar ruh iffetinden sıyrılmış olsun. İftira etmeyin müşterilerinize!</p>

  <p>ŞEREF - Okuyucu budur.</p>

  <p>HUSREV - Hayır, okuyucu bu değildir. Siz busunuz. Bir kere okuyucuyu tanımıyorsunuz. Yüzünü, biçimini, isteklerini bilmiyorsunuz. Onun seciyesi üstündeki kıyasları, kendinizde arıyor ve buluyorsunuz.</p>

  <p>ŞEREF - Farzedelim ki, böyle.</p>

  <p>HUSREV - Böyle olunca mesuliyeti üzerine alacak kadar benlik ve haysiyet sahibi olmanız lâzım.</p>

  <p>ŞEREF - <span style="font-style:italic;">(İrkilerek)</span> Husrev Bey, çok ileriye gidiyorsunuz. Sizi mâzur görüyorum. Çünkü...</p>

  <p>HUSREV - Çünkü?</p>

  <p>ŞEREF - Hastasınız.</p>

  <p>HUSREV - Güzel; belki hastayım. Yalnız şu anda beni hasta bilmeyin! Bu sözlerde hazmedilemiyecek birşey buluyorsanız, onları sıhhatli bir adamdan, sıhhatli bir dakikasında çıkmış farzedin!</p>

  <p>ŞEREF - Husrev Bey, rica ederim.</p>

  <p>HUSREV - Evet. Öyle farzedin! Mukabelenizi çok merak ediyorum. Hiç olmazsa mukabelenizde biraz şeref görmeğe muhtacım.</p>

  <p>ŞEREF - <span style="font-style:italic;">(Bir adım geri çekilir. Mendiliyle terini siliyormuş gibi alnını uyuşturur)</span> Hareketinize şimdi mukabele etmiyeceğim. Her şeyden evvel gösterin bana, suç bu hareketin neresinde?</p>

  <p>HUSREV - <span style="font-style:italic;">(Nefret dolu gözlerle. Şerefi uzun uzadıya tartar)</span> Bir adam ki, içinin cehenneminde yanıyor; herkesin malik olduğu en basit müdafaa silâhlarını, maskelerini kaybetmiştir. Bu adamı, şunun bunun keyfini gıcıklamak için teşhir etmekte suç yok mu?</p>

  <p>ŞEREF - Niçin olsun? Demek ki, herkes bu adamla alâkadar!</p>

  <p>HUSREV - Herkesin bu adamla alâkası, onda yalnız kendisine ait bir taraf, mânevî bir fert hak ve mülkiyeti bırakmaz demek?</p>

  <p>ŞEREF - Cemiyetin mali olan insanlar, şüphesiz ki biraz şahıs mülkiyetlerinden feda ederler.</p>

  <p>HUSREV - Bu fedakârlık belki herkesle müşterek, dış çizgilere aittir. Onların ferdiyetlerindeki en mahrem maktâları herkese göstermekten sizi alıkoyan hiçbir duygunuz yok mu?</p>

  <p>ŞEREF - Yok!</p>

  <p>HUSREV - <span style="font-style:italic;">(Sol elinin parmaklarıyle yüzünü taraklar. Suratı çatlayacak gibi)</span> Yalnız bu tarzınız beni çıldırtabilir. Ben demek kimseyle müşterek ölçüsü kalmamış bir zavallıyım. Demek ben bu toprağın üstünde yaşamıyorum. Demek ki benim beynim, Kimse.'e olmayan bir takım vehim nebatları yetiştiren bir hastalık tarlası! Allahım! Ya ben bir deliyim, ya karşımdaki adam insanın bakamıyacağı kadar düşkün bir yaratılış!</p>

  <p>ŞEREF - Husrev Bey, siz hakikaten delisiniz ve yavaş yavaş bana mâzur bir insan olduğunuzu unutturacaksınız! <span style="font-style:italic;">(Paravananın yanındaki Mansur, nefretle Şerefe bakar. Bir iki adım yaklaşır. Husrev omuzları hafifçe bükük Şerefe karşı.)</span></p>

  <p>HUSREV - Ah, keşke unutturabilsem! Kuzum, bana bir kere daha söyleyin! Duygu cevherinden bu kadar nasipsiz olmayı kavrıyamıyorum. Bir insan hayat ve hususiyetinde, yabancı gözlere göstermiyeceğiniz sizce hiçbir nokta yok mu? Bunu görmekten ve göstermekten sizi alıkoyan hiçbir ulvî sansür yok mu içinizde?</p>

  <p>ŞEREF - Yok demiştim.</p>

  <p>HUSREV - <span style="font-style:italic;">(Gittikçe hayrete gömülerek)</span> Bir insan hakkında ne olsa yazar mısınız gazetenizde?</p>

  <p>ŞEREF - Yazarım.</p>

  <p>HUSREV - Bunu yaparken teşhir ettiğiniz insanla, içinizde müşterek bir merkez, bir hassasiyet ve ferdiyet merkezi kanamaz mi?</p>

  <p>ŞEREF - Husrev Bey! Ben edebiyattan anlamam. Ben gazeteciyim. Bir ticarethanenin sahibiyim. Ticarethanenin vazifesi budur. Ben vazifemi yaptım.</p>

  <p>HUSREV - Demek bu duygu sizce edebiyat!</p>

  <p>ŞEREF - Ben ticarethanemin kanunlarına bağlıyım. Vazifeme engel olacak başka hiçbir gaye tanımam.</p>

  <p>HUSREV - Başka hiçbir gaye tanımaz mısınız? Yalvarıyorum, bir daha söyleyin!</p>

  <p>ŞEREF - Tanımam.</p>

  <p>HUSREV - Gizlilik, örtünme ihtiyacı, kendi kendinize sahiplik gibi hiçbir manevî kıymet?</p>

  <p>ŞEREF - Boyuna tanımam diyorum.</p>

  <p>HUSREV - <span style="font-style:italic;">(Hayreti cinnete yakın bir hal alır.)</span> Ya deminki kıymetler şahsınıza bağlı olursa?</p>

  <p>ŞEREF - İcabında onları da yazarım. Elverir ki doğru şeyler olsun!</p>

  <p>HUSREV - Doğru ha! Benim için yazdığınız şeylerin doğru olduğunu ne biliyorsunuz?</p>

  <p>ŞEREF - Selma'nın not defterinden. Onu karım bulmuş. Bana verdi. Ben de neşrettim.</p>

  <p>HUSREV - <span style="font-style:italic;">(Çıldıracak gibi)</span> Neşir fikrini de karınız mi verdi?</p>

  <p>ŞEREF - Evet, o verdi. Hattâ ısrarla teklif etti.</p>

  <p>HUSREV - Yalnız beni herkese değil, karınızı da bana teşhir ediyorsunuz. O kadar mesuliyet hassasından mahrumsunuz.</p>

  <p>ŞEREF - Veren karımsa neşreden de benim.</p>

  <p>HUSREV - <span style="font-style:italic;">(Eliyle çenesini tutmuş yere bakıyor. Yüzünün damarları kan hücumundan şişkin. Sanki kendi kendisine söyleniyor)</span> Ve daha ne olsa neşredersiniz! Sizi bundan alıkoyacak hiçbir duygunuz yok.</p>

  <p><span style="font-style:italic;">(Şeref hayretle Mansur'a bakar. Mansur tiksinerek başını çevirir. Husrev daima yere bakıyor. Cinneti artıyor.)</span></p>

  <p>HUSREV - Ve daha ne olsa neşredersiniz?</p>

  <p>ŞEREF - Cevap vermemeği tercih ediyorum, Husrev Bey!</p>

  <p>HUSREV - <span style="font-style:italic;">(Derhal başını kaldırır. Şerefi cepheler.)</span> Hattâ kendinize ait olsa da neşirde mahzur görmezsiniz!</p>

  <p>ŞEREF - Fakat Husrev Bey!</p>

  <p>HUSREV - Söyleyin, bu kadarcık olsun söyleyin! Kendinize ait olsa da neşirde tereddüt etmez misiniz?</p>

  <p>ŞEREF - Ne olursa olsun!</p>

  <p>HUSREV - Ya bir erkeğin bütün ağırlığım çeken mukaddes temeli berhava edecek kadar müthiş olursa?</p>

  <p>ŞEREF - <span style="font-style:italic;">(Kayıtsızlıkla dudaklarını büker)</span> Bunlar, kelimeler...</p>

  <p><span style="font-style:italic;">(Husrev yerinden fırlayıverir. İç odayı salondan ayıran perdenin önüne zıplar. Geçidin sağında iki taraftan da görünen kordonu yakalayıp bir hamlede çeker. Ani olarak iç oda, bütün eşyasıyle görünür. Perdenin tam açıldığı yerde ve ortada, elinde çantası, bir heykel gibi dimdik Zeynep.)</span></p>
</body>
</html>
