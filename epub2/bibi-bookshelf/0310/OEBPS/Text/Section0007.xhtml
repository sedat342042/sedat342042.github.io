<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <h2>ÜÇÜNCÜ SAHNE</h2>

  <p>Mansur - Selma - Husrev</p>

  <p>MANSUR - <span style="font-style:italic;">(Husrev'e)</span> Nihayet başbaşa kalabildik. Gazeteci gitti.</p>

  <p>HUSREV - Giderken sana da bir şeyler sormak istemedi mi?</p>

  <p>MANSUR - Bana ne sorabilirdi ki?</p>

  <p>HUSREV - Şunu sorabilirdi: Siz ki, «Ölüm Korkusu» piyesinin başrolünü yapmış aktörsünüz ve muharririn en yakın dostusunuz, elbette bilirsiniz: Piyesteki vak'a muharririn başından geçmiş bir vak'a mıdır, değil midir?</p>

  <p>MANSUR - O da ne demek?</p>

  <p>HUSREV - Bunu bana sordu da.</p>

  <p>MANSUR - Olur saygısızlık değil.</p>

  <p>HUSREV - Saygısızlık da lâf mi? O bunu bir hak diye yapıyor. Sen kendi cebini karıştırırsan saygısızlık mi etmiş olursun? Biz onların ceplerinden farklı bir şey değiliz. Ellerini uzatıyorlar ve bizi karıştırıyorlar. Ağzınızı açın, dişlerinizi sayacağım dese, ağzını açmaya, dişlerini saydırmaya mecbursun.</p>

  <p>MANSUR - Kuzum, neler söylüyorsun?</p>

  <p>HUSREV - Elbette mecbursun. Onun elinde müthiş bir silâh var. Seni tanıması, seni meşhur kabul etmesi.</p>

  <p>MANSUR - Tanınmış olmak bir yüzkarası mi?</p>

  <p>HUSREV - Tamamiyle aksi. Bir şeref. Öyle bir şeref ki, alıcısı sen, vericisi o. Veren taraf bu işte, farkına varmadan, vermiş olmanın selâhiyetiyle hareket ediyor. Seni merak ediyor. Yediğin yemeği, giydiğin elbiseyi, yattığın yatağı... Daha devam edeyim mi?</p>

  <p>MANSUR - Gazeteci buna benzer şeyler de mi sordu?</p>

  <p>HUSREV - Sormadı; fakat sorabilirdi. O, bu merakın simsarıdır. Yarın gelip yine sorabilir. Yarın gelip unuttuğunu isteyebilir. Tıpkı burada bastonunu unutmuş gibi.</p>

  <p>SELMA <span style="font-style:italic;">-(Deminden beri dikkatle dinlediği Husrev'e yaklaşır)</span> Bunları niçin tabiî bulmuyorsunuz? Büyük adamları merak ederler.</p>

  <p>HUSREV <span style="font-style:italic;">-(Selma ile karşı karşıya)</span> Büyük adam ben miyim? Nasıl olur? Ben bir başıma, kendi kendime, kendi gözümde büyük adam olabilir miyim? Araya bu farkı koyan başkaları. İşte bu başkalarıdır ki, bana büyüklüğü kondurduktan sonra beni en küçük insan haklarından uzak görüyor ya. <span style="font-style:italic;">(Yan tarafta kalan Mansur’a döner.)</span> Bak sen: Bir adam çıkıyor, bir eser veriyor. Kimse onu tanımayı aklından geçirmezken o kendi kendisini tanıtıyor. Artık yaptığı işin uğraşılacak yeri kalmamıştır. Bütün alâka, bu adamın miskin taraflarına dönüyor. Suratımız, nüfus kâğıdımız, hayat künyemiz... İşte meraka değer şeyler. Benim için neler yazmadılar! Nelerimi merak etmediler! <span style="font-style:italic;">(İki elini, taaccüp ifade edercesine, iki tarafa kaldırır)</span> Söyleyin Allah aşkına! Ben nasılsa karaya vurmuş garip bir deniz hayvanı mıyım? Beni kalabalık bir sokakta, bir dükkânın çengeline mi aşmalılar? Gelen geçen beni beş kuruşa seyir mi etmeli? Yosunlar, kayalar ve sessizlikler içinde yalnız kalmaya muhtaç değil miyim? <span style="font-style:italic;">(Elleri yanma düşer)</span> Ben de bir insanım. Hiçbir fevkalâdeliğim yok. Bir kadere bağlıyım. Bir takım zaaflarla doluyum. Belki herkesten daha zayıf.</p>

  <p>SELMA - Siz çok kuvvetlisiniz.</p>

  <p>HUSREV - <span style="font-style:italic;">(Yine Selma’ya döner)</span> Ben çok zayıfım. Onun içindir ki, mahrem tarafımın hakkını müdafaa ediyorum. Mahremin cazibesini duyuyorum. Bu belki bir kuvvet iştiyakıdır. Fakat temeli zaaf. Bir insanın yalnız kendisine mahsus, böyle bir gizlisi olduğunu kabûl etmez misin?</p>

  <p><span style="font-style:italic;">(Selma önüne bakar. Cevap vermez.)</span></p>

  <p>HUSREV - Söylesene Selma!</p>

  <p>SELMA - Çok bağlı olduğum bir duyguya dokundunuz.</p>

  <p>HUSREV - Bu, benliğimizin öyle bir tarafı ki, yaralı bir parmak gibi sargılar içindedir. En keskin ağrıyı bu sargılar çözülürken duyarız. İnsan orada bütün bahtıyle yalnızdır. Eksikleri, fazlaları, korkulan, emniyetleri, bezginlikleri, hasretleri, her şeyiyle...</p>

  <p>SELMA - Bana âdeta kendimi seyrettiriyorsunuz.</p>

  <p><span style="font-style:italic;">(Husrev</span> <span style="font-style:italic;">cevap vermez. Camlı kapıya doğru gider. Eşikte dur ır. Mansur'la Selma yerli yerinde.)</span></p>

  <p>HUSREV - <span style="font-style:italic;">(Uzakta kalan Mansur’la Selma'ya doğru)</span> Bir piyes yazıyorum. Orada ölüm korkusunu yaşatmak istiyorum. Evime gazeteciler doluyor. Bahçemde bir incir görüyorlar ve soruyorlar: Piyesinizdeki kahramanın babası, kendisini bir incir dalma asmıştı. Bu fikri size ağaç mi verdi?</p>

  <p>MANSUR - Ne mânâsız suâl!</p>

  <p>HUSREV - Demek istiyorlar ki, sakın sizin asıl babanız kendisini bu ağaca asmış olmasın? <span style="font-style: italic;">(Solü döner. Sanki ağaca bakıyor. Değişik bir tonla)</span> Haklan var. Babam kendisini işte bu incir ağacına astı! <span style="font-style: italic;">(Bir kaç saniye ağaç istikametinde bakar. Sonra orta yere doğru yürür.)</span> Şimdi evin pencerelerini açıp herkese bağırmalı mıyım? Ey ahâli, beni dinleyin! Ben kendisini işte bu ağaca asan babanın oğluyum. Piyesimdeki vak’a buradan geliyor. Öğrenin! Merakınız geçsin.</p>

  <p>SELMA - <span style="font-style:italic;">(Elleriyle yüzünü kapar)</span> Aman susun, susun!</p>

  <p>HUSREV - Selma, babam, senin de dayın, öleli otuz sene oluyor. Sen onu hiç tanımadın. Hoş, ben de tanımadım ya. Öldüğü zaman küçük bir çocuktum. Tıpkı piyeste olduğu gibi.</p>

  <p>SELMA - Sizden rica ederim, boyuna piyesinizle mukayeseler yapmayın!</p>

  <p>HUSREV - Ben mi yapıyorum? Yapıyorlar. Piyesimi yaşamış olmamı istiyorlar. Şimdi onları memnun etmek için ne yapmalıyım biliyor musun?</p>

  <p>SELMA - Susun, susun!</p>

  <p><span style="font-style:italic;">(Camlı kapının sağından Ulviye gelir. Kapıyı birkaç adım geçer, durur)</span></p>
</body>
</html>
