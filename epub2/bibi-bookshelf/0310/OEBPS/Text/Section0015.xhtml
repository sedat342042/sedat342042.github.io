<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-style:italic;"><br /></span></p>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_9">ONBİRİNCİ SAHNE<br /></h2>

  <p>Ulviye - Şeref - Mansur - Selma Evvelkiler</p>

  <p><span style="font-style:italic;">(Nevzat, Ulviye'ye doğru ilerler. Elini öper. Şerefle el sıkışırlar. Selma ile Mansur'un da ellerini sıkar. Şeref de Husrev'e doğru yürüyüp elini sıkar.)</span></p>

  <p>ULVİYE - <span style="font-style:italic;">(Misafirlere)</span> Buyurun efendim! Çayımızı içelim.</p>

  <p><span style="font-style:italic;">(Husrev'le Selma'dan başka herkes koltuklara oturur. Nevzat, Şeref, Zeynep sağ plânda. Ulviye, Mansur sol plânda. Husrev orta masasının sağ kenarında, kollarını çaprazvari göğsünde kavuşturmuş, ayakta. Selma semaverin yanında. Fincanlara çay koymakta, servis yapmakta.)</span></p>

  <p>ŞEREF - Husrev Bey! Size bugün gazetemden bir muharrir gönderdim. Nasıl memnun kaldınız mi?</p>

  <p>HUSREV - Acaba o benden memnun kaldı mi diye sorsanıza!</p>

  <p>ZEYNEP - <span style="font-style:italic;">(Eliyle Şerefi göstererek)</span> Kocam böyledir. Kimin kime teşekkür etmesi lâzım geldiğini bilmez.</p>

  <p>ŞEREF - Hatâmı affedin! Maksadımı anlatamadım.</p>

  <p>NEVZAT - <span style="font-style:italic;">(Şerefe)</span> Gazete nasıl gidiyor Şeref Bey? Herkesin elinde onu gördüğüme göre çok iyi.</p>

  <p>ŞEREF - Hakikaten çok iyi. Şimdilik yalnız «Ölüm Korkusu» piyesiyle meşgûlüz. Ona dair en iyi tenkitlerin, en canlı haberlerin bizde çıkmasını istiyoruz.</p>

  <p>HUSREV - Çok naziksiniz Şeref Bey, fakat bu derecesi fazla. Okuyucunun alâkasını tek bir hâdise üzerinde bu kadar bekletmemeli. Dünyada meraka değer daha neler var.</p>

  <p>ŞEREF - Bu işi bize bırakın! Bir gazete bir ticarethanedir. Okuyucunun alâkasını bilmese bu gibi şeylerle uğraşır mi?</p>

  <p>NEVZAT - <span style="font-style:italic;">(Fincan elinde)</span> Günün hâdisesi bu piyestir a! Diyecek yok.</p>

  <p>ZEYNEP - Ben bu kadar acıklı mevzuları sevmiyorum. Hiç içim götürmüyor. Piyeste tam kaza çıktığı vakit o kadar sarsıldım ki. <span style="font-style:italic;">(Ulviye'ye)</span> Nasıl hanımefendi, haklı değil miyim?</p>

  <p>ULVİYE - Ben piyesi görmedim efendim. Husrev görmemi istemedi.</p>

  <p>ZEYNEP - Niçin? Kaza size dokunur diye mi?</p>

  <p>ULVİYE - Bilmem.</p>

  <p>NEVZAT - Hayatta kazanın her türlüsü var.</p>

  <p>ZEYNEP - Evet, fakat bana piyesteki kaza vak'ası biraz tuhaf göründü. Bir insan tabancasını karıştırırken annesini nasıl vurabilir?</p>

  <p>ŞEREF <span style="font-style:italic;">-(Karısına)</span> Teferruatını sahnede görmedin mi, Zeynep?</p>

  <p>ZEYNEP - Gördüm tabiî. Amma bana mantıksız geldi. Tabancada kurşun olduğu bilinmez mi?</p>

  <p>ŞEREF - Bilinmiyebilir.</p>

  <p>NEVZAT - Benim bu hususta takıldığım bir nokta yok. Ben zaten piyesin psikolojisiyle meşgûl oldum. Başka taraflarda da aklımı çelen birşey olmadı. Fakat bunu muharririne soralım.</p>

  <p>ŞEREF - Ne dersiniz, Husrev Bey!</p>

  <p>HUSREV - Aktöre sormak daha iyi, oynayan o, bakalım o anda bir aksaklık hissetmiş mi?</p>

  <p>MANSUR - Husrev cevap vermek istemediği için bana havale ediyor. Bence piyeste tabiî olmayan hiç bir nokta yok.</p>

  <p>HUSREV - Herkes şu talihsiz piyesin bir tarafına takılmak niyetinde. Üstünde durulacak daha değerli cepheler yok mu?</p>

  <p>NEVZAT - <span style="font-style:italic;">(Husrev'e)</span> İtirazları hoş gör! Bir hâdiseyi herkes başka başka cephelerden alır. Dedim ya, ben bu tarafını düşünmedim bile.</p>

  <p>HUSREV - <span style="font-style:italic;">(Kızmaya başlıyor)</span> Canım efendim! Bu taraf üstünde düşünülecek ne var? Piyesteki kaza bir vesiledir. Büyük krizin bir vesilesi. Her şey bir vesileye bağlı değil mi?</p>

  <p>ZEYNEP - <span style="font-style:italic;">(Husrev’e)</span> Öyle amma, bakalım bu olabilecek bir şey mi?</p>

  <p>HUSREV - Hayatta neler olur, olduğu için inanırız. İş hayâle binince itirazlar üst üste yağar. Çünkü sadece bir tasavvurdur, bir nazariyedir, hayatın kendisi değil. Ne kadar benzeri olursa olsun, kendisi değil.</p>

  <p>NEVZAT - Bu doğru.</p>

  <p>HUSREV - Bu tıpkı manevrayla bir harp arasındaki farka benzer. Birinde tahta kurşun atılır, öbüründe sahici; birinde ölü taklidi yapılır, öbüründe ölünür. Buna rağmen harpte aranmayan mantığı manevrada ararlar.</p>

  <p>ŞEREF- Öyle ya, harpte öyle şeyler olur ki, bir manevrada olsa gülünçtür.</p>

  <p>HUSREV - Hayat bir şeyi yapınca o şey tamamdır. Olur musu, olmaz mısı yoktur. Hayat yapar, izah etmez ve kabûl ettirir. Bütün sanatı burada. Bizse hayattan soramadığımız hesapları bir tasavvurdan isteriz.</p>

  <p>NEVZAT - Mantıktan da büsbütün vaz geçemeyiz ya.</p>

  <p>HUSREV - Kim diyor vaz geçin diye? Amma onunla her şeyi halletmeye bakmayın! Hâdiselerin sim en az mantığındadır. Nasıl ki tablonun kıymeti en az çerçevesindedir. Çerçeveyle ne uğraşırsın? Tabloya bak! Korkarsın!</p>

  <p><span style="font-style:italic;">(Husrev herkesi süzer. Karşısındakiler tesiri altına girmeye başlamıştır. Birkaç saniye geçer.)</span></p>

  <p>ŞEREF - Hayatta ne tuhaf şeyler oluyor sahiden.</p>

  <p>HUSREV - Evet, kelimesi bu: Tuhaf. Bir kahraman düşünün! Dünyada atlatmadığı tehlike kalmamıştır. Ne korkulu işleri kendi iradesiyle doğurmuş, kendi iradesiyle yenmiştir. Bir gün bu adam evinden çıkarken ayağı bir taşa takılır, düşer ve ölür. Ne dersiniz?</p>

  <p>ŞEREF - İnsan ne sefil, ne küçük sebeplere mahkûm!</p>

  <p>HUSREV - Ben de eserimde hayatın bu tarafını göstermek istedim. Basit bir sebep temelinin üstünde kocaman bir azap ve cinnet binası kurayım dedim. Binaya hayret edenler sebepten şüphelendiler. Sebep dediğiniz de ne? Bir hiç, bir hiç!</p>

  <p>NEVZAT - Zeynep hanımefendi, söz size düşüyor.</p>

  <p>ZEYNEP - Ben sadece kazayı beklenmedik bir şey gördüm.</p>

  <p>HUSREV - <span style="font-style:italic;">(Zeynep'e)</span> Güneşli bir havada bir gök gürültüsünü bekler misiniz?</p>

  <p>ZEYNEP -Beklemem.</p>

  <p>HUSREV - Beklemezsiniz, fakat o gelir. Hayat beklenmediklerle doludur. <span style="font-style:italic;">(Başını tavana kaldırır, parmağıyle tavanı gösterir ve birden sesini yükseltir.)</span> Şimdi şu tavan çöker ve hepimiz altında kalabiliriz. Hiç de olamaz demem. Hiç de hayret etmem. <span style="font-style:italic;">(Etrafına bakınır. Gösterilecek bir şey arıyor gibidir.)</span> Ne bileyim, her şey olabilir. <span style="font-style:italic;">(Elini alnına götürür. Yüzünde ıstıraplı çizgiler belirir.)</span> Her zaman beynimi tırmalamış bir misal hatırlarım. Bakın nasıl! Meselâ bir gün, Eminönü meydanında bir otomobil bir adamı çiğner. <span style="font-style:italic;">(Eliyle işaretler yaparak canlandırır.)</span> Hâdiseden on dakika evveline gidelim. Adam, meselâ Gülhane Parkının önündedir. Otomobil de faraza Taksim'den geliyor. Manzarayı görüyor musunuz? Geliyor? Bin otomobil içinde bir otomobil ve yüz bin adam içinde bir adam. Ne adam çiğneneceğini bilir, ne de otomobil çiğneyeceğini. İkisi de bir sürü tesadüflerle bilmeden birbirine doğru yaklaşırlar. Meselâ adam bir dükkânın önünde durur. Bir kutu kibrit alır. Bir iki adım atar. Bir arkadaşıyle konuşur. Bir vitrini seyreder. Bu masum hareketlerin bile birkaç dakika sonra kopacak faciada hisseleri vardır. Bütün bu hisseler birbirine esrarlı bir şekilde geçe geçe nihayet meş'um ânı doğururlar. O ân gayet basit bir son sebebe dayanır. Bir dalgınlık, bir bilgisizlik, şu bu. Tesadüflerin kim bilir nasıl ve nereden idare edilen son derece girift ve içinden çıkılmaz bir riyaziyesi vardır.</p>

  <p>NEVZAT - Sen âdeta kadere inanıyorsun!..</p>

  <p>HUSREV - Kadere inanıyor muyum, onu siz keşfedin! Fakat hayatın gizli bir şuuru olduğuna inanmak istiyorum. Öyle bir şuur ki, kendisini, yok gösterecek kadar gizleyebilmiştir. Ben hâdiseleri çok girift bulan bir insanım.</p>

  <p>NEVZAT - Bir bakıma göre de onlar çok sadedir.</p>

  <p>HUSREV - Elbette! Girift olduğu kadar basit. Biz de onları bu basit çehreleriyle görürüz. Böyle görmeğe mecburuz. Gözlerimiz böyle görmek içindir. Piyesteki kazayı da böyle gördük mü soracak bir şey kalmaz.</p>

  <p>ŞEREF - <span style="font-style:italic;">(Kendi tarafında oturanlara doğru)</span> Canım her yerde, her gün kaza olmuyor mu?</p>

  <p>NEVZAT - Oluyor tabiî.</p>

  <p>ŞEREF - Zaten çocuk tabancasını karıştırırken vuruyor annesini.</p>

  <p>HUSREV - İşte en basit bir sebep. Belki sadeliğinden tuhaf geliyor insana.</p>

  <p>ZEYNEP - Bütün bu tefsirleriniz çok güzel Husrev Bey! Fakat bunlar hep felsefe. Bir de vak'ayı vak'a olarak ele alalım.</p>

  <p>HUSREV - Alalım. Ne var akla uygun gelmeyecek? <span style="font-style:italic;">(Mansur a)</span> Anlat şunun teferruatını Mansur!</p>

  <p>MANSUR - Herkes tiyatroda görmedi mi?</p>

  <p>NEVZAT - Gördük ama, her şeyi seçmek kabil olmuyor ki orada.</p>

  <p>MANSUR - Çocuk eşyasını karıştırırken tabancasını buluyor. Derken...</p>

  <p>HUSREV - <span style="font-style:italic;">(Mansur'un sözünü keser)</span> Yok, yok öyle değil. Annesi odasının bir köşesinde, eğilmiş bir iş yaparken o da bavulunu karıştırıyor. Tabancası eline geçiyor. Durun size o tarzda anlatayım ki hiç şüpheniz kalmasın. <span style="font-style:italic;">(Nevzat'a)</span> Tabancan yanında mi?</p>

  <p>NEVZAT - Yanımda.</p>

  <p>ULVİYE - Ne o! Nevzat Bey tabanca mi taşıyor?</p>

  <p>NEVZAT - Evet hanımefendi! Meslek icabı taşıyorum. Malûm ya, işlettiğimiz hastahanenin binbir sürprizi vardır.</p>

  <p>HUSREV - <span style="font-style:italic;">(Gözleri Nevzat'ta)</span> Delilerden korktuğu için tabanca taşır. Sorun hatıralarını! Başından neler geçmiştir. Bir gün az kaldı boğazlıyorlardı onu. Ver tabancanı!</p>

  <p><span style="font-style:italic;">(Nevzat arka cebinden tabancasını çıkarıp verir. Husrev tabancayı sol eliyle alır.)</span></p>

  <p>ULVİYE - Husrevciğim bırak şu silâhı! Sırası değil şimdi.</p>

  <p>NEVZAT - Görelim şunu hanımefendi. Korkacak bir şey yok.</p>

  <p>HUSREV - Ne diyordum? Evet, çocuk tabancasını alır. Kurşunlan boşaltmak için şarjörü çıkarır. <span style="font-style:italic;">(Sağ eliyle şarjö</span><span style="font-style: italic;">rü yerinden çıkarıp Mansur'a bırakın.</span> Öyle değil mi Mansur?</p>

  <p>MANSUR - Tastamam.</p>

  <p>HUSREV <span style="font-style:italic;">-(Herkese)</span> Kurşunları şarjörden boşaltır. <span style="font-style:italic;">(Sağ eliyle tuttuğu şarjörün kurşunlarını, aynı elinin baş parmağıyle teker teker masaya dökerek)</span> Şimdi şarjör kurşunsuzdur. Şarjörü bavulun içine atar. <span style="font-style:italic;">Şarjörü masaya bırakarak)</span> Maksat namluda bir kurşun kalıp kalmadığını muayenedir. <span style="font-style:italic;">(Aynı vaziyette tabancayı sağa sola göstererek)</span> Bakın, bu kolu çekince bir kurşun daha varsa dışarıya fırlar. Madem ki birşey fırlamamıştır, o halde yoktur. Artık emin. Kurşun yok. Mekanizmayı yerine bırakır. <span style="font-style:italic;">(Mekanizmayı yerine bırakarak ve sert bir mekanizma sesiyle tabancayı sağ eline geçirerek)</span> Halbuki namluda bir kurşun kalmıştır. Ne bileyim ben, şiştiği, yahut paslandığı için çıkmamıştır. Olamaz mi? Dedik ya, hayatta ne aptal şeyler oluyor. Şimdi tabanca, boş olarak kurulu. Tetiği düşürmek lâzım. <span style="font-style:italic;">(Tabancayı Ulviye'ye çevirerek.)</span> Tabancayı bilmeden annesinin bulunduğu yere çevirir. Annesini görmüyor. Annesi, bir masanın arkasında, çömelmiş bir iş yapıyor. <span style="font-style:italic;">(Tabanca hep aynı vaziyette iken sesini birdenbire yükseltip)</span> Çeker. <span style="font-style:italic;">(Herkes taş gibi Husrev'i seyrediyor. Selma masanın camlı kapı tarafındaki sağ nısfına yapışık. Husrev son kelimeyi söyleyince tetiği çekmez. Tabancayı masanın üstüne hı raim. Sağ plânda oturanlara karşı hafifçe döner. Bir adım atar.)</span> Ve tabancası patlar. Tam o ânda annesi eğildiği yerden doğrulmuş. Birdenbire kurşuna hedef olmuştur. Bu kadar...</p>

  <p><span style="font-style:italic;">(Selma o anda, artık Husrev'in sözü bitti zaımıy/e. boş fincanlardan birini almak için masanın, camlı kapı tarafından dolaşarak sol nısfına geçiyor. Masaya âdeta yapışık yürür.)</span></p>

  <p>NEVZAT - <span style="font-style:italic;">(Husrev'e)</span> Çocuk tetiği çekmek üzereyken annesinin doğrulduğunu görmüyor mu?</p>

  <p>HUSREV - Görmüyor. An meselesi, görse bile ne çıkar? Tabanca gûya boş.</p>

  <p>ZEYNEP - <span style="font-style:italic;">(Gülümsiyerek)</span> Biraz tuhaf doğrusu.</p>

  <p>HUSREV - <span style="font-style:italic;">(Birdenbire çileden çıkmış)</span> Bunun neresi tuhaf?</p>

  <p><span style="font-style:italic;">(Selma o ânda eline boş bir fincan almış, masanın sol nısfından, aynı tarzda sağ nısfına geçiyor. Husrev ağzından çıkmaya başlayan ilk kelimeyle beraber, şimşek gibi masanın üstündeki tabancayı kapar. Annesine çevirir. Tetiği çeker. Selma attığı bir adımla Husrev ve Ulviye arasında. Müthiş bir infilâk.)</span></p>

  <p>ULVİYE - <span style="font-style:italic;">(Keskin bir çığlıkla)</span> Allahım!</p>

  <p><span style="font-style:italic;">(Selma hafifçe sarsılır. Ne bir çığlık, ne bir şey. Herkes kaskatı. Nevzat insiyaki bir hareketle ayakta. Mansur ileriye doğru uzanmış. Selma iki eliyle tuttuğu fincanı, kesik kesik hareketlerle masaya bırakmak istiyor gibi. Bırakır. Hafifçe soluna döner. Camlı kapı tarafına yıkılıyor. Mansur fırladığı gibi Selma'yı kucağına alır. Arka üstü iki koluna yatırır. Selma'nın başı, su gibi akan saçlarıyle beraber sarkıyor. Ağzından ince bir kan yolu. Husrev, aşağıya indirdiği sağ elinde tabanca, donmuş kalmıştır.)</span></p>

  <p>NEVZAT - <span style="font-style:italic;">(Elleriyle yüzünü kapayan Ulviye'ye)</span> Çabuk bir yatak, bir divan!</p>

  <p>ULVİYE - <span style="font-style:italic;">(Fırlar. Eliyle sol taraftaki pencereye yakın kapıyı göstererek)</span> Buradan buradan!</p>

  <p><span style="font-style:italic;">(Bir hamlede herkes vurulanın etrafında, Husrev daima aynı yerde, aynı donmuş vaziyette, kapıyı Nevzat</span>&nbsp;<span style="font-style: italic;">açar ve girer. Ulviye, Zeynep ve Şeref, dehşet içinde onu takip eder. Husrev yalnız. Sağdaki antreden hızla Osman fırlar. Bir iki adım atar. Durur. Gözleri alabildiğine açılmış, Husrev'e bakmaktadır. Birkaç saniye aynı hal. Birdenbire, Selma’yı geçirdikleri kapı açılır. Ulviye, yüzü şimşekler içinde, eşikte görünür.)</span></p>
</body>
</html>
