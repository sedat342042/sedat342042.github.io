<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><span style="font-style:italic;"><br /></span></h2>

  <h2 class="sigil_not_in_toc"><span style="font-style:italic;"><br /></span></h2>

  <h2 class="sigil_not_in_toc"><span style="font-style:italic;"><br /></span></h2>

  <h2 id="sigil_toc_id_6"><span style="font-style:italic;">SEKİZİNCİ SAHNE</span></h2>

  <p>Zeynep - Evvelkiler</p>

  <p>ZEYNEP - Çağırılmadan geldim. Biraz uygunsuz amma, affedileceğimi umuyorum.</p>

  <p><span style="font-style:italic;">(Selma olduğu yerden vakarlı ve soğuk, Zeynep'e bakmakta devam eder. Husrev, Zeynep'e doğru birkaç adım atar. Zeynep de ona yaklaşır. Elini uzatır. Husrev de bu eli kuru bir hareketle sıkar.)</span></p>

  <p>ZEYNEP - Hem de başbaşa konuşurken rahatsız ettim. Çok yazık...</p>

  <p>HUSREV - Ehemmiyeti yok.</p>

  <p>SELMA <span style="font-style:italic;">-(Husrev'e)</span> Ben müsaadenizle gidiyorum.</p>

  <p>HUSREV - Peki Selma. Söyle misafirlere, artık çayımızı içebiliriz.</p>

  <p>SELMA - Şimdi.</p>

  <p><span style="font-style:italic;">(Selma yürür. Zeynep onu durdurur.)</span></p>

  <p>ZEYNEP - Selâm vermeden mi gidiyorsunuz, Selma Hanım?</p>

  <p>SELMA - Affedersiniz. Safâ geldiniz.<br /></p>

  <p>ZEYNEP - Çay için daha erken sanıyorum. Onlar denizi seyrediyorlar. Bu vakitler Boğaz o kadar güzel ki. Hiç bozmayın rahatlarını! Kendileri gelirler.</p>

  <p><span style="font-style:italic;">(Selma, Husrev'e bahar. Husrev, kaşlarını çatmıştır. Hiçbir şey söylemez.)</span></p>

  <p>SELMA - <span style="font-style:italic;">(Zeynep'e)</span> Nasıl isterseniz.</p>

  <p><span style="font-style:italic;">(Selma, camlı kapıdan çıkar. Zeynep, müstehzi, Selma'yı arkasından süzmekte. Selma, soldan kaybolur. Husrev, olduğu vaziyette. Zeynep Husrev'e bakar.)</span></p>

  <p>HUSREV - Nasıl kendi kendinize müsaade edersiniz, anlamam. Bir genç kız önünde bu hareket?</p>

  <p>ZEYNEP - Nasıl hareket?</p>

  <p>HUSREV - Evvelâ herkesi bırakıp buraya bir başınıza gelebiliyorsunuz. Sonra da Selma'ya, benimle yalnız kalmak istediğinizi açıkça hissettirmekte mahzur görmüyorsunuz.</p>

  <p>ZEYNEP - Ödeştik. Siz de benimle yalnız kalmamak için herkesi çağırttınız.</p>

  <p>HUSREV - Bir cemiyet içindeyiz. Riayete mecbur olduğumuz kaideler var.</p>

  <p>ZEYNEP - <span style="font-style:italic;">(Birdenbire sinirli ve şımarık)</span> Husrev, ciddi mi bunlar?</p>

  <p>HUSREV - Bu tarzda konuşmayalım.</p>

  <p><span style="font-style:italic;">(Zeynep bir koltuk çekip oturur. Husrev'e diktiği gözlerinde kinli bir ışık.)</span></p>

  <p>ZEYNEP - Her zamanki haşin tabiat!</p>

  <p>HUSREV - Mizacım!</p>

  <p>ZEYNEP - Bundan sekiz sene evvel böyle miydin?</p>

  <p>HUSREV - Görüyorsunuz ki şu ân ve bu yer hissi olmaya tahammül edecek gibi değil. Görüyorsunuz ki senli benli konuşmaktan rahatsız oluyorum.</p>

  <p>ZEYNEP- Aramızda resmîlik! Ne gülünç!</p>

  <p>HUSREV - Belki bunun aksi gülünç.</p>

  <p>ZEYNEP - <span style="font-style:italic;">(Heyecanla)</span> Ne diyorsunuz?</p>

  <p>HUSREV - Sizi bilemem. Fakat ben yaşımın kanunlarına uymaya mecburum. Benim yaşımda, bir delikanlı gibi davranılamaz. Saçlarımızın aksine, o yaşta beyaz olan birçok şey vardır ki, bu yaşta karadır,</p>

  <p>ZEYNEP - İnsan hararetini kaybedince böyle düşünür.</p>

  <p>HUSREV - Bu bahsi kapatalım, ister misiniz?</p>

  <p><span style="font-style:italic;">(Husrev, bir iki adım uzaklaşır. Zeynep'e yanını verecek surette bir koltuğa oturur. Zeynep, Husrev'i her haliyle takip etmekte.)</span></p>

  <p>ZEYNEP - Benimle konuşmaktan sıkılıyorsunuz. S<sup>;</sup>ze, söz söylemek arzusunu bile veremiyorum.</p>

  <p>HUSREV - Arzularım kendi kendisine ölüyor. Suçlu siz değilsiniz.</p>

  <p>ZEYNEP - Arzu ölür mü?</p>

  <p>HUSREV - Onu can sıkıntısından bunalanlar bilir. Hayatla aralarında cama benzer şeffaf bir engel vardır. Sinekler gibi çırpınırlar, bu cam delinmez.</p>

  <p>ZEYNEP - Açıkça söyler misiniz? Manzaram sizi sıkıyor, öyle mi?</p>

  <p>HUSREV - Manzaralar bazan sıkıntımızın elbiselerini giyer.</p>

  <p>ZEYNEP - Devam edin, devam edin! Bütün hakaretlerinize razıyım.</p>

  <p>HUSREV - Ben size hakaret etmiyorum. Çok faydalı bir şeyi anlatmak istiyorum. Aramıza bir parça mesafe koymanız lâzım. Bu bir sanat meselesidir. Birbirimize bu kadar abanmamalıyız. Abandığımız zaman da ne bileyim, birimizin ağırlığı öbürüne bir tüy kadar gelmeli. Ah, bunlar anlatılmaz. Beni niçin konuşturuyorsunuz?</p>

  <p>ZEYNEP- Konuşun, konuşun!</p>

  <p>HUSREV - <span style="font-style:italic;">(Gözleri dalgın</span>, <span style="font-style:italic;">orta yere doğru söyler, sanki Zeynep yok.)</span> İstediğim şeyleri söylüyorum. Bunları söylemek rahatsızlığımı büsbütün arttırıyor. Çok yalnızım. Yalnızlığımı gidermek için aldığım her tedbir, yalnızlığımı çoğaltmak oluyor.</p>

  <p>ZEYNEP - Anlıyorum. Ben de bu tedbirlerden biriyim.</p>

  <p>HUSREV - Siz tabiî şevklerini sıhhatle duyan bir insansınız. Kendinizi kolayca onlara bırakabiliyorsunuz. Bense öyle değilim. İçim vehim, zevksizlik ve hasta hesaplarla dolu.</p>

  <p>ZEYNEP - Demek birbirimize bu kadar yabancıyız?</p>

  <p>HUSREV - Bundan şikâyet niçin? Sekiz sene evvel bu yabancılık yüzünden yaklaştık. Şimdi onu aşındırmaya bakmamalıyız. Yabancılığın bir sırrı var. Kurcalanmaz, örselenmezse iki ayrı insan arasında bir büyü bırakabilir. <span style="font-style:italic;">(Ayağa kalkar)</span> Zaten her şey bir büyü işi. Büyülere dikkat etmeyi bilmeliyiz.</p>

  <p><span style="font-style:italic;">(Husrev ayakta, Zeynep'e doğru. Zeynep Husrev'i hain bir dikkatin içine almıştır.)</span></p>

  <p>HUSREV - Bana bir düşman gibi bakıyorsunuz.</p>

  <p>ZEYNEP - Muhakkak ki düşmanınızın).</p>

  <p>HUSREV - Kimse bana kendim kadar düşman değil!</p>

  <p><span style="font-style:italic;">(Göz göze kalırlar. Sağdaki antreden Osman çıkar.)</span></p>
</body>
</html>
