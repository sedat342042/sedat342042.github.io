<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;font-variant:small-caps;"><br /></span></p>

  <p><b>[Maçka taraflarında bir apartmanın büyük salonu. Karşıda ve orta yerde, bir buçuk metre genişliğinde, kapısız bir geçit. Bu geçit, salonun yarısı büyüklüğünde, son nısfa isabet eden bir iç odaya açılır. Salonun ortasından, iç odanın yalnız sağ köşesi görünür. Bu köşede, kenarlan yastıklarla çevrili bir divan, divanın önünde, duvara bitişik bir tabure. Taburede bir abajur. Salonun sağ duvarının ortasında bir kapı. Kapının bir adım ilerisinde, sağ duvara muvâzi bir kanape; kanapenin sağ yani bir paravanaya dayalı. Salonun cephesinde ve sağ köşeye yakın bir yerde antreye açılan ve paravananın arkasında kaldığı için görünmeyen bir kapı vardır. Her tarafa serpilmiş koltuklar, iskemleler, sigara masaları vesaire. Salonun sol duvarı ortasında, kocaman bir endam aynası.]</b></p>

  <p><b><br /></b></p>

  <h2>BİRİNCİ SAHNE</h2>

  <p>Husrev - Ulviye</p>

  <p><span style="font-style:italic;">(Husrev orta yerde, sağ dizini bir iskemleye dayamış, garip bir vaziyette. Keskin bir ıstırapla mühürlü yüzü, artık eski Husrev'inki değil. Saçları karma karışık, göz</span><span style="font-style: italic;">leri sabit kemikleri çıkık. Hatları, mecmun kıvrımlarla akıyor. Ulviye kanapede bezgin bir halde yüzünü elleriyle örtmüş.)</span></p>

  <p>ULVİYE - <span style="font-style:italic;">(Ellerini yüzünden indirir)</span> Oğlum, daha ne söyleyeyim? Ne söylesem o!</p>

  <p>HUSREV - Bir kere daha söyle!</p>

  <p>ULVİYE - Kırk kere söylesem yine o!</p>

  <p>HUSREV - Kırk kere daha söyle!</p>

  <p>ULVİYE - <span style="font-style:italic;">Oğlum yok,</span> söylenecek bir şey yok,</p>

  <p>HUSREV - <span style="font-style:italic;">(Tane tane)</span> Babam, kendisini niçin bahçedeki incir ağacına astı?</p>

  <p>ULVİYE - Ah oğlum, o vakit yine böyle Maçka taraflarında oturuyorduk. Babanın halinde hiçbir şey yoktu. Sevimli, soğukkanlı, tabiî. Bir kış gecesiydi. Eve gelmedi. Ertesi sabah haberini aldık. İçinde in cin olmayan yalıya gitmiş. Geceyi orada geçirmiş. Sabaha karşı o işi yapmış. Günlerce şaşkın gezdim. Günlerce ağladım. Daha ne söyliyeyim?</p>

  <p>HUSREV - Babam bir deli miydi?</p>

  <p>ULVİYE - Dünyanın en sıhhatli insanıydı. Kendisine o kadar hakimdi ki...</p>

  <p>HUSREV - O halde onu kim deli etti?</p>

  <p>ULVİYE - Etme Husrev! Sen ne biliyorsan ben de onu biliyorum.</p>

  <p>HUSREV - <span style="font-style:italic;">(Sakin, fakat korkunç)</span> Sen babamın karısı değil miydin?</p>

  <p>ULVİYE - <span style="font-style:italic;">(Birdenbire ürker)</span> Husrev, o da ne demek?</p>

  <p>HUSREV - Madem ki karışıydın, bir şeyler bilmen lâzım. Benden biraz daha fazla bilmen lâzım.</p>

  <p>ULVİYE - Bilmiyorum Husrev, bilmiyorum. Baban kendisini vermeyen bir insandı. Düşündüklerini hiç söylemezdi. Yüzünden, halinden de bir şey anlaşılmazdı.</p>

  <p>HUSREV - Nasıl adam bu böyle? Bu adamı sever miydin?</p>

  <p>ULVİYE - Sorma bana bu sualleri! Görüyorsun halimi, sorma!</p>

  <p>HUSREV - Öyle ise babam, kendisini niçin bahçedeki incire astı?</p>

  <p>ULVİYE - <span style="font-style:italic;">(Gözleri yaşarmış)</span> Hep babam, babam diyorsun. Biraz da anneni düşün! Seni doğuran kadını! Eskiden beni ne kadar severdin. Baban öldüğü zaman senin bir sözün olmasaydı ben yaşıyabilir miydim? Hatırlıyor musun? Düşün bir kere! Sekiz yaşında var, yoktun. Felâketin ikinci günüydü. Ben bir köşede çırpmıyordum. Yanıma geldin. Yüzüme saf gözlerle baktın. Anne, kendini üzme dedin, ben varım, büyüyeceğim, sana bakacağım. Babamın yokluğunu duymayacaksın. Hatırlıyor musun?</p>

  <p><span style="font-style:italic;">(Husrev, gözleri çok uzaklarda, bir ninni dinler gibi annesine kulak vermiştir.. Ulviye lâfını bitirince oğlunun cevap vermesini bekler. Husrev, gözleri aynı sabit noktada ve hafif bir yaşla kaplı, başını sallar.)</span></p>

  <p>HUSREV - Hiç hatırlamıyorum. <span style="font-style:italic;">(Ulviye mendiliyle yüzünü örterek ağlamağa başlar. Husrev başını annesine çevirir, ağlayışını seyreder.)</span></p>

  <p>HUSREV- Ne de kolay ağlıyorsunuz! Siz bir takım insanlar, ne de kolay ağlıyorsunuz! Gözyaşlarınız olmasaydı neyle müdafaa edecektiniz kendinizi?</p>

  <p><span style="font-style:italic;">(Ulviye ağlamayı keser, eli çenesinde dikkatle Husrev'e bakar.)</span></p>

  <p>HUSREV - Bir takım insanlar da var ki, ağlamıyorlar. Ağlamak onlara zor geliyor. Bir incir dalına asılmaktan daha zor.</p>

  <p>ULVİYE - <span style="font-style:italic;">(Haykırırcasına)</span> Husrev!</p>

  <p>HUSREV - Ben odama dönüyorum.</p>

  <p><span style="font-style:italic;">(Husrev ayağını iskemleden çeker. Paravanaya doğru yürür. Paravananın arkası,ıdan geçer. Kaybolur. Ulviye Husrev'in arkasından baka kalır.)</span></p>

  <p>ULVİYE - <span style="font-style:italic;">(Başı yukarıda, elleri dizinde, vücudu gergin.)</span> Allahım, muhafaza et bu insanı! Korkuyorum. Deli olacak diye korkuyorum. Babasının yaptığı işi yapacak diye korkuyorum.</p>

  <p><span style="font-style:italic;">(Ulviye hafifçe sağa döner. Başını kanapenin kenarına yaslar. Öylece kalır. Bir iki saniye geçer. Paravananın arkasından hızla doktor Nevzat çıkar.)</span></p>
</body>
</html>
