<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 class="sigil_not_in_toc"><br /></h2>

  <h2 id="sigil_toc_id_24">BEŞİNCİ PERDE</h2>

  <p>Turgut - Osman - Husrev</p>

  <p><span style="font-style:italic;">(Turgut, Husrev'i divanda görünce tevahhuşla durur. Hürmetle eğilir. Husrev gözlerini açmış, fakat hiç telâş eseri göstermiyor.)</span></p>

  <p>TURGUT - Üstadım, efendim, yalvarırım beni kovmayın! Bir saniye dinleyin! Tesadüf bana, hakkınızda müthiş bir şey öğretti. Alçak bir düşman pususu. Nefretimden, kederimden ölüyorum. Size onu haber vermeğe geldim.</p>

  <p>HUSREV - Nasıl şeymiş o?</p>

  <p>TURGUT - Üç gün evvel, gazetede, patron Şeref beyle asabiyeci Nevzat Bey buluştular. Patron beni bir iş için çağırmıştı. Yanımda konuşmakta mahzur görmeden devam ettiler.</p>

  <p>HUSREV - Size emniyetleri varmış demek?</p>

  <p>TURGUT - Olmaz olsun böyle emniyet! Sizi, affedin söyliyemiyorum, bir yere kapatmak için tertibat alıyorlardı.</p>

  <p>HUSREV - Ne çekiniyorsunuz? Tımarhaneye desenize!</p>

  <p>TURGUT - Evet üstadım! Nevzat icap eden raporu vereceğini söyledi. Hükümet doktorluğuna müracaat işi için birbirlerine randevu verdiler. Fakat ailenizden bir şikâyet lâzımmış. Nevzat bu şikâyeti validenizden alacağını söyledi. Alamasam bile onun da normal bir insan olmadığını bildiririm, umumun selâmet ve emniyeti noktasından resmî makamların dikkatini çekerim dedi.</p>

  <p>HUSREV - Ah, ne güzel!</p>

  <p>TURGUT - Öfkemden çatlayacak hale geldim. Patronumla meşhur doktoru tokatlamamak için dudaklarımı ısırdım. Size derhal haber verecektim. Veremedim. Çünkü onları takip etmek, plânlarını iyice öğrenmek istedim. Tam Maçkaya koşmak üzereydim ki sizin apartmandan kaçtığınız haberi geldi. Bütün İstanbul haberi duydu. İki gecedir evinizde değilmişsiniz. Herkes yalıya çekildiğinizi sanıyordu. Buraya telefonla soranlar bulamamışlar. Hanımefendi başta olmak üzere kimse nerede olduğunuzu bilmiyormuş. Hanımefendi ile aktör Mansur Bey dün bütün İstanbul’u aramışlar.</p>

  <p>HUSREV - Neler olmuş, ne tuhaf şeyler!</p>

  <p>TURGUT - Nihayet dün patronla asabiyeci buluştular. Sizin nasıl olsa yalıya gideceğinizi söylediler. Bu bir fırsattır dediler. Bugün işimizi bitirir, yalıyı gözetletir, onu zabıta kuvvetiyle götürürüz.</p>

  <p>HUSREV - Annem şikâyet mektubunu vermiş mi?</p>

  <p>TURGUT - Hayır! Patron, Nevzat'a, imzaladı mi diye sordu. Nevzat, ikna edemedim dedi. Nevzat validenize demiş ki, eğer bir müddet için tımarhaneye kapatılmazsa oğlunuz kendisini, babasının astığı ağaca asar. Buna rağmen valideniz mektubu imzalamamış.</p>

  <p>HUSREV - Ya nasıl muvaffak olacakmış beni zorla götürmeye?</p>

  <p>TURGUT - Şikâyet olmadan da mümkünmüş. Eğer hükümet doktorluğunca bir adamın deli olduğu kabûl edilir, cemiyet içinde serbest kalmasında bir tehlike görülürse onun polis kuvvetiyle tımarhaneye atılması kabilmiş.</p>

  <p>HUSREV - Demek iş benim deli olduğumu isbata kalıyor. Bu kolay.</p>

  <p>TURGUT - Ah üstadım! Bütün bunları anahtar deliğinden dinledim. Nevzat dedi ki: Ben memleketin en tanınmış akliyecilerinden biriyim. Bu sahada bir otoriteyim, raporum hükümet doktorluğunca reddedilemez.</p>

  <p>HUSREV - Teşekkür ederim çocuğum. Tımarhaneye girsem de bu hareketinizi unutamam.</p>

  <p>TURGUT - Efendim! Müsaade ediniz! Meseleyi her yere haber vereyim. Kıyametler koparayım. Bu ahlâksızları teşhir edeyim. Halkı ve hükümeti aydınlatalım. İsterseniz izin verin! Burada kalayım. Sizi tırnaklarıma kadar her şeyimle müdafaa edeyim.</p>

  <p>HUSREV - Tekrar teşekkür ederim. Bütün bunlara lüzum yok. Siz en güzel hareketi yaptınız. İşi burada bırakın!</p>

  <p>TURGUT - Müsaade buyurun! Yanınızda kalayım. Korkuyorum.</p>

  <p>HUSREV - Korkacak hiçbir şey yok. Siz gidin artık! Hem onları, hem beni serbest bırakın! Ricamı kabûl etmez misiniz?</p>

  <p>TURGUT - Arzunuz bence bir iradedir. Gidiyorum. Allah yardımcınız olsun!</p>

  <p>HUSREV - Teşekkür ederim.</p>

  <p><span style="font-style:italic;">(Husrev oturduğu yerden Turgut'a elini uzatır. Turgut atılır, bu eli öper. Teessürden bunalmış, sağdaki kapıdan kaçarcasına çıkar. Osman olduğu yerde ezgin. Husrev doğrulur, yerinden kalkar.)</span></p>

  <p>HUSREV - <span style="font-style:italic;">(Osman'a)</span> Bahçe kapısı kilitli değil ya!</p>

  <p>OSMAN - Değil beyim! Fakat?</p>

  <p>HUSREV - Ben rıhtıma kadar gideceğim.</p>

  <p>OSMAN - Beyim hava çok fena. Zifiri karanlık. Yağmur başladı. Üşürsünüz.</p>

  <p>HUSREV - Ben bir şey yaptığım zaman önüme geçme. OSMAN - Beyim, efendim! Merhamet edin!</p>

  <p>HUSREV - <span style="font-style:italic;">(Büyük bir telkin kuvvetiyle)</span> Kal burada sen!</p>

  <p><span style="font-style:italic;">(Husrev ilerler. Sağdan çıkar. Husrev kaybolunca Osman şöminenin yakınındaki pencereye koşar. Dışarısını görmek ister gibi alnını dayar. Öylece kalır. Yağmur sesi. Peşinden rüzgâr uğultuları, pencere ihtizazları. Saniyeler geçer. Sağdaki büyük kapı açılır. Ulviye, Mansur, Turgut girerler.)</span></p>
</body>
</html>
