<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>dunyanimeti1-2.html</title>
  <link href="../Styles/template.css" rel="stylesheet" type="text/css" />
</head>
<body>
  <p class="x-Norm-grntsz" style="text-align: center;"><strong><br /></strong></p>
  <p class="x-Norm-grntsz" style="text-align: center;"><strong>II</strong></p>
  <p class="x-Norm">Günlerden bir gün Inger, dana postundan dağar­cığına yine azığını koydu ve: "Bizimkilere tekrar şöy­le bir uğrayayım hele!" dedi.</p>
  <p class="x-Norm">Isak "Ya!" cevabını verdi.</p>
  <p class="x-Norm">"Evet, onlarla bir iki şey konuşmam lâzım."</p>
  <p class="x-Norm">Isak, İnger çıkarken beraber çıkmadı; kulübede daha epey zaman oyalandı, durdu. Sonunda kapı eşi­ğine çıkıp da hiç de merak etmiyormuş gibi davranmasına rağmen içinde bir tedirginlik duyduğu vakit Inger, ormanın eteğinde gözden kaybolmak üzereydi. "Ha, dönmeyecek misin?" diye seslenmekten kendini alamadı. "Dönmeyecek miyim?" diye karşılık verdi Inger, "Galiba alay ediyorsun." "Ya."</p>
  <p class="x-Norm">Sonra Isak, yine yalnız kaldı. Hey Allah’ım! İçin­de bu çalışma gücü ve bu çalışma şevki varken kulü­beye girip çıkmakla yetinemez, ortalarda dönüp dur­makla edemezdi; onun için çalışmaya başladı, kütük­lerin dallarını kopardı, her birini sağlı sollu kesip düzledi. Akşama kadar bu işlerle uğraştı, sonra keçi­leri sağıp yatağına girdi.</p>
  <p class="x-Norm">Kulübede bir ıssızlık, bir sessizlik hüküm sürü­yor; balçık döşemeden ve kerpiç duvarlardan doğru yüzüne endişeli bir sükût çarpıyordu. Ama çıkrık ve yapağı tarakları yerli yerindeydiler; kurdelesiyle bon­cuklar, çatı altında bir kesenin içinde saklı duruyorlar­dı. Inger, hiçbir şeyini götürmemişti. Fakat Isak öy­lesine sersemdi ki aydınlık yaz gecesinde karanlıktan korkuyor, pencere camları gerisinde türlü türlü ha­yallerin belirip kaybolduklarını görüyordu. Dışarının aydınlığına bakılırsa saatin aşağı yukarı iki olduğu sı­ralarda, iyisi mi kalkayım, dedi, kalkıp kahvaltı et­ti. Hem gündüzün yemeği de yapılmış olur, yarın pi­şirme derdiyle zaman kaybetmem, diye düşünerek bir koca tencere bulgur pişirdi. Akşama kadar da pata­tes tarlasını genişletmek amacıyla yeni topraklar aç­tı.</p>
  <p class="x-Norm">Tam üç gün sıra ile ağaç kesti, toprak açtı, dör­düncü gün Inger gelirdi herhalde. Geldiği vakit ln­ger'in, hazır balık bulması hani fena olmaz, diye düşündü; ama asıl yolu izlemek ve dağda Inger'le kar­şılaşmak islemediği için, göle dolambaçlı bir yoldan gitti. Bu arada dağın bilmediği kısımlarına vardı; oralarda boz renk kayalar, çok esmer çakıllar, içlerin­de ya kurşun, ya bakır bulunan gayet ağır taşlar gör­dü. Bu taşlarda çok şey vardı herhalde, belki de gü­müşle altın vardı; ama bu işlerden anlamıyordu, onun için aldırış etmedi. Balıklı göle vardı; gecenin sivri­sinek dolu havasında balıklar oltaya kolayca takılı­yorlardı, yine bir yığın alabalıkla som balığı tuttu; Inger şaşıracaktı. Gün ışırken, geldiği dolambaçlı yol­lardan geri dönüyordu ki yanına yerdeki çakıllardan birkaç tane aldı, esmer renkteki taşlar yer yer koyu mavi benekli ve çok ağırdılar.</p>
  <p class="x-Norm">Inger gelmemişti, gelmedi. Dördüncü gündü bu. Isak keçileri sağdı; onlarla henüz yalnız olduğu, bu iş için başka kimsesi bulunmadığı zamanlardaki gibi, keçileri sağdı; sonra çakılların, taşların bulunduğu te­peye çıktı ve bir duvar için elverişli bir sürü taşı av­lusuna aldı geldi. Yapacak bir sürü işi vardı doğrusu.</p>
  <p class="x-Norm">Beşinci akşam gönlünde hafif bir kuşku, yatağı­na girdi; ama çıkrıkla yapağı tarakları, hem sonra boncuklar, oldukları yerde duruyorlardı ya canım! Kulübede aynı ıssızlık; ne bir ses, ne bir seda! Saat­ler uzadıkça uzuyordu; derken dışarıda ayak seslerine benzer bir ses işitince, bu benim kuruntumdan başka bir şey değil, diye düşündü. Terk edilmişliği içinde: Allah büyük!" dedi ve bu lâfları Isak, anlamını ger­çekten hissetmedikçe söylemezdi de. Şimdi ayak ses­lerini yeniden işitiyordu, az sonra pencerenin önünden bir şeyin süzülüp geçtiğini gördü, inan olsun bir şeydi bu ama boynuzlu bir şey! Yatağından fırladı, kendini kulübeden dışarı attı ve bir şey gördü. "Allah’ım sana sığındım!" diye mırıldandı ve Isak kendi­ni mecbur hissetmedikçe böyle bir şey söylemezdi de. Bir inek gördü, Inger'le beraber bir ineğin ahırın içine girip kaybolduklarını gördü.</p>
  <p class="x-Norm">Inger’in hayvan damında hafiften inekle konuş­tuğunu duymasaydı gözlerine cidden inanamayacaktı; ama lnger'in sesini işitiyordu, aynı anda içinde kötü bir şüphe uyandı: "Yarabbi sen bilirsin!" Elbet ki mükemmel, anasının gözü bir kadındı bu Inger; ama canım bu kadarı fazlaydı artık, fazla! Çıkrıktı, tarak­lardı, hadi neyse; boncuklarda da bir kibarlık koku­su vardı, peki bunlara da ses çıkarmayalım. Fakat bir inek; belki yolda, belki de bir köylünün otlağında bu­lunmuş, ortadan kaybolduğu sahibince anlaşılıp ara­nacak bir inek!</p>
  <p class="x-Norm">Inger, hayvan damından çıktı, gururla gülümseyerek: "Sade ineğimi alıp geldim!" dedi.</p>
  <p class="x-Norm">"Ya!" diye cevap verdi Isak.</p>
  <p class="x-Norm">"Çabuk dönemedim, yanımda inekle dağı aşmak zor oldu, gebe hayvan."</p>
  <p class="x-Norm">"Bir inek getirdin ha?" dedi Isak.</p>
  <p class="x-Norm">"Evet!" cevabını verdi Inger, dünya nimetleriyle patlayacak derecede doluydu. "Yoksa sana yalan mı söylediğimi sanıyorsun ?"</p>
  <p class="x-Norm">Isak kötü ihtimallerden korkuyordu, ama kendi­ni tuttu, sadece: "Gel de biraz bir şey ye!" dedi.</p>
  <p class="x-Norm">"İneği gördün mü? Güzel, değil mi?"</p>
  <p class="x-Norm">Isak: "Çok iyi!" dedi ve elinden geldiğince kayıtsız görünmeye çalışarak: "Bu ineği nerden aldın?" diye sordu.</p>
  <p class="x-Norm">"Adı Altınboynuz. Başladığın bu duvarı ne ya­pacaksın? Kendini harap ediyorsun, harap! Gel de ine­ğe bak hele!"</p>
  <p class="x-Norm">Dışarı çıktılar, Isak don gömlekle idi, ama ol­sun, kılı kırk yararcasına ineği gözden geçirdiler; ba­şına, memelerine, beline, böğrüne bir bir baktılar; kırmızı, beyazlı, eti budu yerinde bir inekti bu.</p>
  <p class="x-Norm">Isak ihtiyatla sordu: "Kaç yaşında tahmin ediyorsun?"</p>
  <p class="x-Norm">"Ne tahmini?" diye cevap verdi Inger. "Elifi eli­fine tam dördüncü yazında. Onu ben kendim büyüt­tüm; herkes daha o zaman, doğduk doğalı gördüğü­müz buzağıların en şirini budur, derlerdi. Ne dersin, inek için yemimiz var mı?"</p>
  <p class="x-Norm">Isak ona inanmaya başlamıştı, inanmak da isti­yordu zaten: "Yem mi. yemimiz ona yetişir?" cevabı­nı verdi.</p>
  <p class="x-Norm">Sonra içeri girdiler, yiyip içip yattılar; fakat da­ha uzun zaman ineği, bu büyük olayı konuştular.</p>
  <p class="x-Norm">"Ne dersin güzel inek, değil mi? Yakında ikinci defa buzağılayacak. Adı Altınboynuz. Uyuyor musun, Isak?"</p>
  <p class="x-Norm">"Hayır."</p>
  <p class="x-Norm">"Düşün hele, beni hemen tanıdı, dün peşim sıra kuzu gibi geldi. Bu gece bir süre dağda durup din­lendik."</p>
  <p class="x-Norm">"Ya."</p>
  <p class="x-Norm">"Ama onu bütün yaz otlağa bağlamak lâzım, yok­sa kaçıp gider, ne de olsa inek inektir."</p>
  <p class="x-Norm">Isak nihayet: "Evvelce nenleydi?" diye sordu.</p>
  <p class="x-Norm">"Bizimkilerin yanında, onlar bakıyorlardı. Ver­mek istemediler, ben alıp götürürken çocuklar ağlaştılar."</p>
  <p class="x-Norm">lnger'in böyle mükemmel yalan söylemesi müm­kün müydü? Tabii ki doğruyu söylüyordu, inek onun­du. Şimdi çiftlik zenginlikle, refahla dolmuştu; ya­kında hiçbir eksik kalmayacaktı. Ah bu Inger. Isak onu seviyordu, o da Isak'ı seviyordu, kanaatkardılar, tahta kaşık devrinde yaşıyorlardı ama memnundular. Uyuyalım diye düşündüler ve uyudular. Şafak söker­ken yeni bir güne uyandılar; savaşacak sürü sürü iş vardı önlerinde; evet savaş ve sevinç vardı, hayat böyledir zaten.</p>
  <p class="x-Norm">Örneğin, şu kütükler vardı. Isak, bu kütükleri yerleştirmeyi denesin miydi? Köyde iken öteye beriye bakmış, yapı nasıl kurulur, bir fikir edinmişti; bir köşe geçmesi yapabilirdi. Acaba onsuz da olur muy­du? Şimdi çiftliğe koyunlar gelmişti, bir inek gelmiş­ti, keçiler çoğalmıştı, daha da çoğalacaklardı, hayvan­lar kulübenin bir bölüğüne sığmıyorlardı, bir çözüm yolu bulmak gerekiyordu. En iyisi hemen başlamaktı, hazır patatesler çiçeklenmeden, ot biçme mevsimi gel­meden işe girişti; lnger'in zaman zaman yardımı ge­rekiyordu.</p>
  <p class="x-Norm">Isak geceleyin uyandı ve kalktı. Inger uyuyordu, yol yorgunluğuyla sağlam ve derin uykulara dalmıştı. Isak, tekrar hayvan damına gitti, inekle, sonu yersiz iltifatlarla biten konuşmalara girişmedi, ama onu tatlılıkla okşadı ve acaba başkasının hayvanı oldu­ğunu gösteren bir işareti, bir damgası var mı diye yeni baştan iyice gözden geçirdi. Fakat işaret falan bulamayınca ferahlamış, damdan dışarı çıktı.</p>
  <p class="x-Norm">Yapı tomrukları işte orada duruyordu. Kütük­leri bir bir alıp bir dörtgen şeklinde duvarın üstüne dizmeye koyuldu: bir büyük dörtgen oturma odası için, bir küçük dörtgen yatak odası için. Bu öyle eğlenceli bir işti, onu öylesine meşgul ediyordu ki saati unutmuştu. Şimdi kulübenin baca deliğinden dumanlar yükseliyordu. Inger dışarı çıktı, kahvaltı­nın hazır olduğunu söyledi: "Ne yapıyorsun burda?" diye sordu. Isak: "Kalktın mı?" diye cevap verdi.</p>
  <p class="x-Norm">Bakındı şu Isak'a, esrarlı tavırlar takınıyordu; ama lnger'in sorusu, merakı ve yaptığı işi büyültmesi pek de hoşuna gitmişti. Kahvaltısını ettikten sonra, dışarı çıkmadan, bir hayli kulübede oturdu. Ne bekliyordu?</p>
  <p class="x-Norm">"Bakın şu işe, otura kaldım!" dedi sonunda ve ayağa kalktı. "Hem de bunca işim varken!" dedi.</p>
  <p class="x-Norm">"Bir ev mi yapıyorsun?" diye sordu Inger. "Ce­vap veremez misin?"</p>
  <p class="x-Norm">Isak lütfen cevap verdi, öyle ya kendini büyü­dükçe büyümüş hissediyordu, çünkü bir ev yapıyor, her şeyi kendisi yönetiyordu; bunun için şöyle cevap verdi: "Görüyorsun ki inşaat yapıyorum.</p>
  <p class="x-Norm">"Öyle, öyle."</p>
  <p class="x-Norm">"Başka ne yaparım? Sen koskoca bir inek getir­din, benim de inek için bir damım olmalı, değil mi?"</p>
  <p class="x-Norm">Zavallı Inger'cik; onun gibi, yaratıcı Isak gibi insanüstü bir zekâsı yoktu ki: Hem sonra daha Isak'ı tanıyıp anlamamış, henüz onun konuşma tarzına alışmamıştı. Inger sordu: "Yoksa dam mı yapıyorsun?"</p>
  <p class="x-Norm">Isak: "öyle!" dedi.</p>
  <p class="x-Norm">"Sen beni aldatıyorsun galiba, çünkü bir ev yapsan daha iyi olmaz mı?"</p>
  <p class="x-Norm">Isak: "Ya, demek bu fikirdesin?" diye cevap verdi ve yüzüne, mahsus aptalca bir ifade vererek, evet, sanki lnger'in sorusu karşısında aklı başına gelmiş gibi lnger'e baktı.</p>
  <p class="x-Norm">"Değil mi ya, o vakit kulübe de bütün bütün hayvanların olur."</p>
  <p class="x-Norm">Isak düşündü, sonra: "Sahiden öyle", dedi. "en iyisi de bu!"</p>
  <p class="x-Norm">Bir zafer kazanan Inger: "Görüyorsun ki ben de büsbütün boş kafalı değilim!" dedi.</p>
  <p class="x-Norm">"Değilsin. Peki, bir oturma odasıyla yanında bir yatak odasına ne dersin?"</p>
  <p class="x-Norm">"Yatak odası mı? O vakit bizim ev de başkalarınınkinden aşağı kalmaz. Allah bize o günleri de göstersin!"</p>
  <p class="x-Norm">Nitekim o günleri gördüler. Isak kenar geçme­lerini kesti, kütükleri dörtgen halinde yerleştirdi, üstelik uygun taşlar kullanarak bir de ocak yaptı; ama en az bu sonuncu işte başarılı oldu, ara sıra kendinden hiç de memnun kalmıyordu. Ot biçme mevsimi başlayınca yapıdan aşağı inmesi gerekti. Uzak yamaçlara ot biçmeye gidiyor, sonra ağır yük­ler halinde otları eve taşıyordu.</p>
  <p class="x-Norm">Yağmurlu bir günde, aşağıya köye gideceğini söyledi.</p>
  <p class="x-Norm">"Ne yapacaksın orada?" diye sordu Inger. "Doğrusu ben de pek bilmiyorum!" cevabını verdi.</p>
  <p class="x-Norm">Gitti, tam iki gün görünmedi, sonra taşıya çeke bir yemek sobası getirdi: Mavna, sırtında bir yemek sobası, ormanlarda yelken açıp gelmişti.</p>
  <p class="x-Norm">"Kendine zulmediyorsun!" dedi Inger. Isak, yeni evin görünüşünü bozan ocağı yıktı ve yerine, getir­diği mutfak sobasını kurdu. "Herkesin yemek sobası yoktur", dedi Inger, "ama şimdi bizim var!"</p>
  <p class="x-Norm">Ot biçme mevsimi devam ediyor, Isak eve yığın yığın ot taşıyordu; çünkü ormanlarda ot yazık ki çayırlardaki gibi değildir, çok daha az olur. Evin yapımıyla artık yalnız yağmurlu günlerde uğraşabil­diği için iş yavaş ilerliyor ve Ağustosta Isak bütün otu kayanın altına iyice yerleştirdiği vakit yeni ev, ancak yarı yarıya kurulmuş bulunuyordu.</p>
  <p class="x-Norm">Eylülde Isak, Inger'e: "Bu böyle yürümez", de­di, "bana kalırsa sen aşağıya köye gitmeli, bana yardım edecek bir adam getirmelisin!" Inger ise son zamanlarda biraz göğüs darlığı çekiyor, eskisi gibi hızlı yürüyemiyordu; ama tabii verilen görevi yap­mağa hazırlandı.</p>
  <p class="x-Norm">Fakat o aralık kocası fikrini değiştirdi, eski kibrine döndü, her işini tek başına yapmak istedi. "Bunun için başkalarına başvurmaya değmez!" dedi, "Ben kendim yapar, bitiririm."</p>
  <p class="x-Norm">"Hayır, sen yapamazsın!" dedi Inger.</p>
  <p class="x-Norm">"Yok, yaparım, sen bana sade direklerde yar­dım et."</p>
  <p class="x-Norm">Ekim ayı gelmişti ki Inger: "Ben artık dayana­mıyorum!" dedi. İşte bu, kötü oldu. Güz yağmurları başlamadan evin örtülmesi için çatı kirişlerinin mut­laka konması gerekiyordu, kaybedecek vakit kalma­mıştı. lnger'in nesi vardı acaba? Hasta olmasın sa­kın?</p>
  <p class="x-Norm">Vakit vakit keçi sütünden peynir yapıyordu, ama otlaktaki Altınboynuz ineği, günde birkaç kere başka başka yerlere bağlamaktan gayri bir iş de gör­müyordu. "Tekrar köye inişinde büyük bir sepet yahut bir sandık, olmazsa bunlara benzer bir şey ge­tir!" demişti Inger. Isak: "Ne yapacaksın?" diye sormuş, sadece, lâzım, cevabını almıştı.</p>
  <p class="x-Norm">Isak çatı kirişlerini iplerle yukarı çekiyor, Inger de bir eliyle direklerin kalkmasına yardım ediyordu; sırf orada bulunması bile Isak için bir yardımdı sanki. İş yavaş yavaş ilerliyordu, hem zaten öyle pek yüksek bir çatı da değildi bu, ama kirişler evin kü­çüklüğüne göre acayip şekilde büyük ve kalındılar.</p>
  <p class="x-Norm">Sonbaharın iyi havaları az çok devam ediyordu, Inger bütün patatesleri topraktan tek başına topladı ve Isak nihayet yağmurlar başlamadan önce çatıyı bitirdi. Şimdi artık keçiler geceleri kulübede onların yanında kalıyorlardı, bu da oluyordu, her şey oluyordu. On­lar bundan şikâyetçi değildiler. Isak köy yolculuk­larından birine daha hazırlandı. Inger yeniden: "Ba­na büyük bir sepet, yahut bir sandık getir!" dedi, sesinde alçakgönüllü bir isteğin yankısı duyuluyor­du. "Camlarıyla birlikte birkaç pencere ısmarlamış­ım, onları almam lâzım!" cevabını verdi Isak. Sonra sesinde bir üstünlük: "Hem iki de boyalı kapı ısmarlamıştın!" diye ekledi.</p>
  <p class="x-Norm">"Eh, sepet dursun öyleyse."</p>
  <p class="x-Norm">"Ne yapacaksın sepeti?"</p>
  <p class="x-Norm">"Ne mi yapacağım? Gören gözün yok mu se­nin?"</p>
  <p class="x-Norm">Derin derin düşüncelere dalmış, Isak yola çıktı, iki gün sonra da dönüp geldiği vakit bir pencere, oturma ve yatak odaları için birer kapı getirmedi sade; hayır, göğsünden aşağı lnger'in sandığı da sar­kıyor ve içinde çeşit çeşit yiyecek bulunuyordu.</p>
  <p class="x-Norm">"Allah vere de bir gün bunca yükün altında ölmesen!" dedi Inger.</p>
  <p class="x-Norm">"Haha, ben mi öleceğim!"</p>
  <p class="x-Norm">Isak kendini yorup öldürmekten öylesine uzaktı ki cebinden, içinde neft yağı bulunan bir ilâç şişesi çıkardı ve tekrar iyileşmesi için bundan bol bol iç­mesini tavsiye ederek şişeyi lnger'e uzattı. Şimdi artık getirdim diye yiğitlik taslayabileceği pencere ve boyalı kapılar hazır duruyordu, sıcağı sıcağına yer­lerine yerleştirmeye koyuldu. Hey gidi bu küçük kapılar, ikisi de kullanılmıştı; ama allı beyazlı bo­yalarla güzelce boyanmıştılar ve odaları, duvar tab­loları gibi süslediler.</p>
  <p class="x-Norm">Onlar artık yeni eve taşındılar, hayvanlar da bütün bütün kulübeye dağıtıldı. İneğin yanına, yal­nızlık hissetmesin diye, kuzularıyla birlikte bir ana koyun verildi.</p>
  <p class="x-Norm">Allah’ın dağındaki insanlar, artık işi ilerletmişler, hem de çok ilerletmişlerdi!</p>
</body>
</html>