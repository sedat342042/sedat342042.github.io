<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>dunyanimeti1-18.html</title>
  <link href="../Styles/template.css" rel="stylesheet" type="text/css" />
</head>
<body>
  <p align="center"><strong>XVIII</strong></p>
  <p class="x-Norm">Doğruydu, Sivert Dayı nerdeyse ölmek üzere bu­lunuyordu. Eleseus üç hafta kadar ihtiyarın yanında kalmış ve sonunda dayısı, ölmüştü. Eleseus ölünün gö­mülmesi işiyle meşgul oldu, bu gibi işleri iyi beceriyordu, oradan buradan birkaç saksı küpe çiçeği, ödünç bir bayrak buldu, bayrağı yarıya çekti, indirilmiş per­delerin üzerine asmak için tüccardan siyah tül satın aldı. Kendilerine haber gönderilen Isak'la Inger, ce­naze törenine geldiler. Ev sahipliği vazifesini Eleseus yapıyor, davetlilerin hizmetine hep o koşuyor, bu iş­leri iyi çeviriyordu; hatta tabut başında ilâhiler okun­duktan sonra Eleseus uygun birkaç söz bile söyledi; annesi bu manzara karşısında öyle duygulandı, öyle kıvanç duydu ki mendilini çıkarması gerekti. Her şey pek mükemmel oldu.</p>
  <p class="x-Norm">Baba ocağına dönerlerken Eleseus'un, pardösüsünü açıkça taşıması gerekti, ama bastonunu kolunun içinde gizliyordu. Kayığa binip göle açılmalarına ka­dar her şey yolunda gitti; derken Isak kazara Ele­seus'un koluna çarptı, çat diye bir ses duyuldu. "Ney­di bu?" diye sordu Isak. Eleseus: "Hiç, bir şey değil!" cevabını verdi.</p>
  <p class="x-Norm">Fakat kırılmış baston, kaldırılıp atılmadı; çift­liğe vardıkları vakit Eleseus, kırılan yere takmak için uygun bir halka aradı. Sivert, o şakacı herif: "Bir ta­koz çaksak olmaz mı?" diye sordu, "iki tarafına birer yonga koysak da ziftli telle bağlasak nasıl olur?"</p>
  <p class="x-Norm">"Öyle, ziftli telle ben seni bağlayacağım!" dedi Eleseus.</p>
  <p class="x-Norm">"Haha! Anlaşıldı, kırmızı çorap bağı bağlamak istiyorsun, galiba ?"</p>
  <p class="x-Norm">Eleseus da haha diye güldü, ama sonra içeriye annesinin yanına gitti, ondan eski bir yüksük aldı, te­pesini torpilleyip çıkararak baston için pek hoş bir halka yaptı. Ah, Eleseus o uzun parmaklarıyla hiç de beceriksizin biri değildi hani.</p>
  <p class="x-Norm">İki kardeş birbirlerine takılmakta devam ediyor­lardı. "Sivert Dayı'nın mirası benim olsun mu?" di­ye sordu Eleseus.</p>
  <p class="x-Norm">"Senin mi olacak? Ne kadar tutuyor?" dedi Si­vert.</p>
  <p class="x-Norm">"Bak hele! Önce miktarını öğrenmek istiyorsun öyle mi, seni cimri seni!"</p>
  <p class="x-Norm">"Eh, al da güle güle kullan!" dedi Sivert.</p>
  <p class="x-Norm">"Beş binle on bin arasında var."</p>
  <p class="x-Norm">Sivert "Taler mi?" diye bağırdı, kendini tuta­mamış, sormuştu. Eleseus, taler üzerinden hesap gör­meye alışık değildi, ama bu şimdi işine geldi, başıyla doğrulayarak Sivert'e, ertesi güne kadar, bunda ya­nıldığını söylemedi.</p>
  <p class="x-Norm">Ertesi gün Eleseus, bu meseleye tekrar döndü. "Dünkü hediyene pişman mısın?" diye sordu. "Ne aptal şeysin!" dedi Sivert, "Tabii değilim, ama beş bin taler de hani beş bin taler'dir, az para değil. Eğer hasis yahut fena bir adam değilsen bu parayı benimle paylaşırsın."</p>
  <p class="x-Norm">Nihayet Eleseus: "Şimdi sana bir şey söyleyeceğim," diye işi açığa vurdu, "bu mirastan elime fazla bir şey geçeceğini ben hiç sanmıyorum."</p>
  <p class="x-Norm">Sivert, hayret içinde gözlerini açtı: "Ya, sahi mi?"</p>
  <p class="x-Norm">"Evet, bir şey geçmeyecek, pek fevkalâde bir şey geçmeyecek."</p>
  <p class="x-Norm">Eleseus tabii hesap işlerinden anlıyordu; dayı beyin kasası, şu meşhur şişe sandığı onun gözü önün­de açılmıştı; Eleseus evrakı ve hesapları bir bir göz­den geçirip kasa mevcudunu çıkarmıştı. Sivert Dayı, yeğenini toprak içlerinde yahut balık ağının tamirin­de kullanmayarak hesapların, rakamların korkunç kar­gaşalığı başına oturtmuştu. On yıl önce borcunu, bir keçi yahut bir kutu kuru balık getirmek yoluyla öde­miş bir vergi mükellefinin ne keçisi, ne de balıkları kayıtta görünmedi mi Sivert Dayı o adamı belleğinde canlandırıyor: "Evet, borcunu vermişti!" diyor, bu durum karşısında Eleseus: "Eh, o halde bunu çize­lim!" cevabını veriyordu.</p>
  <p class="x-Norm">Eleseus bu işin tam adamıydı, nazikti, her şey yolunda diyerek hastayı şevke getiriyordu; ikisi de birbirlerine pek ısınmışlardı, hatta zaman zaman şakalaştıkları da oluyordu. Eleseus'un tabii bazı kaçık­ça tarafları bulunuyor, ama ihtiyar Sivert de ondan aşağı kalmıyordu. Adeta tantanalı bir üslûpla evrak­lar kaleme almışlar; bunu yaparken yalnız Küçük Si­vert'in değil, köyün; ihtiyarın, uğrunda otuz yıl hiz­met ettiği halkın da menfaatini düşünmüşlerdi. Ah ne günlerdi o günler! Sivert Dayı, Eleseus'a: "Sen­den daha iyisini bulamazdım!" diyordu. Birisini gön­derip, yaz ortasında, kesilmiş bir koyun satın aldırı­yor, denizden taze taze balıklar geliyor, Eleseus'a pa­rasını kasadan ödemesi emri veriliyordu. Bir arada güzel güzel yaşıyorlardı.</p>
  <p class="x-Norm">Oline'yi de getirttiler, bir ziyafet sofrasına ku­rulmaktan yana ondan daha münasibini de bulamaz­lardı; o, ihtiyar Sivert'in son günlerinin dört bir ya­na nam salması konusunda da biçilmiş kaftandı. Bir­birlerinden karşılıklı hoşnuttular. "Bence Oiine'ye de ufak bir hisse ayırmalıyız," dedi dayı bey, "duldur, zar-zor geçiniyor. Küçük Sivert'e yine de çok şey ka­lır." Eleseus, usta eliyle kalemi alıp vasiyetnameye ek olarak bir iki satır çiziktiriverince mirasçıların arası­na Oline de katılmış oldu. "Seni de düşünüyorum," dedi ihtiyar Sivert, Oiine'ye; "iyi olmaz da bu dün­yaya gözlerimi kaparsam aç açık kalmayasın istiyo­rum." Oline şaşkınlıktan dilini yuttuğunu söyledi, ama hiç de yutmuşa benzemiyordu; bu onu pek heyecanlandırmıştı, ağlıyor, teşekkür ediyordu; hayır hiç kimse dünyalık bir bağış ile meselâ onun "ahretteki ecir ve mükâfatı" arasındaki ilintileri Oline kadar bilemezdi. Hayır, hiç de dilini yutmuş değildi Oline.</p>
  <p class="x-Norm">Ya Eleseus? Dayısının malî durumu belki baş­langıçta ona uygun ve sevindirici gözükmüşse de son­ra sonra durumu yeniden ölçüp biçmek ve hakikati açıklamak zorunda kalmıştı. Bu işi hafiften itiraz ede­rek yapmayı düşündü: "Kasa hesabı biraz karışık gi­bi!" dedi. "Evet, ama ya bıraktığım öteki şeyler?" — Eleseus, halkın ağzında dolaşan söylentileri düşünerek sordu: "Evet, hem sonra ihtimal orda burada bankaya yatırılmış paran da vardır." — İhtiyar: "Hıh, olmuş olmamış, ne çıkar!" cevabını verdi. "Fakat büyük ağ, çiftlik, binalar, hayvan sürüsü, beyaz inek­ler, kırmızı inekler! Sen saçmalıyorsun galiba, azizim Eleseus!"</p>
  <p class="x-Norm">Eleseus ağın ne para edeceğini gerçi bilmiyordu, ama ihtiyarın sürü dediği şeyi görmüştü: Bir inekti olup olacağı; beyazlı kırmızılı bir tek inek! Sivert Dayı belki de uyduruyor, sayıklıyordu. Zaten Eleseus'un da, ihtiyarın hesaplarını tam olarak anladığı yoktu ya; hesaplar adamakıllı keşmekeş içindeydi, çıfıt çarşısına dönmüştü. Hele para biriminin talerden kron'a çevrildiği seneden bu yana kasadar, çok vakit, ufak kronları birer taler gibi göstermişti. Bu halde kendisini zengin saymasına hiç şaşılır mı? Ama Eleseus hesaplar şöyle bir temizlenecek oldu mu geriye pek fazla bir şey kalmayacağından, hatta ne kalması, olanın borçlara bile yetişmeyeceğinden kor­kuyordu.</p>
  <p class="x-Norm">Öyle, küçük Sivert, dayısının bırakacağı mirası Eleseus'a bol keseden bağışlayabilirdi!</p>
  <p class="x-Norm">İki kardeş bu konu üzerinde şakalaşıyorlardı. Sivert üzgün değildi; hani sahiden beş bin taler ol­saydı da bunu kendi ayağıyla tepmiş bulunsaydı, eh o zaman belki üzülürdü. Sırf bir hesap sonucu dayı­sının adını aldığını biliyordu, mirası hak edecek bir hizmette bulunmamıştı ki. Şimdi mirası kabul etmesi için Eleseus'u enikonu zorluyordu: "Evet, şüphesiz kabul etmelisin, gel şu işi yazıyla yapalım!" diyordu.</p>
  <p class="x-Norm">"Bununla zengin olacaksan memnun olurum. Hedi­yemi reddetme!"</p>
  <p class="x-Norm">Birbirleriyle hayli şakalaşıyorlardı. Gerçekte Eleseus'a en çok yardımı dokunan Sivert oluyor, onun çiftlik hayatına katlanmasını Sivert kolaylaştırı­yordu; Sivert olmasaydı birçok şeyler Eleseus'a güç gelirdi.</p>
  <p class="x-Norm">Üstelik şimdi Eleseus yine iyice yoldan çıkmış, dağın öte yamacında üç haftalık bir avarelik hayatı onun zararına olmuştu; orada kiliseye de gitmiş, bir hayli süsleyip püslenmiş, hatta genç kızlarla buluş­muştu. Sellanraa'da kız ne arardı. Hizmetçi Jensine'yi bir kalem geçmek lâzımdı, o bir dolap beygiriydi, daha çok Sivert'in dengiydi. Eleseus: "Acaba Breidablick'in Barbro'su, büyüyeli beri ne halde?" demiş, Sivert de: "Axel Ström'ün çiftliğine bir git de kendin gör, anla!" cevabını vermişti.</p>
  <p class="x-Norm">Bir pazar günü Eleseus yola çıktı. Çiftliğinden bir süre ayrılmış olması, eski cesaret ve neşesini ta­zelemiş, işin tadını almıştı: Axel'in kulübesinde Ele­seus yeniden dirildi. Hani hiç de yabana atılacak biri değildi Barbro! Hiç olmazsa buralarda böylesi bir taneydi, kitara çalıyordu, konuşkandı, üstelik üstü başı tarhun otu değil sahici kokular, kolonya koku­yordu. Beri tarafta Eleseus, sırf tatil dolayısıyla çift­likte bulunduğunu, yakında büro tarafından geri çağ­rılacağını hafiften çıtlattı. Yurda dönmenin, ana-baba ocağına gelmenin ne de olsa hoş bir şey olduğunu, şimdi ayrı odası bulunduğunu söyledi, "Ama nerde şehir, nerde burası!" diye de ekledi.</p>
  <p class="x-Norm">"Doğru, Allah bilir ya, bu dağ başları şehirden çok farklı!" diye doğruladı Barbro.</p>
  <p class="x-Norm">Axel ise bu iki şehir çocuğunun yanında pek silik kalıyordu. Aralarında canı sıkıldı, dışarı çıkıp tarlalarına gitti. Şimdi kendi kendilerine kalmıştılar, Eleseus'a diyecek yoktu. Öbür köye gittiğini, ölen dayısını gömdüğünü anlattı, tabutu başında bir de nutuk verdiğini söylemeyi de ihmal etmedi.</p>
  <p class="x-Norm">Kalkıp giderken Barbro'ya kendisine biraz yol arkadaşlığı yapmasını söyledi, sonra: "Yok, neyse, kalsın!" dedi. Barbro: "Şehirde âdet böyle midir, bay­ları bayanlar mı evlerine götürür?" diye sordu. O an­da Eleseus gerçekten kızardı, kızı gücendirdiğini anladı.</p>
  <p class="x-Norm">Bununla beraber ertesi pazar, komşu çiftliğe tek­rar gitti, bu seter yanına bastonunu da almıştı. Her ikisi geçen defaki gibi konuşuyorlar, Axel’e yine hiç aldırmıyorlardı. "Babanın çiftliği şimdi hayli büyüdü, pek çok binalar yaptı!" dedi Axel. Eleseus: "Evet, inşaata sarf edecek parası da var. Babam her istedi­ğini yapabilir!" cevabını verdi, fırsat bu fırsat övün­meye başladı: "Biz zavallılar için bu iş pek kolay değil.</p>
  <p class="x-Norm">"Ne gibi?"</p>
  <p class="x-Norm">"Duymadınız mı? Geçende birkaç İsveçli milyo­ner, çiftliğine geldiler, ondan bir bakır tepe satın al­dılar."</p>
  <p class="x-Norm">"Ne diyorsun? Baban çok para aldı mı?"</p>
  <p class="x-Norm">"Müthiş para aldı. Evet, övünmek gibi olmasın ama hiç değilse birkaç bin. Ha, ne diyecektim, inşa­attan bahsediyordun, değil mi? Bakıyorum dışarıda kerestelerin var, evini sen ne zaman yapacaksın?"</p>
  <p class="x-Norm">Barbro: "Yapacağı yok!" diye ortaya atıldı.</p>
  <p class="x-Norm">Yapacağı yokmuş! Münasebetsizlik yahut mübalâğa değil de neydi bu? Axel geçen sonbaharda ka­yalardan taş kırmış, kışın bu taşları çiftliğe çekmiş, bu yazın da ambarın ve öteki yapıların duvarlarını çıkmış, yapılacak sade bir ev kalmıştı. Sonbahar bit­meden de evin çatısını tamamlamayı ümit ettiğini, Sivert'ten kendisine birkaç gün yardım rica etmeyi düşündüğünü söyleyerek Eleseus'un bu konuda fikrini sordu. "Çok güzel!" dedi Eleseus, sonra gülümseyerek ekledi: "Fakat yanına beni al!" Axel saygılı bir ta­vırla: "Sizi mi?" dedi ve ona birdenbire sız diye hitap etmeye başladı: "Siz başka işlerde zekâ sahibi­siniz!" — Kıymetinin hatta bu Allah'ın kırında tak­dir edildiğini duymak, insanın hoşuna gidiyordu. "Korkarım ki şu ellerim, bu işe yaramayacaktır!" de­di Eleseus ve pek kibar bir insan tavrı takındı. "Ba­kayım!" dedi Barbro, Eleseus'un ellerini tuttu.</p>
  <p class="x-Norm">Axel yine bir kenara itildiğini hissetti, çıkıp gitti; ikisi yine yalnız kalmışlardı. Yaşıttılar, okula beraber gitmişler, beraber oyun oynamışlar, orada burada oynayıp öpüşmüşlerdi; şimdi çok, çok yukarılardan o çocukluk anılarını tazeliyorlardı; Barbro enikonu kuruluyor, kendine pek de önem verdiği görülüyordu. Tabii ki Eleseus, Bergen'deki o kelebek gözlük takıp altın saat taşıyan büyük kâtiplerle bir olamazdı; ama burada, bu dağ başında Allah için tam bir efendiydi o da. Barbro, Bergen'de çektirdiği fotoğrafını getirip gösterdi: "Bir o zamanki halime bak, bir de şimdiki halime!" dedi. Eleseus: "Şimdi ne kusurun var?" diye sordu.</p>
  <p class="x-Norm">"Ya, sence şimdi bozulmamış mıyım?"</p>
  <p class="x-Norm">"Bozulmak mı? Sana ilk ve son şunu söyleyeyim ki şimdi iki kat güzelsin, üstelik daha da toplusun!" dedi Eleseus. "Bozulmak mı? Bu ne biçim söz!"</p>
  <p class="x-Norm">"Peki ama yavrum; boynumun, ensemin açıklığı resimde pek zarif değil mi? Hem sonra görüyorsun ya, bir de gümüş zincirim var, yanlarında çalıştığım kâtiplerden biri hediye etmişti. Ama sonradan kay­bettim, hoş, pek kayıp sayılmaz ya, köye dönerken paraya ihtiyacım oldu."</p>
  <p class="x-Norm">Eleseus: "Bu fotoğraf bende kalsın, olmaz mı?" diye sordu.</p>
  <p class="x-Norm">"Sende mi kalsın? Karşılığına ne vereceksin?"</p>
  <p class="x-Norm">Oo, bu söze verilecek en uygun cevabın ne oldu­ğunu Eleseus pekâlâ biliyordu, ama söylemeye cesa­ret edemedi, bunun yerine: "Şehre dönünce fotoğraf çektireceğim, o zaman da ben sana veririm!" dedi. Ama Barbro, resmi geri aldı: "Olmaz" dedi, "ben­de de yalnız bu kaldı!" Eleseus, genç kalbinde bir hüzün hissetti, elini resme doğru uzattı. "Peki, peki, ama karşılığına hemen şimdi bir şey isterim!" dedi Barbro, gülerek. Eh, madem öyle, Eleseus Barbro'yu kucakladı, onu öpücüklere boğdu.</p>
  <p class="x-Norm">Artık sıkılmak çekinmek kalmamış, Eleseus açıl­mış, yaman olmuştu, işveli cilveli bakışıyorlar, gülü­şüp şakalaşıyorlardı. "Sen elimi tutunca kadife do­kunmuş gibi oldum!" dedi Eleseus.</p>
  <p class="x-Norm">"Ha, ha, yakında şehre döner, bir daha da bu­raya uğramazsın sen!" dedi Barbro.</p>
  <p class="x-Norm">Eleseus "Beni bu kadar kötü mü sanıyorsun?'" cevabını verdi.</p>
  <p class="x-Norm">"Orada seni alıkoyacak kimse yok mu?"</p>
  <p class="x-Norm">"Hayır. Bak, yalnız sana söylüyorum ben ni­şanlı değilim!'' dedi Eleseus.</p>
  <p class="x-Norm">"Hadi canım, nişanlısındır."</p>
  <p class="x-Norm">"İnan ki yalanım yok."</p>
  <p class="x-Norm">Uzun zaman şakalaşıp cilveleştiler. Eleseus abayı adamakıllı yakmıştı. "Sana mektup yazmama müsaa­de eder misin?" dedi. Barbro: "Hay hay!' cevabını verdi. Eleseus: "Müsaaden olmadan yazarsam görgü­süzlük etmiş olurum da!" dedi, ama birdenbire kıs­kançlık damarları kabardı, sordu: "Senin için Axel'le nişanlı diyorlar, doğru mu?"</p>
  <p class="x-Norm">"Axel'le mi, onunla ha?" dedi Barbro, ama bunu öyle küçümser bir dille söyledi ki Eleseus'un yü­reğine su serpti. "Hele dokunsun eli yanar!" dedi Barbro. Sonra da söylediklerine pişman olarak ekle­di: "Axel hiç de fena adam değil. Bana gazete alı­yor, sık sık hediyeler getiriyor, Allah için konuşmalı."</p>
  <p class="x-Norm">"Aksini iddia edemem; o kendi sahasında mü­kemmel, eşi bulunmayan bir adamdır", diye Eleseus doğruladı, "ama esas mesele bu değil ki!"</p>
  <p class="x-Norm">Axel'in hatırlanışı, Barbro'yu biraz huylandırmış olacak ki kız ayağa kalktı. Eleseus'a: "Artık gitme­lisin", dedi, "benim ahırda işlerim var."</p>
  <p class="x-Norm">Ertesi pazar Eleseus, aşağı çiftliğe her zaman­kinden hayli geç gitti, yanına yazdığı mektubu da almıştı. Ama ne mektup! Aygın baygın, tam bir hafta kafa patlatmış, sonunda hu şaheseri yaratmıştı! Matmazel Barbro Bredesen'e: <i>Bundan böyle iki üç defadır ki seni görmenin, tarafımdan asla ifade edi­lemez saadetine nail olmuş bulunuyorum...</i></p>
  <p class="x-Norm">Çiftliğe böyle akşam geç vakit varırsa Barbro, ahırdaki işlerini herhalde bitirmiş olacak, hatta bel­ki de yatağına yatmış bulunacaktı. Ama bu hiç de zarar etmez, aksine daha da iyi olurdu.</p>
  <p class="x-Norm">Fakat Barbro henüz yatmamıştı, kulübede otu­ruyordu. Şu var ki artık güler yüz göstermek istemi­yormuş, hayır, asla istemiyormuş gibi bir tavır takın­mıştı. Eleseus'ta, Axel'in herhalde kıza tebelleş ol­duğu, onun kulağını büktüğü düşüncesi uyandı.</p>
  <p class="x-Norm">"Buyur, işte sana vaat ettiğim mektup!"</p>
  <p class="x-Norm">"Mersi!" dedi Barbro, mektubu açıp okumaya başladı, yüzünde bir memnunluk görülmüyordu. "Senin kadarını ben de yazardım!" dedi. Eleseus hayal kırıklığına uğramıştı, nesi vardı Barbro'nun? Axel neredeydi? Axel başını alıp gitmişti. Herhalde bu aptalca pazar ziyaretlerine kanıksamış, yanlarında bulunmak istememişti; fakat önemli bir işi vardı da köye dünden gitmiş de olabilirdi. Her neyse, çiftlikte yoktu Axel.</p>
  <p class="x-Norm">"Bu güzel akşam vakti sen niçin bu sıkıntılı ku­lübede oturuyorsun? Gel, dışarı çıkalım?" dedi Ele­seus. Barbro: ''Axel'i bekliyorum!" diye cevap verdi.</p>
  <p class="x-Norm">"Axel'i mi bekliyorsun? Axel'siz olamaz mısın?"</p>
  <p class="x-Norm">"Olurum, ama gelince yiyecek yemek bulmasın mı?"</p>
  <p class="x-Norm">Zaman geçiyordu, boşu boşuna geçiyor, birbir­lerinden uzak duruyorlardı; Barbro'nun huysuzluğu devam ediyordu. Eleseus, bir tecrübe, tekrar komşu köyden söz açtı, bir nutuk söylediğini bildirmeyi bu sefer de unutmadı: "Pek öyle fazla bir şey de söyle­medim ama bazılarının gözleri yaşardı."</p>
  <p class="x-Norm">"Ya!" dedi Barbro.</p>
  <p class="x-Norm">"Bir pazar günü kiliseye de gittim."</p>
  <p class="x-Norm">"Orada bir kızla ahbap olmadın mı?"</p>
  <p class="x-Norm">"Ahbap olmak mı? Ben şöylece gitmiştim, sağa sola bakındım. Rahibin vaizi pek enteresan değildi. Tabii benim fikrim bir ölçü olamaz, ama iyi değildi işte."</p>
  <p class="x-Norm">Zaman geçiyordu.</p>
  <p class="x-Norm">Barbro birdenbire: "Axel böyle geç vakit seni burada görürse aklına neler gelir dersin?" dedi. Ah, Barbro göğsüne bir yumruk indirseydi Eleseus bu kadar ümitsizliğe düşmezdi. Yoksa Barbro, geçen seferi bütün bütün unutmuş muydu? Eleseus'un bu akşam gelmesini sözleşmemişler miydi? Eleseus fena gücenmişti, mırıldandı: "Ben de kalkıp giderim!" Bu söze karşı Barbro kılını kıpırdatmadı. Dudakları titreyerek: "Ben sana ne yaptım?" diye sordu Eleseus. Bu ona çok dokunmuşa benziyor, çaresizlik içinde kıvranıyordu.</p>
  <p class="x-Norm">"Bana mı? Yoo, sen bana hiçbir şey yapmadın!"</p>
  <p class="x-Norm">"Peki, bu akşam sana ne oluyor böyle?"</p>
  <p class="x-Norm">"Bana mı?" deyip güldü Barbro. "Fakat Axel kızarsa hiç de şaşmam hani."</p>
  <p class="x-Norm">Eleseus: "Giderim!" diye tekrarladı. Ama Bar­bro yine bana mısın demedi, Eleseus'u adam yerine koymuyor; Eleseus karşısında oturuyor, hisleriyle boğuşuyormuş, Barbro'ya vız geliyordu. Ah, alçağın biriydi Barbro!</p>
  <p class="x-Norm">Eleseus'un gönlünde öfke kızışmaya başlamıştı. Hiddetini dışarıya ilkin kibarca vurdu: Barbro'ya, kadın cinsinin meğer hiç de güvenilir bir temsilcisi olmadığını söyledi. Bu da para etmeyince... eh, iyisi mi susmalı, katlanmalıydı, Barbro daha da huysuzlaşıyordu. Ama Eleseus da rahat edemiyordu: "Böyle olduğunu bilseydim bu akşam buralara hiç de gelmezdim!" dedi. "Ne olurdu?" cevabını verdi Bar­bro. "Şu elindeki bastonla yaptığın gezintiden mah­rum kalırdın!"</p>
  <p class="x-Norm">Öyle ya Barbro, Bergen'de bulunmuştu, alay edebilirdi, hem sonra mükemmel bastonlar da gör­müştü, onun içindir ki: "Caka satarak taşıdığın bu yamalı şemsiye sapı da ne?" diye dobra dobra soru sormaktan çekinmedi. Eleseus bunu da sineye çekti. "Şu halde fotoğrafını da geri almak istersin belki?" diye sordu Eleseus. Bu da kâr etmezse başka hiçbir şey kâr etmezdi. Verilen hediyeyi geri almak, şu Allah’ın kırında akla gelebilecek şeylerin en sonuncusuydu! Barbro, kaçamak bir cevap verdi: "Zaten resmin sence ne değeri var?"</p>
  <p class="x-Norm">Eleseus: "Âlâ!" dedi, her şeyi göze almış, "res­mini hemen göndereceğim. Sen de şimdi bana mek­tubumu geri ver!"</p>
  <p class="x-Norm">Dedi ve ayağa kalktı.</p>
  <p class="x-Norm">Evet, Barbro mektubu verdi, verdi ama gözleri de yaşardı, huysuzluğu bir anda yok oldu. Bu davranış hizmetçi kızın içine işlemişti; dostu onu bırakıyor, ona son defa olarak hoşça kal diyordu. "Gitmene lüzum yok!" dedi, "Axel ne sanırsa sansın, umurum­da değil!" Fakat şimdi Eleseus, elde ettiği zaferden iyice faydalanmak istedi, Barbro'ya veda etti. "Bir bayan bana senin gibi davrandığı zaman ben hemen çekilip giderim!" dedi.</p>
  <p class="x-Norm">Kulübeden çıkıp yavaş yavaş, çiftliğine doğru yü­rüdü; ıslık çalıp bastonunu sallıyor, hiç oralı değil­miş gibi davranıyordu. Adam sende! Az sonra Bar­bro da kulübeden dışarı çıktı, birkaç kere arkasından seslendi. Evet, Eleseus durdu, yaptı bu işi, ama ha­karete uğramış bir aslana benziyordu. Barbro funda­ların arasına oturmuştu, yaptıklarına pişman görü­nüyordu, bir funda demetini yolmaya başladı, Eleseus gitgide yola geliyor gibiydi, evet hatta bir öpücük daha istedi, "Ayrılıyoruz, son defa!" dedi Eleseus. Yoo, Barbro bunu istemiyordu. "Geçen sefer ne kadar cana yakındın, yine öyle olsana!" dedi Eleseus. Kızın etrafında yaltaklanarak dolaşıyor, bir pundu­nu bulup bir fırsat yakalamak için gittikçe hızlanı­yordu. Ama Barbro cana yakın olmak istemedi bir türlü, ayağa kalktı ve olduğu gibi durdu. Bunun üzerine Eleseus, sadece başıyla selâm verdi, yürüdü gitti.</p>
  <p class="x-Norm">Eleseus gözden kaybolduktan sonra fundaların gerisinden birdenbire Axel meydana çıktı. Barbro irkildi: "Bu da ne, sen yukardan mı geliyorsun?" diye sordu. "Hayır, aşağıdan geldim", cevabını ver­di Axel, "ama ikinizin bu tarafa gittiğinizi gördüm." Barbro birdenbire öfkelenerek: "Vay, demek böyle! Bununla eline ne geçecek?" diye bağırdı. Eski huy­suzluğu yeniden patlak vermişti. "Her şeye burnunu sokmaktan ne kazanacaksın? Sana ne bundan?" Axel'in de tersliği üstündeydi: "Ya, demek o bugün yine buradaydı!" dedi.</p>
  <p class="x-Norm">"Olsa bile ne çıkar? Ne istiyorsun ondan sen?"</p>
  <p class="x-Norm">"Ben mi? Sana sormalı, sen ne istiyorsun? Utan, utan!"</p>
  <p class="x-Norm">"Ne diye unutacakmışım? Susalım mı, yoksa konuşalım mı dersin?" dedi Barbro, eski bir deyimi kullanarak "Ben senin kulübende kukumav gibi pineklemek istemiyorum, bunu bilmiş ol. Neden utanacakmışım? Evine bakacak bir başka kadın ala­caksan, ben çeker giderim. Sen ağzını tut kâfi, bunu sana hatırlatmam bile yersiz. İşte cevabım. Şimdi he­men içen gidip yemeğini hazırlar, kahveni pişiririm, sonra da canımın istediğini yapabilirim."</p>
  <p class="x-Norm">Barbro söylene söylene içeri girdi.</p>
  <p class="x-Norm">Hayır, Axel'le Barbro her zaman anlaşamıyorlardı. Barbro, iki sene var, onun yanındaydı ama aralarında ikide bir hır çıkıyordu, hele Barbro gide­ceğim diye tutturduğu için. Axel ısrar ediyor, onun hep evinde kalmasını, bütün bütün yanında yerleş­mesini, kulübesini, hayatını paylaşmasını istiyor, yardımcısız kalmanın zorluğunu biliyordu. Barbro, tek­lifini kabul etmeye birçok defalar söz de vermişti, evet, dostluk saatlerinde buradan gitmeyi aklından bile geçirmiyordu. Ama bir kavga koptu mu Axel'i kalkıp gitmekle korkutuyor, hiçbir şey söylemese bile şehre gidip dişlerini yaptıracağını, yoksa hepsinin döküleceğini öne sürüyordu. Gitmek de gitmek! Axel'in, onu ne yapıp yapıp çiftliğe bağlaması ge­rekti.</p>
  <p class="x-Norm">Bağlamak mı? Her türlü bağla alay eden bir hali vardı Barbro'nun.</p>
  <p class="x-Norm">"Yani şimdi gitmek mi istiyorsun?" dedi Axel. Barbro: "İstesem ne çıkar?" cevabını verdi.</p>
  <p class="x-Norm">"Gidebilir misin bakalım?"</p>
  <p class="x-Norm">"Niçin gidemem? Kışa giriyoruz diye param ol­maz mı sanıyorsun? Ben Bergen'de her zaman iş bu­labilirim."</p>
  <p class="x-Norm">Bunun üzerine Axel, çok sakin: "Bunu hiç de­ğilse şu sıra yapamazsın. Çocuğun olmayacak mı?" dedi.</p>
  <p class="x-Norm">"Çocuk mu? Yoo, sen hangi çocuktan bahsedi­yorsun?"</p>
  <p class="x-Norm">Axei gözlerini dikip bakakaldı. Barbro, aklını mı kaçırmıştı?</p>
  <p class="x-Norm">Axel'de kollayış yeteneğinin her halde oldukça az oluşu da ayrı mesele. Barbro üzerinde böyle bir hak iddiasına kalkıştı kalkışalı, oldukça aşırı bir güvenle ileri atılmıştı, akıllıca bir davranış değildi bu. Barbro ile ikide bir zıt gitmek, onu hırslandırmak sanki ne­den gerekiyordu; ilkbaharda patates dikmesini âdeta emretmek şart mıydı sanki Axel lüzumunda bu işi tek başına da yapabilirdi. Hele evlensinler, ondan sonra erkeklik taslamak zamanı gelirdi; ama o vakte kadar aklını kullanması, her şeyi hoş görmesi gereki­yordu.</p>
  <p class="x-Norm">Fakat asıl rezalet; şu ağzında kaypak lâflar, elin­de baston, salına salına gelen kâtip Eleseus mesele­sinde idi. Onun durumunda nişanlı bir kız için bu hareketler yakışır mıydı? Aklın alacağı bir iş miydi bu? Şimdiye kadar Axel, burada rakipsiz kalmıştı. Evet, şimdi iş değişiyordu!</p>
  <p class="x-Norm">"İşte sana yeni gazeteler!" dedi Axel. "Şu da se­nin için aldığım değersiz, bir hediye. Bak bakalım, be­ğenecek misin?" Barbro, istifini bozmadı. İçmekte oldukları kahve ateş gibi sıcaktı, ama Barbro buz gibi soğuk bir sesle cevap verdi: "Bahse girerim, altın yüzüktü bu! Bir yılı geçti, hâlâ alacaksın!"</p>
  <p class="x-Norm">Axel'i adam yerine koymayışında yanılmıştı, çün­kü Axel sahiden yüzük getirmişti. Şu var ki altın de­ğildi, zaten Axel de ona altın yüzük vaat etmemişti, Barbro bunu şimdi hatırlıyordu: ama işte üzerinde altın kaplama iki el şekli bulunan, damgalı gümüş bir yüzüktü bu fakat ah şu nâlet Bergen hayatı! Bar­bro, Bergen'de sahici nişan yüzükleri görmüştü, ken­disini kandırmaya kalkışmalarına müsaade edemez­di, hayır!</p>
  <p class="x-Norm">"Bu yüzüğü al da başına çal!" dedi.</p>
  <p class="x-Norm">"Peki ama ne kusuru var?"</p>
  <p class="x-Norm">Barbro: "Ne kusuru mu var? Hiçbir kusuru yok!" cevabını verdi, ayağa kalkıp masayı temizlemeye baş­ladı. "Canım, şimdilik bunu tak da ileride belki baş­kası da alınır!" dedi Axel. Barbro, bunun üzerine hiç sesini çıkarmadı.</p>
  <p class="x-Norm">Gelgelelim bu akşam Barbro'nun huysuzluğu üzerindeydi. Yepyeni gümüş bir yüzük, teşekküre değ­mez miydi hiç? Bu beyzade kâtip herhalde kızın ak­lını çelmişti. Axel, kendini tutamayıp Eleseus'un iki­de bir burada ne işi olduğunu sordu: "Senden ne is­tiyor?" dedi.</p>
  <p class="x-Norm">"Benden mi?"</p>
  <p class="x-Norm">"Öyle ya, bu herif senin durumunu anlamıyor mu? Gözleri kör mü?"</p>
  <p class="x-Norm">Barbro, Axel'in önüne dikildi: "Ya!" dedi, "Yok­sa beni artık kendine bağladığını mı sanıyorsun, fakat bunun aslı olmadığını göreceksin."</p>
  <p class="x-Norm">"Ya!" dedi Axel.</p>
  <p class="x-Norm">"Evet, buradan çekip gittiğimi de göreceksin."</p>
  <p class="x-Norm">Bunun üzerine Axel dudaklarını hafifçe büktü, gülümsedi, fakat bu hareketini açıkça ve göze batacak şekilde yapmaktan çekindi, Barbro'yu kızdırmak iste­miyordu. Sonra yatıştırıcı bir sesle, bir çocuğa söyler gibi: "Ne olur, makul ol, Barbro!" dedi. "Biliyorsun, ikimiz de biliyoruz!"</p>
  <p class="x-Norm">Ve tabii, gecenin geç saatinde durum, Barbro'nun tekrar uysallaşması, hatta gümüş yüzük parmağına ta­kılı uyumasıyla sona erdi.</p>
  <p class="x-Norm">Eh, herhalde işler düzeleceğe benziyordu!</p>
  <p class="x-Norm">Durum, kulübedeki bu iki kişi için gerçekten de düzeldi, ama Eleseus için kötüleşti. Eleseus uğradığı hakarete bir türlü katlanamıyor, isterinin ne olduğunu bilmediği için mahsus enayi yerine konduğunu sanı­yordu. Breidablick'in Barbro'su, Bergen'i görmüş ol­duğu da hesaba katılsa bile, biraz fazlaca küstah ol­muştu.</p>
  <p class="x-Norm">Eleseus, Barbro'ya resmini şu şekilde geri ver­di: Bir gece vakti resmi yine kendisi getirip kızın ya­tağının serili olduğu samanlığa atıverdi. Ama bu işi hiç de kaba, nezaketsizce yapmamıştı, hayır; Barbro'yu uyandırmak için uzun zaman kapıyı elleriyle yordamlamış, Barbro, dirseğine dayanıp doğrularak: "Bu ge­ce içeriye nasıl girildiğini unuttun mu?" diye sorunca da bu mahrem soru, Eleseus'a bir iğne yahut bir kılıç gibi saplanmıştı; ama Eleseus acıdan haykırmamış, sa­dece fotoğrafı, içeriye yere bırakıvermişti. Sonra geriye dönüp yürümeye başlamıştı. Yürümeye mi? As­lında ancak birkaç adım atmış, sonra koşmaya başlamıştı, koşmaya! Çok heyecanlıydı, âdeta sevinç için­de yüzüyor, göğsünde kalbi küt küt atıyordu; bir fun­dalığın gerisinde durup arkasına baktı, hayır, Barbro peşinden gelmiyordu! Ah, bunu yarı yarıya beklemiş­ti oysaki! Barbro, ona hiç değilse bu kadarcık bir ya­kınlık gösterseydi. Ama lânet olsun, Barbro; üzerinde bir gömlek, bir kombinezon, üzgün, bitik, Eleseus için sorulmamış o mahrem sorudan dolayı gönlü pa­ramparça, peşini izlemedikten sonra ne diye koşuyor­du?</p>
  <p class="x-Norm">Evine gidiyordu, bastonu yoktu, ıslık çalmıyor­du, hayır, bir beyefendi değildi artık. Göğsüne bir bı­çak yemek az şey miydi?</p>
  <p class="x-Norm">İş bununla bitti mi?</p>
  <p class="x-Norm">Bir pazar günü Eleseus, yine aşağıki çiftliğe in­di, sırf gözetlemek için. Adeta hastalık derecesinde ve inanılmaz bir sabırla, fundaların gerisinde pusuya yat­tı, gözlerini kulübeye dikti. Kulübede nihayet bir ha­yat ve hareket belirdiği vakit Eleseus, bütün bütün mahvolmuşa döndü. Axel'le Barbro beraberce kulübe­den çıkmış, ahıra gidiyorlardı. Birbirlerine karşı muhabbetliydiler, evet, dostluk saatlerinden birini yaşı­yorlar, kol kola yürüyorlardı; herhalde Axel, ahırda Barbro'nun işlerine yardım edecekti. Bak hele! Ele­seus, karşısındaki çifte her şeyi elden gitmiş, mahvolmuşçasına bakıyor; belki de şuna benzer şeyler düşü­nüyordu: "Axel Ström'le kol kola gidiyor, bu iş nasıl oldu, anlamıyorum; bir zamanlar kollarını benim boynuma dolamıştı."</p>
  <p class="x-Norm">İkisi, ahıra girip gözden kayboldular.</p>
  <p class="x-Norm">Eh, ne yapalım! Boş ver! Fundaların arasında ka­lıp kendini mi unutsundu? Yüzü koyun yatmalı, ken­dinden mi geçmeliydi? Barbro da kim oluyordu? Ama Eleseus, Eleseus'tu işte. Hadi bir kere daha: Sat anasını!</p>
  <p class="x-Norm">Birdenbire fırlayıp dimdik ayakta durdu. Sonra pantolonundaki yaprakları, fundaları silkeledi, yine dimdik doğruldu. Hiddetini, taşkınlığını garip hır şe­kilde dışa vuruyordu. Acz içindeydi, hayli açık saçık bir şarkı tutturdu. En bayağı yerlerini söylerken sesi­ni bile bile yükselttikçe, yüzünde bir canlılık beliriyordu.</p>
</body>
</html>