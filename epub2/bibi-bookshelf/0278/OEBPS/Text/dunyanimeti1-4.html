<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>dunyanimeti1-4.html</title>
  <link href="../Styles/template.css" rel="stylesheet" type="text/css" />
</head>
<body>
  <p class="x-Norm-grntsz" style="text-align: center;"><strong><br /></strong></p>
  <p class="x-Norm-grntsz" style="text-align: center;"><strong>IV</strong></p>
  <p class="x-Norm">Bahar, güz işleri derken günler gelip geçmiş; ama Oline görünmemişti.</p>
  <p class="x-Norm">Isak artık tarlalarını ekmiş bulunuyordu; ot biç­mek için iki tırpan, iki tırmık hazırladı; ot yüklemek üzere arabasının üstüne uzun bir kerevet yaptı; kış için bir yük kızağı yapmak amacıyla ayaklar ve elve­rişli tahtalar kesti, işe yarar birçok şeyler yaptı.</p>
  <p class="x-Norm">Oturma odasının duvarındaki iki rafa gelince, onları da Isak takmış; üzerlerine nihayet aldığı bir takvimle yemek karıştıracağı, kepçe gibi pek kullanılmayan çeşitli şeyleri koymuştu. Inger, bu iki rafın çok güzel olduğunu söylüyordu.</p>
  <p class="x-Norm">Inger, her şeyi çok güzel buluyordu, işte, artık Altınboynuz kaçıp gitmeye yeltenmiyor; buzağıyla, yavru boğayla oyalanıyor ve Allah'ın günü ormanda otluyordu. İşte, keçiler öyle semizlemişlerdi ki ağır memeleri âdeta yerde sürünüyordu. Inger mavi bas­madan bir zıbın dikti, aynı kumaştan bir de başlık yaptı; bundan daha güzel bir şey gören var mıydı, çocuğun vaftiz elbisesiydi bu. Bebek uslu uslu yatıyor, gözleriyle yapılan işi izliyordu; hayli büyümüştü artık; madem adı ille Eleseus olmalıymış, sonunda Isak da eh demiş, kabul etmişti. Minik zıbın yapılıp bitince iki arşın uzunluğundan bir de kuyruğu ol­duğu görüldü, arşınlar paraya çıkıyordu, ama ne çare, çocuk ilk evlâttı madem. Isak: "Boncuk ger­danlık takılacaksa işte tam sırası!" dedi. Ha, Inger onları da düşünmüştü, boşuna ana olmamıştı, saftı ve iftihar ediyordu şüphesiz. Boncuklar çocuğun boy­nuna yetişmedi, fakat başlığın önünde güzel görü­neceklerdi; Inger de tuttu, boncukları başlığa taktı.</p>
  <p class="x-Norm">Ama Oline gelmek bilmiyordu.</p>
  <p class="x-Norm">Hayvanlar olmasa evi bırakıp hep birden gider­ler, çocuğu vaftiz ettirip üç dört gün sonra da geri dönebilirlerdi. Nikâh işi olmasaydı Inger yalnız da gidebilirdi.</p>
  <p class="x-Norm">"Nikâhı daha sonraya bırakamaz mıyız?" dedi&nbsp;<span style="font-size: 0.92em; line-height: 1.27;">Isak. Fakat Inger cevap verdi: "Eleseus'un evde kalıp da süt sağması için on, on iki sene ister!"</span></p>
  <p class="x-Norm">Eh, şimdi Isak'ın, zekâsını kullanması gerekiyor­du. Aslında bu işler başından başlanılarak yapılma­mıştı ve nikâh da belki vaftiz işi kadar gerekliydi; Isak bunu ne bilsin. Kuraklık başlayacağa benziyordu; yaman, berbat bir kuraklık; yağmur imdada yetişmez­se tarlalardaki ürünler yanıyordu, ama her şey Allah’ın elindeydi. Isak köye gidip kendisine bir yar­dımcı aramak için hazırlandı. Yine fersahlarca yolu tepmesi gerekiyordu.</p>
  <p class="x-Norm">Bütün bu zahmet bir nikâh, bir vaftiz yüzün­dendi! Dağ başındaki insanların büyüklü küçüklü bir sürü kaygıları vardı!</p>
  <p class="x-Norm"><span style="font-size: 0.92em; line-height: 1.27; text-align: justify;">Derken Oline çıkageldi...</span></p>
  <p class="x-Norm">Şimdi artık nikâhlıydılar, vaftiz yapılmış, her şey yoluna girmişti, hatta çocuğun meşru olması için nikâhı önce kıydırmayı bile ihmal etmemişlerdi. Fakat kuraklık devam ediyordu; küçük buğday tarlaları, o kadife halılar yanıyordu, ama niçin? Her şey Allahın elindeydi. Isak çayırlıklarını biçti, ama toprağı ba­harda gübrelemiş olmasına rağmen hiç de yüksek ot yoktu üzerlerinde. Çok uzak yamaçlardaki otları da biçti, boyuna biçti; biçmekten, kurutmaktan ve otları eve çekmekten yorulmadı; çünkü şimdi bir beygiri, çok sayıda hayvanı vardı. Lâkin Temmuz içinde buğ­dayları da biçmesi icabetti; yem olmaktan başka işe yaramazdılar. İşte böyle, artık her şey patateslere bakıyordu.</p>
  <p class="x-Norm">Patatesler ne halde? Patates; yabancı diyarlardan gelme, olmasa da olur, kahve gibi bir şey miydi sade?</p>
  <p class="x-Norm">Yok, patates eşi bulunmaz bir üründü; kurakta kalır, ıslakta kalır, yine de büyür. Havaya kafa tutar, çok dayanıklıdır, insanlardan şöyle böyle bakım gördü mü bire on beş verir, işte, patateste üzümdeki kan yok, ama kestanedeki et var; patates ateşte kızartılır, suda haşlanır, her işe kullanılır. İnsan ekmek yok­luğu çekebilir, patatesi varsa aç kalmış değildir. Pa­tates sıcak külde közlenip bir akşam yemeği olabilir, suda haşlanıp kahvaltı yerine geçebilir. Yanına başka şey ister mi? Çok az. Patates kanaatkardır; bir tabak süt, bir ringa balığı, ona çok bile. Zengin, üstüne tereyağı yer; fakir, onu bir tabakta biraz tuza banar. Isak patatesi pazar yemeği olarak, Altınboynuzun sü­tünden alınmış çiğ kaymakla yerdi. Hey gibi hor ha­kir görülmüş, mübarek patates!</p>
  <p class="x-Norm">Fakat şimdi patatesler de tehlikeye giriyordu.</p>
  <p class="x-Norm">Isak günde belki yüz defa havaya bakıyordu. Maviydi gökyüzü. Bazı akşamlar yağmur yağacağa benziyordu. O zaman Isak içeri giriyor ve: "Ah, acaba bu sefer yağacak mı ki!" diyordu. Ama birkaç saat sonra bütün ümitler kayboluyordu.</p>
  <p class="x-Norm">Kuraklık şimdi yedinci haftasını sürüyordu ve müthişti sıcak. Patatesler bütün bu zaman içinde çiçeklerini dökmediler; hallerinde bir gayri tabilik, acayip bir ihtişam okunuyordu. Tarlalar uzaktan karla kaplanmışa benziyordu. Bunun sonu neye varacaktı? Takvim bir ipucu vermiyordu; bugünün takvimi eski takvimlere benzemiyor, hiçbir işe yaramıyordu. Der­ken hava yine yağmura döner gibi oldu ve Isak, içeri lnger'in yanına gelip: "Allah izin verirse bu gece yağmur yağacak!" dedi.</p>
  <p class="x-Norm">"Belirtiler var mı?"</p>
  <p class="x-Norm">"Var, hem sonra beygir de koşumunda silkini­yor."</p>
  <p class="x-Norm">Inger kapıdan baktı ve: "Evet, eli kulağında! dedi. Toprağa birkaç damla yağmur düştü. Saatler geçti, yattılar, Isak geceleyin bakmak için dışarı çıktığı vakit gökyüzü maviydi.</p>
  <p class="x-Norm">"Hey Allah’ım!" dedi Inger. "Ne yapalım, hiç değilse yarın son parti yaprakların olsun kuruyacak.' Ve kendini elden geldiğince bununla teselli etti.</p>
  <p class="x-Norm">Evet, Isak yaprak da toplamıştı ve şimdi en iyilerinden bir sürü yaprak sahibiydi. Kıymetli bir yemdi bu; otlara yaptığını yapmış, ormanda üzer­lerini akkayın kabuklarıyla örtmüştü. Yalnız ufak bir parti, henüz dışarıda açıkta duruyordu; bunun için derin bir tasa içinde cevap verdi: "Onları içeri almayacağım; kurusun kavrulsun, bana ne!"</p>
  <p class="x-Norm">"Ne söylediğini bilmiyorsun!" dedi Inger.</p>
  <p class="x-Norm">Nitekim ertesi gün Isak yaprakları içeri almadı, bir kere içeri almam demiş bulunuyordu, içeri al­madı. Yapraklar dışarıda kalabilirdi; değil mi ki yağ­mur yağmıyordu, ne yapalım, varsın dışarıda kalsın! Şayet güneş bütün bütün yakıp kavurmazsa Noel’den önce bir gün içeri çekiverirdi.</p>
  <p class="x-Norm">Kendini çok derinden, alabildiğine incinmiş his­sediyor; kapı önünde oturup malını, mülkünü, top­raklarını seyretmekten ve bütün hepsinin sahibi ol­maktan artık bir zevk duymuyordu, işte patates tar­laları, delicesine çiçek açmışlardı ve kuruyorlardı; şu halde yapraklar da oldukları yerde kalabilirlerdi, var­sın kalsınlar! Ama canım, canım Isak... Belki de Isak o büyük saflığında ufacık, kurnazca bir gizli maksat taşıyor; belki de bu işi hesaplı yaparaktan ayın şu yeni dönümünde mavi göklere meydan okumayı de­niyordu.</p>
  <p class="x-Norm">Akşamüstü yine yağmur yağacak gibi oldu. "Yaprakları içeri çekseydin!" dedi Inger. "Niçinmiş?" diye sordu Isak ve hiçbir şey dinlemek istemiyormuş gibi yaptı.</p>
  <p class="x-Norm">"Öyle, öyle, sen işin alayındasın ama ola ki yağ­mur yağar."</p>
  <p class="x-Norm">"Bu yıl yağmur yağmayacak, görmüyor musun!"</p>
  <p class="x-Norm">Fakat geceleyin sanki camlar baştanbaşa karardı, sanki camlara meçhul bir şey çarpıyormuş da camlar ıslanıyormuş gibi oldu.</p>
  <p class="x-Norm">Inger uyandı: "Yağmur yağıyor!" dedi, "Cam­lara bak!"</p>
  <p class="x-Norm">Isak burun kıvırarak soludu: "Ne yağmuru?" dedi, "Bu yağmur değil. Neden bahsediyorsun?"</p>
  <p class="x-Norm">"Ah, alayı bırak!" dedi Inger.</p>
  <p class="x-Norm">Isak alay ediyordu, evet. Oysa ki yalnız kendini aldatıyordu. Elbette yağmur yağıyordu, hem de şid­detli sağanak halinde. Fakat Isak'ın yaprakları adam­akıllı ıslanmıştı ki yağmur dindi. Gökyüzü tekrar mavileşti. Dik kafalı ve asi Isak: "Yağmur yağmayacağını sana önceden söylemiştim!" dedi.</p>
  <p class="x-Norm">Bu sağanağın patateslere hiç faydası olmadı, gün­ler gelip geçiyordu. Maviydi gökyüzü. Isak odun kızağını yapmaya koyuldu. Bütün gayretini bu işe harcıyordu. Kibrini kırdı; aciz, alçak gönüllü, sırık­ları, tahtaları rendeledi. Allah büyük, işte günler gelip geçiyordu; çocuk büyüyor, Inger peynir ve yağ yapıyordu, hani öyle berbat değildi durumları; dağ başındaki hamaratlar, eh bu bereketsiz yılı da atla­tırlardı. Hem zaten dokuz hafta sonra asıl yağmur, bereketli bir yağmur da geldi; bütün gün, bütün gece yağmur yağdı; on altı saat boyunca sel gibi yağ­mur yağdı, gökyüzünün dibi delinmişti. Bu, iki hafta önce olsaydı Isak: "Çok geç!" derdi. Şimdiyse In­ger'e: "Gör bak, bu yağmur patatesleri yine de az çok kalkındırır!" dedi. "Öyle, şüphesiz!" diye cevap verdi Inger, teselli ederek. "Hatta bütün diriltir!"</p>
  <p class="x-Norm">Ve gün gün durum daha da düzeldi; her gün sağanak halinde yağmur düşüyor, otlar sanki bir mucizeyle tekrardan yeşeriyor, patatesler çiçekleniyordu; evet, evet, hatta eskisinden daha çok çiçekleniyor ve saplarda iri iri taneler büyüyordu. Bunun böyle olması da lâzımdı zaten; ama dipte köklerde ne olduğunu kimsecikler bilmiyor, Isak bakmaya ce­saret edemiyordu. Derken bir gün Inger yanına geldi: Bir patates kökünde yirmi tane yumru bulmuştu. "Büyümeleri için önümüzde daha beş hafta var!" Ah bu Inger; teselli etmek, bol bol oyalamaya çalış­mak hep ona düşüyordu! Dudağı yarık olduğu için sesi de berbat çıkıyor, fışırdar gibi konuşuyordu; buhar koyuveren bir supap gibiydi sanki şu var ki lnger'in tesellisi, Allahın dağlarında bir nimet olu­yordu. Sonra içi yaşamak sevinciyle coşuyordu lnger'­in... "Tahtadan bir karyola yapıversen!" dedi Isak'a.</p>
  <p class="x-Norm">"Ya!" dedi Isak. "Hani pek acelesi de yok!" dedi Inger.</p>
  <p class="x-Norm">Patatesleri toplamaya koyuldular ve geleneğe uyarak bu işi Michaelis gününe kadar bitirdiler. Bu yıl yine de iyi kapanıyordu; patatesin pek öyle havaya bakmadığı, çok dayanıklı olduğu, yine de yetiştiği görüldü. Tabii inceden inceye hesaplasalardı bu yıl için orta, iyice denemezdi; ama bu sene, kılı kılına hesap aranacak sene değildi ki. Bir gün bir Lâpon geçiyordu da çiftlikteki bunca patatese bakmış şaşa­kalmış: "Köylerin durumu çok daha berbat!" de­mişti.</p>
  <p class="x-Norm">Isak'ın önünde yine birkaç hafta vardı, soğuk­lar başlayıp da topraklar donmadan önce yeni yer­leri tarla yaptı. Isak hayvanları tarlalarda canlarının istediği yerde otlatıyor, onların yanında çalışmaktan, çıngırak seslerini dinlemekten hoşlanıyordu. Bu onu hani işinden de alıkoymuyor değildi, çünkü boğa gelip gelip boynuzlarıyla yaprak kümelerine tosluyor, yahut keçiler yukarı aşağı her yere dağılıyor, hatta kulübenin damına çıkıyorlardı.</p>
  <p class="x-Norm">Sözün kısası küçüklü büyüklü bir sürü dert!</p>
  <p class="x-Norm">Günün birinde Isak bir haykırış işitti. Inger ku­cağında çocuk evin önünde duruyor ve boğa ile kü­çük inek Gümüşboynuzu gösteriyordu: Hayvanlar çiftleşiyorlardı. Isak elindeki çapayı bir yana attığı gibi koştu geldi, ama geç kalmıştı, olan olmuştu. Bakındı şu şırfıntıya, ne de erken başlamıştı, henüz bir ya­şındaydı, daha altı ay isterdi, hay şırfıntı hay! Isak buzağıyı alıp dama götürdü, ama besbelli geç kal­mıştı. "Eh, eh", dedi Inger, "hani bir taraftan da fena değil. Yoksa ana kız, ikisi de sonbaharda gebe olurdu." Ah bu Inger, yok, hayır, kafası işlemiyordu; ama sabahleyin Gümüşboynuzla boğayı beraberce dışarı salarken ne yaptığını biliyordu belki de.</p>
  <p class="x-Norm">Kış geldi; Inger yünleri taradı, eğirdi; Isak çeki odunlarını vadiye indirdi, kurumuş odunları kızağına doldurup doldurup götürüyordu; bütün borçlar öden­miş; artık at, araba, saban, sürgü kendi malı olmuştu, lnger'in keçi sütünden yaptığı peynirleri aldı, vadiye indi ve karşılığında dokuma ipliği, tezgâh, çıkrık ve çıkrık takımı alıp geldi; tekrardan un ve yiyecek, tek­rardan tahta, kereste ve çivi getirdi; hatta günün birinde bir lâmbayla döndü. "Sen sahiden çıldırdın!' dedi Inger. Fakat lâmbanın geleceğini çoktandır sez­mişti. Geceleyin lâmbayı yaktılar, cennetteymiş gibi oldular, küçük Eleseus şüphesiz bunu güneş sanıyor­du. Isak: "Bak, nasıl da şaşırdı!" dedi. Bundan böyle Inger, yününü lâmba ışığında eğirebiliyordu.</p>
  <p class="x-Norm">Isak, gömleklik bez ve Inger'e yeni ayakkabı getirdi. Inger yünlerini boyamak için renk renk bo­yalar istemişti, onları da getirdi. Derken günün birinde, aman Yarabbi, bir saatle çıkagelmesin mi?</p>
  <p class="x-Norm">Ne, ne? Bir saat! Inger şaşıra kaldı, bir süre ağzını açıp bir söz söyleyemedi.</p>
  <p class="x-Norm">Isak kollayışlı elleriyle saati duvara astı, vakti tahmin edip ayarladı, ağırlığını düzenledi ve saat çaldı. Çocuk gözlerini bu tok sesten yana çevirdi, sonra annesine baktı. "Sen de şaştın ya!" dedi annesi ve yavruyu kucağına aldı, duygulanmıştı. Çünkü bu yalnızlıktaki bunca güzel şeylerin hiçbiri, bütün bu kasvetli kış boyunca işleyen ve vakti hatasız bildiren duvar saatiyle boy ölçüşemezdi.</p>
  <p class="x-Norm">Odunların hepsi elden çıkmıştı. Isak tekrar or­mana gidip yeniden odun kesti, kış için çeki odunu yığınlarından meydana gelme mahallesini açtı, şeh­rini kurdu. Şimdi artık evinden uzaklaştıkça uzakla­şıyor, büyük ve geniş bir saha işlenip ekilmeye hazır bulunuyordu; artık toprağı bütün bütün ağaçsız bırakmamaya, bundan sonra yalnız tepeleri kurumuş çok yaşlı ağaçları kesmeye karar verdi.</p>
  <p class="x-Norm">Tabii lnger'in niçin ikinci bir yatak sözü etti­ğini de çoktandır anlamıştı, şimdi bu işi şüphesiz daha fazla geciktiremezdi, elini çabuk tutmalıydı. Karanlık bir akşam vakti ormandan eve dönünce her şeyi olup bitmiş, aileyi çoğalmış buldu: bir oğlan daha doğmuştu. Inger yatakta yatıyordu, ilâhi Inger! Sabahleyin lsak'ı aşağıya köye yollamak istemiş: "Şu beygiri kımıldat biraz!" demişti, "Yerinde durup eşinmekten başka işi yok!" Isak ise: "Böyle saçma şeylere harcayacak vaktim mi var?" demiş ve gitmişti. Şimdi anlıyordu ki, Inger onu başından savmak iste­mişti; ama sebep? Yakınında bulunsaydı iyi olmaz mıydı? "Bu nasıl iş, insana duyurmuyorsun bile!" dedi Isak. Inger: "Artık kendine bir kerevet yapmalı ve bitişik odada yatmalısın!" cevabını verdi.</p>
  <p class="x-Norm">Ama iş kerevetle bitmiyor, yatak takımı da istiyordu. Ellerindeki hayvan postu bir taneydi, gelecek sonbahardan önce bir ikincisini de bulamazlardı; o vakit bir iki koyun keserlerdi ama iki koyun postu bile, bir yorgan olamazdı ki. Isak'ın hali perişandı, geceleri soğuktan donuyordu. Kaya altındaki otların içine gömülmeyi deniyor, ineklerin yanında yatmaya çalışıyordu, yersiz kalmıştı. Neyse ki Mayıs geldi; derken Haziran, Temmuz...</p>
  <p class="x-Norm">Gariptir, sadece üç yılda burada ne işler başarılmamıştı: Kendilerine bir ev, hayvanlara ahır ve sürülmüş topraklar. Isak şimdi yine ne yapısı yapı­yordu? Yeni bir sundurma, bir samanlık mı, yoksa eve bitişik yeni bir kısım mı? Sekiz pus uzunluğunda çivileri çaktıkça ev güm güm ötüyor ve Inger zaman zaman dışarı çıkarak yavrulara acımasını rica edi­yordu. "Ha, yavrular! Şu sıra oyala onları! Onlara ninni söyle, Eleseus'un eline ver kova kapağını, o da gürültü etsin! Kalın çivilerin çakılması biter nerdeyse; işte şuraya, yapıyı eve bağlayan şu kalasların üzerine çakmak lâzım. Bu bitince iş, yalnız tahtalarla iki buçuk pusluk çivilere kalacak, iş ona kalsın!"</p>
  <p class="x-Norm">Hiç çekiç kullanmadan olur muydu? Şimdiye kadar ringa balığı fıçısını, unu ve öbür yiyecekleri açıkta kalmasınlar diye ahırda tutuyorlardı; fakat pastırmaya ahır kokusu sinmişti, ihtiyaçların başında kiler geliyordu. Çocuklar duvara vurulan şöyle birkaç çekiç darbesine alışmalıydılar; Eleseus biraz çelimsiz olmuştu, ama öbür oğlan boru üfleyen bir melek gibi meme emiyor ve bağırmadığı zamanlar uyuyordu. Yaman oğlan! Adının Sivert olmasına Isak itiraz et­mek istemedi, yine aklından Jacob ismi geçiyordu, ama belki de Sivert en iyisiydi. Bazı zamanlar Inger haklıydı, Eleseus'a rahibin ismi konmuştu, kibar bir isimdi bu; Sivert ise lnger'in dayısının ismiydi: Şu bucak kasadarı olan bekâr, zengin ve mirasçısız dayı beyin ismi. Çocuğa, Sivert adını koymaktan daha iyi iyilik mi olurdu?</p>
  <p class="x-Norm">Yine bahar çalışmaları başladı ve Pfingsten'den önce her şey toprağa kondu. Ortada yalnız Eleseus varken, Inger kocasına yardım için hiç vakit bulamamış, ilk çocuğu onu öylesine meşgul etmişti. Şim­di iki çocukluyken yabani otları yoluyor, daha birçok şeyler yapıyordu; Isak patates dikerken saatlerce yar­dım ediyor, havuç ve şalgam dikiyordu. Böyle bir kadın kolay kolay daha bulunamazdı. Hem sonra dokuma tezgâhında bezi de yok muydu? Bir anını boş geçirmiyor, odasına koşup birkaç masura sağıyor, kış çamaşırı yapmak üzere yarı yün karışık bir bez dokuyordu. İplik boyandıktan sonra kendisine ve çocuklara mavi, kırmızı elbiselik bezler dokudu; sonra daha başka boyalar da katarak Isak için yatak takımı yaptı. Çok lüzumlu, faydalı ve gayet daya­nıklı şeyler yapıyordu.</p>
  <p class="x-Norm">İşte Allah'ın dağındaki aile artık işi iyice büyüt­müştü ve bu yıl iyi giderse gerçekten gıptaya değer bir refaha erecektiler. Daha neleri eksikti? Tabii bir ot ambarı, ortasında harmanlığı olan bir samanlık... Ama bu geleceğin işiydi, öbür gayeler gibi buna da erişilecekti. Evet, zamanla! Şimdi küçük Gümüşboynuzun bir buzağısı, keçilerin oğlakları ve koyunların kuzuları olmuştu, otlakta ufak ufak yavrular kayna­şıyordu. Ya kendileri? Artık Eleseus kendi ayacıklarıyla istediği yere yürüyordu ve küçük Sivert vaftiz edilmişti. Ya Inger? Herhalde gebeydi yine, karnı şişmiş görünüyordu. Hem çocuk onun için neydi ki? Hiçbir şey: yani çok şey, şirin insan yavrusu! Çocuklarıyla iftihar ediyor ve Tanrının herkese böyle tom­bul, şirin yavrular bağışlamadığını sezdiriyordu. Inger gençliğini tadıyordu. Biçimsiz bir yüzü vardı ve bütün çocukluğunu toplum sürgünü bir insan ola­rak harcamıştı. Dans etmesini, çalışmasını bildiği halde delikanlılar yüzüne bakmamışlar, ondaki ka­dınlık cevherine burun kıvırmışlar, ondan yüz çevir­mişlerdi. Devrini şimdi şimdi yaşıyor, serpilip geli­şiyor, durmadan en parlak çağını sürüyordu, gebeydi. Evin erkeği Isak ağırbaşlı bir adamdı ve öyle kaldı, ama başarıyordu ve memnundu. Inger gelmeden önce hayatı nasıl, ne ile çekilir hale getirdiği çok şüphe­liydi: patatesle, keçi sütüyle, hatta tesadüfe bağlı isimsiz yiyeceklerle katlanmıştı hayata. Şimdi her şey vardı, onun durumunda, bir erkeğin arzu edebileceği her şey.</p>
  <p class="x-Norm">Yine büyük kuraklık oldu, yine verimsiz bir yılla karşılaştılar. Köpeğiyle oradan geçen Lâpon Os-Anders; köy halkının, bütün ürünü, hayvan yemi olarak kullanmak üzere biçtiklerini bildirdi. "Demek bütün ümitlerini kestiler, öyle mi?" diye sordu Inger.</p>
  <p class="x-Norm">"Evet, ama bunun yerine ringa balığından yana işleri rast gitti. Sivert dayın kıyı sahibidir ya, bundan o da hissesini alacak, önceden de mutfağına, kilerine bir şeyler atmıştı zaten. Tıpkı senin gibi Inger."</p>
  <p class="x-Norm">"Öyle, çok şükür, hiçbir şikâyetim yok. Bizim­kiler benim için ne diyorlar?"</p>
  <p class="x-Norm">Os-Anders başını sağa sola salladı ve yaltaklanaraktan, bunu söylemenin pek kolay olmadığını bildirdi. "Bir tas şekerli süt istiyorsan söyle hele!" dedi Inger.</p>
  <p class="x-Norm">"Masrafa girme. Köpeğe verecek biraz bir şeyin var mı?"</p>
  <p class="x-Norm">Süt geldi, köpeğe yiyecek de geldi. Lâpon, otur­ma odasından bir çalgı sesi duydu, kulak kabarttı; Bu ne?"</p>
  <p class="x-Norm">"Bizim duvar saati çalıyor!" dedi Inger. gurur­dan patlayacaktı nerdeyse.</p>
  <p class="x-Norm">Lâpon, başını yine sağa sola salladı ve: "Eviniz, atınız, rahatınız var; söyler misin kuzum, neyin ek­sik?" dedi.</p>
  <p class="x-Norm">"Yok, Tanrıya ne kadar şükretsek azdır."</p>
  <p class="x-Norm">"Oline sana selâm söyledi."</p>
  <p class="x-Norm">"Ya. O ne âlemde?"</p>
  <p class="x-Norm">"Eh, şöyle böyle. Kocan nerde senin?"</p>
  <p class="x-Norm">"Tarlada."</p>
  <p class="x-Norm">Lâpon: "Diyorlar ki o burayı parasıyla alma­mış!" diye ortaya bir lâf attı.</p>
  <p class="x-Norm">"Almamış mı? Kim söylüyor bunu?"</p>
  <p class="x-Norm">"Öyle diyorlar."</p>
  <p class="x-Norm">"Kimden almalıymış? Burasının sahibi yok ki."</p>
  <p class="x-Norm">"Öyle, tabii!"</p>
  <p class="x-Norm">"Buralara, bu toprağa kocam az mı alın teri döktü."</p>
  <p class="x-Norm">"Sizin arazi devletin malıymış."</p>
  <p class="x-Norm">Inger bundan bir şey anlamadı ve: "Evet, ola­bilir", dedi, "yoksa bunu Oline mi söyledi?"</p>
  <p class="x-Norm">"Kim olduğunu hatırlamıyorum!" cevabını ver­di Lâpon, ve fıldır fıldır gözleriyle dört bir tarafına bakındı. Inger onun bir şeyler dilenmeyişine hayret ediyordu, Os-Anders her zaman dilenirdi, bütün Lâponlar dilencidir. Ama Os-Anders oturuyor, kısa toprak piposunu doldurup ateşliyordu. Ama ne pipo! Lâpon tüttürüyor ve öyle dumanlar çıkarıyor­du ki kırış kırış yüzü bir kabuk parçası gibi görü­nüyordu. "Bunlar senin çocukların mı diye sormaya ne hacet!" dedi, daha da yaltaklanarak, "çünkü sana çok benziyorlar. Ne şirin şeyler, tıpkı senin küçük­lüğün."</p>
  <p class="x-Norm">Oysa Inger cılız, özürlü doğmuştu; berbat, işe yaramaz çıkmıştı: Söylenenin tersineydi gerçek, ama yine de göğsü gururla kabardı. Bir Lâpon bile bir ana kalbini mutlandırabilir. "Torban bu kadar dolu olmasaydı biraz bir şeyler koyardım!" dedi Inger.</p>
  <p class="x-Norm">"Yok, masrafa girme!"</p>
  <p class="x-Norm">Inger, kucağında çocuk, içeri gitti; Eleseus Lâponun yanında, dışarıda kaldı. İkisi iyi anlaşıyorlardı. Lâpon çocuğa torbasından tuhaf bir şey gösterdi, tüylü bir şey; Eleseus onu okşuyor, köpekse havlayıp inliyordu. Inger elinde biraz azıkla dışarı çıktığı vakit hafif bir feryat kopardı ve kapı eşiğine çöktü, kaldı. "O da ne?" diye sordu.</p>
  <p class="x-Norm">"Hiç, tavşan."</p>
  <p class="x-Norm">"Tavşan olduğu belli."</p>
  <p class="x-Norm">"Senin küçük görmek istedi de. Onu bugün be­nim köpek yakalayıp öldürdü."</p>
  <p class="x-Norm">"Al şu yiyeceği!" dedi Inger.</p>
</body>
</html>