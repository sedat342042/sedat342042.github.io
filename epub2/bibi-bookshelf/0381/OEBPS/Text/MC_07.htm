<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <!--[if gte mso 9]><xml>
 <o:DocumentProperties>
  <o:Author>casper</o:Author>
  <o:Template>Normal</o:Template>
  <o:LastAuthor>casper</o:LastAuthor>
  <o:Revision>13</o:Revision>
  <o:TotalTime>482</o:TotalTime>
  <o:Created>2015-02-27T18:42:00Z</o:Created>
  <o:LastSaved>2015-03-02T09:06:00Z</o:LastSaved>
  <o:Pages>36</o:Pages>
  <o:Words>22927</o:Words>
  <o:Characters>130684</o:Characters>
  <o:Lines>1089</o:Lines>
  <o:Paragraphs>306</o:Paragraphs>
  <o:CharactersWithSpaces>153305</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <!--[if gte mso 9]><xml>
 <w:WordDocument>
  <w:Zoom>200</w:Zoom>
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 <o:shapedefaults v:ext="edit" spidmax="8194">
  
 </o:shapedefaults></xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <div class="calibre1">
            <div class="calibre1">
              <div class="calibre1">
                <h2 class="calibre10" id="calibre_pb_5"><span class="calibre11">8</span></h2>

                <p class="calibre2"><span class="calibre3"><span> </span></span></p>

                <p class="calibre2"><i class="calibre4"><span class="calibre3">C</span></i><span class="calibre3">amier kapıya yakın, üzeri kalın bir camla kaplı kırmızı küçük bir masada oturuyordu. Solunda, yabancı kişiler yabancı kişilerden söz ediyor, sağındaysa alçak sesle Cizvitlerin dünyevi şeylere duyduğu ilgi konuşuluyordu. Bu, ya da buna yakın bir konudan söz edilirken, geçenlerde dinsel bir dergide çıkan yapay döllenmeyle ilgili bir makale gündeme geldi, çıkarsanan sonuç spermin koca dışında başka birinden gelmesi durumunda günah işlendiği yolundaydı. Tartışma bu noktada odaklandı, birçok ses katılıyordu konuşmaya.</span></p>

                <p class="calibre2"><span class="calibre3">Değiştirin konuyu, yoksa başpiskoposa şikâyet edeceğim sizi, dedi Camier. Rahatsız ediyorsunuz beni.</span></p>

                <p class="calibre2"><span class="calibre3">Önünde olup biteni açık seçik göremiyordu, öylesine bulanıktı ve dumanla dolmuştu ki hava. Şurada burada, sisi delen, yadsınamaz bir pipoyla bütünlenen bir devini, sivri şapka ve özellikle, sanki ruhun merkezi oradaymışçasına gergin ve sıkıntılı, halleri her an değişen ayaklar başta olmak üzere alt organların parçacıkları göze çarpıyordu. Ama arkasında katı, eski bir duvar vardı, yalın ve çıplaktı duvar, sırtında duyumsu-yordu, başının gerisini oraya yaslıyor ve sürtüyordu. Mercier geldiğinde, dedi kendi kendine; çünkü gelecek, tanırım onu, nereye oturacak bakalım? Buraya, bu masaya mı? Bu sorun meşgul etti onu, bir süre. Hayır, diye kararlaştırdı sonunda, hayır, oturmamalıydı, Camier, neden bilmiyordu <span>ama,</span> katlanamazdı buna. <span>Peki</span> o halde. Sonra bu konuyu daha iyi düşünmek için, yani Mercier’nin kendisiyle bu köşede birleşmemesi gerektiğinden, bu durumda neler yapması gerektiğini düşünmek için, Camier ellerini cebinden çıkardı ve bu yumuşak ve küçük kütleyi önüne koydu ve üzerine kafasını önce usulca, sonra tüm ağırlığıyla dayadı. Camier’nin Mercier’yi, Mercier’nin Camier’yi görmesinden önce görerek, yerinden kalkıp kapıya koşma düşünü kısa bir süre canlandırdı usunda. Sonunda geldin, beni büsbütün terk ettiğini sanıyordum diye haykırır ve tezgâha sürükler onu ya da salonun dibine, ya da pek olası gözükmese de birlikte dışarı çıkarlar. <span>Çünkü Mercier yorgundur; oturmaya ve daha uzaklara gitmeden önce boğazını serinletmeye gereksinim duyar ve anlatacak, beklemeye hiç katlanamayacak şeyleri vardır ve Camier’nin de anlatacak şeyleri vardır; evet, birbirlerine söyleyecek önemli şeyleri vardır ve yorgundurlar ve uzun süredir birbirlerini görmemişlerdir ve bütün bunların sakinleşmesi, açığa kavuşması ve durumlarını iyice bir gözden geçirmeleri gerekmektedir; gelecekleri aydınlık mı, karanlık mı, yoksa çoğu kez olduğu gibi bulanık mı, bir ötekine yeğleyebilecekleri tutulacak bir yön var mı, yani sözün kısası, güleryüzle ve berrak bir usla, hoşgörülü bir değerlendirmenin hepsini özdeş kılacağı çok sayıdaki hedeften birine koşturabilme amacıyla bir durum saptaması yapmaları ya da gülümseyerek (zorunlu değil bu) bu atılımın hakkını vermeleri ve birbirine uzaktan hayran hayran bakmaları için; çünkü şimdilik birbirlerinden uzaktalar.</span> İşte o zaman ayırdına varıyor insan, olmak zorunda kaldığımız varlık olmasaydık ne olurdu diye; her gün karşılaşılmaz böylesine kılı kırk yararak yapılan çözümlemelerle. Çünkü bir kez dünyaya geldiğinizde, yapılacak şey yoktur artık. <span>Böylece, yakın gelecekleri bir düzene koyulduğunda Camier kafasını kaldırdı ve karşısında, taşıdığı benzerliğin büyüklüğü nedeniyle Mercier olduğunu çıkarmakta hiç zorlanmadığı bir kişi gördü ve ertesi güne değin çözülmeyen (ama bir çözülünce, ne çözüldü doğrusu!) bir düşünce yumağı karıştı usunda, ama usu durulduğunda, katlanamaz sandığı ve onca korku duyduğu şeyin dostunu yanında hissetmek değil, onu kapıyı iterken ve sabahtan bu yana birbirlerini ayıran geniş uzamın son evresini katederken görmek olduğunu anladı.</span></span></p>

                <p class="calibre2"><span class="calibre3">Mercier’nin girişi salonda bir rahatsızlık yaratmıştı, anlaşılmaz bir tür soğukluk. Oysa müşterilerin çoğunluğunu birkaç gümrük görevlisiyle birlikte tersane işçileri ve denizciler oluşturuyordu, yani olağandışı görünümlerden pek etkilenmeyen bir kitleydi. Buna karşın bir sessizlik kapladı ortalığı, konuşmalar kesildi, hareketler dondu kaldı, bira bardakları dudakların kenarında titredi, bütün yüzler aynı yöne çevrildi. İyi bir gözlemci olsaydı (ama yoktu), meçhul bir tehlikenin tehdit ettiği bir koyun ya da manda sürüsüne benzetebilirdi onları. Donmuş bedenleri, tehdit unsuruna dikili, kaskatı kesilmiş, öfkeli yüzleri, onları çepeçevre saran doğadan daha kımıltısızdı bir süre için. Sonrası kaçış ya da baskını gerçekleştirenin tepesine çullanıştır (zayıfsa eğer) ya da yeniden işe koyuluştur; otlamaya, geviş getirmeye, çiftleşmeye, takla atmaya. Yanınızdan geçtiğinde konuşmanızı donduran, bedeninizi ürperten ve ruhu öfke, gülme ve tiksintiyle dolduran şu ayaktaki hasta<span>lar gibidirler.</span> Evet, insan doğaya sövdüğünde çok dikkatli olmalı, eğer, tiksinç birilerinin ona seslenmesini ya da yardım için el uzatmasını istemiyorsa. Bir an Camier’ye işler sarpa sarıyor gibi geldi, masanın altında dizlerinin ardı kaskatı gerildi. Ama yavaş yavaş, müthiş bir rahatlama yükseldi içinden, yayıldı, yayıldı, çocukların neşeli bakışları arasında, kumsala doğru koşturan ve sonunda, damlacıklar ve gürültüler içinde öfkesi yatışmış bir dalga gibi.</span></p>

                <p class="calibre2"><span class="calibre3">Ne oldu sana? dedi Camier.</span></p>

                <p class="calibre2"><span class="calibre3">Mercier başını kaldırdı, ama bakışı ne Camier ne de duvar doğrultusundaydı. Böylesine yoğunlukta nereye bakabilirdi? İnsan merak ediyor.</span></p>

                <p class="calibre2"><span class="calibre3">Şu suratının hali ne? dedi Camier, sanki cehennemden çıkmış gibisin. Söyle bakalım?</span></p>

                <p class="calibre2"><span class="calibre3">Mercier’nin dudakları kıpırdamıştı, buna hiç kuşku yok.</span></p>

                <p class="calibre2"><span class="calibre3">Yalnızca birini tanıyorum, dedi Mercier.</span></p>

                <p class="calibre2"><span class="calibre3">Dövmediler mi seni? dedi Camier.</span></p>

                <p class="calibre2"><span class="calibre3">Üstlerine dev bir adamın gölgesi düştü. Önlüğü kalçasının yarısına geliyordu. Camier adama baktı, adam Mercier’ye, Mercier de Camier’ye. <span>Böylece gözler birleşmese de, son derece karmaşık imgeler oluştu, her biri hem kendisinin farklı ve eşzamanlı üç ayrı değişkesinden hem de aynı zamanda, daha güç anlaşılır olsa da, öteki ikisinin kendi üç değişkesinden yararlanıyordu, yani toplam, birbiriyle güç bağdaşır dokuz imge vardı; görme alanının dar kenarında itişip kakışan çok sayıda ve karışık devini de cabası.</span> Bu daha çok, sıkıntılı bir karmaşa oluşturuyordu, ama öğreticiydi, öğreticiydi. <span>Buna yeni bir sessizlikte üçünün hedef olduğu sayısız bakışı ekleyin, o zaman insanın kurnazlık etmek isterken yani birkaç devirde bir, uzakta soluk bir ışığın var olma bilincinin zararsız çılgınlığının bir saniye boyu parıldadığı sırada boş, karanlık ve kapalı bölmeyi terk etmesinden söz ediyorum, kendini nelerin beklediği konusunda zayıf bir fikir edinebilirsiniz.</span></span></p>

                <p class="calibre2"><span class="calibre3">Ne içersiniz? dedi garson.</span></p>

                <p class="calibre2"><span class="calibre3">Sizi, gerektiğinde çağırırız, dedi Camier.</span></p>

                <p class="calibre2"><span class="calibre3">Ne içersiniz? dedi garson.</span></p>

                <p class="calibre2"><span class="calibre3">Deminki gibi, dedi Mercier.</span></p>

                <p class="calibre2"><span class="calibre3">Daha bir şey almadınız, dedi garson.</span></p>

                <p class="calibre2"><span class="calibre3">Bayınkinin aynısı, dedi Mercier.</span></p>

                <p class="calibre2"><span class="calibre3">Garson Camier’nin boş bardağına baktı.</span></p>

                <p class="calibre2"><span class="calibre3">Neydi unuttum, dedi.</span></p>

                <p class="calibre2"><span class="calibre3">Ben de, dedi Camier.</span></p>

                <p class="calibre2"><span class="calibre3">Ben hiç farkında değilim, dedi Mercier.</span></p>

                <p class="calibre2"><span class="calibre3">Biraz gayret, dedi Camier.</span></p>

                <p class="calibre2"><span class="calibre3">Yoruyorsunuz bizi, aferin size, dedi Mercier.</span></p>

                <p class="calibre2"><span class="calibre3">Altımıza yapsak da korkudan, dedi Camier, yiğitliği elden bırakmayız. Hadi git de talaş getir dostum.</span></p>

                <p class="calibre2"><span class="calibre3">Ve böylece her biri sahte gülücükler ve ekşi sevecenliklerle onaylanmış bir tür uzlaşma sağlanana kadar söylenmemesi gereken şeyleri söyledi durdu. Uğultu (konuşmanın uğultusu) yeniden başladı.</span></p>

                <p class="calibre2"><span class="calibre3">Bize, dedi Camier.</span></p>

                <p class="calibre2"><span class="calibre3">Mercier bardağını kaldırdı.</span></p>

                <p class="calibre2"><span class="calibre3">Bunu demek istememiştim, dedi Camier.</span></p>

                <p class="calibre2"><span class="calibre3">Mercier bardağını masaya bıraktı.</span></p>

                <p class="calibre2"><span class="calibre3">Ama neden olmasın ki? dedi Camier.</span></p>

                <p class="calibre2"><span class="calibre3">Böylece ikisi de aynı zamanda ya da buna yakın bir zamanda, şerefine diyerek bardaklarını kaldırdılar ve içtiler. Camier ekledi, Başarısına kaldıralım bizim-. Ama bu dileği tamamlayamadı. Yardım et bana, dedi.</span></p>

                <p class="calibre2"><span class="calibre3">Sözcük aklıma gelmiyor, dedi Mercier, yapmak istediğimizi</span></p>

                <p class="calibre2"><span class="calibre3">sandığım şeyi ifade edecek tümce de.</span></p>

                <p class="calibre2"><span class="calibre3">Elini, dedi Camier, iki elini birden.</span></p>

                <p class="calibre2"><span class="calibre3">Ne için? dedi Mercier.</span></p>

                <p class="calibre2"><span class="calibre3">Benimkilerin içine hapsetmek için, dedi Camier.</span></p>

                <p class="calibre2"><span class="calibre3">Eller masanın altında birbirlerini aradı, bacaklarının arasında birbirlerini buldu, bir küçük iki büyük arasında, bir büyük iki küçük arasında kavradılar birbirlerini.</span></p>

                <p class="calibre2"><span class="calibre3">Evet, dedi Mercier.</span></p>

                <p class="calibre2"><span class="calibre3">Evet de ne demek? dedi Camier.</span></p>

                <p class="calibre2"><span class="calibre3">Efendim, dedi Mercier.</span></p>

                <p class="calibre2"><span class="calibre3">Evet dedin, dedi Camier.</span></p>

                <p class="calibre2"><span><span class="calibre3">Evet</span></span> <span class="calibre3">mi dedim? dedi Mercier. Ben mi? Olanaksız bu. Bu sözcüğü en son, evliliğimde kullanmıştım. Toffana ile. Çocuklarımın annesi. Benim çocuklarımın. Devredilemez çocuklarımın. Toffana. Tanışmadın onunla. Hâlâ yaşıyor. Bir fıçı. Sanki topraktaki bir çatlağı sikiyorsun. En tatlı düşlerimi bu bok yığını için yadsıdığımı düşünüyorum da. Çıtkırıldımca sustu. Ama keyfi yoktu Camier’nin oynamak için. O zaman Mercier, Hangisi diye sormaya çekiniyor musun? diye heveslendirmeye çalıştı onu. Kulağına fısıldayayım. Mücadeleyi bensiz sürdürsünler diye türdeşlerimden ayrılmak düşünü.</span></p>

                <p class="calibre2"><span class="calibre3">Çok isterdim zenci bir çocuğa sahip olmayı, dedi Camier.</span></p>

                <p class="calibre2"><span class="calibre3">Bundan beri başka türlü davranıyorum, dedi Mercier. İnsan elinden geleni yapıyor ama bir şey gelmiyor elinden. Ama ıkınsalar da çabalasalar da akşam olduğunda sabahtan bir santim ilerlemiş değiller. Ama! İşte istersen sana değerli bir söz. Her şey boş inanış, bazı günler, bazı birleşmeler hariç. İşte evrensellerin kavgasına Mercier’nin katkısı.</span></p>

                <p class="calibre2"><span class="calibre3">Eşyalarımız nerede? dedi Camier.</span></p>

                <p class="calibre2"><span class="calibre3">Şemsiyemiz nerede? dedi Mercier.</span></p>

                <p class="calibre2"><span class="calibre3">Helen’e yardım etmeye çalışırken elim kaydı, dedi Camier.</span></p>

                <p class="calibre2"><span class="calibre3">Başka bir söz duymak istemiyorum, dedi Mercier.</span></p>

                <p class="calibre2"><span class="calibre3">Kanalın sularına fırlattım, dedi Camier.</span></p>

                <p class="calibre2"><span class="calibre3">Gidelim buradan, dedi Mercier.</span></p>

                <p class="calibre2"><span class="calibre3">Nereye? dedi Camier.</span></p>

                <p class="calibre2"><span class="calibre3">Burnumuzun doğrultusuna, dedi Mercier.</span></p>

                <p class="calibre2"><span class="calibre3">Ya eşyalarımız? dedi Camier.</span></p>

                <p class="calibre2"><span class="calibre3">Artık bahsetmeyelim şunlardan, dedi Mercier.</span></p>

                <p class="calibre2"><span class="calibre3">Ölüm nedenim olacaksın, dedi Camier.</span></p>

                <p class="calibre2"><span class="calibre3">Ayrıntıları takma kafana, dedi Mercier.</span></p>

                <p class="calibre2"><span class="calibre3">Camier yanıt vermedi. Söyleyecek söz bulamıyor, dedi Mercier kendi kendine.</span></p>

                <p class="calibre2"><span class="calibre3">Bisikletimizi anımsıyor musun? dedi Mercier.</span></p>

                <p class="calibre2"><span class="calibre3">Eh, dedi Camier.</span></p>

                <p class="calibre2"><span class="calibre3">Yüksek sesle konuş, hiçbir şey duymuyorum, dedi Mercier.</span></p>

                <p class="calibre2"><span class="calibre3">Anımsıyorum, dedi Camier.</span></p>

                <p class="calibre2"><span class="calibre3">Sekiz gün süren aralıksız bir yağmurdan sonra, ondan bir parmaklığa iyice zincirlenmiş olarak arta kalan, tekerlekleri, selesi, kornası ve sepeti çıkarılmış bir bisikletten geride kalan şeyler işte. Reflektörü unutuyordum az kalsın, diye ekledi. Alnına bir şaplak attı, Kafa diye bir şey kalmadı! dedi.</span></p>

                <p class="calibre2"><span class="calibre3">Ve pompa elbette, dedi Camier.</span></p>

                <p class="calibre2"><span class="calibre3">İster inan, ister inanma, dedi Mercier, umurumda bile değil, pompayı bırakmışlar.</span></p>

                <p class="calibre2"><span class="calibre3">İyi bir pompadır, dedi Camier. Nerede?</span></p>

                <p class="calibre2"><span class="calibre3">Belki de yalnızca bir unutkanlık diye düşündüm, dedi Mercier, olduğu yerde bıraktım. İyi de ettim galiba. Neyi şişirecektik onunla? Yani ters çevirip bıraktım. Neden bilmiyorum.</span></p>

                <p class="calibre2"><span class="calibre3">O şekilde durabiliyor mu? dedi Camier.</span></p>

                <p class="calibre2"><span class="calibre3">Elbette duruyor, dedi Mercier, basbayağı duruyor.</span></p>

                <p class="calibre2"><span class="calibre3">Dışarı çıktılar. Rüzgâr esiyordu.</span></p>

                <p class="calibre2"><span class="calibre3">Hâlâ yağmur yağıyor mu? dedi Mercier.</span></p>

                <p class="calibre2"><span class="calibre3">Şu anda yağmıyor sanırım, dedi Camier.</span></p>

                <p class="calibre2"><span class="calibre3">Hava yine de nemli, dedi Mercier.</span></p>

                <p class="calibre2"><span class="calibre3">Eğer söyleyecek bir şeyimiz yoksa hiçbir şey konuşmayalım, dedi Camier.</span></p>

                <p class="calibre2"><span class="calibre3">Söyleyecek şeylerimiz var, dedi Mercier.</span></p>

                <p class="calibre2"><span class="calibre3">O halde neden söylemiyoruz, dedi Camier.</span></p>

                <p class="calibre2"><span class="calibre3">Elimizden gelmiyor, dedi Mercier.</span></p>

                <p class="calibre2"><span class="calibre3">O halde susalım, dedi Camier.</span></p>

                <p class="calibre2"><span class="calibre3">Ama bunun için uğraşıyoruz, dedi Mercier.</span></p>

                <p class="calibre2"><span class="calibre3">Kazasız belasız, sağ salim dışarı çıktık, dedi Camier.</span></p>

                <p class="calibre2"><span class="calibre3">Sana dememiş miydim? dedi Mercier. Devam et.</span></p>

                <p class="calibre2"><span class="calibre3">Güç bela ilerliyoruz-.</span></p>

                <p class="calibre2"><span class="calibre3">Güç bela! diye bağırdı Mercier.</span></p>

                <p class="calibre2"><span class="calibre3">Zar zor... <span>zar</span> zor, kuşkusuz saatin geç oluşu ve havanın tekinsizliği nedeniyle karanlık ve göreceli bir ıssızlıktaki sokaklarda, kimin kimi yönettiği, kimin kimin peşinden gittiğinin ayırdında olmadan.</span></p>

                <p class="calibre2"><span class="calibre3">Ocağın köşesinde, sıcakta ve rahat uykuya dalarlar, dedi Mercier. Kitap elden düşer, kafalar göğüs üzerinde, alevler ölgünleşir, kor solar, düşler mağaralarından çıkıp otlaklarına doğru süzülür. Ama nöbetçi uyanıktır, onlar uyanır, rüzgâr ve yağmur camları döverken, düşünceler, arı us, evsiz, garip, lanetli, zayıf ve talihsizler arasında dolaşıp dururken, Tanrı’ya, onlara onca insan arasında böylesine neşe, böylesine huzur sağlayan Tanrı’ya, böylesine zahmetle elde ettikleri durumları için teşekkür ederek yatmaya giderler.</span></p>

                <p class="calibre2"><span class="calibre3">Bir bilseydik, dedi Camier, şu ötekinin onca zamandır ne yaptığını?</span></p>

                <p class="calibre2"><span class="calibre3">Efendim? dedi Mercier.</span></p>

                <p class="calibre2"><span class="calibre3">Camier gözlemini yineledi.</span></p>

                <p class="calibre2"><span class="calibre3">Yan yana bile olsak, dedi Mercier, şimdiki gibi kol kola, el ele, bacaklar tekses, her an öylesine çok şey olup biter ki, kocaman bir kitap, senin ve benim kitabım, içeremez onca şeyi. Bu nedenle hiçbir şeyin olup bitmediğini, hiçbir şeyin yapılamayacağı ve hiçbir şeyin söylenemeyeceğini duyumsuyoruz mutlulukla. Çünkü insan sonunda itfaiyecinin hortumundan susuzluğunu gidermekten ve kendisine kalan birkaç mumun havanın ısısında birbiri ardından eridiğini görmekten yorulur. O zaman kendini sonsuza değin karanlık ve susuzluğa adar. Daha az yıpratıcıdır böylesi. Ama affet beni, öyle günler oluyor ki, ateş ve su, ikisi arasında bir bağıntı kurabildiğim ölçüde, düşüncelerimi ve sonuçta konuşmamı kaplıyor.</span></p>

                <p class="calibre2"><span class="calibre3">Sana birkaç basit soru sormak isterdim, dedi Camier.</span></p>

                <p class="calibre2"><span class="calibre3">Birkaç basit soru mu? dedi Mercier. Camier, şaşırtıyorsun beni.</span></p>

                <p class="calibre2"><span class="calibre3">Biçimsel açıdan son derece basitler, dedi Camier, bütün yapman gereken, düşünmeden yanıt vermen.</span></p>

                <p class="calibre2"><span class="calibre3">Eğer nefret ettiğim tek bir şey varsa, yürürken konuşmaktır, dedi Mercier.</span></p>

                <p class="calibre2"><span class="calibre3">Durumumuz umutsuz, dedi Camier.</span></p>

                <p class="calibre2"><span class="calibre3">Hadi, hadi, dedi Mercier, bırak şu ukalalıkları. Eğer yağmur durduysa, rüzgâr yüzünden mi durdu sanıyorsun?</span></p>

                <p class="calibre2"><span class="calibre3">Hiçbir fikrim yok, dedi Camier.</span></p>

                <p class="calibre2"><span class="calibre3">Dinle beni, dedi Mercier, bildiğim tek bir yanıt yok, bunu hemen söyleyeyim sana. Evet, bir zamanlar yanıtlarım vardı, en iyi yandaşlarımdı bunlar, hatta onlara eşlik etsin diye sorular icat ederdim. Ama hepsini boşlayalı çok oldu.</span></p>

                <p class="calibre2"><span class="calibre3">Demek istediğim bu değildi, dedi Camier.</span></p>

                <p class="calibre2"><span class="calibre3">Ne demek istemiştin öyleyse? dedi Mercier. Durum ilginçleşiyor.</span></p>

                <p class="calibre2"><span class="calibre3">Göreceksin, dedi Camier. Öncelikle torbadan bir haber var mı, diye sorayım.</span></p>

                <p class="calibre2"><span class="calibre3">Hiçbir şey duymuyorum, dedi Mercier.</span></p>

                <p class="calibre2"><span class="calibre3">Torba, diye haykırdı Camier, torba nerede?</span></p>

                <p class="calibre2"><span class="calibre3">Aşağı inelim, dedi Mercier, orası daha korunaklı.</span></p>

                <p class="calibre2"><span class="calibre3">Yüksek ve eski evlerle çevrili dar bir sokağa daldılar.</span></p>

                <p class="calibre2"><span class="calibre3">Seni dinliyorum, dedi Mercier.</span></p>

                <p class="calibre2"><span class="calibre3">Torba nerede? dedi Camier.</span></p>

                <p class="calibre2"><span class="calibre3">Bu konuya dönmek nereden aklına geldi? dedi Mercier.</span></p>

                <p class="calibre2"><span class="calibre3">Hiçbir şey anlatmadın bana, dedi Camier.</span></p>

                <p class="calibre2"><span class="calibre3">Mercier durdu, bunun üzerine Camier de durmak zorunda kaldı. Eğer Mercier durmasa, Camier de durmazdı. Ama Mercier durduğu için Camier de durmak zorunda kaldı.</span></p>

                <p class="calibre2"><span class="calibre3">Sana hiçbir şey anlatmadım mı? dedi Mercier.</span></p>

                <p class="calibre2"><span class="calibre3">Kesinlikle öyle, dedi Camier.</span></p>

                <p class="calibre2"><span class="calibre3">Sana bir şey söylemediğimi varsayarsak, söyleyecek ne var burada? dedi Mercier.</span></p>

                <p class="calibre2"><span class="calibre3">Yani bulduysan şunu, neler oldu, bu gibi şeyler, dedi Camier.</span></p>

                <p class="calibre2"><span class="calibre3">Mercier şöyle dedi, Yeniden başlayalım-. Şaşkınca, serbest eliyle kendisinin ve dostunun bacaklarını gösterdi. Bir sessizlik oldu. O zaman bacaklarıyla ilgisi olmayan, şu betimlenemeyen şeye yeniden başladılar.</span></p>

                <p class="calibre2"><span class="calibre3">Ne diyorsun? dedi Mercier.</span></p>

                <p class="calibre2"><span class="calibre3">Torba, dedi Camier.</span></p>

                <p class="calibre2"><span class="calibre3">Torba bende mi yani? <span>dedi</span> Mercier.</span></p>

                <p class="calibre2"><span class="calibre3">Hayır, dedi Camier.</span></p>

                <p class="calibre2"><span class="calibre3">O halde? dedi Mercier.</span></p>

                <p class="calibre2"><span class="calibre3">Birçok şey olmuş olabilir, dedi Camier. Onu aramış ama bulamamış olabilirsin, bulup yeniden kaybetmiş, ya da, Bununla uğraşacak halim yok, ya da, Bu akşamlık yeter, yarın bakarız, diyerek atmış olabilirsin. Ne bileyim?</span></p>

                <p class="calibre2"><span class="calibre3">Boş yere aradım, dedi Mercier, uzun uzun, sabırla, özenle, başarısızca.</span></p>

                <p class="calibre2"><span class="calibre3">Abartıyordu.</span></p>

                <p class="calibre2"><span class="calibre3">Ben sana şemsiyeyi kırmak için tam tamına neler yaptığını soruyor muyum? dedi Mercier. Ya da onu fırlatıp atmadan önce hangi esriklikleri yaşadığını. Ben çok sayıda yere bakındım, çok sayıda insana sordum; nesnelerin görülmezliğini, zamanın neden olduğu dönüşümleri, insanların eğilimlerini, martaval ve yalana, insanların hoşuna gitmeye ve onlara acı çektirmeye yatkın kendi eğilimlerimi hesaba kattım, <span>oysa,</span> pekâlâ, evet pekâlâ nerede bulunursak bulunayım, bu bana bir anlam ifade etmediğine göre, yerimde kalıp kılımı kıpırdatmayabilir, sonu gelmeyen yaklaşışa, sürüklenen adımlara ve çınlayan anahtarlara derman olarak feryatlardan, soluğun tıkanmalarından, sızlanmalardan, haydalardan daha iyi bir çare arıyor olabilirdim.</span></p>

                <p class="calibre2"><span class="calibre3">Camier kısaca düşüncesini belirtti.</span></p>

                <p class="calibre2"><span class="calibre3">Neden direniyoruz, dedi Mercier, örneğin sen ve ben, hiç sordun mu bu soruyu kendine, sen ki onca soru sorarsın. Elimizde kalan azıcık şeyi kaçışın sıkıntısı ve kurtuluş düşleri içinde saçacak mıyız etrafa? Yazgın buymuş gibi bu abes cezaya nasıl katlanabileceğine, celladı soğukkanlılıkla nasıl bekleyebileceğine kafanı yormuyor musun hiç?</span></p>

                <p class="calibre2"><span class="calibre3">Hayır, dedi Camier.</span></p>

                <p class="calibre2"><span class="calibre3">Gürültü, dönen ışıklar ve kıvrılan gölgelerle dolu bir parkın yanında durdular.</span></p>

                <p class="calibre2"><span class="calibre3">Hadi dönelim, dedi Mercier. Büyülüyor bu sokak. <span>Şu randevuevi kokusu.</span></span></p>

                <p class="calibre2"><span class="calibre3">Sokağa öteki yönden girdiler. Karanlığa karşın, sokak değişik görünüyordu. Ama onlar yine aynıydı.</span></p>

                <p class="calibre2"><span class="calibre3">Uzak ülkeler görüyorum, dedi Mercier,</span></p>

                <p class="calibre2"><span class="calibre3">Nereye gidiyoruz, dedi Camier.</span></p>

                <p class="calibre2"><span class="calibre3">Senden kurtulamayacak mıyım? dedi Mercier.</span></p>

                <p class="calibre2"><span class="calibre3">Nereye gittiğimizi bilmiyor musun? dedi Camier.</span></p>

                <p class="calibre2"><span class="calibre3">Nereye gittiğimizin ne önemi var, dedi Mercier. Gidiyoruz ya, yeterli bu.</span></p>

                <p class="calibre2"><span class="calibre3">Bağırmana gerek yok, dedi Camier.</span></p>

                <p class="calibre2"><span class="calibre3">Hep, en az sürünülen yerlerden gidiyoruz, dedi Mercier. Bokun yoğunluğunun azaldığı yerlere sokuluyor, duvar diplerinden ilerliyoruz. Küçük, harikulade bir sokak çıkıyor karşımıza, tek yapmamız gereken, gerçek yüzünü bize gösterene değin orada volta atmamız; sen de tutmuş nereye gittiğimizi öğrenmek istiyorsun. Camier, duyarlılıklarını mı yitirdin bu akşam?</span></p>

                <p class="calibre2"><span class="calibre3">Özetliyorum, dedi Camier.</span></p>

                <p class="calibre2"><span class="calibre3">Özetledi ve sonra basit sorularını sordu. Bunları konuşurken sokağın sonuna gelmişlerdi, burada tek bir kişiymişçesine yeniden geriye döndüler.</span></p>

                <p class="calibre2"><span class="calibre3">Çok fazla konuşuyoruz, dedi Mercier. Senin peşine takıldığımdan bu yana yaşantımda hiç duymadığım kadar budalaca laf işittim ve söyledim.</span></p>

                <p class="calibre2"><span class="calibre3">Aslında ben senin peşinden geliyorum, dedi Camier. Ekledi, Gün gelecek birbirimize söyleyecek tek sözümüz kalmayacak. öyleyse dilimizi tutacaksak iyice düşünmeliyiz bunun üzerinde. Çünkü boş yere bana döndüğünde aynı ya da benzer bir durumda başka bir yerde olacağım ben, yanında olmayacağım.</span></p>

                <p class="calibre2"><span class="calibre3">Ne yapacaksın orada? dedi Mercier.</span></p>

                <p class="calibre2"><span class="calibre3">Öyle merak ediyorum ki, dedi Camier, hep merak ediyorum; şimdi vakit yitirmeden ayrılsak birbirimizden, daha hayırlı olmaz mı diye?</span></p>

                <p class="calibre2"><span class="calibre3">Duygusallığımı sömürmeye çalışıyorsan, dikkatli ol derim sana, dedi Mercier.</span></p>

                <p class="calibre2"><span class="calibre3">Örneğin bugün bile, az kalsın buluşmamıza gelmiyordum, dedi Camier.</span></p>

                <p class="calibre2"><span class="calibre3">Yani bir buluşmaları vardı.</span></p>

                <p class="calibre2"><span class="calibre3">Ne tuhaf, dedi Mercier, ben de benzer bir duyguyu bastırmak zorunda kaldım.</span></p>

                <p class="calibre2"><span class="calibre3">Birimiz sonunda yenilgiyi kabul edecek, dedi Camier.</span></p>

                <p class="calibre2"><span class="calibre3">Öyle, her ikimizin birden tuş olması gerekmiyor, dedi Mercier.</span></p>

                <p class="calibre2"><span class="calibre3">Havlu atmamız gerekmiyor, şart değil bu, dedi Camier.</span></p>

                <p class="calibre2"><span class="calibre3">İlgisi yok, dedi Mercier, ilgisi yok.</span></p>

                <p class="calibre2"><span class="calibre3">Ben vazgeçmemizden söz ediyorum, dedi Camier.</span></p>

                <p class="calibre2"><span class="calibre3">Ben böyle anlıyorum, dedi Mercier.</span></p>

                <p class="calibre2"><span class="calibre3">Ama şans var, dedi Camier.</span></p>

                <p class="calibre2"><span class="calibre3">Ne şansı? dedi Mercier.</span></p>

                <p class="calibre2"><span class="calibre3">Birimizin kurtulma şansı, dedi Camier.</span></p>

                <p class="calibre2"><span class="calibre3">Elbette öyle, dedi Mercier. Terk eden de terk edilen de olsak, yalnız başına <span>sürdürmek ...</span> Düşüncemin sonuna kadar gitmeme izin verecek misin?</span></p>

                <p class="calibre2"><span class="calibre3">Birkaç adım attılar sessizce.</span></p>

                <p class="calibre2"><span class="calibre3">Burnuma kerhane kokusu geliyor, dedi Mercier.</span></p>

                <p class="calibre2"><span class="calibre3">Her yer kapkaranlık, dedi Camier. Hiçbir ışık yok. Numara da.</span></p>

                <p class="calibre2"><span class="calibre3">Şu sayın polise soralım hadi, dedi Mercier.</span></p>

                <p class="calibre2"><span class="calibre3">Polise yanaştılar.</span></p>

                <p class="calibre2"><span class="calibre3">Affedersiniz, memur bey, dedi Mercier, buralarda bildiğiniz bir... nasıl desem, bir randevuevi var mı acaba?</span></p>

                <p class="calibre2"><span class="calibre3">Polis tepeden tırnağa süzdü onları.</span></p>

                <p class="calibre2"><span class="calibre3">Olabildiğince sıhhi, dedi Mercier, ben de dostum da frengiden pek korkarız.</span></p>

                <p class="calibre2"><span class="calibre3">Yaşınızdan utanın, dedi polis.</span></p>

                <p class="calibre2"><span class="calibre3">Size ne yaşımızdan, dedi Camier.</span></p>

                <p class="calibre2"><span class="calibre3">Utanmak mı? dedi Mercier. Sen utanıyor musun yaşından, Camier?</span></p>

                <p class="calibre2"><span class="calibre3">Hadi ikileyin, dedi polis.</span></p>

                <p class="calibre2"><span class="calibre3">Numaranızı alıyorum, dedi Camier.</span></p>

                <p class="calibre2"><span class="calibre3">Kalemimizi ister misin? dedi Mercier.</span></p>

                <p class="calibre2"><span class="calibre3">Bin altı yüz altmış beş, dedi Camier. Veba senesi. Anımsaması kolay.</span></p>

                <p class="calibre2"><span class="calibre3">Görüyor musunuz, dedi Mercier, bizce, spermlerdeki basit bir azalma yüzünden aşkı yadsımak çocukça bir şey. Memur bey ayda bir kerecik, örneğin ilk Cumartesi gecesini aşka ayırmamız sizce de uygun değil mi?</span></p>

                <p class="calibre2"><span class="calibre3">İşte ödediğimiz vergilerin gittiği yer, dedi Camier.</span></p>

                <p class="calibre2"><span class="calibre3">Sizi tutukluyorum, dedi polis.</span></p>

                <p class="calibre2"><span class="calibre3">Hangi gerekçeyle? dedi Camier.</span></p>

                <p class="calibre2"><span class="calibre3">Satılık aşktan gayrı bize aşk mı kaldı, dedi Mercier. Sizin gibi zamparalara düşüyor tutku ve çılgınlıklar.</span></p>

                <p class="calibre2"><span class="calibre3">Ve yalnız başına boşalmalar, dedi Camier.</span></p>

                <p class="calibre2"><span class="calibre3">Polis, Camier’nin kolunu yakaladı ve büktü.</span></p>

                <p class="calibre2"><span class="calibre3">Mercier imdat, dedi Camier.</span></p>

                <p class="calibre2"><span class="calibre3">Lütfen, bırakın onu, dedi Mercier.</span></p>

                <p class="calibre2"><span class="calibre3">Camier acıyla haykırdı. Çünkü polis, iki el büyüklüğündeki tek eliyle Camier’nin kolunu sımsıkı kavrayarak, ötekiyle sıkı bir şaplak indirmişti. İlgisi kabarmıştı. Her gece bu nitelikte bir eğlence bozmazdı nöbetinin tekdüzeliğini. Mesleğinin güzel yanları da vardı, hep söylemişti bunu. Copunu çıkardı. Hadi bakalım, dedi, saçmalık istemiyorum. Copu tuttuğu eliyle cebinden bir düdük çıkardı; çünkü becerisi gücünden az değildi. Ama yeterince ciddiye almamıştı Mercier’yi (kim suçlayabilir onu?), bu da yıkımı oldu çünkü Mercier sağ ayağını kaldırdı (kim beklerdi ki ondan bunu?) ve sarsakça</span></p>

                <p class="calibre2"><span class="calibre3">ama var gücüyle tekmeyi taşaklarına savurdu (nesneleri adlarıyla söyleyelim) rakibinin (isabet ettirememesi olanak dışıydı). Polis elindeki her şeyi bıraktı, acı ve tiksintiyle uluyarak yere kapaklandı. Mercier de dengesini yitirdi ve kalçasını çok acıtan bir biçimde yere düştü. Ama Camier öfkeyle kendinden geçmiş, copu yakaladı, bir tekmede polisin kaskı uzaklara yuvarladı ve copu iki eliyle kavrayarak, savunmasız kafatasına var gücüyle, üst üste, vurdu da vurdu. Uluyuşlar kesildi. Mercier ayağa kalktı. Yardım et bana! diye gürledi Camier. Kafa ile kaldırım taşları arasına sıkışmış kukuletayı çılgınca çekiştiriyordu. Ne yapmak istiyorsun? dedi Mercier. Ağzını kapatmak, dedi Camier. Kukuletayı çıkardılar ve yüzüne indirdiler. Sonra Camier yeniden vurmaya başladı. Yeter, dedi Mercier, ver şu körleşmiş aleti. Camier copu bıraktı ve tabana kuvvet sıvıştı. Bekle, dedi Mercier. Camier durdu. Mercier copu yerden aldı ve örtülü kafaya, ılımlı ve dikkatli tek bir darbe indirdi. Sanki katı pişmiş bir yumurta dedi. Kim bilir, diye düşlere daldı, belki de son darbeydi bu. Copu fırlatıp attı, Camier’ye yetişti ve kolundan tuttu. Hadi biraz canlı ol, dedi. Parka yaklaştıklarında, rüzgârın şiddetinden durmak zorunda kaldılar. Az sonra yavaşça, başlar yerde, sendeleyerek, bir gölge ve homurtu sağanağı içinde, rüzgârla kaldırımlara saçılmış kara dağların üzerinde zar zor ilerliyorlardı. Öteki uç, biraz önce ayrıldıklarına çok benzeyen dar bir sokağa açılıyordu.</span></p>

                <p class="calibre2"><span class="calibre3">Canını çok yakmadı umarım, dedi Mercier.</span></p>

                <p class="calibre2"><span class="calibre3">Eşşoğlueşek, dedi Camier. Suratını gördün mü?</span></p>

                <p class="calibre2"><span class="calibre3">Bence bu işleri kolaylaştırıyor, dedi Mercier.</span></p>

                <p class="calibre2"><span class="calibre3">Buna bir de huzur korumak diyorlar, dedi Camier.</span></p>

                <p class="calibre2"><span class="calibre3">Tek başımıza bulamayacağız onu, dedi Mercier.</span></p>

                <p class="calibre2"><span class="calibre3">En iyisi şimdi Helen’in evine gitmemiz, dedi Camier.</span></p>

                <p class="calibre2"><span class="calibre3">Kuşkusuz, dedi Mercier.</span></p>

                <p class="calibre2"><span class="calibre3">Bizi görmediklerinden eminsin değil mi? dedi Camier.</span></p>

                <p class="calibre2"><span class="calibre3">Her şeyi yazgı yönlendiriyor, dedi Mercier. Aslında ondan başka hiçbir şeye güvenmedim.</span></p>

                <p class="calibre2"><span class="calibre3">Ben bir değişiklik olacağını sanmıyorum, dedi Camier.</span></p>

                <p class="calibre2"><span class="calibre3">Göreceksin, dedi Mercier. Çiçekler vazoda ve koyunlar ağıla döndüler.</span></p>

                <p class="calibre2"><span class="calibre3">Anlamıyorum, dedi Camier.</span></p>

                <p class="calibre2"><span class="calibre3">Alacakları kısacık yolu, kimi kez rüzgârın bütün kudurganlığına karşı savunmasız, kimi kez sakin bölgelerden geçerek katettiler. <span>Mercier olan bitenlerin kendilerine açacağı sonuçları kavramaya çalışıyor, Camier de biraz önce duyduğu tümceye bir anlam vermeye çabalıyordu ama boştu uğraşmaları, birinin mutluluklarını kavramaya, ötekinin de bir anlama varma uğraşı; çünkü yorgundular, uykuya ihtiyaçları vardı, rüzgâr sendeletiyordu ikisini de ve her şeyin ötesinde başlarına, yatışmaz darbelerle inen yağmur katlanılacak gibi değildi.</span></span></p>
              </div>
            </div>
          </div>
        </div>
      </div>
    </div>
  </div>
</body>
</html>
