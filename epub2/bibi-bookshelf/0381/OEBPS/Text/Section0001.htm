<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <!--[if gte mso 9]><xml>
 <o:DocumentProperties>
  <o:Author>casper</o:Author>
  <o:Template>Normal</o:Template>
  <o:LastAuthor>casper</o:LastAuthor>
  <o:Revision>13</o:Revision>
  <o:TotalTime>482</o:TotalTime>
  <o:Created>2015-02-27T18:42:00Z</o:Created>
  <o:LastSaved>2015-03-02T09:06:00Z</o:LastSaved>
  <o:Pages>36</o:Pages>
  <o:Words>22927</o:Words>
  <o:Characters>130684</o:Characters>
  <o:Lines>1089</o:Lines>
  <o:Paragraphs>306</o:Paragraphs>
  <o:CharactersWithSpaces>153305</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <!--[if gte mso 9]><xml>
 <w:WordDocument>
  <w:Zoom>200</w:Zoom>
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 <o:shapedefaults v:ext="edit" spidmax="8194">
  
 </o:shapedefaults></xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <div class="calibre1">
            <div class="calibre1">
              <div class="calibre1">
                <p class="calibre2"><span class="calibre3">Mercier ve Camier’in yolculuğunu anlatabilirim size, dilersem, onlarla hep birlikteydim çünkü.</span></p>

                <p class="calibre2"><span class="calibre3">Ne aşılacak denizler var ne de sınırlar vardı, yer yer çölümsü ama az engebeli arazilerde hayli kolay bir yolculuk oldu. Evlerinde kaldılar, Mercier ve Camier; böyle paha biçilmez bir&#160;şansları oldu. Önce çocukluk, sonra gençlik, sonra da yetişkinlik yıllarının onları alıştırdıklarıyla pek az benzerlik taşıyan bir görünüm içerisinde; mutlu bir rastlantıyla, yabancı&#160;görenekler, yabancı bir dil ve düzgüyle, yabancı yemeklerle&#160;karşılaşmak zorunda kalmadılar. Hava sık sık sertleşse de&#160;(ama alışmışlardı buna), ılımlılık sınırlarını, yani uygunca giyinip kuşanmış bir insanın kolaylıkla katlanabileceği ılımlılık sınırlarını aşmadı hiç. Paraya gelince, birinci mevkide yolculuk etmeye ve saraylarda konaklamaya yetecek kadar olmasa da avuç açmadan gidip gelebilecek kadar paraları vardı. Bu nedenle de ölçülü olurlarsa, fena sayılmazdı koşulları. Mücadele&#160;etmek zorunda kaldılar kuşkusuz ama pek çok insandan, belki&#160;de kimi kez böyle açık seçik, kimi kez de belirsiz bir gereksinmeyle başını alıp gidenlerin çoğundan daha az mücadele ettiler.</span></p>

                <p class="calibre2"><span class="calibre3">Yolculuğa kalkışmadan önce, bu yolculuğun ortaya çıkaracağı tüm olumlu ve olumsuz durumları olabildiğince sakin kafayla tartarak uzun uzun konuşmuşlardı. Bu tartışmalardan çıkardıkları tek kesin sonuç, böyle bir serüvene düşünüp taşınmadan atılmamak olmuştu.</span></p>

                <p class="calibre2"><span class="calibre3">Buluşma yerine ilk gelen Camier ydi. Yani, geldiğinde Mercier orada değildi. Aslında Mercier ondan tam on dakika önce gelmişti. Demek ki buluşma yerine ilk gelen Camier değil,&#160;Mercier’ydi. Mercier arkadaşının gelebileceği değişik yönleri&#160;dikkatle inceleyerek beş dakika sabrettikten sonra, on beş dakika sürecek bir gezinti yapmaya çıktı. Camier geldikten beş&#160;dakika sonra Mercier yi göremeyince küçük bir yürüyüşe çıktı.&#160;On beş dakika sonra buluşma yerine vardığında boşuna aradı&#160;Mercier’yi. Durum anlaşılıyor. Çünkü Mercier buluşma yerinde beş dakika daha bekleyip, kendisinin pek sevdiği deyimiyle,&#160;bacaklarının pasını atmak için küçük bir gezintiye daha çıktı.&#160;Camier de beş dakika şaşkın şaşkın bekledikten sonra, kendi&#160;kendine, belki ona yan sokaklarda rastlarım, diyerek tekrar&#160;yola koyuldu. Mercier tam on dakikayı aşmayan gezintisinden&#160;dönmüştü ki sabah sisinde belli belirsiz Camierninkine benzeyen ve aslında ta kendisi olan bir karaltının uzaklaştığını&#160;gördü. Ne yazık ki sanki yer yarıldı ve karaltı içinde kayboldu;&#160;Mercier yeniden beklemeye koyuldu. Uzayan beş dakikaların&#160;sonunda devinme gereksinimi duymayı alışkanlık edindiği&#160;için beklemekten vazgeçti. Kaygılı bir avarelikle geçen ve buluşma yerinde aynı anda son bulan bu beş ve on dakikaların bitiminde, geçen akşamdan bu yana ilk kez yüz yüze geldiklerinde, sevinçleri, Mercier nin sevinci ve Camier’nin sevinci pek görkemli oldu. Saat dokuz elliydi.</span></p>

                <p class="calibre2"><span class="calibre3">Bakın şöyle oldu:</span></p>

                <p class="calibre2"><span class="calibre3"><span>&#160;&#160;&#160;&#160;&#160;&#160;&#160;&#160;&#160;&#160;</span> Gel. &#160;&#160;&#160;Gid.&#160;&#160;&#160;&#160;Gel.&#160;&#160;&#160;&#160;Gid.&#160;&#160;&#160;&#160;Gel,&#160;&#160;&#160;&#160;Gid.&#160;&#160;&#160;&#160;Gel.</span></p>

                <p class="calibre2"><span class="calibre3">Mercier &#160;&#160;&#160;9.05&#160;&#160;&#160;&#160;9.10&#160;&#160;&#160;&#160;9.25&#160;&#160;&#160;&#160;9.30&#160;&#160;&#160;&#160;9.40&#160;&#160;&#160;&#160;9.45&#160;&#160;&#160;&#160;9.50</span></p>

                <p class="calibre2"><span class="calibre3">Camier &#160;&#160;&#160; 9.15&#160;&#160;&#160;&#160;9.20&#160;&#160;&#160;&#160;9.35&#160;&#160;&#160;&#160;9.40&#160;&#160;&#160;&#160;9.50</span></p>

                <p class="calibre2"><span class="calibre3">Bir numara var bu işte.</span></p>

                <p class="calibre2"><span class="calibre3">Yağmur, tam da doğuya özgü bir biçimde bindirdiğinde, hâlâ sarmaş dolaştılar. Hemen oradaki, yağmurdan ya da başka kötü hava koşullarından korunmak için yapılmış pagoda&#160;biçimli sığınağa koştular. Yığınla loş ve gizli köşesiyle sığınak,&#160;hem âşıklar hem de yaşlılar için pek uygundu. Kahramanlarımızla birlikte içeri bir köpek giriverdi paldır küldür, ardından&#160;bir İkincisi. Mercier ve Camier kararsız bakıştılar, tam sarılamamışlardı birbirlerine ama yeniden başlamak sıkıyordu onları. Köpeklerse mükemmel bir doğallıkla aşka başlamışlardı&#160;çoktan.</span></p>

                <p class="calibre2"><span class="calibre3">Şimdi bulundukları ve zor zahmet buluşma noktası olarak saptadıkları bu yer, doğrusunu söylemek gerekirse bir meydandan çok, bir sürü sokağın çevrelediği küçük bir parktı. Bu&#160;park bitkilerle, çiçek tarhlarıyla, çeşmeler, havuzlar, çimenler&#160;ve banklarla öylesine doluydu ki soluk alacak yer kalmamıştı.&#160;Labirente benziyordu küçük park, içinde zar zor geziniliyordu&#160;ve içinden ha deyince çıkabilmek için çok iyi tanımak gerekiyordu onu. içine girmek dünyanın en kolay işiydi kuşkusuz.&#160;Tam ortada ya da ortaya yakın bir yerde büyük, parlak, kızıl bir&#160;gürgen ağacı vardı, kütüğüne kabaca çakılmış olan plakete bakılırsa, birkaç yüzyıl önce Saint-Ruth gibisinden yumuşak adlı&#160;bir Fransız mareşali tarafından dikilmişti bu ağaç. Mareşal hep&#160;aynı umutsuz davanın hizmetinde, rütbeler bu sırayla kazanılıyorsa, önce onbaşı, sonra da teğmen olarak üzerinde değerini kanıtladıklarıyla görünüm açısından pek az benzerlik taşıyan bir savaş alanında ağacı diktikten hemen sonra, yazıta bakılırsa, bir top mermisiyle vurularak ölmüştü. Park varlığını bu&#160;ağaca borçluydu kuşkusuz <span>ama,</span> Mareşal şimdi çok uzaklarda&#160;kalmış olan o gün, henüz çiçek tarhlarının olmadığı bu alanda&#160;şık ve karnı tok bir topluluğun önünde elindeki incecik fidanı&#160;akşam çiğiyle ıslanmış çukura dikerken düşünemezdi bunu.&#160;Ama şu ağaç konusunu kapamak için, artık, ağacın parkın tek&#160;güzel kısmını oluşturduğunu ve Saint-Ruth Parkı adının da&#160;ondan geldiğini söylemek gerekiyor. Soluksuz kalan ulu ağacın&#160;günleri sayılıydı ve parçalarının yerden toplanacağı güne kadar çürümeyi sürdürecekti. Sonra esrarengiz isimli bu parkta&#160;rahat bir nefes alınabilirdi bir an.</span></p>

                <p class="calibre2"><span class="calibre3">Mercier ve Camier bu parkı tanımıyordu. Kuşkusuz bu yüzden orayı buluşma yeri olarak saptamışlardı. Bazı şeyleri&#160;kesin olarak asla bilemeyiz.</span></p>

                <p class="calibre2"><span class="calibre3">Portakal sarısı camın ardında yağmur damlaları altın gibi görünüyordu onlara, bu, gezip gördükleri yerlerden, birine&#160;Roma’yı, ötekine Napoli’yi anımsattı ama utanca yakın bir&#160;duygu yüzünden birbirlerine söyleyemediler bunu. Evlilikle&#160;alay edip, sanattan hoşlandıkları, kanlarının kaynadığı, birbirlerini tanımadıkları o gençlik günlerini anımsamaktan zevk&#160;duymalıydılar nedense, ama duymadılar zerrece.</span></p>

                <p class="calibre2"><span class="calibre3">Eve dönelim, dedi Camier.</span></p>

                <p class="calibre2"><span class="calibre3">Neden, dedi Mercier.</span></p>

                <p class="calibre2"><span class="calibre3">Bütün gün dinmez, dedi Camier.</span></p>

                <p class="calibre2"><span class="calibre3">Uzun ya da kısa yalnızca bir sağanak, dedi Mercier.</span></p>

                <p class="calibre2"><span class="calibre3">Hiçbir şey yapmadan, böyle ayakta duramam, dedi Camier.</span></p>

                <p class="calibre2"><span class="calibre3">O halde oturalım, dedi Mercier.</span></p>

                <p class="calibre2"><span class="calibre3">O daha da kötü, dedi Camier.</span></p>

                <p class="calibre2"><span class="calibre3">O zaman bir aşağı bir yukarı yürüyelim, dedi Mercier, evet, kol kola girip, hızlı hızlı hareket edelim. İçerisi daracık ama&#160;daha da dar olabilirdi. Koy şuraya şemsiyemizi, yardım et de&#160;şu çantamızdan kurtulayım, hah, sağ ol, haydi şimdi ileri.</span></p>

                <p class="calibre2"><span class="calibre3">Camier söyleneni yaptı.</span></p>

                <p class="calibre2"><span class="calibre3">Gökyüzü zaman zaman aydınlanıyor ve yağmur yavaşlıyordu. O zaman kapının önünde duruyorlardı. Ama çok geçmeden gökyüzü yeniden kararıyor, yağmur daha da şiddetleniyordu.</span></p>

                <p class="calibre2"><span class="calibre3">Bakma, dedi Mercier.</span></p>

                <p class="calibre2"><span class="calibre3">Duymak yetiyor, dedi Camier.</span></p>

                <p class="calibre2"><span class="calibre3">Doğru, dedi Mercier.</span></p>

                <p class="calibre2"><span class="calibre3">Köpekler canını sıkıyor mu? dedi Mercier, bir anlık sessizlik sonrası.</span></p>

                <p class="calibre2"><span class="calibre3">Neden çekip gitmiyor şu köpek? dedi Camier.</span></p>

                <p class="calibre2"><span class="calibre3">Yapamıyor, dedi Mercier.</span></p>

                <p class="calibre2"><span class="calibre3">Neden? dedi Camier.</span></p>

                <p class="calibre2"><span class="calibre3">Kuşkusuz döllenmeyi sağlama bağlayan doğal bir düzenek bu, dedi Mercier.</span></p>

                <p class="calibre2"><span class="calibre3">Başlarken üst üsteydiler, sonunda göt göte geldiler, dedi Camier.</span></p>

                <p class="calibre2"><span class="calibre3">Ne yani, dedi Mercier. Zevk bitti, ayrılmak istiyorlar artık, gidip bir kaldırım taşına işemek, bir parça dışkı yemek istiyorlar ama ellerinden gelmiyor. O zaman birbirlerine sırt çeviriyorlar. Onların yerinde olsan sen de aynı şeyi yapardın.</span></p>

                <p class="calibre2"><span class="calibre3">Duygusal olduğum için böyle yapmazdım, dedi Camier.</span></p>

                <p class="calibre2"><span class="calibre3">Ya ne yapardın? dedi Mercier.</span></p>

                <p class="calibre2"><span class="calibre3">Yeniden başlayamadığıma üzülmüş gibi yapardım, dedi Camier.</span></p>

                <p class="calibre2"><span class="calibre3">Otursaydıkdı yahu, yoruldum, dedi Camier, bir an sustuktan sonra.</span></p>

                <p class="calibre2"><span class="calibre3">Otursaydık demek istiyorsun, dedi Mercier.</span></p>

                <p class="calibre2"><span class="calibre3">Otursaydıkdı dedim, dedi Camier.</span></p>

                <p class="calibre2"><span class="calibre3">Her yerde insanlar çoktan işlerine başlamıştı. Hava keyif ve küfür dolu bağırtılarla ve yaşamda kendileri için olumlu ya da&#160;olumsuz anlamda şaşırtıcı hiçbir şey kalmamış insanların&#160;ağırbaşlı sesleriyle doluydu. Nesneler tüm hantallıklarıyla harekete geçiyordu. Yağmurun kudurması boşunaydı, gök sanki&#160;masmaviymişçesine her şey capcanlı yeniden başlıyordu.</span></p>

                <p class="calibre2"><span class="calibre3">Beni beklettin, dedi Mercier.</span></p>

                <p class="calibre2"><span class="calibre3">Tam tersi, dedi Camier.</span></p>

                <p class="calibre2"><span class="calibre3">Ben dokuzu beş geçe geldim, dedi Mercier.</span></p>

                <p class="calibre2"><span class="calibre3">Ben, dokuzu çeyrek geçe geldim, dedi Camier.</span></p>

                <p class="calibre2"><span class="calibre3">Görüyor musun, dedi Mercier.</span></p>

                <p class="calibre2"><span class="calibre3">Yalnızca önceden saptadığımız bir andan sonra beklemek ve bekletilmek söz konusu olabilir, dedi Camier.</span></p>

                <p class="calibre2"><span><span class="calibre3">Peki</span></span> <span class="calibre3">sence buluşmamız saat kaçtaydı, dedi Mercier.</span></p>

                <p class="calibre2"><span class="calibre3">Dokuz çeyrekteydi, dedi Camier.</span></p>

                <p class="calibre2"><span class="calibre3">O halde feci derecede yanılıyorsun, dedi Mercier.</span></p>

                <p class="calibre2"><span class="calibre3">Yani, dedi Camier.</span></p>

                <p class="calibre2"><span class="calibre3">Beni şaşırtmaktan vazgeçmeyecek misin hiç? dedi Mercier.</span></p>

                <p class="calibre2"><span class="calibre3">Açıkla bakalım, dedi Camier.</span></p>

                <p class="calibre2"><span class="calibre3">Gözlerimi kapayıp sahneyi yeniden gözlerimin önüne getiriyorum, dedi Mercier, elin avucumun içinde, gözlerime yaşlar doluyor ve güçsüz bir sesle şöyle diyorum, “Peki öyle olsun,&#160;yarın dokuzda”. Sarhoş bir kadın eteğini kaldırıp, müstehcen&#160;bir şarkı söyleyerek geçiyordu yanımızdan.</span></p>

                <p class="calibre2"><span class="calibre3">Aklını karıştırmış o senin, dedi Camier. Cebinden bir not defteri çıkarıp sayfalarını karıştırdı ve okudu: Pazartesi on beş,&#160;St. Macarius, <span>9:15</span>, St. Ruth, Helen’in evine gidip şemsiyeyi al.</span></p>

                <p class="calibre2"><span class="calibre3">Bu neyi kanıtlar? dedi Mercier.</span></p>

                <p class="calibre2"><span class="calibre3">Dürüstlüğümü, dedi Camier.</span></p>

                <p class="calibre2"><span class="calibre3">Doğru, dedi Mercier.</span></p>

                <p class="calibre2"><span class="calibre3">Bugün saat kaçta buluşmayı kararlaştırdığımızı öğrenemeyeceğiz, o halde artık buna kafa yormayalım, dedi Camier.</span></p>

                <p class="calibre2"><span class="calibre3">Bu karanlık hikâyede kesin olan tek bir şey varsa, o da akreple yelkovan ona on kalayı gösterdiğinde buluştuğumuzdur, dedi Mercier.</span></p>

                <p class="calibre2"><span class="calibre3">Dua edelim akreple yelkovana, dedi Camier.</span></p>

                <p class="calibre2"><span class="calibre3">Daha yağmur başlamamıştı o sırada, dedi Mercier.</span></p>

                <p class="calibre2"><span class="calibre3">Sabah coşkusu tertemizdi, dedi Camier.</span></p>

                <p class="calibre2"><span class="calibre3">Not defterimizi yitirmeyelim sakın, dedi Mercier.</span></p>

                <p class="calibre2"><span class="calibre3">O anda, kötücül yaratıklar dizisinin ilk örneği çıkıverdi ortaya. Belli yerlerinde yiğitlik madalyaları ve şeritler bulunan bulanık yeşil üniforması pek yakışıyordu ona. Koca Sarsfield&#160;örneğinde olduğu gibi kendisini kesinlikle ilgilendirmeyen,&#160;simge olarak kabullenildiğinde bile, büyük olasılıkla kahramanlık duygularını dürtüklemeyen bir toprak parçasını savunurken deldirmesine ramak kalmıştı postu. Pek şık ve pek ağır&#160;bir bastonu vardı; hatta arada sırada üstüne dayandığı da oluyordu bu bastonun. Kalçası çok ağrıyordu, sızı bıçak gibi kesiyordu kıçını, oradan deliğe giriyor, delikten de tüm&#160;bağırsaklara ve onikiparmak bağırsağının girişine ve taşak torbasına müthiş bir acı gönderiyor, dinmek bilmez bir işeme arzusu uyandırıyordu. <span>Gariban bir emekli maaşına talim eden&#160;bir sakattı o; sorumlulukları ve içinde kalmış olan insanlık kırıntılarının kendisini yüzleştirdiği, kadın, erkek, pek çok kimsenin tatsız bakışları altında kimi kez zorlu günlerde, kendisini&#160;ülkesindeki ulusal kavgaya, İrlanda diline, imanını güçlendirmeye ve dünyada benzeri olmayan bir folklorun zenginliklerine adamış olsa, daha iyi ederdi gibi geliyordu.</span> Bedensel&#160;tehlikesi az, yararı çok olurdu bu etkinliklerin. Ama bu düşüncenin yetersizliğini anladığında, kafasından uzaklaştırırdı,&#160;böylesi bir düşünce yakışmazdı kendisine. Bir zamanlar gizlemekte olduğu dudağı kadar sert olan bıyığı sert değildi artık.&#160;Zaman zaman bıyığı aklına geldiğinde, tükürükle karışık leş&#160;kokulu soluğunu yukarı doğru üflüyordu. Bu edim bir an sertleştiriyordu bıyığı. Pagodanın merdivenlerinde hareketsiz duruyordu, paltosunun önü açıktı, yağmurda ıslanıyordu,&#160;bakışları Mercier ve Camier’den köpeklere, köpeklerden Merrier ve Camier’ye gidip geliyordu.</span></p>

                <p class="calibre2"><span class="calibre3">Kimin bu bisiklet, dedi.</span></p>

                <p class="calibre2"><span class="calibre3">Mercier ve Camier bakıştılar.</span></p>

                <p class="calibre2"><span class="calibre3">Olmasa da olur, dedi Camier.</span></p>

                <p class="calibre2"><span class="calibre3">Kaldırın şunu, dedi bekçi.</span></p>

                <p class="calibre2"><span class="calibre3">Küçük bir eğlence çıkabilir, dedi Mercier.</span></p>

                <p class="calibre2"><span class="calibre3">Bu köpekler kimin, dedi bekçi.</span></p>

                <p class="calibre2"><span class="calibre3">Nasıl bir arada kalacağız, anlayamıyorum, dedi Camier.</span></p>

                <p class="calibre2"><span class="calibre3">Yola koyulmamız için illa kırbaçlamaları mı lazım bizi? dedi Mercier.</span></p>

                <p class="calibre2"><span class="calibre3">Bekçi sığınağın merdivenlerini çıktı ve kapının ağzında durdu. İçerisi gölgelendi o zaman, daha bir sarardı.</span></p>

                <p class="calibre2"><span class="calibre3">Galiba bize saldıracak, dedi Camier.</span></p>

                <p class="calibre2"><span class="calibre3">Her zamanki gibi, taşakları senin, dedi Mercier.</span></p>

                <p class="calibre2"><span class="calibre3">Çavuşum, bizden ne istiyorsunuz, dedi Camier.</span></p>

                <p class="calibre2"><span class="calibre3">Şu bisikleti görüyor musunuz? dedi bekçi.</span></p>

                <p class="calibre2"><span class="calibre3">Ben bir şey görmüyorum, dedi Camier. Mercier, sen bir bisiklet görüyor musun?</span></p>

                <p class="calibre2"><span class="calibre3">Sizin mi o, dedi bekçi.</span></p>

                <p class="calibre2"><span class="calibre3">Görmediğimiz ve varlığı yalnızca savınıza dayanan bir şey için nasıl olur da bize ya da başka birine ait diyebiliriz? dedi&#160;Camier.</span></p>

                <p class="calibre2"><span class="calibre3">Hem niye bizim olsunmuş? dedi Mercier. Bu köpekler bizim mi? Hayır. Burada ilk kez görüyoruz onları. Olduğunu varsayarsak, bisiklet sizin, diyorsunuz. Ama köpekler bizim&#160;değil.</span></p>

                <p class="calibre2"><span class="calibre3">Sanki çok sikimdeydi köpekleriniz, dedi bekçi.</span></p>

                <p class="calibre2"><span class="calibre3">Ama sanki kendini yalanlamasına, küfrün bini bir para, sopa ve tekmelerle dışarı attı köpekleri pagodadan. Hâlâ birbiriyle kenetli olduklarından, ayrılmaları güç oldu. Çünkü ayrılmak için&#160;gösterdikleri çaba, karşıt yönlere doğru gerçekleştiğinden, birbirlerini geçersiz kılıyordu. Çok canları yanmıştı herhalde.</span></p>

                <p class="calibre2"><span class="calibre3">Köpeklerin canına okudu, dedi Mercier.</span></p>

                <p class="calibre2"><span class="calibre3">Sığınaktan attı onları, bunu yadsıyamayız ama parktalar hâlâ, dedi Camier.</span></p>

                <p class="calibre2"><span class="calibre3">Yağmur kısa sürede çözer onları. Birleşme heyecanından uzaklaştıkları için kendiliğinden yaparlar bunu, dedi Mercier.</span></p>

                <p class="calibre2"><span class="calibre3">Aslında adam onlara yardımcı oldu, dedi Camier.</span></p>

                <p class="calibre2"><span class="calibre3">Büyük savaşın kahramanlarından biri o, dedi Mercier, biraz kibar olalım. Biz burada, sıcacık köşemizde, basılma korkusundan uzakta, var gücümüzle otuzbir çekerken, o, Flaman&#160;çamurunun içinde sürünüp, pantolonuna dolduruyordu.</span></p>

                <p class="calibre2"><span class="calibre3">Bu boş sözlerden bir sonuca varmayın sakın, Mercier ve Camier yaşlı gençlerdi.</span></p>

                <p class="calibre2"><span class="calibre3">Bu da bir düşünce, dedi Camier.</span></p>

                <p class="calibre2"><span class="calibre3">Şu nişanlarla kaplı kalıntıya bak. Bir bok yığını olarak düşleyebiliyor musun onu? dedi Mercier.</span></p>

                <p class="calibre2"><span class="calibre3">Pek değil, yaşantım boyunca kabızlık çektim, dedi Camier.</span></p>

                <p class="calibre2"><span class="calibre3">Varsayalım, şu söz konusu bisiklet bizim. Bunda ne kötülük var? dedi Mercier.</span></p>

                <p class="calibre2"><span class="calibre3">Açık sözlü olalım, o bizim, dedi Camier.</span></p>

                <p class="calibre2"><span class="calibre3">Kaldırın şunu, dedi bekçi.</span></p>

                <p class="calibre2"><span class="calibre3">Yıllarca süren bir kararsızlığın ardından, belki de sağ salim geri dönemeyeceğimiz, meçhul bir yere doğru yola çıkacağımız gün gelip çattı. Son hızla ileri atılmak için yalnızca havanın açmasını bekliyoruz. Anlamaya çalışın, dedi Camier.</span></p>

                <p class="calibre2"><span class="calibre3">Bundan başka, gecikmeden yapmamız gereken şeyler de var, dedi Mercier.</span></p>

                <p class="calibre2"><span class="calibre3">Yapmamız gereken mi? dedi Camier.</span></p>

                <p class="calibre2"><span class="calibre3">Aynen öyle dedim, dedi Mercier.</span></p>

                <p class="calibre2"><span class="calibre3">Ben yapmamız gereken şeyi yaptığımızı sanıyorum, dedi Camier.</span></p>

                <p class="calibre2"><span class="calibre3">Her şeyi değil, dedi Mercier.</span></p>

                <p class="calibre2"><span class="calibre3">Kaldırıyor musunuz, kaldırmıyor musunuz? dedi bekçi.</span></p>

                <p class="calibre2"><span class="calibre3">Mademki sağduyudan yana nasibinizi almamışsınız, dedi Mercier, dostluğunuzu para karşılığı sunuyorsunuz.</span></p>

                <p class="calibre2"><span class="calibre3">Sessizlik oldu.</span></p>

                <p class="calibre2"><span class="calibre3">Rüşvet mi istiyorsunuz? dedi Mercier.</span></p>

                <p class="calibre2"><span class="calibre3">Elbette, dedi bekçi.</span></p>

                <p class="calibre2"><span class="calibre3">Bir şilin ver şuna dedi Mercier. İlk giderlerimizi adice bir şantaj için yapmamız hüzün veriyor bana.</span></p>

                <p class="calibre2"><span class="calibre3">Bekçi küfrederek gözden kayboldu.</span></p>

                <p class="calibre2"><span class="calibre3">Hiçbirinin farkı yok birbirinden, dedi Mercier.</span></p>

                <p class="calibre2"><span class="calibre3">Şimdi de çevremizde dolanıyor, dedi Camier.</span></p>

                <p class="calibre2"><span class="calibre3">Bize ne bundan? dedi Mercier.</span></p>

                <p class="calibre2"><span class="calibre3">Çevremde dolaşılmasından hiç hoşlanmam, dedi Camier.</span></p>

                <p class="calibre2"><span class="calibre3">Mercier çevrelerinde dolaşılmasından gocunmuştu. Camier katlandı buna. Bu küçük oyun uzun sürmedi. Saat öğlen on iki olmalıydı.</span></p>

                <p class="calibre2"><span class="calibre3">Haydi, zamanımız geldi, dedi Mercier.</span></p>

                <p class="calibre2"><span class="calibre3">Zamanımız mı? dedi Camier.</span></p>

                <p class="calibre2"><span class="calibre3">Aynen dedi Mercier, ciddi bir şeyler yapma zamanı geldi.</span></p>

                <p class="calibre2"><span class="calibre3">Bir şeyler atıştırsaydık? dedi Camier.</span></p>

                <p class="calibre2"><span class="calibre3">Önce her şeyi yerli yerine koyalım, dedi Mercier, sonra doyururuz karnımızı.</span></p>

                <p class="calibre2"><span class="calibre3">Ardından, uzun sessizliklere bölünen uzun bir tartışmaya koyuldular, her şeyi düşünüp değerlendirdiler bu tartışma boyunca. Kimi anlar, bazen Mercier, bazen Camier öylesine derinlere dalıyordu ki kanıtlarını yeniden açıklamaya girişen&#160;ötekinin sesi, berikini bu derinliklerden çekip çıkarmaya yetmiyor ya da işitilmiyordu. Ya da aynı zamanda, çoğu kez karşıt&#160;sonuçlara varıyor ve aynı zamanda açıklamaya koyuluyorlardı&#160;bunları. Birinin, öteki açıklamasını bitirmeden dalıp gitmesi&#160;de seyrek değildi doğrusu. Ve sık sık birbirlerine bakıyorlardı&#160;uzun uzun, tek sözcük etmekten aciz, usları bomboş. İşte böyle bir uyuşukluk anının hemen ardından araştırmalarını şimdilik durdurmaya karar verdiler. İkindinin ilerleyen saatleriydi,&#160;yağmur hâlâ dinmemişti, kısa bir kış günü sona eriyordu.</span></p>

                <p class="calibre2"><span class="calibre3">Nevale işine sen bakacaksın, dedi Mercier.</span></p>

                <p class="calibre2"><span class="calibre3">Hayır, sen ilgilen, dedi Camier.</span></p>

                <p class="calibre2"><span class="calibre3">Peki, dedi Mercier.</span></p>

                <p class="calibre2"><span class="calibre3">Açlığım geçti, dedi Camier.</span></p>

                <p class="calibre2"><span class="calibre3">İnsanın yemek yemesi şart, dedi Mercier.</span></p>

                <p class="calibre2"><span class="calibre3">Ne yararı var bunun? dedi Camier.</span></p>

                <p class="calibre2"><span class="calibre3">Önümüzde uzun ve zorlu bir yol uzanıyor, dedi Mercier.</span></p>

                <p class="calibre2"><span class="calibre3">Bu durumda, yola ne kadar erken çıkarsak, o kadar iyi, dedi Camier.</span></p>

                <p class="calibre2"><span class="calibre3">Doğru, dedi Mercier.</span></p>

                <p class="calibre2"><span class="calibre3">Bekçinin başı kapıda göründü. İster inanın, ister inanmayın, yalnız başıydı görünen. Tuhaf üslubuyla, geceyi yarım kuron karşılığında orada geçirebileceklerini söylemek için&#160;gelmişti.</span></p>

                <p class="calibre2"><span class="calibre3">Artık her şey yolunda mı? dedi Camier.</span></p>

                <p class="calibre2"><span class="calibre3">Hayır, dedi Mercier.</span></p>

                <p class="calibre2"><span><span class="calibre3">Peki</span></span> <span class="calibre3">yoluna girecek mi? dedi Camier.</span></p>

                <p class="calibre2"><span class="calibre3">İnanıyorum, dedi Mercier, evet, inanıyorum buna, kesinkes olmasa da, ama inanıyorum, evet, her şeyin sonunda yoluna&#160;gireceği o günün geleceğine.</span></p>

                <p class="calibre2"><span class="calibre3">Ne hoş olacak o zaman, dedi Camier.</span></p>

                <p class="calibre2"><span class="calibre3">Umarım, dedi Mercier.</span></p>

                <p class="calibre2"><span class="calibre3">Uzun uzun baktılar birbirlerine. Onu bile göremiyorum, dedi Camier kendi kendine. Benzer bir düşünce kendi kendiyle başbaşalığında rahatsız ediyordu onu.</span></p>

                <p class="calibre2"><span class="calibre3">Bununla birlikte bu konuşmanın sonucunda, iki nokta açığa çıktı:</span></p>

                <p class="calibre2"><span class="calibre3">1. &#160;&#160;&#160;Mercier bisikletle yağmurluğu alıp, yalnız başına koyulacaktı yola. ilk konaklayacakları yere ulaşınca, durup Camier’yi&#160;ağırlamak için yapılması gerekeni yapacaktı. Camier hava koşulları elverir elvermez yola çıkacaktı. Şemsiye Camier’de kalacaktı. Torbadan söz etmeyelim hiç.</span></p>

                <p class="calibre2"><span class="calibre3">2. &#160;&#160;&#160;Şu ana kadar, Mercier girgin, Camier sünepe gözükmüştü, nasılsa. Durum her an tersine dönebilirdi. İşlerin yolunda&#160;gitmesi için çok güçsüz olan az güçsüz olana güvenmeliydi.&#160;İkisinin birden yiğitlikleri de tutabilirdi. Bu mükemmel olurdu&#160;doğrusu. Ya da ikisine birden aynı anda büyük bir bitkinlik&#160;çökebilirdi. Bu durumda umutsuzluğa kapılmayıp bu kötü&#160;anın geçmesini güvenle beklemeliydiler. Terimlerin bulanıklığına karşın birbirlerini anlıyorlardı az çok.</span></p>

                <p class="calibre2"><span class="calibre3">Ne düşüneceğimizi bilmediğimden gözlerimi kaçırıyorum, dedi Camier.</span></p>

                <p class="calibre2"><span class="calibre3">Hava açıyor, galiba, dedi Mercier.</span></p>

                <p class="calibre2"><span class="calibre3">Sonunda güneş çıkıyor, düşüp ufukta kayboluşuna hayran kalalım diye, dedi Camier.</span></p>

                <p class="calibre2"><span class="calibre3">Binbir renk saçan, şu parlak uzun an, hep çarpıcı gelmiştir bana, dedi Mercier.</span></p>

                <p class="calibre2"><span class="calibre3">Zahmetli gün sona erdi, doğuda mürekkebi andıran bir leke yükseliyor ve göğü kaplıyor, dedi Camier.</span></p>

                <p class="calibre2"><span class="calibre3">Zil çaldı, kapanışı bildiriyordu.</span></p>

                <p class="calibre2"><span class="calibre3">Belirsiz, gölgeli şekiller görüyorum, boğuk çığlıklar atarak deviniyorlar, dedi Camier.</span></p>

                <p class="calibre2"><span class="calibre3">Bende, sabahtan bu yana, tanıklık ediliyoruz gibi bir duygu var, dedi Mercier.</span></p>

                <p class="calibre2"><span class="calibre3">Yani şu anda yalnız mıyız? dedi Camier.</span></p>

                <p class="calibre2"><span class="calibre3">Hiç kimseyi görmüyorum, dedi Mercier.</span></p>

                <p class="calibre2"><span class="calibre3">O halde birlikte çıkalım, dedi Camier.</span></p>

                <p class="calibre2"><span class="calibre3">Sığınağı terk ettiler.</span></p>

                <p class="calibre2"><span class="calibre3">Torba, dedi Mercier.</span></p>

                <p class="calibre2"><span class="calibre3">Şemsiye, dedi Camier.</span></p>

                <p class="calibre2"><span class="calibre3">Yağmurluk, dedi Mercier.</span></p>

                <p class="calibre2"><span class="calibre3">Aldım, dedi Camier.</span></p>

                <p class="calibre2"><span class="calibre3">Başka bir şey yok muydu? dedi Mercier.</span></p>

                <p class="calibre2"><span class="calibre3">Başka bir şey görmüyorum, dedi Camier.</span></p>

                <p class="calibre2"><span class="calibre3">Gidip alayım şunları, sen bisiklete göz kulak ol, dedi Mercier.</span></p>

                <p class="calibre2"><span class="calibre3">Bir kadın bisikletiydi, ne yazık ki freni yoktu. Fren yapmak için pedallara tersine basılıyordu.</span></p>

                <p class="calibre2"><span class="calibre3">Bekçi anahtar destesi elinde, uzaklaşmalarını izledi. Mercier gidonu tutuyordu. Camier de seleyi. Pedallar inip kalkıyordu.</span></p>

                <p class="calibre2"><span class="calibre3">Bekçi onlara küfretti.</span></p>

                <p class="calibre2"><span class="calibre3">alitrinlerin ışıkları sürekli yanıp sönüyordu. Kaygan sokaklar belli bir amaca doğru koşturan insanlarla doluydu. Öfkeli ve yılgın bir huzur havayı kaplıyordu. Gözler yumulduğunda ilerleyen adımların solumasından başka tek bir ses işitilmiyordu. Kalabalığın sessizliğinde kaldırımın caddeye&#160;bakan kenarında olabildiğince ilerliyorlardı. Mercier önde, eli&#160;gidonda, Camier arkada, eli selede ve bisiklet yanlarında, su&#160;birikintisi içinde sessizce süzülüyordu.</span></p>

                <p class="calibre2"><span class="calibre3">Destek değil, köstek oluyorsun bana, dedi Mercier.</span></p>

                <p class="calibre2"><span class="calibre3">Sana destek olmaya çabalamıyorum, dedi Camier, kendime destek olmaya çalışıyorum.</span></p>

                <p class="calibre2"><span class="calibre3">O halde her şey yolunda, dedi Mercier.</span></p>

                <p class="calibre2"><span class="calibre3">Üşüyorum, dedi Camier.</span></p>

                <p class="calibre2"><span class="calibre3">Gerçekten de üşütüyordu hava.</span></p>

                <p class="calibre2"><span class="calibre3">Gerçekten de üşütüyor hava, dedi Mercier.</span></p>

                <p class="calibre2"><span class="calibre3">Nereye götürüyor ayaklarımız bizi? dedi Camier.</span></p>

                <p class="calibre2"><span class="calibre3">Sanırım kanala doğru ilerliyoruz, dedi Mercier.</span></p>

                <p class="calibre2"><span class="calibre3">Şimdiden mi? dedi Camier.</span></p>

                <p class="calibre2"><span class="calibre3">Belki de gemilerin yedeğe çekildiği yolu izleyip, sıkıntı basana kadar ilerlesek hiç de fena olmaz, dedi Mercier; önümüzde, bizleri çağıran, batan günün onca sevdiğimiz renkleri; gözlerimizi kaldırmaya gerek duymuyoruz bunlar için.</span></p>

                <p class="calibre2"><span class="calibre3">Kendi adına konuş, dedi Camier.</span></p>

                <p class="calibre2"><span class="calibre3">Suyun rengi kurşuni mora dönüşecek, bunu göz ardı etmemeliyiz, dedi Mercier. Kim bilir, belki kendimizi içine atma arzusu uyandırır bizde.</span></p>

                <p class="calibre2"><span class="calibre3">Küçük köprüler gitgide seyrekleşiyor, dedi Camier. Alavere havuzlarının kapıları arasındaki bölümlerin üzerine dayanmış&#160;anlamaya çalışıyoruz. Kıyıya bağlı dubalardan, denizcilerin&#160;bize iyi akşamlar dileyen seslenişleri geliyor. Günlerinin sonuna gelmiş, son pipolarını içiyorlar, yatağa girmeden önce.</span></p>

                <p class="calibre2"><span class="calibre3">Herkes kendisi, Tanrı da herkes için, dedi Mercier.</span></p>

                <p class="calibre2"><span class="calibre3">Kent iyice gerimizde kaldı, dedi Camier. Mavi-kara gece yakalıyor bizi yavaş yavaş. Yağmurdan artakalan su birikintilerinde bata çıka yürüyoruz. İlerlemek olası değil artık. Tıpkı&#160;gerilemenin de söz konusu olmadığı gibi.</span></p>

                <p class="calibre2"><span class="calibre3">Birkaç saniye sonra ekledi:</span></p>

                <p class="calibre2"><span class="calibre3">Neler düşlüyorsun Mercier?</span></p>

                <p class="calibre2"><span class="calibre3">Varoluşun dehşetini, ama netleşmiyor görüntüler, dedi Mercier.</span></p>

                <p class="calibre2"><span class="calibre3">Bir tek atmaya ne dersin? dedi Camier.</span></p>

                <p class="calibre2"><span class="calibre3">Kaza ya da rahatsızlık gibi durumlar dışında, dedi Mercier, içkiden uzak durmak konusunda anlaşmıştık. Sayısız uzlaşmamızdan biri de bu değil miydi?</span></p>

                <p class="calibre2"><span class="calibre3">Bu içmek sayılmaz, dedi Camier, biraz canlanmak için ayaküstü bir tek atmayı önermiştim.</span></p>

                <p class="calibre2"><span class="calibre3">ilk birahanede durdular.</span></p>

                <p class="calibre2"><span class="calibre3">Bisikletle giremezsiniz, dedi birahane sahibi.</span></p>

                <p class="calibre2"><span class="calibre3">Belki de yalnızca bir görevliydi.</span></p>

                <p class="calibre2"><span class="calibre3">Napıyoruz? dedi Camier.</span></p>

                <p class="calibre2"><span class="calibre3">Bir sokak lambasına zincirlesek, dedi Mercier.</span></p>

                <p class="calibre2"><span class="calibre3">Hareket serbestliğine kavuşurduk böylece, dedi Camier.</span></p>

                <p class="calibre2"><span class="calibre3">Sonunda parmaklıklarda karar kıldılar. Aynı şeydi bu.</span></p>

                <p class="calibre2"><span class="calibre3">N’apıyoruz, dedi Mercier.</span></p>

                <p class="calibre2"><span class="calibre3">Bisiklet kabul etmeyenlere mi? dedi Camier.</span></p>

                <p class="calibre2"><span class="calibre3">Asla, dedi Mercier.</span></p>

                <p class="calibre2"><span class="calibre3">Asla bu sözcüğü kullanma, dedi Camier.</span></p>

                <p class="calibre2"><span class="calibre3">Böylece karşıki barda konakladılar.</span></p>

                <p class="calibre2"><span class="calibre3">Alışkanlıkları üzere, tezgâha çöreklenip, dereden tepeden lafladılar. Konuşuyor, susuyor, birbirini dinliyor, dinlemez&#160;oluyorlardı, kendilerini hiç sıkmadan, akıllarına estiği gibi.&#160;Camier’nin kadehini ağzına götürecek gücü bulamadığı anlar&#160;oluyordu. Mercier de aynı bitkinlikten yakınıyordu. O zaman,&#160;daha az güçsüz olan daha çok güçsüzün dudaklarının arasına&#160;kadehin kenarını sıkıştırıyor, içkisini içiriyordu. Zaman ilerledikçe kıllı ve karanlık kütleler çevrelerini sarıyor, iyice sarıyor,&#160;kuşatıyordu onları. Bununla birlikte, konuşmalarından şu&#160;noktalar aydınlığa çıktı:</span></p>

                <p class="calibre2"><span class="calibre3">1. &#160;&#160;&#160;Şimdilik, daha ötelere gitmeye kalkışmak gereksizdi, hatta çılgınlıktı.</span></p>

                <p class="calibre2"><span class="calibre3">2. &#160;&#160;&#160;Olsa olsa Helenden gece kendilerini konuk etmesini isteyebilirlerdi.</span></p>

                <p class="calibre2"><span class="calibre3">3. &#160;&#160;&#160;Ertesi gün, ne yağmur ne dolu, hiçbir şey gün ağarır ağarmaz yola koyulmalarını engelleyemezdi.</span></p>

                <p class="calibre2"><span class="calibre3">4. &#160;&#160;&#160;Kendilerine yöneltecek suçlamaları yoktu.</span></p>

                <p class="calibre2"><span class="calibre3">5. &#160;&#160;&#160;Aradıkları şey var mıydı?</span></p>

                <p class="calibre2"><span class="calibre3">6. &#160;&#160;&#160;Ne arıyorlardı?</span></p>

                <p class="calibre2"><span class="calibre3">7. &#160;&#160;&#160;Hiçbir şeyin acelesi yoktu.</span></p>

                <p class="calibre2"><span class="calibre3">8. &#160;&#160;&#160;Bu gezi ile ilgili tüm düşüncelerini, sakin kafayla yeniden&#160;gözden geçirmeleri gerekiyordu.</span></p>

                <p class="calibre2"><span class="calibre3">9. &#160;&#160;&#160;Tek bir şey önem taşıyordu: Yola koyulmak.</span></p>

                <p class="calibre2"><span class="calibre3">10. &#160;&#160;&#160;Tüm bunların canı cehennemeydi.</span></p>

                <p class="calibre2"><span class="calibre3">Yeniden sokağa çıkıp, kol kola girdiler. Birkaç yüz metre yürüdükten sonra Mercier, Camier’nin dikkatini adımlarının&#160;birbirini tutmadığına çekti.</span></p>

                <p class="calibre2"><span class="calibre3">Sen kendi temponda yürüyorsun, ben kendi tempomda, dedi Camier.</span></p>

                <p class="calibre2"><span class="calibre3">Kimseyi suçlamıyorum ama yoruluyor insan. Sarsıla sarsıla ilerliyoruz, dedi Mercier.</span></p>

                <p class="calibre2"><span class="calibre3">Benden açıkça ve kestirmeden, ya kolunu bırakmamı ve yanından uzaklaşmamı ya da senin sendelemelerine ayak uydurmamı istemeni beklerdim, dedi Camier.</span></p>

                <p class="calibre2"><span class="calibre3">Camier, Camier, dedi Mercier, kolunu sıkarak Camier’nin.</span></p>

                <p class="calibre2"><span class="calibre3">Bir kavşağa geldiklerinde durdular.</span></p>

                <p class="calibre2"><span class="calibre3">Şimdi nereye sürükleneceğiz bakalım? dedi Camier.</span></p>

                <p class="calibre2"><span class="calibre3">Nerede bulunduğumuzu doğru saptadımsa, dedi Mercier, acayip bir yerdeyiz, yani Helen’in evinin konumuna göre. Çünkü şu gördüğün farklı yolların hepsi de benzer bir biçimde oraya çıkıyor.</span></p>

                <p class="calibre2"><span class="calibre3">O halde geri dönelim, dedi Camier.</span></p>

                <p class="calibre2"><span class="calibre3">Bizi kesinlikle hedefimizden uzaklaştırır bu, dedi Mercier.</span></p>

                <p class="calibre2"><span class="calibre3">Bütün gece buraya çakılı kalamayız, iki enayi gibi, dedi Camier.</span></p>

                <p class="calibre2"><span class="calibre3">Şemsiyemizi havaya fırlatalım, belli bir biçimde yere düşecektir, bilmediğimiz bazı yasalar gereğince. Sonra, tüm yapmamız gereken gösterilen yöne doğru harekete geçmek olacak, dedi Mercier.</span></p>

                <p class="calibre2"><span class="calibre3">Şemsiye yanıtladı, Sola! Kocaman bir yaralı kuşa, avcıların vurduğu ve öldürücü son darbenin indirilmesini, titreyerek&#160;bekleyen, kara bahtlı, kocaman bir kuşa benziyordu. Benzerlik&#160;çarpıcıydı. Camier şemsiyeyi yerden aldı ve cebine astı.</span></p>

                <p class="calibre2"><span class="calibre3">Kırılmamıştır umarım, dedi Mercier.</span></p>

                <p class="calibre2"><span class="calibre3">O sırada tuhaf bir karaltı, havanın serinliğine karşın yalnızca bir frak ve silindir şapka giymiş bir beyefendi çekti ilgilerini.</span></p>

                <p class="calibre2"><span class="calibre3">Şimdilik onlarla aynı yolu izler gözüküyordu; çünkü sırttan görüyorlardı onu. Elleri bunaklık kokan zevzekçe bir hareketle&#160;giysinin eteklerini birbirinden ayırarak iyice kaldırdı. Sert ve&#160;ayrık adımlarla temkinlice ilerliyordu.</span></p>

                <p class="calibre2"><span class="calibre3">Şarkı söyleyecek havada mısın? dedi Camier.</span></p>

                <p class="calibre2"><span class="calibre3">Sanmam, dedi Mercier.</span></p>

                <p class="calibre2"><span class="calibre3">Yağmur yeniden başlıyordu. Ama hiç durmuş muydu?</span></p>

                <p class="calibre2"><span class="calibre3">Acele edelim, dedi Camier.</span></p>

                <p class="calibre2"><span class="calibre3">Bana bunu neden soruyorsun? dedi Mercier.</span></p>

                <p class="calibre2"><span class="calibre3">Camier yanıt vermek için acele etmiyor gözüküyordu. Sonunda şöyle dedi:</span></p>

                <p class="calibre2"><span class="calibre3">Birilerinin şarkı söylediğini duyuyorum.</span></p>

                <p class="calibre2"><span class="calibre3">Durdular, daha iyi dinlemek için.</span></p>

                <p class="calibre2"><span class="calibre3">Hiçbir şey duymuyorum, dedi Mercier.</span></p>

                <p class="calibre2"><span class="calibre3">Aslında, bildiğim kadarıyla, hassas bir kulağın var, dedi Camier.</span></p>

                <p class="calibre2"><span class="calibre3">Mükemmeldir, dedi Mercier.</span></p>

                <p class="calibre2"><span class="calibre3">Tuhaf, dedi Camier.</span></p>

                <p class="calibre2"><span class="calibre3">Hâlâ duyuyor musun? dedi Mercier.</span></p>

                <p class="calibre2"><span class="calibre3">Sanki kadınlı, erkekli bir koro, dedi Camier.</span></p>

                <p class="calibre2"><span class="calibre3">Belki de bir yanılsama, dedi Mercier.</span></p>

                <p class="calibre2"><span class="calibre3">Olası dedi, Camier.</span></p>

                <p class="calibre2"><span class="calibre3">Hadi koşalım, dedi Mercier.</span></p>

                <p class="calibre2"><span class="calibre3">Karanlıkta, ıslak ve ıssız sokaklarda bir süre koştular. Koşmayı bıraktıklarında, Mercier Helen’in evine, iliklerine kadar adamakıllı ıslanmış bir biçimde varacaklarını söyleyip, yakındı, bunun üzerine Camier, hemen soyunacaklarını ve giysilerini ateşin önüne ya da içinden sıcak su borularının geçtiği&#160;çamaşır dolabına koyarak kurutacakları yanıtını verdi.</span></p>

                <p class="calibre2"><span class="calibre3">Yahu, neden şemsiyemizi açmadık? dedi Mercier.</span></p>

                <p class="calibre2"><span class="calibre3">Camier şimdi elinde tuttuğu şemsiyeye baktı. Daha rahat koşabilmek için onu cebine asmıştı.</span></p>

                <p class="calibre2"><span class="calibre3">Gerçekten de açabilirdik, dedi.</span></p>

                <p class="calibre2"><span class="calibre3">İnsan gerektiğinde açmayacaksa, şemsiye taşımasının anlamı ne? dedi Mercier.</span></p>

                <p class="calibre2"><span class="calibre3">Aynı fikirdeyim, dedi Camier.</span></p>

                <p class="calibre2"><span class="calibre3">Tanrı aşkına aç şunu, dedi Mercier.</span></p>

                <p class="calibre2"><span class="calibre3">Ama Camier bir türlü açamadı.</span></p>

                <p class="calibre2"><span class="calibre3">Ver bana, dedi Mercier.</span></p>

                <p class="calibre2"><span class="calibre3">Ama Mercier de açamadı.</span></p>

                <p class="calibre2"><span class="calibre3">O sırada evrendeki kötülüklerin simgesi yağmur, bardaktan boşanırcasına bastırdı.</span></p>

                <p class="calibre2"><span class="calibre3">Sıkışmış, fazla zorlama, dedi Camier.</span></p>

                <p class="calibre2"><span class="calibre3">Mercier çirkin şeyler söyledi.</span></p>

                <p class="calibre2"><span class="calibre3">Bana mı dedin? dedi Camier.</span></p>

                <p class="calibre2"><span class="calibre3">Mercier iki eliyle şemsiyeyi başının iyice üzerine kaldırdı ve yere fırlattı. Çirkin şeyler söyledi, bir daha. Sonra da kasılmış&#160;ve sular içinde kalmış yüzünü göğe dikti, Sana gelince bütün&#160;belalar başına gelsin, dedi.</span></p>

                <p class="calibre2"><span class="calibre3">Kuşkusuz, Mercier’nin sabahtan beri bastırdığı acıları artık boşalıyordu.</span></p>

                <p class="calibre2"><span class="calibre3">Bu kaba sözleri küçücük yaradanımıza mı söylüyorsun? dedi Camier. Haksızsın. Aslında o senin belanı veriyor. Kimse&#160;yaradanımıza bela okuyamaz.</span></p>

                <p class="calibre2"><span class="calibre3">Senden, Bayan Mercier’yi bu tartışmanın dışında tutmanı rica ediyorum, dedi Mercier.</span></p>

                <p class="calibre2"><span class="calibre3">Kendimi kaybetmiştim, dedi Camier.</span></p>

                <p class="calibre2"><span class="calibre3">Helen’in evinde göze çarpan ilk şey halıydı.</span></p>

                <p class="calibre2"><span class="calibre3">Şu yün döşemeye bak, dedi Camier.</span></p>

                <p class="calibre2"><span class="calibre3">Kaliteli bir halı, dedi Mercier.</span></p>

                <p class="calibre2"><span class="calibre3">İnanılmaz bir şey, dedi Camier.</span></p>

                <p class="calibre2"><span class="calibre3">Sanki şimdiye kadar hiç görmemiş gibi bir halin var, bunca yıldır üzerinde yatıyordun, dedi Mercier.</span></p>

                <p class="calibre2"><span class="calibre3">Şimdiye kadar görmedim bunu, dedi Camier, asla da unutmayacağım.</span></p>

                <p class="calibre2"><span class="calibre3">Hep öyle derler, dedi Mercier.</span></p>

                <p class="calibre2"><span class="calibre3">O akşam göze çarpan özellikle halıysa da, parlak tüylü bir papağan da ilgi uyandırıyordu. Tavanın bir köşesine asılı sopasına iğreti bir biçimde tünemiş, sallanmalar ve dönüşler arasında tedirgin, geç saate karşın uyanıktı. Göğsü zayıf ve&#160;düzensizce inip kalkıyor, belli belirsiz ürperişler her soluk verişinde tüylerini havalandırıyordu. Zaman zaman gagası açılıyor ve birkaç saniye boyunca bir balığı anımsatırcasına öylece&#160;kalıyordu. O zaman kara, iğ biçimindeki dilinin kımıldadığı&#160;görülüyordu. Işıktan kaçırdığı ve sözlere indirgenemeyecek bir&#160;acı ve şaşkınlıkla dolu gözleri bir şeyler dinlediği izlenimi veriyordu. Kaygı dolu çizgiler alaycı bir parlaklıkla alev alev yanan&#160;tüyleri kaplamıştı. Aşağısına, halının üzerine büyük bir gazete&#160;açılmıştı.</span></p>

                <p class="calibre2"><span class="calibre3">Yatak mı yoksa divan mı? dedi Helen.</span></p>

                <p class="calibre2"><span class="calibre3">Seçimi siz yapın. Ben ikisinde de yatmam, dedi Mercier.</span></p>

                <p class="calibre2"><span class="calibre3">Ukala dümbeleği, ne olacak sen de! dedi Camier.</span></p>

                <p class="calibre2"><span class="calibre3">Kesin, dedi Helen, ukala dümbelekleri siz de.</span></p>

                <p class="calibre2"><span class="calibre3">Döşemenin üzerinde yatacağım ve günün ağarmasını bekleyeceğim, dedi Mercier. Açık gözlerimin önünden birçok görüntü ve yüz geçecek, çatıya düşen yağan yağmur hayvan pençeleri gibi gürültüler çıkaracak ve gece bana renklerini anlatacak. İçimde kendimi pencereden aşağı atma isteği uyanacak ama bastıracağım bunu. Gürleyerek ekledi, Bastıracağım&#160;bunu!</span></p>

                <p class="calibre2"><span class="calibre3">Yeniden sokağa çıktıklarında bisikleti ne yaptıklarını merak ettiler. Torba da kaybolmuştu.</span></p>

                <p class="calibre2"><span class="calibre3">Papağanı gördün mü? dedi Mercier.</span></p>

                <p class="calibre2"><span class="calibre3">Çok sevimliydi, dedi Camier.</span></p>

                <p class="calibre2"><span class="calibre3">Gece inledi durdu, dedi Mercier.</span></p>

                <p class="calibre2"><span class="calibre3">Camier inanamadı.</span></p>

                <p class="calibre2"><span class="calibre3">Ölene kadar aklımdan çıkmayacak, dedi Mercier.</span></p>

                <p class="calibre2"><span class="calibre3">Papağanı olduğunu bilmiyordum, dedi Camier, benim aklımdan çıkmayacak olan da yün halı.</span></p>

                <p class="calibre2"><span class="calibre3">Ben de bilmiyordum papağanı olduğunu, dedi Mercier. Helen halının yıllardır evde olduğunu söylüyor.</span></p>

                <p class="calibre2"><span class="calibre3">Kuşkusuz yalan söylüyor, dedi Camier.</span></p>

                <p class="calibre2"><span class="calibre3">Yağmur hâlâ yağıyordu. Nereye gideceklerini bilemeden bir kemeraltına sığındılar.</span></p>

                <p class="calibre2"><span class="calibre3">Tam ne zaman fark ettin torbamızın yokluğunu? dedi Mercier.</span></p>

                <p class="calibre2"><span class="calibre3">Bu sabah, dedi Camier, bir iki sülfamit yutmak istediğimde.</span></p>

                <p class="calibre2"><span class="calibre3">Şemsiyemden bir iz yok, dedi Mercier.</span></p>

                <p class="calibre2"><span class="calibre3">Camier sanki söz konusu olan bir düğmeymişçesine, başını eğerek, kollarını ayırarak, üstünü başını gözden geçirdi.</span></p>

                <p class="calibre2"><span class="calibre3">Herhalde Helen’in evinde unuttuk, dedi.</span></p>

                <p class="calibre2"><span class="calibre3">Bir his var içimde, dedi Mercier, bu kenti bugün terk etmezsek, bir daha hiç terk edemeyeceğiz sanki. O halde iyice düşünüp taşınıp bu nesneleri -</span></p>

                <p class="calibre2"><span class="calibre3">Neredeyse bulalım diyecekti.</span></p>

                <p class="calibre2"><span class="calibre3">Torbanın içinde tam olarak ne vardı? dedi Camier.</span></p>

                <p class="calibre2"><span class="calibre3">Temizlik malzemesi, dedi Mercier.</span></p>

                <p class="calibre2"><span class="calibre3">Gereksiz lüks, dedi Camier.</span></p>

                <p class="calibre2"><span class="calibre3">Birkaç çift çorap, dedi Mercier, bir de don.</span></p>

                <p class="calibre2"><span class="calibre3">Tanrım, dedi Camier.</span></p>

                <p class="calibre2"><span class="calibre3">Biraz da yiyecek, dedi Mercier.</span></p>

                <p class="calibre2"><span class="calibre3">Hepsi çöpe, dedi Camier.</span></p>

                <p class="calibre2"><span class="calibre3">Yerlerine bir şeyler almamız koşuluyla, dedi Mercier.</span></p>

                <p class="calibre2"><span class="calibre3">Hadi güneye ilk giden eksprese atlayalım! diye haykırdı Camier. Daha soğukkanlı ekledi, Böylece ilk istasyonda inmeye kalkışmayız.</span></p>

                <p class="calibre2"><span><span class="calibre3">Peki</span></span> <span class="calibre3">neden kuzeye, doğuya ya da batıya değil de, güneye? dedi Mercier,</span></p>

                <p class="calibre2"><span class="calibre3">Güneyi yeğliyorum ben, dedi Camier.</span></p>

                <p class="calibre2"><span class="calibre3">Bu bir neden mi? dedi Mercier.</span></p>

                <p class="calibre2"><span class="calibre3">En yakın yer orası, dedi Camier.</span></p>

                <p class="calibre2"><span class="calibre3">Doğru, dedi Mercier.</span></p>

                <p class="calibre2"><span class="calibre3">Sokağa çıktı ve gökyüzüne baktı, nereye bakarsa baksın külrengi ve alçak bir göktü.</span></p>

                <p class="calibre2"><span class="calibre3">Göğün her tarafı aynı kurşunilikte, dedi kemerin altına girerken, şemsiyesiz, fareler gibi sırılsıklam olacağız.</span></p>

                <p class="calibre2"><span class="calibre3">Camier bu benzetmeyi eleştirdi.</span></p>

                <p class="calibre2"><span class="calibre3">Fareler gibi, dedi Mercier.</span></p>

                <p class="calibre2"><span class="calibre3">Şemsiyemiz olsa bile, kullanamazdık onu, dedi Camier. Kırıktı çünkü.</span></p>

                <p class="calibre2"><span class="calibre3">Neler saçmalıyorsun? dedi Mercier.</span></p>

                <p class="calibre2"><span class="calibre3">Dün akşam kırdık onu, dedi Camier. Senin marifetindi.</span></p>

                <p class="calibre2"><span class="calibre3">Mercier başını ellerinin arasına aldı. Yavaş yavaş sahne gözlerinin önünde canlandı. Gururla doğruldu.</span></p>

                <p class="calibre2"><span class="calibre3">Hadi, dedi, yerinmek nafile.</span></p>

                <p class="calibre2"><span class="calibre3">Yağmurluğu sırayla giyeriz, dedi Camier.</span></p>

                <p class="calibre2"><span class="calibre3">Güneye doğru hızla yol alan bir trene atlarız, dedi Mercier.</span></p>

                <p class="calibre2"><span class="calibre3">Oluk oluk suların aktığı pencerelerden, çitlerin yetersiz sığınağında, içler acısı biçimde titreyen inekleri saymaya çalışırız. İyice ıslanmış ve hırpanileşmiş kargalar havalanır. Ama gitgide hava düzelir ve pırıl pırıl bir kış günü ikindisinde, parlak bir güneş altında ineriz trenden. Monako’da sanırız kendimizi, dedi Camier.</span></p>

                <p class="calibre2"><span class="calibre3">Sanırım kırk sekiz saatten bu yana bir şey yemedim. Yine de aç değilim, dedi Mercier.</span></p>

                <p class="calibre2"><span class="calibre3">İnsanın yemesi gerek, dedi Camier. Mide ile sidik kesesini karşılaştırarak sürdürdü konuşmayı.</span></p>

                <p class="calibre2"><span class="calibre3">Laf açılmışken sorayım, kistin ne âlemde? dedi Mercier.</span></p>

                <p class="calibre2"><span class="calibre3">Zararsız gözüküyor ama gizliden gizliye bir kötüye gidiş var, dedi Camier.</span></p>

                <p class="calibre2"><span><span class="calibre3">Peki</span></span> <span class="calibre3">o zaman ne yapacaksın? dedi Mercier.</span></p>

                <p class="calibre2"><span class="calibre3">Düşünmesi bile ürkütücü, dedi Camier.</span></p>

                <p class="calibre2"><span class="calibre3">Kremalı bir pasta yiyebilirdim, dedi Mercier.</span></p>

                <p class="calibre2"><span class="calibre3">Bekle burada, dedi Camier.</span></p>

                <p class="calibre2"><span class="calibre3">Yo hayır! diye haykırdı Mercier. Beni bırakma! Birbirimizden ayrılmayalım!</span></p>

                <p class="calibre2"><span class="calibre3">Camier kemerden ayrıldı ve karşı kaldırıma geçmeye koyuldu. Mercier onu geri çağırdı ve aralarında bir tartışma başladı, öylesine aptalca bir tartışmaydı ki sizlere aktarma saçmalığında bulunmayacağım.</span></p>

                <p class="calibre2"><span class="calibre3">Yerimde başka biri olsa gücenirdi, dedi Camier. Bense kızmıyorum, her şeyi tartıyorum. Çünkü kendime, hayat zor ve Mercier <span>de ...</span> <span>şey ...</span> Mercier’ye yaklaştı, Mercier aniden geriledi. Yalnızca sarılacaktım, dedi Camier. Kendini daha iyi hissettiğin bir başka sefer sarılırım, unutmazsam.</span></p>

                <p class="calibre2"><span class="calibre3">Yağmura çıktı ve gözden kayboldu. Mercier yalnız başına, kemerin altında volta atmaya koyuldu, acı düşüncelere boğulmuştu. Önceki günün sabahından bu yana ilk ayrılışlarıydı.&#160;Sanki seyretmeye katlanamadığı bir görüntüden kaçmak istercesine aniden gözlerini kaldırdığında, kendisine bakan iki çocuk gördü, biri oğlan biri kızdı. Üzerlerine birbirinin eşi parlak,&#160;su geçirmez, kapüşonlu yağmurluk giymişlerdi ve oğlanın sırtında küçük bir çanta vardı. El eleydiler.</span></p>

                <p class="calibre2"><span class="calibre3">Baba! dediler, neredeyse bir ağızdan.</span></p>

                <p class="calibre2"><span class="calibre3">iyi akşamlar çocuklarım, dedi Mercier, şimdi ikileyin bakalım.</span></p>

                <p class="calibre2"><span class="calibre3">Ama çocuklar ikilemedi, hayır ama birbirine kenetli küçük ellerini ileri geri sallayarak oldukları yerde kaldı. Sonunda küçük kız ellerini kurtardı ve baba diye seslendikleri kişiye doğru&#160;ilerledi. Kız sanki bir öpücük ya da en azından bir okşama dilercesine kollarını açmıştı ona doğru. Oğlan, belirgin bir tedirginlikle izledi küçük kızı. Mercier ayağını kaldırdı ve var&#160;gücüyle kaldırıma vurdu. Defolun! diye haykırdı. Elini kolunu&#160;sallayarak ve yüzünü şekilden şekle sokarak üzerlerine yürüdü. Çocuklar kaldırıma doğru geriledi, orada kımıldamadan&#160;kaldı. Siktirin gidin buradan! diye gürledi Mercier. Öfkeyle&#160;üzerlerine doğru sıçradı; çocuklar tabana kuvvet kaçtı. Ama&#160;çok geçmeden durup arkalarına baktılar. Gördükleri şeyden o&#160;kadar etkilenmiş olmalıydılar ki yeniden koşmaya başlayıp, ilk&#160;yan sokağa daldılar. Bahtsız Mercier’ye gelince, birkaç dakikalık öfkeli bir gözetlemenin ardından tehlikenin geçtiğine karar&#160;verip sırılsıklam, kemerin altına döndü ve tam kesildiği noktada olmasa da yakın bir yerden düşüncelere daldı yeniden.&#160;Mercier’nin düşüncelerinin bir özelliği de hangi dalga ve çalkantıyla oradan oraya sürüklenirse sürüklensinler, hiç değişmeden, hep aynı kayalıklara dönüp dönüp vurmalarıydı. Aslında belki de geçmiş ve geleceğin tek bir akıntıyla birbirine&#160;karıştığı ve ezelden beri, olmayan bir şimdinin üzerini örttüğü&#160;karanlık ve gürültülü bir düş niteliği taşıyordu bu düşünceler.&#160;İşte böyle.</span></p>

                <p class="calibre2"><span class="calibre3">Geldim, dedi Camier, umarım endişelenmedin.</span></p>

                <p class="calibre2"><span class="calibre3">Mercier pastayı, sarılı olduğu kâğıttan çıkardı ve avucunun içine koydu. Oldukça öne eğildi, neredeyse burnu ve gözleri&#160;içine girecekti. Doğrulmadan, yan gözle Camier’ye baktı. Kuşkuluydu.</span></p>

                <p class="calibre2"><span class="calibre3">Yalnızca bu ekleri bulabildim, dedi Camier.</span></p>

                <p class="calibre2"><span class="calibre3">Mercier hâlâ iki büklüm, kemerin bitimine kadar ilerledi, daha aydınlıktı orası, yeniden inceledi pastayı.</span></p>

                <p class="calibre2"><span class="calibre3">Kremalı, dedi Camier.</span></p>

                <p class="calibre2"><span class="calibre3">Mercier yavaşça elini kapadı, pasta parmaklarının arasından fışkırdı. Faltaşı gibi açılmış gözleri yaşlarla doldu. Camier daha iyi görmek için yaklaştı ona. Gözyaşları, kırışmış yanaklarından akıyor, sakalının içinde kayboluyordu. Yüzü sakindi.&#160;Yaşlarla dolu, kuşkusuz körleşmiş gözler yerde devinen bir&#160;nesneyi dikkatle izliyor gibiydi.</span></p>

                <p class="calibre2"><span class="calibre3">İstemiyorsan, bir köpeğe ya da bir çocuğa verebilirdin, dedi</span></p>

                <p class="calibre2"><span class="calibre3">Camier.</span></p>

                <p class="calibre2"><span class="calibre3">Ağlıyorum, dedi Mercier, rahatsız etme beni.</span></p>

                <p class="calibre2"><span class="calibre3">Ağlaması bittiğinde, Camier şöyle dedi:</span></p>

                <p class="calibre2"><span class="calibre3">Sana mendilimizi vereyim.</span></p>

                <p class="calibre2"><span class="calibre3">Her gün, her dakika birileri doğuyor, dedi Mercier. O halde dünya küçücük boklu Mercier’lerle dolu. Korkunç bir şey bu!&#160;Ölemeyeceğiz bir türlü!</span></p>

                <p class="calibre2"><span class="calibre3">Yeter, dedi Camier. İki büklüm duruyorsun. Sanki doksan yaşındasın.</span></p>

                <p class="calibre2"><span class="calibre3">Keşke olsaydım, dedi Mercier. Elini pantolonunun gerisine sildi. Sanki her an dört ayak üzerine çöküp sürünecekmişim&#160;gibi bir duyguya kapılıyorum, dedi.</span></p>

                <p class="calibre2"><span class="calibre3">Gidiyorum, dedi Camier.</span></p>

                <p class="calibre2"><span class="calibre3">Beni yazgımla baş başa bırakıyorsun. Biliyordum bunu, dedi Mercier.</span></p>

                <p class="calibre2"><span class="calibre3">Özelliklerimi bilirsin, dedi Camier.</span></p>

                <p class="calibre2"><span class="calibre3">Hayır dedi Mercier, ama günahlarımdan arınırken bana yardımcı olursun diye merhametine güveniyordum.</span></p>

                <p class="calibre2"><span class="calibre3">Sana yardım edebilirim, dedi Camier, ama diriltemem.</span></p>

                <p class="calibre2"><span class="calibre3">Elimden tut, dedi Mercier ve buradan uzaklara götür beni. Yanında, küçük bir köpek ya da minik bir afacan gibi uslu uslu&#160;yürürüm. Sonra gün gelir-</span></p>

                <p class="calibre2"><span class="calibre3">Korkunç bir fren sesi yırttı havayı, peşinden de bir çığlık ve yankılanan bir çarpma. Mercier ve Camier çarçabuk fırladı dışarı (bir anlık duraksamadan sonra) ve kalabalık başına toplanmadan önce, ilerlemiş görünen yaşıyla, yerde çırpınan,&#160;şişman bir kadını seçtiler güç bela. Giysileri dağılmış, içine&#160;giydiği ak renkli inanılmaz yoğunluktaki çamaşırları gözler&#160;önüne serilmişti. Bir ya da birçok yaradan süzülen kan yerde&#160;bir birikinti oluşturmuştu bile.</span></p>

                <p class="calibre2"><span class="calibre3">Ah, işte buna gereksinme duyuyordum, dedi Mercier, kendimi gençleşmiş hissediyorum.</span></p>

                <p class="calibre2"><span class="calibre3">Gerçekten de düzelmiş bir hali vardı.</span></p>

                <p class="calibre2"><span class="calibre3">Bu bize ibret olsun, dedi Camier.</span></p>

                <p class="calibre2"><span class="calibre3">Yani? dedi Mercier.</span></p>

                <p class="calibre2"><span class="calibre3">Umutsuzluğa kapılmayalım, dedi Camier, yaşama güvenelim.</span></p>

                <p class="calibre2"><span class="calibre3">Ah, dedi Mercier, rahatlayarak, ben başka bir şey diyorsun diye endişelenmiştim.</span></p>

                <p class="calibre2"><span class="calibre3">Yürürlerken, kaza yerine doğru hızla yol alan bir ambülans geçti yanlarından.</span></p>

                <p class="calibre2"><span class="calibre3">Efendim! dedi Camier.</span></p>

                <p class="calibre2"><span class="calibre3">Utanç verici bir şey, dedi Mercier.</span></p>

                <p class="calibre2"><span class="calibre3">Anlayamadım, dedi Camier.</span></p>

                <p class="calibre2"><span class="calibre3">Altı silindirli, dedi Mercier.</span></p>

                <p class="calibre2"><span class="calibre3">Ne olmuş yani? dedi Camier.</span></p>

                <p class="calibre2"><span class="calibre3">Sonra tutup benzin kıtlığından söz ediyorlar, dedi Mercier. Belki de kurban birden çok, dedi Camier.</span></p>

                <p class="calibre2"><span class="calibre3">Bir bebek de olabilirdi, tüm umursadıkları bu, dedi Mercier. Yağmur usulca yağıyordu, bir süzgeçten süzülürcesine.&#160;Mercier, bakışları yukarı dönük, yürüyordu. Zaman zaman&#160;serbest eliyle yüzünü ovuşturuyordu. Epeydir yıkan mamıştı.</span></p>
              </div>
            </div>
          </div>
        </div>
      </div>
    </div>
  </div>
</body>
</html>
