<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <!--[if gte mso 9]><xml>
 <o:DocumentProperties>
  <o:Author>casper</o:Author>
  <o:Template>Normal</o:Template>
  <o:LastAuthor>casper</o:LastAuthor>
  <o:Revision>13</o:Revision>
  <o:TotalTime>482</o:TotalTime>
  <o:Created>2015-02-27T18:42:00Z</o:Created>
  <o:LastSaved>2015-03-02T09:06:00Z</o:LastSaved>
  <o:Pages>36</o:Pages>
  <o:Words>22927</o:Words>
  <o:Characters>130684</o:Characters>
  <o:Lines>1089</o:Lines>
  <o:Paragraphs>306</o:Paragraphs>
  <o:CharactersWithSpaces>153305</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <!--[if gte mso 9]><xml>
 <w:WordDocument>
  <w:Zoom>200</w:Zoom>
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 <o:shapedefaults v:ext="edit" spidmax="8194">
  
 </o:shapedefaults></xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <div class="calibre1">
            <div class="calibre1">
              <div class="calibre1">
                <h2 class="calibre10" id="calibre_pb_1"><span class="calibre11">4</span></h2>

                <p class="calibre2"><span class="calibre3">Sanırım tek çocuğuyum ailemin, P-de doğdum. Annem ve babam Q- kökenliydi. Kalıntılarını gördüğünüz kocaman burnu da frengiyi de onlardan miras aldım. Bana karşı acımasız ama dürüsttüler. En küçük bir yanlış davranışımda babam, sağlam bir ustura kayışıyla kan çıkarana kadar döverdi beni. Ama annemi, tentürdiyot ya da permanganatla yaralarıma pansuman yapsın diye uyarmayı da ihmal etmezdi hiç. Kuşkusuz içekapanık ve huysuz kişiliğimin gerisinde bu yatıyor. Öğrenmeye pek yetenekli olmadığımdan on üç yaşımda okuldan alınıp komşu çiftçilerin yanma yerleştirildim. Onlar gibi söylersem, yaradan onlardan çocuk esirgediği için, doğal olarak üstüme düştüler. Beklenmedik, mutlu bir tren kazasında annem ve babam öldüğünde, yasaların gerektirdiği tüm işlemleri yerine getirerek evlat edindiler beni. Ama usça olduğu kadar, bedence de zayıf olduğumdan, hep bir düşkırıklığı kaynağı oldum onlar için. Saban sürmek, tırpan kullanmak, pancarların arasında sulara bata çıka dolaşmak ve benzeri şeyler gücümü aşan ve ne zaman bu işlere girişsem, sözcüğün gerçek anlamıyla kuvvetimi bir anda tüketen uğraşılardı. Çoban, inek ya da keçi, ya da domuz güdücüsü olarak da elimden geleni yapmaya ne kadar çabalarsam çabalayayım bir türlü başaramıyordum. Çünkü hayvanlar, gözlerimi dört açmama karşın, komşu topraklara dağılıyor, sebzeleri, meyve ve çiçekleri midelerine indiriyorlardı. Beni en yakın tahıl ambarlarına kadar, bacaklarım sırtıma vura vura kaçıracak kadar korkutan boğa, teke ve koçların dövüşlerinden söz etmeyeceğim hiç. Bundan başka, ondan öteye sayamayışım sürüyü hiçbir zaman eksiksiz geriye getiremememe ve bana sitem etmelerine neden oluyordu kuşkusuz. Çok başarılı olduğumu savlayamasam da en azından başardığım için övünebileceğim tek alan, iyice uysal ve yumuşak olmaları koşuluyla küçük boğa, koç ve tekelerin iğdiş edilmesi; küçük kuzu, tosun, oğlak ve domuzların kesimiydi. Böylece, on beş yaşımdan başlayarak bu alanlarla sınırladım kendimi. Evimde, hâlâ bu mutlu devirden artakalan küçük, minik, yani göreceli küçüklükte koç taşakları vardır. Kümeste de son derece şık ve kesin tavırlarla kırıp geçirirdim ortalığı. Kazları boğarken uyguladığım yöntem kendime özgüydü ve insanlarda hayranlık uyandırırdı. Ah, beni yarım kulakla dinliyorsunuz, isteksizce, farkındayım ama benim için hepsi bir. Çünkü günlerim sayılı ve bana kalan tek zevk, neyse ki bir daha gelmesi söz konusu olmayan eski mutlu günleri yüksek sesle anımsamak. Yirmi yaşında ya da belki on dokuzumda, sütçü kızı gebe bırakmak münasebetsizliğinde bulunduğumdan, gecenin karanlığını fırsat bilip uzaklara kaçtım, sıkı bir gözetim altındaydım çünkü. Bu arada, tahıl ambarlarını, samanlığı ve ahırları ateşe vermeyi ihmal etmedim. Ama yangın</span></p>

                <p class="calibre2"><span class="calibre3">daha yeni başlamışken kimsenin önceden kestiremeyeceği kuvvetli bir sağanakla bastırıldı; öyle yıldızlıydı ki gökyüzü, ambarı kundaklamam sırasında. Elli yıl önceydi bu, sanki beş yüz yıl olmuş. Bastonunu kaldırdı ve kanepeye hırsla vurdu, bir anda ince ve geçici bir toz bulutu yükseldi kanepeden. Beş yüz, diye kükredi.</span></p>

                <p class="calibre2"><span class="calibre3">Tren yavaşladı. Mercier ve Camier bakıştılar. Tren durdu.</span></p>

                <p class="calibre2"><span class="calibre3">Yandık, dedi Mercier, bu tren her istasyonda duruyor.</span></p>

                <p class="calibre2"><span class="calibre3">Tren yeniden harekete koyuldu.</span></p>

                <p class="calibre2"><span class="calibre3">İnebilirdik, dedi Camier, şimdi artık çok geç.</span></p>

                <p class="calibre2"><span class="calibre3">Bir sonraki durakta, benimle birlikte inersiniz, dedi yaşlı adam.</span></p>

                <p class="calibre2"><span class="calibre3">Bu, her şeyi değiştirir, dedi Mercier.</span></p>

                <p class="calibre2"><span class="calibre3">Kasap çırağı, bakkal çırağı, dalaverecilerin çırağı, cenaze levazımatçısı, mezar kazıcı, işte hep cesetler arasında geçti ömrüm, dedi yaşlı adam. Gevezelikti kurtuluşum, her gün konuştum, biraz daha, hep daha. İşin doğrusu, kanımdan geliyordu gevezelik, babam herkesin bildiği, kolayca kestirebileceğiniz bir hızla fırlamıştı bir köy papazının kasıklarından. Kentin varoşlarındaki meyhane ve kerhanelerdeydim hep. Yoldaşlar, diyordum, yazmayı öğrenememiş ben, yoldaşlar, Homeros, İlyada’nın 3. Kitabı, 85. dizede ve bunu izleyen bölümlerde yeryüzündeki mutluluğun kaynaklarını, yani mutluluğu anlatır. Esirgemiyordum onlardan! <i class="calibre4">Potopompos scroton evohe,</i> diyordum onlara. Usturuplu ve tumturaklı cümlelerdi. Gece okuluna gitmiştim -keskin ve yabanıl bir kahkaha savurdu- aç ve bitli düşkünler için açılan gece okuluna. Potopompos scroton evohe, pörsük penis ve sek içmek. Buradan başınız dik, sikiniz inik çıkın, diyordum ve yarın gene gelin. Kıçı sıkıştı kentsoyluların, hadi kurtulsunlar bakalım. Bazen yutmazlardı. Kanlar içinde, giysilerim lime lime kalkardım yerden. Çocuklar zina döküntüleridir, derdim onlara. Tanrı da bu ağır hakaretlerden nasibini alıyordu. En iyi giysilerimi üzerime geçiriyor ve düğünlere, cenazelere, balolara, gece toplantılarına,</span></p>

                <p class="calibre2"><span class="calibre3">vaftizlere gidiyordum. İyi karşılarlardı. On yıl içinde sevilen biri olabilirdim. Her şeyi anlatırdım onlara. Evliliği, vazelini, gün ağarışından karanlığa değin gerdek gecesini. Tarlayı, daha doğrusu tarlaları elde edene kadar sürdü bu, iki tarla vardı çünkü. Beni hep severdi fakirler. Tam zamanıydı; çünkü burnum ufalanmaya başlıyordu. İnsanlar burnunuz ufalanmaya başladı mı sizi daha az sevmeye başlar.</span></p>

                <p class="calibre2"><span class="calibre3">Tren yavaşladı. Mercier ve Camier bacaklarını topladı, adam geçsin diye. Tren durdu.</span></p>

                <p class="calibre2"><span class="calibre3">İnmiyor musunuz? dedi yaşlı adam. Haklısınız, burada yalnızca lanetliler iner.</span></p>

                <p class="calibre2"><span class="calibre3">Üzerinde tozluk, sarı melon bir şapka ve dizlerine kadar inen bir tür redingot vardı. Kaskatı indirdi bedenini perona, döndü, kapıyı çarptı ve iğrenç suratını onlara doğru kaldırdı.</span></p>

                <p class="calibre2"><span class="calibre3">Tren yeniden hareket etti.</span></p>

                <p class="calibre2"><span class="calibre3">Elveda, elveda, diye bağırdı Bay Madden, hep sevdiler beni, hep sevdiler.</span></p>

                <p class="calibre2"><span class="calibre3">Sırtı gidiş yönüne dönük olan Mercier, yaşlı adamın, çıkışa aceleyle yönelen yolculara kayıtsız, orada, durduğu yerde, başını, bastonunun topuzuna dayadığı ellerine değecek kadar eğdiğini gördü.</span></p>

                <p class="calibre2"><span class="calibre3">Nasıl bir avunçla kalkar gözler bu karmaşadan boş göğe doğru ve nasıl bir avunçla yeniden iner.</span></p>

                <p class="calibre2"><span class="calibre3">Her şey, her şey tamamen değişecek, dedi Mercier.</span></p>

                <p class="calibre2"><span class="calibre3">Camier camı, avucuyla dört kıvrık parmağı arasında tuttuğu giysinin yeniyle sildi.</span></p>

                <p class="calibre2"><span class="calibre3">Bir felaket bu, dedi Mercier görünce-. Düşünmek için durakladı. Görünce öldüm, bittim.</span></p>

                <p class="calibre2"><span class="calibre3">Görüş alanı sıfır, dedi Camier.</span></p>

                <p class="calibre2"><span class="calibre3">Sakin olman ne tuhaf, dedi Mercier. Durumumdan yararlanıp da anlaştığımız gibi ekspresin yerine bizi bu iğrenç kağnıya bindirdiğini düşünmekte haklı değil miyim?</span></p>

                <p class="calibre2"><span class="calibre3">Camier köprüleri yakmaktan ve aşırı hız yapmaktan söz etti mırıldanan bir sesle.</span></p>

                <p class="calibre2"><span class="calibre3">Biliyordum bunu, dedi Mercier. Utanç verici biçimde aldatıldım. Eğer kendimi pencereden dışarı fırlatmıyorsam, bileğimi burkmaktan korktuğum için, bu.</span></p>

                <p class="calibre2"><span class="calibre3">Sana her şeyi açıklayacağım, dedi Camier.</span></p>

                <p class="calibre2"><span class="calibre3">Hiçbir şey açıklamayacaksın, dedi Mercier. Zayıflığımdan yararlanıp beni bir eksprese bindiğime inandırdın, oysa-. Yüzü ekşidi. Mercier nin yüzü ikide bir ekşirdi hep. Hissettiklerimi ifade edecek sözcükleri bulamıyorum, dedi.</span></p>

                <p class="calibre2"><span class="calibre3">Gerçekten de zayıflığın bu kaçamağa başvurmaya kışkırttı beni, dedi Camier.</span></p>

                <p class="calibre2"><span class="calibre3">Açıkla bunu, dedi Mercier.</span></p>

                <p class="calibre2"><span class="calibre3">İçinde bulunduğun durumu göz önüne alınca, yola çıkmamız zorunluydu ama aynı zamanda kalmamız da zorunluydu, dedi Camier.</span></p>

                <p class="calibre2"><span class="calibre3">Çok adisin, dedi Mercier.</span></p>

                <p class="calibre2"><span class="calibre3">Gelecek istasyonda ineceğiz, dedi Camier, nasıl davranacağımıza karar vereceğiz. Eğer sürdürmeyi kararlaştırırsak, sürdüreceğiz. Olsa olsa iki saat yitiririz. Nedir ki iki saat?</span></p>

                <p class="calibre2"><span class="calibre3">Söylemesem daha iyi, dedi Mercier.</span></p>

                <p class="calibre2"><span class="calibre3">Öte yandan dedi Camier, kente dönmeyi yeğlersek-.</span></p>

                <p class="calibre2"><span class="calibre3">Kente mi? diye haykırdı Mercier.</span></p>

                <p class="calibre2"><span class="calibre3">Kente, dedi Camier, kente döneceğiz.</span></p>

                <p class="calibre2"><span class="calibre3">Ama zaten kentten geliyoruz, sen tutmuş oraya dönmekten söz ediyorsun, dedi Mercier.</span></p>

                <p class="calibre2"><span class="calibre3">Kentten ayrıldığımızda, kentten ayrılmak zorundaydık, dedi Camier. O halde haklı nedenlerle ayrılmıştık oradan. Ama artık çocuk değiliz ve zorunluluk da cilve yapabilir bize.</span></p>

                <p class="calibre2"><span class="calibre3">Önce bizi ileriye yönlendirip, şimdi de geri döndürmeyi yeğliyorsa bozulmamalıyız buna. Öyle değil mi?</span></p>

                <p class="calibre2"><span class="calibre3">Bildiğim tek zorunluluk, şu cehennemden olabildiğince çabuk uzaklaşmak, dedi Mercier.</span></p>

                <p class="calibre2"><span class="calibre3">Bunu incelememiz lazım, dedi Camier. Yelkenleri şişiren</span></p>

                <p class="calibre2"><span class="calibre3">rüzgâra güvenme sakın, bu oldum olası demode bir yöntemdir.</span></p>

                <p class="calibre2"><span class="calibre3">Mercier tuttu kendini.</span></p>

                <p class="calibre2"><span class="calibre3">Üçüncü ve son olasılık, dedi Camier, madem hiçbir şeyi göz ardı etmeyeceğiz, bulunduğumuz yerde kalma kararını da verebiliriz, kahramanca. Bu durumda, hiçbir eksiğimiz olmadığını söyleyebilirim.</span></p>

                <p class="calibre2"><span class="calibre3">Yalnızca tek bir sokağı olan bir kasabaydı, konutlar, dükkânlar, meyhaneler, iki kilise, gar, benzin istasyonu, mezarlık vb sıralanmıştı yan yana. Bir boğaz.</span></p>

                <p class="calibre2"><span class="calibre3">Yağmurluğunu al, dedi Camier.</span></p>

                <p class="calibre2"><span class="calibre3">Of, şeker değilim ki eriyeyim, dedi Mercier.</span></p>

                <p class="calibre2"><span class="calibre3">Bir hana girdiler.</span></p>

                <p class="calibre2"><span class="calibre3">Yanlış geldiniz, dedi adam. Burası Clappe ve Oğulları, Sebze ve Meyve Toptan Nakliye Şirketi.</span></p>

                <p class="calibre2"><span class="calibre3">Size, bizim baba Clappe ve döküntülerinden biriyle işimiz olmadığını kim söyledi, dedi Camier.</span></p>

                <p class="calibre2"><span class="calibre3">Yeniden sokağa çıktılar.</span></p>

                <p class="calibre2"><span class="calibre3">Burası bir han mı yoksa balık hali mi? dedi Camier.</span></p>

                <p class="calibre2"><span class="calibre3">Bu defa adam, tir tir titreyerek kenara çekildi.</span></p>

                <p class="calibre2"><span class="calibre3">Buyrun beyler, dedi, girebilirsiniz. Saray değil burası ama... Nasıl desem? Hızlı ve kaçamak bir bakışla süzdü onları. Nasıl desem? dedi.</span></p>

                <p class="calibre2"><span class="calibre3">Söyleyin hadi, uzatmayın, dedi Camier.</span></p>

                <p class="calibre2"><span><span class="calibre3">Şey ...</span></span> <span class="calibre3">rahattır, dedi adam, başka bir sözcük bulamıyorum. Patrick! diye seslendi. Ama başka bir sözcük daha vardı, çünkü suça kışkırtan bir tonda ve kalın bir sesle ekledi, çok<span>....</span> gemüt-lich.</span></p>

                <p class="calibre2"><span class="calibre3">Bizi turist yerine koyuyor, dedi Mercier.</span></p>

                <p class="calibre2"><span class="calibre3">Ah, dedi adam, ellerini ovuşturarak, insan yüzlerinden kişiliklerini çıkarmada uzmanımdır. Her gün bu onura-. Duraksadı. Onurlandım dedi. Patrick!</span></p>

                <p class="calibre2"><span class="calibre3">Kendi adıma konuşursam, sizinle sonunda tanışmaktan mutluyum, uzun süredir aklımdan çıkmıyordunuz, dedi Mercier.</span></p>

                <p class="calibre2"><span class="calibre3">Ya, dedi adam.</span></p>

                <p class="calibre2"><span><span class="calibre3">Evet</span></span> <span class="calibre3">efendim, dedi Mercier. Bana çoğu kez bir kapı eşiğinde ya da bir pencerede görünüyorsunuz. Ardınızda, aslında yüz çizgilerinizi yok etmesi gereken ama yok etmeyen bir ışık ve sevinç seli. Gülümsüyorsunuz. Herhalde görmüyorsunuz beni, ben sokağın öteki yakasında, derin karanlıklara gömülmüşüm çünkü. Ben de gülümsüyorum ve geçip gidiyorum. Düşlerimde beni görüyor musunuz, Bay Gali?</span></p>

                <p class="calibre2"><span class="calibre3">Rahatlatayım sizi, dedi adam.</span></p>

                <p class="calibre2"><span class="calibre3">Ne olursa olsun sizinle daha mutlu koşullarda yeniden karşılaşmak bir mutluluk, dedi Mercier.</span></p>

                <p class="calibre2"><span class="calibre3">Nasıl rahatlatacaksınız bizi? dedi Camier.</span></p>

                <p class="calibre2"><span class="calibre3">Yani, paltolarınızı alayım, dedi adam, şapkalarınızı filan. Patrick!</span></p>

                <p class="calibre2"><span class="calibre3">Ama bize baksanıza, dedi Camier. Şapka giyecek surat var mı bizde? Haberimiz olmadan eldiven mi giymişiz yoksa? Efendim!</span></p>

                <p class="calibre2"><span class="calibre3">Valizlerimizi yukarıya çıkarmak için ne bekliyorsunuz? dedi Mercier.</span></p>

                <p class="calibre2"><span class="calibre3">Patrick! diye seslendi adam.</span></p>

                <p class="calibre2"><span class="calibre3">İntikam! diye haykırdı Mercier adama yaklaşarak.</span></p>

                <p class="calibre2"><span class="calibre3">Panayır günüydü. Salon çiftçilerle, hayvan tacirleri ve bu gibilerle tıklım tıklımdı. Hayvanlarsa, uzaktaydı şimdiden, sığırtmaçların bağırtılarıyla çamurlu kır yollarında birbiri ardından bata çıka ilerliyorlardı. Bazıları gece ahırlarına dönüyor, ötekiler ne olduğunu bilmedikleri yerlere gidiyorlardı. Sırılsıklam koyunların ardında, kafesli arabalar dizisi sallanarak ilerliyordu. Sığırtmaçlar üvendirelerini ceplerinin içinde tutuyorlardı.</span></p>

                <p class="calibre2"><span class="calibre3">Mercier dirseklerini tezgâha dayadı. Camier tam aksine sırtını dayamıştı oraya.</span></p>

                <p class="calibre2"><span class="calibre3">Şapkalarını çıkarmadan tıkınıyorlar, dedi.</span></p>

                <p class="calibre2"><span class="calibre3">Şimdi nerede? dedi Mercier.</span></p>

                <p class="calibre2"><span class="calibre3">Kapının yanında, dedi Camier, çaktırmadan bizi gözetliyor.</span></p>

                <p class="calibre2"><span class="calibre3">Dişleri gözüküyor mu? dedi Mercier.</span></p>

                <p class="calibre2"><span class="calibre3">Ağzını elinin ardında gizliyor, dedi Camier.</span></p>

                <p class="calibre2"><span class="calibre3">Ağzını gizleyip gizlemediğini sormuyorum, dedi Mercier, dişleri gözüküyor mu diye soruyorum.</span></p>

                <p class="calibre2"><span class="calibre3">Gizleyen eli yüzünden dişleri buradan görülmüyor, dedi Camier.</span></p>

                <p class="calibre2"><span class="calibre3">Burada ne yapıyoruz? dedi Mercier.</span></p>

                <p class="calibre2"><span class="calibre3">Önce karnımızı doyuralım, dedi Camier. Garson, ne yemekleriniz var bugün?</span></p>

                <p class="calibre2"><span class="calibre3">Garson menüyü saydı.</span></p>

                <p class="calibre2"><span class="calibre3">Ben deniz kestanesi salatası istiyorum, dedi Camier, yanında Hollanda sosu olsun.</span></p>

                <p class="calibre2"><span class="calibre3">Bugünkü menüde yok, dedi garson.</span></p>

                <p class="calibre2"><span class="calibre3">Peki, bana üçgen sandviçlerden yapın, dedi Camier.</span></p>

                <p class="calibre2"><span class="calibre3">Kalmadı, dedi garson. Müşterilere aksi cevap verilmemesi konusunda uyarmışlardı onu.</span></p>

                <p class="calibre2"><span class="calibre3">Küstahlık etmeyin dedi Mercier. Camier’ye döndü. Ne biçim yer burası? dedi. Ne biçim yolculuk bu?</span></p>

                <p class="calibre2"><span class="calibre3">Bu noktada Mercier ve Camier’nin yolculuğu, gerçekten tehlikeye düşmüş gözüküyordu. Her şey yoluna yeniden girdiyse, kuşkusuz ruh yüceliğine ve becerikliliğine hayran kalınacak Camier’nin sayesindeydi bu.</span></p>

                <p class="calibre2"><span class="calibre3">Mercier, dedi Camier, bana bırak.</span></p>

                <p class="calibre2"><span class="calibre3">Tanrı aşkına bir şeyler yap <span>ama,</span> dedi Mercier, bir şeyler yap. Neden hep ben öncülük etmek zorundayım ki?</span></p>

                <p class="calibre2"><span class="calibre3">Patronunuzu çağırın, dedi Camier.</span></p>

                <p class="calibre2"><span class="calibre3">Garson isteksiz görünüyordu.</span></p>

                <p class="calibre2"><span class="calibre3">Çağırın onu, dedi Mercier, dostum, çağırın onu, mademki sizden bunu istiyorlar. Hadi, tanıdığı, binbir ses arasından tanıyacağı, en güçlü fırtınada bile işitebileceği o küçük sesi çıkarın. Ya da yalnız onun algılayabileceği ve doğanın bütün afetleri bir araya gelse de uymakta kusur etmeyeceği küçük baş hareketini yapın.</span></p>

                <p class="calibre2"><span class="calibre3">Ama Mercier’nin Bay Gali adını verdiği kişi gelmişti bile yanlarına.</span></p>

                <p class="calibre2"><span class="calibre3">Buranın sahibiyle konuşma şerefine mi nailim? dedi Camıer.</span></p>

                <p class="calibre2"><span class="calibre3">Buranın yöneticisiyim, dedi yönetici çünkü oranın yöneticisiydi.</span></p>

                <p class="calibre2"><span class="calibre3">Üçgen sandviç kalmamış, dedi Mercier. Bir yönetici için tuhaf bir yönetme biçiminiz var. Dişlerinize ne oldu? Gemütlich dediğiniz bu mu yani?</span></p>

                <p class="calibre2"><span class="calibre3">Yöneticinin yüzünde düşünceli bir ifade vardı. Olay çıksın istemezdi hiç. Kırlaşmış sarkık bıyıklarının uçları bitişiyordu neredeyse. Garson dikkatle izliyordu onu. Mercier, adamın kafasının arkasından öne doğru acınası bir özenle taralı, bir bebeğinki kadar yumuşak ve seyrek saçlarına çarpıldı. Bay Gali ona böyle görünmemişti hiç, hep dimdik gülümseyen ve ışıl ışıl biriydi.</span></p>

                <p class="calibre2"><span class="calibre3">Hadi hadi, kapatalım bu konuyu, dedi Mercier, böylesi bir eksikliğin sözü mü olur?</span></p>

                <p class="calibre2"><span class="calibre3">Arkadaşımın kısa bir süre için dinlenebileceği bir oda bulamaz mıydınız, dedi Camier? Yorgunluktan bitti. Yöneticiye doğru eğildi ve kulağına bir şeyler fısıldadı.</span></p>

                <p class="calibre2"><span class="calibre3">Annesi mi? dedi yönetici.</span></p>

                <p class="calibre2"><span class="calibre3">Annem mi? dedi Mercier. Beni dünyaya fırlatma cürmünü işlerken öldü, orospu. Yüzüme bakamayacağı için ölümü yeğledi. Bu da nesi? dedi Camier’ye. Ailemi rahat bırakmayacak mısın sen?</span></p>

                <p class="calibre2"><span class="calibre3">Size bir oda ayarlayabilirim, dedi yönetici, ama-.</span></p>

                <p class="calibre2"><span class="calibre3">Kısa bir süre dinlenmesi için, ayakta duracak hali kalmadı, dedi Camier.</span></p>

                <p class="calibre2"><span class="calibre3">Ama tam gün fiyatı alırız, dedi yönetici.</span></p>

                <p class="calibre2"><span class="calibre3">Gerekirse çekinmeden kendimi aşağı atabileceğim yükseklikte, olabildiğince yukarı kattaki odalardan biri olsun, dedi Mercier.</span></p>

                <p class="calibre2"><span class="calibre3">Onunla birlikte mi kalacaksınız? dedi yönetici.</span></p>

                <p class="calibre2"><span class="calibre3">Sonuna kadar, dedi Camier.</span></p>

                <p class="calibre2"><span class="calibre3">Patrick! diye seslendi yönetici. Patrick nerede? dedi garsona.</span></p>

                <p class="calibre2"><span class="calibre3">Hasta, dedi garson.</span></p>

                <p class="calibre2"><span class="calibre3">Ne demek hasta? dedi yönetici. Dün gece gördüm onu. Hatta biraz önce de gördüm.</span></p>

                <p class="calibre2"><span class="calibre3">Hasta, dedi garson. Hatta umutsuz diyorlar, eli kulağındaymış.</span></p>

                <p class="calibre2"><span class="calibre3">Ne kadar tatsız, dedi yönetici. Nesi var?</span></p>

                <p class="calibre2"><span class="calibre3">Bilmiyorum, dedi garson.</span></p>

                <p class="calibre2"><span class="calibre3">Neden bana haber verilmedi? dedi yönetici.</span></p>

                <p class="calibre2"><span class="calibre3">Bilginiz var sanıyorduk, dedi garson.</span></p>

                <p class="calibre2"><span class="calibre3">Ciddi olduğunu kim söylüyor? dedi yönetici.</span></p>

                <p class="calibre2"><span class="calibre3">Ortalıkta dolaşan bir söylenti, dedi garson.</span></p>

                <p class="calibre2"><span class="calibre3">Nerede? dedi yönetici. Evinde mi yoksa-.</span></p>

                <p class="calibre2"><span class="calibre3">Başlayacağım şu Patrick’inize! diye bağırdı Mercier. Ölüm nedenim olacaksınız.</span></p>

                <p class="calibre2"><span class="calibre3">Beyleri yukarı çıkar. Siparişlerini al ve hemen dön, dedi yönetici.</span></p>

                <p class="calibre2"><span class="calibre3">Altı numara mı? dedi garson.</span></p>

                <p class="calibre2"><span class="calibre3">Yedi de olabilir dedi, yönetici. Beylerin keyfine kalmış.</span></p>

                <p class="calibre2"><span class="calibre3">Uzaklaşmalarını seyretti. Kendine bir içki doldurdu ve bir dikişte boşalttı bardağı.</span></p>

                <p class="calibre2"><span class="calibre3">Oo, günaydın Bay Graves, dedi, ne alırsınız?</span></p>

                <p class="calibre2"><span class="calibre3">Ne güzel bir çift, dedi Bay Graves.</span></p>

                <p class="calibre2"><span class="calibre3">Bunlar bir şey mi, dedi yönetici, alıştım artık.</span></p>

                <p class="calibre2"><span class="calibre3">Nerede alıştığınızı sorabilir miyim? dedi Bay Graves, yaşlı ama yeni bir papazın kalın ve hacimli sesiyle. Bizlerin arasında değil herhalde?</span></p>

                <p class="calibre2"><span class="calibre3">Nerede mi alıştım? dedi yönetici. Gözlerini yumdu, her şeye rağmen içinde tatlı şeyler çağrıştıran bir şeyleri daha iyi görebilmek için. Efendilerimin yanında, dedi.</span></p>

                <p class="calibre2"><span class="calibre3">Bunu söylediğinizi işitmekten mutluyum, dedi Bay Graves. Size iyi günler dilerim.</span></p>

                <p class="calibre2"><span class="calibre3">Yönetici teşekkür anlamında bir şeyler geveledi.</span></p>

                <p class="calibre2"><span class="calibre3">Yorgun bakışı, saygıdeğer köylülerin kalkmaya hazırlandığı salonu taradı, baştan başa. Bay Graves kalk işaretini vermişti, böylesine etkileyici bir örneği izlemekte gecikmeyeceklerdi.</span></p>

                <p class="calibre2"><span class="calibre3">İşte böyle Bay Gast, dedi garson.</span></p>

                <p class="calibre2"><span class="calibre3">Bay Gast hemen yanıt vermedi, gözlerinin önünde netleşen, derin karlar içinde, gözlerine kadar kürklere bürünmüş sessiz karaltıların geniş ve zahmetli adımlarla yürüdüğü külrengi bir ortaçağ meydanı görüntüsü usunu kaplamıştı büsbütün.</span></p>

                <p class="calibre2"><span class="calibre3">İki odayı da aldılar, dedi garson.</span></p>

                <p class="calibre2"><span class="calibre3">Bay Gast ona doğru döndü.</span></p>

                <p class="calibre2"><span class="calibre3">Bir şişe viski ısmarladılar, dedi garson.</span></p>

                <p class="calibre2"><span class="calibre3">Ödeme yaptılar mı? dedi Bay Gast.</span></p>

                <p class="calibre2"><span class="calibre3">Evet, dedi garson.</span></p>

                <p class="calibre2"><span class="calibre3">Gerisi beni ilgilendirmiyor, dedi Bay Gast.</span></p>

                <p class="calibre2"><span class="calibre3">Hallerinden hiç hoşlanmadım, dedi garson. Özellikle de uzun boylu sakallı olandan. Kısa, şişman olan hadi neyse.</span></p>

                <p class="calibre2"><span class="calibre3">Bırak şunları, dedi Bay Gast.</span></p>

                <p class="calibre2"><span class="calibre3">Birazdan sürüleriyle yola koyulacakları kolayca anlaşılan müşterilerine son nezaket sözlerini etmek için kapının yanına gitti. Çoğu eski, yüksek tekerlekli Ford’lara biniyor, bazıları kelepir peşinde kasabaya dağılıyordu. Ötekiler de hiç rahatsız olmuşa benzemedikleri yağmur altında gruplar halinde toplanmış konuşuyordu. Yağmurun yağması, belki de mesleki nedenlerle, çok hoşlarına gidiyordu, belki de kendilerini iyice ıslatan yağmurun bedenlerinin üzerine yağmasını duyumsamaktan mutluydular. Birazdan, pinti günün son ışıklarının gölgelediği çamurlu yollara atılacaklardı farklı yönlerde. Her biri küçük krallığına, bekleyen karısına, ahırında sıcakta duran hayvanına, efendisinin gelişini kollayan köpeğine doğru hızla ilerliyordu.</span></p>

                <p class="calibre2"><span class="calibre3">Bay Gast salona döndü.</span></p>

                <p class="calibre2"><span class="calibre3">Onlara servis yaptın mı? dedi.</span></p>

                <p class="calibre2"><span class="calibre3">Evet, dedi garson.</span></p>

                <p class="calibre2"><span class="calibre3">Hiçbir şey demediler mi? dedi Bay Gast.</span></p>

                <p class="calibre2"><span class="calibre3">Yalnızca rahatsız edilmemelerini söylediler, dedi garson.</span></p>

                <p class="calibre2"><span class="calibre3">Patrick nerede? dedi Bay Gast. Evinde mi, hastanede mi?</span></p>

                <p class="calibre2"><span class="calibre3">Sanırım evinde, dedi garson, ama emin değilim bundan.</span></p>

                <p class="calibre2"><span class="calibre3">Çok şey bilmiyorsun, dedi Bay Gast.</span></p>

                <p class="calibre2"><span class="calibre3">Ben kendi işimle meşgulüm, dedi garson. Bay Gast’ın gözlerinin ta içine dikti gözlerini. Görevlerimle ve haklarımla, dedi.</span></p>

                <p class="calibre2"><span class="calibre3">İyi ediyorsun, dedi Bay Gast, yüce mevkilere böyle ulaşır insan. Kapıya gitti. Eğer beni soran olursa çıktığımı, gecikmeyeceğimi söylersin, diye ekledi.</span></p>

                <p class="calibre2"><span class="calibre3">Çıktı, gerçekten de gecikmedi.</span></p>

                <p class="calibre2"><span class="calibre3">Ölmüş, dedi.</span></p>

                <p class="calibre2"><span class="calibre3">Garson ellerini aceleyle kuruladı ve istavroz çıkardı.</span></p>

                <p class="calibre2"><span class="calibre3">Ruhunu teslim etmeden önceki son sözleri anlaşılamadı, dedi Bay Gast. Sondan öncekiler bir hayli ilginçti, şöyle: Bir yudum içki, Tanrı aşkına, bir yudum içki.</span></p>

                <p class="calibre2"><span class="calibre3">Tam olarak nesi vardı? dedi garson.</span></p>

                <p class="calibre2"><span class="calibre3">Ona kaç günlük borcumuz vardı? dedi Bay Gast.</span></p>

                <p class="calibre2"><span class="calibre3">Herkes gibi o da cumartesi almıştı haftalığını, dedi garson.</span></p>

                <p class="calibre2"><span class="calibre3">O halde üzerinde durmaya değmez, dedi Bay Gast. Bir çelenk göndeririz.</span></p>

                <p class="calibre2"><span class="calibre3">İyi bir arkadaştı, dedi garson.</span></p>

                <p class="calibre2"><span class="calibre3">Bay Gast omuz silkti.</span></p>

                <p class="calibre2"><span class="calibre3">Teresa nerede? dedi. Onun da öldüğünü söyleme sakın. Teresa! diye seslendi.</span></p>

                <p class="calibre2"><span class="calibre3">Tuvalette, dedi garson.</span></p>

                <p class="calibre2"><span class="calibre3">Gözünden de bir şey kaçmıyor, dedi Bay Gast.</span></p>

                <p class="calibre2"><span class="calibre3">Geliyorum! diye bağırdı Teresa.</span></p>

                <p class="calibre2"><span class="calibre3">Genç ve güçlü bir kadındı, kolunun altında bir tepsi ve elinde bir toz bezi taşıyordu.</span></p>

                <p class="calibre2"><span class="calibre3">Şu rezile bak, dedi Bay Gast.</span></p>

                <p class="calibre2"><span class="calibre3">Bir adam girdi salona. Kasket, kayışlar, cepler ve deri düğmelerle dolu bir trençkot, süvari pantolonu ve dağcı pabuçları giymişti. Hâlâ güçlü omuzları, patlayacak kadar doldurulmuş</span></p>

                <p class="calibre2"><span class="calibre3">bir çantanın ağırlığı altında iki büklüm olmuştu ve elinde kocaman bir baston tutuyordu. Kabaralı tabanlarını gürültüyle sürüyerek kuşkulu adımlarla geçti salonu bir uçtan ötekine.</span></p>

                <p class="calibre2"><span class="calibre3">Bazılarından hemen söz etmek gerekiyor, çünkü her an gözden yitip bir daha geri dönmeyebilirler.</span></p>

                <p class="calibre2"><span class="calibre3">Parkelerim, dedi Bay Gast.</span></p>

                <p class="calibre2"><span class="calibre3">Su, dedi Bay Conaire (adını söyleyelim hemen).</span></p>

                <p class="calibre2"><span class="calibre3">Bay Gast yerinden kımıldamadı, garson da. Bay Gast kımıldasa, kuşkusuz garson da kımıldardı. Ama Bay Gast kımıldamadığı için garson da kımıldamadı.</span></p>

                <p class="calibre2"><span class="calibre3">Önce su, dedi Bay Conaire, sonra alkol seli. Teşekkürler. Bir daha. Teşekkürler. Yeter.</span></p>

                <p class="calibre2"><span class="calibre3">Omuzlarını ve böğrünü ileri geri oynatarak torbasını yere düşürdü.</span></p>

                <p class="calibre2"><span class="calibre3">Cin, dedi.</span></p>

                <p class="calibre2"><span class="calibre3">Kasketini çıkardı ve sertçe bütün yönlere doğru salladı. Sonra sivri ve parlayan başına geçirdi.</span></p>

                <p class="calibre2"><span class="calibre3">Beyler önünüzde bir insan duruyor, dedi. Yararlanın bundan. Anakent denen gaz fırınının en derin çukurundan buraya tabanvayla geldim, tek bir kez durmadan, -’de iki kez dinlenmemi saymıyorum. Çevresine bakındı, Teresa’yı gördü (daha önce görmüştü ama gösterişle görmesi gerekiyordu kadını), tezgâha eğildi ve tümcesini alçak sesle tamamladı. Bakışları sözlerinin yarattığı etkiyi ölçmek ister gibi Bay Gast’dan Georgea (George garsonun adı, şimdi), George’dan Bay Gast’a gidip geliyordu. Sonra yeniden doğrularak, gürleyen bir sesle şöyle dedi: Damla damla, azar azar, yavaş yavaş, işte şimdi ulaştığım nokta. Teresa’ya bir bakış fırlattı ve tiz bir kahkaha savurdu. Memişhane nerede? dedi, Memişhane! diye ekledi. Memişhane diyorlar buna!</span></p>

                <p class="calibre2"><span class="calibre3">Bay Gast yolu tarif etti.</span></p>

                <p class="calibre2"><span class="calibre3">Amma karışık, dedi Bay Conaire. Hep şu damıtılmış, iğrenç belirsizlik. Frankfurt’ta, trenden inildiğinde, gördüğünüz ilk şey ne, ışıklı devasa harflerle? Tek bir sözcük: HIER. Cin.</span></p>

                <p class="calibre2"><span class="calibre3">Sek mi? dedi Bay Gast.</span></p>

                <p class="calibre2"><span class="calibre3">Bay Conaire geriledi ve havalı bir tavırla konuştu.</span></p>

                <p class="calibre2"><span class="calibre3">Kaç yaşındayım dersiniz? dedi. Yavaşça döndü. Hadi, dedi, lafınızı esirgemeyin.</span></p>

                <p class="calibre2"><span class="calibre3">Bay Gast bir rakam söyledi.</span></p>

                <p class="calibre2"><span class="calibre3">Hassiktir, dedi Bay Conaire, ilgisi yok.</span></p>

                <p class="calibre2"><span class="calibre3">Kellik yanıltıyor insanı, dedi Bay Gast.</span></p>

                <p class="calibre2"><span class="calibre3">Tek laf istemiyorum, dedi Bay Conaire. Avluda demiştiniz değil mi?</span></p>

                <p class="calibre2"><span class="calibre3">Dipte solda, dedi Bay Gast.</span></p>

                <p class="calibre2"><span class="calibre3">Ya buradan oraya nasıl gideceğim? dedi Bay Conaire.</span></p>

                <p class="calibre2"><span class="calibre3">Bay Gast tarifini yineledi.</span></p>

                <p class="calibre2"><span class="calibre3">Donuma kaçırmayayım da, dedi Bay Conaire.</span></p>

                <p class="calibre2"><span class="calibre3">Çıkarken Teresa’ya sarktı.</span></p>

                <p class="calibre2"><span class="calibre3">Merhaba tatlım, dedi.</span></p>

                <p class="calibre2"><span class="calibre3">Teresa adama baktı.</span></p>

                <p class="calibre2"><span class="calibre3">Buyrun efendim, dedi.</span></p>

                <p class="calibre2"><span class="calibre3">Ne sevimli şey, dedi Bay Conaire. Kapıya döndü. Ne cıvıl cıvıl şey, dedi, hayat dolu. Dışarı çıktı.</span></p>

                <p class="calibre2"><span class="calibre3">Bay Gast ve George birbirlerine baktı. Borçluların listesini çıkar bakalım, dedi Bay Gast. Sonra Teresa’ya döndü: Biraz daha sevecen olamaz mısın?</span></p>

                <p class="calibre2"><span class="calibre3">Aşağılık moruk, dedi Teresa.</span></p>

                <p class="calibre2"><span class="calibre3">Kimse takla atmanı istemiyor senden, dedi Bay Gast. Bir aşağı bir yukarı volta atmaya koyuldu, sonra durdu, kararını vermişti. Yaptığınız işleri bırakın, aklınız bende olsun. Size konuktan söz edeceğim, şu yabanıl, sevimli hayvandan. Patrick’in aramızda olup, sözlerimi işitmesini isterdim.</span></p>

                <p class="calibre2"><span class="calibre3">Başını geriye attı, ellerini arkada birleştirdi ve konuktan söz etti. Kullanacağı sözcükleri özenle seçerken, boş ve düz bir yere bakan küçük bir pencere görüyordu. Geniş bir fundalık ve dar bir yoldu, gölgesiz ve sınırsız, göz alabildiğince, art arda gelen yumuşak eğilimleriyle uzanıyordu. Külrengi soluk havada yaprak bile kımıldamıyordu. Çok uzaklarda bir yerde, yeryüzüyle</span></p>

                <p class="calibre2"><span class="calibre3">göğün birleştiği noktadan güneşle taşan öteler gözüküyordu. Bir güz ikindisiydi, görünüşte. Kasım sonuydu belki. Yavaşça yaklaşan kara kütle gittikçe biçimleniyor; doru bir atın kolaylıkla ve aylakça çektiği örtülü bir araba bu. Arabacı kırbacım sallayarak önde yürüyor. Üzerine, yere kadar uzanan, ağır, geniş ve açık renkli bir palto giymiş. Mutlu belki de, çünkü bir şarkının dizeleri dökülüyor ağzından parça parça. Arada sırada, kuşkusuz arabanın içine bakmak için dönüyor. Yaklaştıkça genç olduğu anlaşılıyor, başını kaldırıyor ve gülümsüyor.</span></p>

                <p class="calibre2"><span class="calibre3">Bugünlük bu kadar, dedi Gast. Bu bakış açısını benimsemeye çalışın. Bunlar insanların yanındaki dalkavukluklarımızla, içten içe ettiğimiz alayların yüzyıllık meyveleridir. Size armağan ediyorum bunları. Beni sorarlarsa çıktığımı söylersiniz. Teresa beni her zamanki gibi altıda uyandırırsın.</span></p>

                <p class="calibre2"><span class="calibre3">Dediklerinde gerçek payı var, dedi George.</span></p>

                <p class="calibre2"><span class="calibre3">Ah şu erkekler, dedi Teresa, al birini vur birine.</span></p>

                <p class="calibre2"><span class="calibre3">Bay Conaire göründü yeniden, işini bu kadar çabuk bitirdiği için pür neşeydi.</span></p>

                <p class="calibre2"><span class="calibre3">Zor oldu, dedi, ama başardım. Ürperdi. Ne kadar soğuk burası, ne alıyorsunuz? Bu fırsatı değerlendirin, beni çağıran uçurumu hissediyorum yeniden.</span></p>

                <p class="calibre2"><span class="calibre3">George bu fırsatı değerlendirdi.</span></p>

                <p class="calibre2"><span class="calibre3">Sağlığınıza efendim, dedi.</span></p>

                <p class="calibre2"><span class="calibre3">İçin için, dedi Bay Conaire, ilgilenmeye değer bununla. Şu gül gibi kız, bizimle kadeh kaldırmaya tenezzül eder mi?</span></p>

                <p class="calibre2"><span class="calibre3">Evli o, dedi George, üç çocuk anası.</span></p>

                <p class="calibre2"><span class="calibre3">Ayıp ayıp! diye bağırdı Bay Conaire. İnsan nasıl söyler böyle şeyler.</span></p>

                <p class="calibre2"><span class="calibre3">Sana porto ısmarlıyorlar, dedi George.</span></p>

                <p class="calibre2"><span class="calibre3">Teresa tezgâhın ardına geçti.</span></p>

                <p class="calibre2"><span class="calibre3">Ne anlama geldiğini düşündüğümde, dedi Bay Conaire. Berelenmiş bedeni! Lime lime olmuş güzelim bacakları! Feryatlar! Kan! Akıntılar! Plasenta? Elini gözlerinin önüne koydu. Son etene! diye inledi.</span></p>

                <p class="calibre2"><span class="calibre3">Her şey gönlünüzce olsun, dedi Teresa.</span></p>

                <p class="calibre2"><span class="calibre3">İçin için, dedi Bay Conaire, bana aldırış etmeyin. Ne berbat şey! Ne berbat şey!</span></p>

                <p class="calibre2"><span class="calibre3">Elini çekti ve bir çocuğa gülümser gibi kendisine gülümseyenleri gördü.</span></p>

                <p class="calibre2"><span class="calibre3">Bağışlayın beni, dedi, kadınları düşündüğümde bakireleri düşünürüm hep, elimde değil. Kılları yoktur, ne çiş ne de kaka yaparlar.</span></p>

                <p class="calibre2"><span class="calibre3">Çok doğal bu, dedi George.</span></p>

                <p class="calibre2"><span class="calibre3">Sizi bakire sanmıştım, dedi Bay Conaire, size hoş gözükmek için söylemiyorum bunu, sizi gerçekten de bakire sanmıştım. Dilerseniz etine buduna dolgun olsun, tombul, semiz, memeler nah böyle, kıç, kalça-. Durdu. Nafile, dedi, sikim kalkmayacak bugün.</span></p>

                <p class="calibre2"><span class="calibre3">Teresa işine döndü.</span></p>

                <p class="calibre2"><span class="calibre3">Şimdi, ziyaretimin amacına geliyorum, dedi Bay Conaire. Camier adında birini tanıyor musunuz?</span></p>

                <p class="calibre2"><span class="calibre3">Hayır, dedi George.</span></p>

                <p class="calibre2"><span class="calibre3">Tuhaf, burada, bu ikindi buluşacaktık kendisiyle dedi Bay Conaire. İşte kartviziti.</span></p>

                <p class="calibre2"><span class="calibre3">George okudu:</span></p>

                <p class="calibre2"><span class="calibre3">F. X. CAMİER</span></p>

                <p class="calibre2"><span class="calibre3">Özel Dedektif</span></p>

                <p class="calibre2"><span class="calibre3">Ağzı sıkıdır.</span></p>

                <p class="calibre2"><span class="calibre3">Tanımıyorum, dedi George.</span></p>

                <p class="calibre2"><span class="calibre3">Ufak tefek ve şişko, dedi Bay Conaire, kırmızı suratlı, seyrek saçlı, dört gerdanlı, çıkık karınlı, eğri bacaklı, küçük bir domuzunkine benzeyen gözleri var.</span></p>

                <p class="calibre2"><span class="calibre3">İki herif var yukarıda, dedi George, biraz önce geldiler.</span></p>

                <p class="calibre2"><span class="calibre3">Öteki nasıl bir şey? dedi Bay Conaire.</span></p>

                <p class="calibre2"><span class="calibre3">Uzun boylu, zayıf, sakallı, dedi George, ayakta zor duruyor, hain bir suratı var.</span></p>

                <p class="calibre2"><span class="calibre3">O, onlar, diye haykırdı Bay Conaire. Hemen bir haber verin ona. Bay Conaire’in geldiğini, aşağıda beklediğini söyleyin. Co-naire.</span></p>

                <p class="calibre2"><span class="calibre3">Rahatsız edilmemeleri için uyardılar bizi, dedi George. Kızdırmaya gelmez onları, anlıyorsunuz ya.</span></p>

                <p class="calibre2"><span class="calibre3">Dinleyin, dedi Bay Conaire.</span></p>

                <p class="calibre2"><span class="calibre3">George dinledi.</span></p>

                <p class="calibre2"><span class="calibre3">Gidip bir bakayım, dedi.</span></p>

                <p class="calibre2"><span class="calibre3">George gitti ve birkaç dakika sonra döndü.</span></p>

                <p class="calibre2"><span class="calibre3">Uyuyorlar, dedi.</span></p>

                <p class="calibre2"><span class="calibre3">Uyandır onları, dedi Bay Conaire.</span></p>

                <p class="calibre2"><span class="calibre3">Şişe boşalmış, dedi <span>George,</span> ve onlar da orada-</span></p>

                <p class="calibre2"><span class="calibre3">Ne şişesi? dedi Bay Conaire.</span></p>

                <p class="calibre2"><span class="calibre3">Bir viski ısmarlamışlardı odalarına, dedi George.</span></p>

                <p class="calibre2"><span class="calibre3">Hay domuzlar, dedi Bay Conaire.</span></p>

                <p class="calibre2"><span class="calibre3">Yere, yan yana, giysileriyle uzanmışlar, dedi Bay George. El ele, horluyorlar.</span></p>

                <p class="calibre2"><span class="calibre3">Hay domuzlar, dedi Bay Conaire.</span></p>

                <p class="calibre2"><span class="calibre3"><span> </span></span></p>
              </div>
            </div>
          </div>
        </div>
      </div>
    </div>
  </div>
</body>
</html>
