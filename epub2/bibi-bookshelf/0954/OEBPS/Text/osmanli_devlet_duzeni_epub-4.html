<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>osmanli_devlet_duzeni_epub-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="osmanli_devlet_duzeni_epub-4.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E">GİRİŞ</p>

      <p class="arabaslik-E"><span class="bold-E">Kaynakların Tanıtımı</span></p>

      <p class="a--Paragraf-E">Bu çalışmanın, 15. yüzyıl Osmanlı tarihi kaynaklarına dayandığını önsözde belirtmiştik. 14. yüzyıldan günümüze ulaşan herhangi bir Osmanlı tarih kaynağı olmadığı için elinizde tuttuğunuz eserdeki konular, metinler, metinlere dayalı yorumlar ve değerlendirmeler 15. yüzyıl kaynaklarına göredir.</p>

      <p class="a--Paragraf-E">Bu eserde, Osmanlı sosyal hayatı ile ilgili daha önce bildiri/makale konusu yaptığımız çalışmaların, küçük ölçüde değişiklikler yapılarak kullanıldığını, dolayısıyla dipnot referansları için ilgili çalışmalara bakılmasını belirtmem gerekir.</p>

      <p class="a--Paragraf-E">15. yüzyılın Osmanlı tarihçileri ve eserleri ile yazarı belli olmayan diğer kaynaklarını, kronolojik sıraya göre kısaca tanıtmak gerekirse:</p>

      <p class="arabaslik-E"><span class="bold-italik-E">DTMÂO,</span> <span class="bold-E">1949</span>: <span class="italik-E" xml:lang="tr-TR">Dâstân</span><span class="italik-E" xml:lang="tr-TR">-ı Tevârîh-i Mülûk-i Âl-i Osman</span>, Ahmedî, yay. Çiftçioğlu Nihal Atsız, <span class="italik-E" xml:lang="tr-TR">Osmanlı Tarihleri I</span>, İstanbul.</p>

      <p class="a--Paragraf-E">Ahmedî (ö. 1412), şairin şiirlerinde kullandığı mahlası/takma adıdır. Asıl adı Hızır oğlu Taceddin İbrahim’dir. Doğduğu yer ve yıl kesin olarak belli değildir. Germiyan beyliği (Kütahya) sarayında yetiştiği bilinir. Felsefe, ilahiyat, tıp ve tarih konularını içine alan 8754 beyitlik <span class="italik-E" xml:lang="tr-TR">İskendernâme</span> adında bir eserin yazarıdır. Eserde, meşhur Makedonya kralı Büyük İskender’in hayatı ve savaşları destan tarzında anlatılır. Yıldırım Bayezid’in şehzadelerinden Emir Süleyman’a (ö. 1411) sunmak üzere yazdığı eserinin sonuna 336 beyitlik Osmanlı tarihi eklemiştir. Şair Ahmedî’nin bu kısa gazavatnamesi/Osmanlı tarihi, tarihçilerce günümüze ulaşan ilk Osmanlı tarih kaynağı olarak kabul edilir. Dolayısıyla böyle bir eserin yazarı Ahmedî de ilk Osmanlı tarihçisi olur.</p>

      <p class="a--Paragraf-E"><span class="italik-E" xml:lang="tr-TR">İskendernâme</span>’nin asıl konusu ile herhangi bir ilgisi olmayan Osmanlı tarihi bölümü, bağımsız bir eser olarak değerlendirilir. Aynı zamanda ilk manzum Osmanlı tarihi örneğidir. Eserdeki kimi beyitleri, daha sonraki bazı tarih yazarları aynen veya kısmen değiştirerek eserlerine almışlardır.</p>

      <p class="a--Paragraf-E">Ahmedî’nin bu hacmi küçük ama kaynak değeri büyük eserinde Osmanlı tarihine dair önemli ilk bilgiler yer alır. Mesela Osman Gazi’nin dedesinin Gündüz Alp olduğunu söyleyen ilk yazar odur. Osmanlı padişahlarını ‘gazi padişah’ olarak takdim eder. Onun bu eserinin bir başka özelliği ise Osmanlı tarih yazıcılığında ilk ‘gazavatname’ örneği olmasıdır. Tarih yazarı olarak Ahmedî’nin en zayıf tarafı ise kendi dönemindeki olaylar da dâhil, hiçbir olayın kronolojisini/tarihini bildirmemiş olmasıdır.</p>

      <p class="arabaslik-E"><span class="bold-italik-E">Takvimler</span>, <span class="bold-E">1984</span>: <span class="italik-E" xml:lang="tr-TR">İstanbul’un Fethinden Önce Yazılmış</span> <span class="italik-E" xml:lang="tr-TR">Tarihî Takvimler</span>, yay. Osman Turan, 2. baskı, Ankara 1984.</p>

      <p class="arabaslik-E"><span class="bold-italik-E">Takvimler</span>, <span class="bold-E">1961</span>: <span class="italik-E" xml:lang="tr-TR">Osmanlı Tarihine Ait Takvimler I</span>, Düzenleyen: Çiftçioğlu Nihal Atsız, İstanbul.</p>

      <p class="a--Paragraf-E">Osmanlı tarihinin ana kaynaklarından biri de tarihî takvimlerdir. Osmanlılarda ilk takvim 824/1421 yılında Çelebi Mehmed’e sunulmuş olan Farsça takvimdir. Daha sonra II. Murad (1421-1451) ve Fatih Sultan Mehmed (1451-1481) devirlerinde de takvimler yazılmıştır. Kronolojik listelerin yer aldığı bu eserler, yalnız Osmanlı tarihinin ilk devirleri için değil, kaynakları yetersiz olan çağdaş Anadolu Türk beylikleri tarihi için de bize orijinal bilgiler sunarlar. Olayların anlatımı, yıllık olmaları dolayısıyla, çok kısa tutulmuştur. Ortaçağ Türk-İslam dünyasındaki takvim geleneği, diğer bazı kurumlar gibi, Osmanlılara Selçuklulardan geçmiştir.</p>

      <p class="a--Paragraf-E">Takvimler, Hz. Âdem’den itibaren peygamberlere, halifelere, Selçuklulara, Osmanlılara ve Karamanlılara ait kronolojik listelerle başlarlar. Adlarını bilmediğimiz takvim yazarlarının, çağdaş bulundukları veya yakın oldukları olaylara dair verdikleri bilgiler değerlidir.</p>

      <p class="a--Paragraf-E">Anadolu’da meydana gelen depremler, kıtlık, salgın hastalıklar, su taşkınları, ay ve güneş tutulmaları gibi olaylar tarihleriyle birlikte verilir. Bu kayıtlar, takvimlerin en belirgin özelliklerinden biridir. Bu bilgileri daha sonraki bazı Osmanlı tarihçileri eserlerine aynen almışlardır.</p>

      <p class="arabaslik-E"><span class="bold-italik-E">Yıllıklar</span>, <span class="bold-E">1980/81</span> : V. L. Ménage, <span class="italik-E" xml:lang="tr-TR">The Bulletin of the School of</span> <span class="italik-E" xml:lang="tr-TR">Oriental and African Studies</span>, XXXIX/3 (London 1976), s. 570-584’teki “The Annals of Murad II” adlı makalenin çevirisi: “Sultan II. Murad’ın Yıllıkları”, çev. Salih Özbaran, <span class="italik-E" xml:lang="tr-TR">İstanbul Üniversitesi Edebiyat</span> <span class="italik-E" xml:lang="tr-TR">Fakültesi Tarih Dergisi</span>, Sayı 33, İstanbul.</p>

      <p class="arabaslik-E"><span class="bold-italik-E">BT</span>, <span class="bold-E">1949</span>: <span class="italik-E" xml:lang="tr-TR">Behcetü’t</span><span class="italik-E" xml:lang="tr-TR">-tevârih</span>, Şükrullah, yay. Çiftçioğlu Nihal Atsız, <span class="italik-E" xml:lang="tr-TR">Osmanlı Tarihleri I</span>, İstanbul.</p>

      <p class="a--Paragraf-E">Şükrullah, Şehabeddin Ahmed adında birinin oğludur. Tarihçi, beşinci Osmanlı padişahı Çelebi Mehmed devrinde, yirmi iki yaşında Osmanlı Devleti hizmetine girdiğini söyler. Yıldızının parlaması ise II. Murad devrine rastlar. Sultan Murad, Şükrullah’a çok güvendiğinden onu diplomaside kullanır. İlk diplomatik görevi, Karamanoğlu İbrahim Bey’e elçi olarak gitmesidir. Aynı görevle 1449’da Karakoyunlular beyi Cihanşah’a gönderilir. Şiiri ve musikiyi çok seven II. Murad, ona yalnız siyasi görevler vermekle kalmayarak musikiye ait eserler de yazdırır. Osmanlı Devleti’ne yarım yüzyıl hizmeti geçen Şükrullah’ın, 1464 yılından sonra Bursa’da öldüğü biliniyor.</p>

      <p class="a--Paragraf-E">Şükrullah, Aralık 1456’da Fars diliyle yazmaya başladığı <span class="italik-E" xml:lang="tr-TR">Behcetü’</span><span class="italik-E" xml:lang="tr-TR">t-tevârih</span> adlı eserini 1459’da tamamlar ve Fatih devrinin başarılı veziriazamı Mahmud Paşa’ya sunar. Eser, on üç kısımdan meydana gelen bir dünya tarihi olmakla birlikte coğrafya, kozmografya, etnografya ve dinî konulara da yer verir. Eserin sekizinci kısmı, II. Mehmed’in tahta çıkışına kadar gelen Osmanlı tarihidir. Bu bölüm, tarihçiler için oldukça önemlidir. Çelebi Mehmed, II. Murad ve II. Mehmed zamanlarını yaşayan tarihçinin, özellikle 1407’den itibaren verdiği bilgiler değerlidir.</p>

      <p class="a--Paragraf-E">Şükrullah’ın, eserini yazarken kullandığı kaynaklardan birinin Ahmedî’nin gazavatnamesi olduğunu biliyoruz. Onun eserinde anlatılan olayların çoğu yıl, ay ve günüyle birlikte tarihlendirilmiştir. Eser özellikle bu yönüyle ilgi çekicidir.</p>

      <p class="arabaslik-E"><span class="bold-italik-E">DE</span>, <span class="bold-E">2003</span>: <span class="italik-E" xml:lang="tr-TR">Düstûrnâme-i Enverî</span>, <span class="italik-E" xml:lang="tr-TR">Osmanlı Tarihi Kısmı (1299-1465)</span>, haz. Necdet Öztürk, İstanbul.</p>

      <p class="a--Paragraf-E">‘Enverî’ takma adı ile tanınan yazar, Fatih Sultan Mehmed devri şair ve tarihçilerindendir. Gerçek adı, ailesi, nereli olduğu, nasıl bir eğitim aldığı ve mesleği bilinmiyor. 15. yüzyılın ortalarında yaşamış olan Enverî’nin kimliği, şairliği ve eserleri hakkında kaynaklarda herhangi bir bilgi yoktur. Dolayısıyla yazara dair bildiklerimiz, <span class="italik-E" xml:lang="tr-TR">Düstûrnâme</span> adlı eserinde kendisi hakkında verdiği bilgilerle sınırlıdır. Enverî eserinde, Fatih devrindeki Midilli seferine (1462) katıldığını belirtir.</p>

      <p class="a--Paragraf-E">Enverî, Fatih Sultan Mehmed’e sunmak üzere <span class="italik-E" xml:lang="tr-TR">Teferrücnâme</span> adında bir tarih eseri yazdığını <span class="italik-E" xml:lang="tr-TR">Düstûrnâme</span>’sinde ifade eder. Ancak bu eser bugün ortada yoktur.</p>

      <p class="a--Paragraf-E">Enverî’nin 1465 yılında bitirdiği <span class="italik-E" xml:lang="tr-TR">Düstûrnâme</span>’si, mesnevi tarzında (her beyti başlı başına kafiyeli ve başından sonuna kadar aynı olan manzume/şiir) yazılmış, 3730 beyitten meydana gelen manzum bir tarih eseridir. Bir başlangıç/mukaddeme ile başladığı <span class="italik-E" xml:lang="tr-TR">Düstûrnâme</span>’sini 22 bâba/kitaba ayırmıştır. Bununla birlikte <span class="italik-E" xml:lang="tr-TR">Düstûrnâme</span>’yi 3 kısma ayırmak mümkündür:</p>

      <p class="a--Paragraf-E">I. Kısım: İlk 17 kitabı oluşturan bu kısım, ‘genel İslam tarihi’ olup, kitap sırasına göre şu konular anlatılır:</p>

      <p class="a--Paragraf-E">1. Peygamberler tarihi, 2. Pişdânîler, 3. Keyânîler, 4. Eşkânîler, 5. Sâsânîler, 6. Hz. Peygamber, 7. Hulefâ-yı Râşidîn/Dört Halife, 8. Emevîler, 9. Abbasîler, 10. Saffâriler ve Sâmânîler, 11. Gaznevîler, 12. Deylemîler, 13. Kûhistan melikleri yani İsmailîler, 14. Selçuklular, 15. Salgurîler, 16. Harezmşahlar, 17. Moğollar.</p>

      <p class="a--Paragraf-E">II. Kısım: Aydınoğulları tarihini içine alan bu kısım 18. kitabı/bâbı oluşturmakta olup, eserin büyük bir bölümünü tutar. Enverî’nin manzum kroniğinin bu kısmı oldukça değerlidir. Burada, Batı Anadolu Türk beyliklerinin en güçlülerinden olan Aydınoğulları hakkında diğer kaynaklarda bulunmayan bilgiler yer alır. Bu bölümde, iyi bir asker, siyaset ve devlet adamı olan Gazi Umur Bey’in (ö. 1348) yirmi altı gazası ayrıntılı biçimde anlatılır.</p>

      <p class="a--Paragraf-E">III. Kısım: Osmanlı tarihini anlatan bu kısım, 19, 20, 21 ve 22. kitapları oluşturur. Bu kısmın 19. kitabında Fatih’e kadar gelen Osmanlı tarihi, 20. kitapta, 1465’e kadarki Fatih Sultan Mehmed devri olayları, 21. kitapta Veziriazam Mahmud Paşa’nın gaza ve fetihleri anlatılmaktadır. Eserin son bâbını oluşturan 22. kitap ise Mahmud Paşa’ya medhiyedir. Enverî’nin, muhtemelen <span class="italik-E" xml:lang="tr-TR">Teferrücnâme</span>’sinden özetlediği Osmanlı tarihi 842 beyitten ibarettir. Osmanlı Devleti’nin kuruluşunu Oğuzlardan itibaren başlatarak 1465 yılına kadar meydana gelen olayların anlatıldığı bu bölümde, özellikle Osmanlıların ilk devirlerine dair diğer tarih kaynaklarında yer almayan orijinal bazı bilgiler bulunmaktadır.</p>

      <p class="a--Paragraf-E">Enverî’nin sözü edilen bu iki eserinden günümüze sadece <span class="italik-E" xml:lang="tr-TR">Düstûrnâme</span>’si gelebilmiştir. Esere bu ad bizzat yazarı tarafından verilmiş olup, kitabın başlığı dışında, üç yerde geçmektedir. Yazar, Zilhicce 869/Ağustos 1465 yılında tamamladığı <span class="italik-E" xml:lang="tr-TR">Düstûrnâme</span>’sini Veziriazam Mahmud Paşa adına yazdığını söyler.</p>

      <p class="arabaslik-E"><span class="bold-italik-E">OST,</span> <span class="bold-E">1949</span>: <span class="italik-E" xml:lang="tr-TR">Osmanlı Sultanları Tarihi</span>, Karamanlı Nişancı Mehmed Paşa, çev. İ. Hakkı Konyalı, İstanbul 1949, Ç. N. Atsız’ın <span class="italik-E" xml:lang="tr-TR">Osmanlı Tarihleri</span> <span class="italik-E" xml:lang="tr-TR">I</span>’de.</p>

      <p class="a--Paragraf-E">Mehmed Paşa, uzun yıllar nişancılık yaptığı için ‘Nişancı Paşa’ olarak bilinir. Şiirlerinde ‘Nişanî’ takma adını kullanır. Fatih’in son veziriazamı olan Mehmed Paşa’nın meşhur sıfatlarından biri de Karamanî’dir (Karamanlı). Fatih devrinin önemli siyaset ve devlet adamlarından birisi olan Nişancı Paşa, aynı zamanda bilgin kişiliğiyle özellikle de tarihçiliğiyle tanınır. Fatih’in şehzadelerinden Bayezid ile Cem arasındaki saltanat mücadelesinde Nişancı Paşa el altından Cem’i desteklemiştir. O yüzden, padişahın ölümünden bir gün sonra, isyan eden yeniçeriler tarafından Tahtakale’de çok feci bir şekilde öldürülmüştür.</p>

      <p class="a--Paragraf-E">Nişancı Paşa, <span class="italik-E" xml:lang="tr-TR">Osmanlı Sultanları Tarihi/Tevârihü’s</span><span class="italik-E" xml:lang="tr-TR">-Selâtîni’l-Osmâniye</span> adlı eserini Arapça olarak yazmıştır. Bu eser, konusunu sadece Osmanoğulları tarihine ayıran ve nesirle yazılan ilk tarih kaynağıdır.</p>

      <p class="a--Paragraf-E">Karamanlı Mehmed Paşa, bu değerli eserinin I. bölümünde, Osman Gazi’den Fatih Sultan Mehmed’in tahta çıkışına kadar gerçekleşen olayları anlatır. Kitabının II. bölümünü ise Fatih’in tahta oturmasından 1480’e kadar meydana gelen olaylara ayırmıştır. Nişancı Paşa, olayların kronolojisini vermede Şükrullah’tan daha titizdir. Eserin, özellikle II. bölümünde başka tarihlerde yer almayan orijinal bilgiler bulunmaktadır.</p>

      <p class="arabaslik-E"><span class="bold-italik-E">TEF,</span> <span class="bold-E">1977</span>: <span class="italik-E" xml:lang="tr-TR">Târîh</span><span class="italik-E" xml:lang="tr-TR">-i Ebü’l-Feth,</span> Tursun Bey, yay. Mertol Tulum, İstanbul.</p>

      <p class="a--Paragraf-E"><span class="italik-E" xml:lang="tr-TR">Târîh-i Ebü’l-Feth</span>’in yazarı Tursun Bey’in hayatı hakkında kaynaklarda herhangi bir bilgi mevcut değildir. Onun asıl adı ‘Tûr-ı Sînâ’dır. Daha çok Tursun Bey lakabıyla tanınmıştır. Babasının adı, ailesi ve nereli olduğu bilinmiyor. İyi bir eğitim aldığı eserinde kullandığı dilden/üsluptan anlaşılmaktadır. Üstlendiği görevleri layıkı ile yapan Tursun Bey, devlet defterdarlığı görevine kadar yükselmiştir.</p>

      <p class="a--Paragraf-E">Tursun Bey, Osmanlı hanedanına yakın bir aileye mensuptu. Tımar sahibi olan Tursun Bey’in, değişik görevlerde devlete kırk iki yıl hizmeti geçmiştir. 1456’daki Belgrad seferinde padişahın yanında olan yazar, bu savaşı ayrıntılı olarak tasvir etmiştir. Tursun Bey’in bu tarihten itibaren on yıl süreyle Mahmud Paşa’nın yanında bulunduğu anlaşılıyor. Paşanın ilk veziriazamlık devresinde, onunla birlikte hemen bütün seferlere katılmıştır. Tursun Bey, Fatih devrinden sonra II. Bayezid devrinin ilk yedi yılında meydana gelen olayları özetleyerek vermiştir.</p>

      <p class="a--Paragraf-E"><span class="italik-E" xml:lang="tr-TR">Târîh-i Ebü’</span><span class="italik-E" xml:lang="tr-TR">l-Feth</span> tumturaklı/süslü bir dille şiir ve düz yazı ile (manzum ve mensur) yazılmıştır. Eserde, ayet, hadis ve Arapça atasözleri sıkça geçmektedir. Eserini, herhangi bir görev beklentisi ile değil, Fatih’in kendisine verdiği nimetlere teşekkür borcunu ödemek üzere yazdığını söyler.</p>

      <p class="arabaslik-E"><span class="bold-italik-E">SN,</span> <span class="bold-E">2001</span>: <span class="italik-E" xml:lang="tr-TR">Selâtîn-nâme (1299-1490)</span>, Kemal, haz. Necdet Öztürk, Ankara.</p>

      <p class="a--Paragraf-E">Kemal, II. Bayezid devri şair ve tarihçilerindendir. Hayatı hakkında hiçbir bilgiye sahip değiliz. <span class="italik-E" xml:lang="tr-TR">Selâtin-nâme</span> yahut <span class="italik-E" xml:lang="tr-TR">Tevârih-i</span> <span class="italik-E" xml:lang="tr-TR">Âl-i Osman</span> (Osmanlı Tarihi) adını verdiği eserini manzum/şiir olarak yazmıştır. Eserinin 3.600 beyitten meydana geldiğini söylüyorsa da beyit sayısının 3.029 olduğu görülmektedir.</p>

      <p class="a--Paragraf-E">Osmanoğullarının kahramanlıklarının dile getirildiği <span class="italik-E" xml:lang="tr-TR">Selâtîn-nâme</span>’de, Osmanlıların Anadolu’ya gelişleri, Selçuklu sultanları ile siyasi ilişkileri gibi Osmanlıların erken dönemleri ile ilgili bazı olaylar diğer kaynaklardan farklı biçimde anlatılır.</p>

      <p class="arabaslik-E"><span class="bold-italik-E">CCÂ,</span> <span class="bold-E">1949</span>: <span class="italik-E" xml:lang="tr-TR">Câm-ı Cem-Âyîn,</span> Bayatlı Mahmud oğlu Hasan, sad. Kırzıoğlu Fahrettin, Atsız’ın <span class="italik-E" xml:lang="tr-TR">Osmanlı</span> <span class="italik-E" xml:lang="tr-TR">Tarihleri</span> <span class="italik-E" xml:lang="tr-TR">I</span>’de, İstanbul.</p>

      <p class="a--Paragraf-E">Türkmen asıllı olan tarihçi Kerkük dolaylarında yaşayan Bayat aşiretindendir. 148l’de hacca giden tarihçi Hasan, aynı yıl içinde Cem Sultan’ın emri üzerine Osmanoğullarının bir <span class="italik-E" xml:lang="tr-TR">Silsilenâme</span>’sini yazmıştır. <span class="italik-E" xml:lang="tr-TR">Câm-ı Cem-Âyîn</span> adını taşıyan eser, özellikle Osmanlıların ataları hakkında verdiği bilgiler bakımından ilgi çekicidir.</p>

      <p class="arabaslik-E"><span class="bold-italik-E">ÂPT,</span> <span class="bold-E">1949</span>: <span class="italik-E" xml:lang="tr-TR">Âşık Paşazade Tarihi</span>, Âşık Paşazade, yay. Çiftçioğlu Nihal Atsız, <span class="italik-E" xml:lang="tr-TR">Osmanlı Tarihleri I</span>, İstanbul.</p>

      <p class="a--Paragraf-E">Asıl adı Derviş Ahmed olan tarihçinin takma adı Âşıkî’dir. Daha çok Âşık Paşazade adı ile ün yapmıştır. Kendi ifadesine göre 15. yüzyılın ilk yıllarında Amasya sancağının Mecitözü kazasına bağlı Elvan Çelebi köyünde doğdu. Küçük yaştan itibaren tekke çevresinde yetişen tarihçi, devrin tanınmış kişileriyle tanıştı. Gençlik yıllarında bir süre Geyve’de Orhan Gazi’nin imamının oğlu Yahşi Fakih’in yanında kaldı. Fetret Devri’nin (1402-1413) bir kısım olaylarına ve II. Murad ile Düzme Mustafa arasındaki mücadeleye tanık oldu. II. Murad’ın bazı seferlerine katıldı.</p>

      <p class="a--Paragraf-E">Hayatının sonlarına doğru <span class="italik-E" xml:lang="tr-TR">Tevârih-i Âl-i</span> <span class="italik-E" xml:lang="tr-TR">Osman</span> (Osmanlı Tarihi/Osmanoğulları Tarihi) adında bir eser yazdı. Onun bu eseri daha çok <span class="italik-E" xml:lang="tr-TR">Âşık Paşazade Tarihi</span> olarak tanınır. Yıldırım Bayezid devrine kadar olan kısmını, bugün elimizde bulunmayan Yahşi Fakih’in <span class="italik-E" xml:lang="tr-TR">Menâkıbnâme</span>’sinden yazdığını söyler. II. Murad ve Fatih Sultan Mehmed devirlerini ise kendi gözlemlerine dayanarak yazmıştır. Çağdaşı tarihçi Oruç Bey’in yazdığına göre, Âşık Paşazade’nin yüz yaşın üzerinde öldüğü tahmin edilebilir.</p>

      <p class="a--Paragraf-E">Osmanlı Devleti’nin kuruluşundan başlayan eserin bazı yazmaları 1502 yılına kadar gelir. Tarihçi, konuları bölümler halinde ve soru-cevap şeklinde akıcı bir dille anlatır. Eser, devrin Türkçesiyle halk ve özellikle asker tarafından okunacak şekilde yazılmıştır. Osmanlı Devleti’nin ilk iki yüzyıllık tarihini bir bütün olarak anlatan ve yeni bir yayını üzerinde çalıştığımız bu eser, değeri yüksek bir tarih kaynağıdır.</p>

      <p class="arabaslik-E"><span class="bold-italik-E">NT,</span> <span class="bold-E">2008</span>: <span class="italik-E" xml:lang="tr-TR">Neşrî Tarihi/Cihânnümâ</span>, Mevlânâ Mehmed Neşrî, haz. Necdet Öztürk, İstanbul.</p>

      <p class="a--Paragraf-E">15. yüzyılın en tanınmış tarihçilerinden olan Neşrî’nin hayatına dair bildiklerimiz ne yazık ki çok noksandır. <span class="italik-E" xml:lang="tr-TR">Kitâb-ı</span> <span class="italik-E" xml:lang="tr-TR">Cihânnümâ</span> (Dünyayı gösteren kitap) adını verdiği eseri, altı kısımlık bir dünya tarihidir. Eserin ancak Osmanlı tarihi ile ilgili altıncı kısmı günümüze kadar gelebilmiştir. Bu bölüm üç kısma ayrılır: “Oğuzlar”, “Türkiye Selçukluları” ve “Osmanlılar”. Osmanlı tarihini 1288’den başlatarak l485 yılına kadar getirir. Neşrî’nin eserini yazarken meslektaşı Âşık Paşazade’den geniş ölçüde yararlandığını biliyoruz; ancak onun bir kopyası olmadığını da çok iyi biliyoruz. Osmanlıların kuruluş yıllarına ait nakledilen pek çok rivayet bu eserde standartlaştırılmıştır. Neşrî’nin kendisinden sonraki tarihçilere etkisi büyük olmuştur. Daha sonraki ünlü Osmanlı tarihçileri, referans olarak Neşrî’nin eserini göstermeyi, bu dönemin diğer kaynaklarına tercih etmişlerdir.</p>

      <p class="a--Paragraf-E">Neşrî, 14-15. yüzyıl Osmanlı tarihi olaylarını çağdaşı diğer tarihçilere göre daha geniş anlattığı gibi, daha doğru bilgiler de vermeye çalışmıştır. Ayrıca <span class="italik-E" xml:lang="tr-TR">Cihânnümâ</span>, Türkçe yazılan ilk dünya tarihi olması bakımından da ayrı bir öneme sahiptir.</p>

      <p class="arabaslik-E"><span class="bold-italik-E">AOK,</span> <span class="bold-E">2000</span>: <span class="italik-E" xml:lang="tr-TR">Anonim Osmanlı Kroniği</span> <span class="italik-E" xml:lang="tr-TR">(1299-1512),</span> haz. Necdet Öztürk, İstanbul.</p>

      <p class="a--Paragraf-E">Yazarları bilinen Osmanlı tarih kaynakları dışında kimler tarafından yazıldığını bilmediğimiz Türkçe anonim Osmanlı tarihleri bazı olaylardaki bilgi eksikliğini gideren önemli eserlerdir. Çeşitli adlarla katalog kayıtlarına geçen bu eserler, yaygın şekliyle ‘Anonim Tevârih-i Âl-i Osman’ (Osmanlı Tarihi/Osmanoğulları Tarihi) olarak tanınırlar. Yurt içi/dışı kütüphanelerinde çok sayıda nüshası/yazması bulunan bu kronikler, II. Bayezid dönemi tarihçiliği için özel bir önem taşırlar.</p>

      <p class="a--Paragraf-E">Kısaca belirtmek gerekirse, Osmanlı Devleti’nin ilk iki yüz yıllık tarihi için doğrudan veya dolaylı olarak, daha sonraki tarihçilerin dayandıkları asıl malzeme olduklarından, Osmanlı tarihi araştırmalarında önemli yeri olan kaynak eserlerdir.</p>

      <p class="arabaslik-E"><span class="bold-italik-E">OBT</span><span class="bold-E">, 2008</span>: <span class="italik-E" xml:lang="tr-TR">Oruç Beğ Tarihi (1288-1502)</span>, Oruç Beğ, haz. Necdet Öztürk, 2. baskı, İstanbul.</p>

      <p class="a--Paragraf-E">Oruç Bey’in hayatı hakkında fazla bilgiye sahip değiliz. Doğum yerinin Edirne olduğu tahmin edilen tarihçinin doğum tarihi bilinmiyor. Adil adında bir ipek tüccarının oğludur. Oruç Bey’in nasıl bir eğitim aldığı, sosyal ve kültürel çevresinin ne olduğu konusunda kaynaklardan gelen her hangi bir bilgiye sahip değiliz. Eserinde kullandığı dil ve üsluba bakılırsa onun, Arapça ve Farsçayı bildiği, devrin geçerli ilimlerini okuduğu söylenebilir. Ekonomik durumu iyi olan yazar, Edirne’de bir de vakıf kurmuştur.</p>

      <p class="a--Paragraf-E">Eski Osmanlı başşehri Edirne’de yetişen Oruç, bu şehirde divan kâtipliği yapmıştır. Doğum tarihi gibi ölüm tarihi de kesin olarak bilinmiyor. Bununla birlikte, Oruç’un eserinin yeni versiyonunu yazdığı 908/1502 yılında veya bundan kısa zaman sonra ölmüş olabileceği söylenebilir. Bu bilgilere göre Oruç Bey, II. Mehmed devrinin muhtemelen tamamına yakınını, oğlu II. Bayezid saltanatının ise yirmi bir yıllık kısmını yaşamıştır.</p>

      <p class="a--Paragraf-E">Oruç Bey, eserini yazarken kullandığı kaynakları arasında <span class="italik-E" xml:lang="tr-TR">Âşık Paşazade Tarihi</span> ile <span class="italik-E" xml:lang="tr-TR">Elvan Çelebi</span> <span class="italik-E" xml:lang="tr-TR">Menakıbı</span>’nı sayar. Bazı olaylar hakkındaki bilgilerini ise olayın görgü tanıklarından aldığını söyler.</p>

      <p class="a--Paragraf-E"><span class="italik-E" xml:lang="tr-TR">Oruç Beğ Tarihi</span> birçok bakımdan orijinal bilgilere sahip önemli bir kaynaktır. 15. yüzyıl Osmanlı tarihleri arasında, II. Bayezid devrinin kronolojisini detaylı olarak vermesi açısından özel bir değer taşır. Eserde, II. Bayezid’in İstanbul’dan eski Osmanlı payitahtı Edirne’ye gidiş gelişleri ile fırtına, sel ve deprem gibi tabii afetler, yangınlar, salgın hastalıklar, ay ve güneş tutulması gibi astronomik olaylar ve diğer haberler, büyük bir titizlikle ve kronolojik ayrıntılarıyla verilir.</p>
    </div>
  </div>
</body>
</html>
