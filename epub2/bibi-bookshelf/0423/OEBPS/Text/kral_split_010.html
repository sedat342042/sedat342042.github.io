<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_11">4. Sahne<sup class="calibre2"><a href="../Text/kral_split_037.html#footnote-600-58" id="footnote-600-58-backlink">[58]</a></sup></h2>

  <p class="ortaitalik">(Albany Dükü‘nün sarayı.)</p>

  <p class="normal1">(Kent kılık değiştirmiş olarak girer.)</p>

  <p class="normal">KENT</p>

  <p class="normal1">Konuşmamı da değiştirebilsem</p>

  <p class="normal1">Uydurup bir yabancı aksana,</p>

  <p class="normal1">Kılık değiştirerek ulaşabilirim belki</p>

  <p class="normal1">Erişmek istediğim hayırlı maksada.</p>

  <p class="normal1">Evet Kent, suçlanıp kovulduğun şu yerde</p>

  <p class="normal1">Hizmetlilerden biri olabilirsen,</p>

  <p class="normal1">Kim bilir, belki de uğrunda nelere katlandığını anlar</p>

  <p class="normal1">O çok sevdiğin efendin.</p>

  <p class="normal1">(Boru sesleri gelir. Lear, şövalyeler ve hizmetliler</p>

  <p class="normal1">girerler.)</p>

  <p class="normal">LEAR</p>

  <p class="normal1">Bir an bile bekleyemem, hemen hazırlansın yemeğim.</p>

  <p class="normal1">(Bir hizmetli çıkar.)</p>

  <p class="normal1">Hey sen necisin?</p>

  <p class="normal">KENT</p>

  <p class="normal1">Bir adam efendim.</p>

  <p class="normal">LEAR</p>

  <p class="normal1">İşin gücün var mı senin? Ne istiyorsun bizden?</p>

  <p class="normal">KENT</p>

  <p class="normal1">İşim gücüm göründüğümden daha başka olmamak,</p>

  <p class="normal1">Bana güvenene bağlılıkla hizmet edip onurlu<sup class="calibre2"><a href="../Text/kral_split_037.html#footnote-600-59" id="footnote-600-59-backlink">[59]</a></sup> olanı</p>

  <p class="normal1">sevmek,</p>

  <p class="normal1">Aklı başında olan ve az konuşan birine can yoldaşı</p>

  <p class="normal1">olmak,</p>

  <p class="normal1">Kıyamet gününden korkmak, başka yol kalmayınca</p>

  <p class="normal1">Dövüşmek ve balık yememek!<sup class="calibre2"><a href="../Text/kral_split_037.html#footnote-600-60" id="footnote-600-60-backlink">[60]</a></sup></p>

  <p class="normal">LEAR</p>

  <p class="normal1">Kimsin sen?</p>

  <p class="normal">KENT</p>

  <p class="normal1">Çok dürüst, ama kral kadar yoksul bir kişi.</p>

  <p class="normal">LEAR</p>

  <p class="normal1">Kralın yoksul olduğu kadar, sen bir yurttaş olarak yoksulsan, gerçekten çok yoksulsun demektir. Söyle ne istiyorsun?</p>

  <p class="normal">KENT</p>

  <p class="normal1">Hizmet etmek.</p>

  <p class="normal">LEAR</p>

  <p class="normal1">Kime?</p>

  <p class="normal">KENT</p>

  <p class="normal1">Size.</p>

  <p class="normal">LEAR</p>

  <p class="normal1">Peki beni tanıyor musun?</p>

  <p class="normal">KENT</p>

  <p class="normal1">Hayır efendim, halinizde tavrınızda öyle bir şey var ki, içimden size “efendim” demek geliyor.</p>

  <p class="normal">LEAR</p>

  <p class="normal1">Neymiş o?</p>

  <p class="normal">KENT</p>

  <p class="normal1">Haşmet.</p>

  <p class="normal">LEAR</p>

  <p class="normal1">Elinden ne gibi hizmetler gelir?</p>

  <p class="normal">KENT</p>

  <p class="normal1">Saklamaya değecek sırları saklamasını bilirim, ata binerim, koşabilirim, çapraşık öyküleri anlatırken bozmakta ustayımdır, bir de ne kadar çirkin olursa olsun, bir haberi hiç süslemeden, dobra dobra söyleyiveririm. Sıradan her insanın yaptıklarını ben de yapabilirim. En iyi yanım, gayretli oluşumdur.</p>

  <p class="normal">LEAR</p>

  <p class="normal1">Kaç yaşındasın?</p>

  <p class="normal">KENT</p>

  <p class="normal1">Ne sesi güzel diye bir kadına vurulacak kadar genç, ne de bir kadının üstüne düşecek kadar yaşlıyım. Sırtımda kırk sekiz yılın yükünü taşıyorum.</p>

  <p class="normal">LEAR</p>

  <p class="normal1">Peki seni hizmetime alıyorum. Yemekten sonra da hoşuma gidersen yanımda kalabilirsin. Yemek n’oldu yemek? Soytarım nerede? Biriniz gidin, çağırın!</p>

  <p class="normal1">(Bir hizmetli çıkar. Kâhya Oswald girer.)</p>

  <p class="normal1">Hey sen, buraya bak, kızım nerede?</p>

  <p class="normal">OSWALD</p>

  <p class="normal1">Bağışlayın–</p>

  <p class="normal1">(Çıkar.)</p>

  <p class="normal">LEAR</p>

  <p class="normal1">Ne diyor bu herif? Çağırın şu testi kafalıyı!</p>

  <p class="normal1">Soytarım da nerede? Herkes uykuda sanki.</p>

  <p class="normal1">(Şövalye girer.)</p>

  <p class="normal1">Ee, n’oldu? Nerede o soysuz köpek?</p>

  <p class="normal">ŞÖVALYE</p>

  <p class="normal1">Kızınızın rahatsız olduğunu söylüyor efendimiz.</p>

  <p class="normal">LEAR</p>

  <p class="normal1">Peki, ben çağırdığım halde, o alçak neden gelmedi?</p>

  <p class="normal">ŞÖVALYE</p>

  <p class="normal1">Düpedüz “gelmem” dedi, efendimiz.</p>

  <p class="normal">LEAR</p>

  <p class="normal1">Nee, “gelmem” mi dedi?</p>

  <p class="normal">ŞÖVALYE</p>

  <p class="normal1">Neler olup bittiğini anlamıyorum efendimiz, ama bence siz efendimize eskiden gösterilen sevgi ve saygı gösterilmiyor artık. Maiyetinizin, hatta dükle kızınızın size karşı duydukları o sıcak ilgi bir hayli azalmış gibi.</p>

  <p class="normal">LEAR</p>

  <p class="normal1">Ya, öyle mi dersin?</p>

  <p class="normal">ŞÖVALYE</p>

  <p class="normal1">Yanılıyorsam, bağışlayınız efendim, ancak efendimize saygısız davranırlarsa, görevim susmamayı gerektirir.</p>

  <p class="normal">LEAR</p>

  <p class="normal1">Evet, benim de sezdiklerime dikkat çekiyorsun. Son zamanlarda ben de belli belirsiz bir ihmal görüyorum, ama bunu daha çok alınganlığıma, duyarlığıma yordum, bana kasten yöneltilmiş bir saygısızlık olarak almadım. Bunun üzerinde duracağım. Peki ama soytarım nerede? İki gündür ortalıkta yok.</p>

  <p class="normal">ŞÖVALYE</p>

  <p class="normal1">Küçük kızınız Fransa’ya gideli beri çok kederli, efendim, üzüntüden eriyip bitiyor–</p>

  <p class="normal">LEAR</p>

  <p class="normal1">Yeter! Ben de farkındayım bunun. Git, kızıma söyle, onunla konuşmak istiyorum.</p>

  <p class="normal1">(Şövalye çıkar.)</p>

  <p class="normal1">Sen de git soytarımı buraya çağır!</p>

  <p class="normal1">(Bir hizmetli çıkar. Kâhya Oswald girer.)</p>

  <p class="normal1">Hey, efendi, sen! Buraya gel! Söyle bakayım, ben kimim?</p>

  <p class="normal">OSWALD</p>

  <p class="normal1">Hanımımın babası.</p>

  <p class="normal">LEAR</p>

  <p class="normal1">“Hanımının babası” ha! Uşak parçası! Kahpenin dölü! Alçak köle! Soysuz köpek!</p>

  <p class="normal">OSWALD</p>

  <p class="normal1">Bağışlayınız, efendim, ama bunların hiçbiri değilim.</p>

  <p class="normal">LEAR</p>

  <p class="normal1">Ne bakıyorsun öyle ters ters, alçak herif!</p>

  <p class="normal1">(Oswald’a vurur.)</p>

  <p class="normal">OSWALD</p>

  <p class="normal1">Kendime vurdurmam efendim.</p>

  <p class="normal">KENT</p>

  <p class="normal1">Ne de tekme yersin, değil mi? Üç kâğıtçı alçak!</p>

  <p class="normal1">(Oswald’a tekme vurup yere yuvarlar.)</p>

  <p class="normal">LEAR</p>

  <p class="normal1">Teşekkürler dostum. Aferin, gözüme girdin, seni hizmetime alıyorum.</p>

  <p class="normal">KENT</p>

  <p class="normal1">Hadi, yaylan bakalım. Yoksa haddini bildiririm sana; defol, çek git! Böyle davranırsan boyunun ölçüsünü alırlar sonra, yavşak herif! Hadi çek git! Aklın başına gelmiştir artık. Defol!</p>

  <p class="normal1">(Oswald’ı tekmeleyerek çıkarır.)</p>

  <p class="normal">LEAR</p>

  <p class="normal1">Teşekkürler dostum. Hizmetime alıyorum seni, al, işte bu da avansın.</p>

  <p class="normal1">(Kent’e para verir. Soytarı girer.)</p>

  <p class="normal">SOYTARI</p>

  <p class="normal1">Onu ben de hizmetime alıyorum. Al şu külahımı<sup class="calibre2"><a href="../Text/kral_split_037.html#footnote-600-61" id="footnote-600-61-backlink">[61]</a></sup> bu da benim sana avansım.</p>

  <p class="normal1">(Kent’e çıngıraklı soytarı külahını verir.)</p>

  <p class="normal">LEAR</p>

  <p class="normal1">Seni maskara seni, ne âlemdesin bakalım?</p>

  <p class="normal">SOYTARI</p>

  <p class="normal1">(Kent’e.)</p>

  <p class="normal1">Sen en iyisi al şu külahı.</p>

  <p class="normal">KENT</p>

  <p class="normal1">Neden soytarı?</p>

  <p class="normal">SOYTARI</p>

  <p class="normal1">Neden mi? Gözden düşmüş birini tutuyorsun da ondan. Rüzgârın estiği yana gülümsemeyi bilmiyorsan, açıkta kalıp şifayı kaparsın. Hadi, al külahımı! Bak, bu adam kızlarından ikisini kendinden uzaklaştırdı. Üçüncüye de istemeden iyilik etmiş oldu.<sup class="calibre2"><a href="../Text/kral_split_037.html#footnote-600-62" id="footnote-600-62-backlink">[62]</a></sup> Peşinden gitmeye kararlıysan külahımı giymek zorundasın.<sup class="calibre2"><a href="../Text/kral_split_037.html#footnote-600-63" id="footnote-600-63-backlink">[63]</a></sup> Sen nasılsın bakalım, amca? Ah keşke, iki külahım, iki kızım olaydı!</p>

  <p class="normal">LEAR</p>

  <p class="normal1">O neden?</p>

  <p class="normal">SOYTARI</p>

  <p class="normal1">Varımı yoğumu onlara verince hiç olmazsa külahlarım bana kalırdı. İşte benimki! Ötekini de yalvar kızların versin.</p>

  <p class="normal">LEAR</p>

  <p class="normal1">Kendine gel efendi – kırbacı yersin.<sup class="calibre2"><a href="../Text/kral_split_037.html#footnote-600-64" id="footnote-600-64-backlink">[64]</a></sup></p>

  <p class="normal">SOYTARI</p>

  <p class="normal1">Gerçek, kulübesinde hapsedilen sadık bir köpektir, o kırbaçla kovalanırken dişi tazı da ocak başına kurulup etrafı kokutur.</p>

  <p class="normal">LEAR</p>

  <p class="normal1">Zehir gibi içine işliyor insanın bu sözler.</p>

  <p class="normal">SOYTARI</p>

  <p class="normal1">Bak sana bir şeyler öğreteyim.</p>

  <p class="normal">LEAR</p>

  <p class="normal1">Öğret bakalım.</p>

  <p class="normal">SOYTARI</p>

  <p class="normal1">Kulağını aç, amca:</p>

  <p class="normal1">Varını yoğunu herkese dağıtma,</p>

  <p class="normal1">Bildiğinin hepsini dökme ortaya,</p>

  <p class="normal1">Sahip olduğunun<sup class="calibre2"><a href="../Text/kral_split_037.html#footnote-600-65" id="footnote-600-65-backlink">[65]</a></sup> tümünü kaptırma,</p>

  <p class="normal1">Bir ata sahipsen yaya yürüyüp yorulma,</p>

  <p class="normal1">Sana her söylenene inanma,</p>

  <p class="normal1">Kazandığın parayı tek zara yatırma,</p>

  <p class="normal1">İçkiyle kadına kulak asma,</p>

  <p class="normal1">Kendi evinde kal, avare olma dışarıda,<sup class="calibre2"><a href="../Text/kral_split_037.html#footnote-600-66" id="footnote-600-66-backlink">[66]</a></sup></p>

  <p class="normal1">Böylece bire yirmi alırsın,</p>

  <p class="normal1">Sonunda sen kazanırsın.</p>

  <p class="normal">KENT</p>

  <p class="normal1">Bu hiçbir işe yaramaz soytarı!</p>

  <p class="normal">SOYTARI</p>

  <p class="normal1">Tıpkı açlıktan nefesi kokan bir avukat gibi, değil mi? Bunun karşılığında bana hiçbir şey verilmedi ki. Sen hiçten işe yarar bir şey çıkarabilir misin, amca?</p>

  <p class="normal">LEAR</p>

  <p class="normal1">Hayır, tabii çıkaramam. Hiç hiçbir işe yaramaz!</p>

  <p class="normal">SOYTARI</p>

  <p class="normal1">(Kent’e.)</p>

  <p class="normal1">Rica ederim, şuna anlat: Topraklarının geliri de işte bu kadar bir şey tutar. Ben söylesem kaçık diye inanmaz.<sup class="calibre2"><a href="../Text/kral_split_037.html#footnote-600-67" id="footnote-600-67-backlink">[67]</a></sup></p>

  <p class="normal">LEAR</p>

  <p class="normal1">Acı söyleyen bir kaçık!</p>

  <p class="normal">SOYTARI</p>

  <p class="normal1">Bak evladım, sen acı kaçıkla tatlı kaçık arasındaki farkı biliyor musun?</p>

  <p class="normal">LEAR</p>

  <p class="normal1">Bilmiyorum delikanlı, sen söyle de öğrenelim.</p>

  <p class="normal">SOYTARI</p>

  <p class="normal1">Kim sana öğüt verdiyse</p>

  <p class="normal1">Pay et topraklarını diye,</p>

  <p class="normal1">Beri gelsin, yanımda dursun–</p>

  <p class="normal1">Diyelim ki, sen osun.</p>

  <p class="normal1">Böylece tatlı kaçık, acı kaçık</p>

  <p class="normal1">Çıkar ortaya apaçık:</p>

  <p class="normal1">Tatlısı bu alacalı.<sup class="calibre2"><a href="../Text/kral_split_037.html#footnote-600-68" id="footnote-600-68-backlink">[68]</a></sup></p>

  <p class="normal1">Acısı da şu olmalı.<sup class="calibre2"><a href="../Text/kral_split_037.html#footnote-600-69" id="footnote-600-69-backlink">[69]</a></sup></p>

  <p class="normal">LEAR</p>

  <p class="normal1">Yani bana kaçık mı diyorsun, delikanlı?</p>

  <p class="normal">SOYTARI</p>

  <p class="normal1">Eee, n’apalım, öteki unvanlarının hepsini bağışladın, doğuştan bir bu kaldı sana.</p>

  <p class="normal">KENT</p>

  <p class="normal1">Bu adama tamamen de kaçık denemez, lordum.</p>

  <p class="normal">SOYTARI</p>

  <p class="normal1">Elbette denemez, o lordlarda, o koca koca kişilerde kaçıklığı tamamen bana bırakacak göz var mı? Kaçıklığın tekelini alsak komisyon isterler.<sup class="calibre2"><a href="../Text/kral_split_037.html#footnote-600-70" id="footnote-600-70-backlink">[70]</a></sup> Ya o saraylı hanımlar, tek başına kaçıklığı bana çok görürler! Bak, sen bana bir yumurta ver amca, buna karşılık ben sana iki taç birden vereyim.</p>

  <p class="normal">LEAR</p>

  <p class="normal1">Bunlar da ne biçim taçmış öyle?</p>

  <p class="normal">SOYTARI</p>

  <p class="normal1">O biçim işte: Yumurtayı tam ortasından kırıp beyazıyla sarısını yedin mi, geriye taç gibi iki kabuk kalır. Sen tacını ikiye bölüp her iki parçayı da elden çıkarınca, eşeğini sırtına yükleyip çamurlu yolu geçiren adama döndün. Altın tacını bağışladığın zaman cascavlak kalan çıplak başında pek de akıl vardı denemez. Kaçıkça bir dürüstlükle konuşuyorum diye beni değil, sözlerimin doğru olduğunu ilk kavrayanı kırbaçlayın asıl.</p>

  <p class="normal1">(Şarkı söyler.)</p>

  <p class="normal1">Hiçbir dönemde modası geçmedi kaçıkların,<sup class="calibre2"><a href="../Text/kral_split_037.html#footnote-600-71" id="footnote-600-71-backlink">[71]</a></sup></p>

  <p class="normal1">Her gün aklı kaydı biraz daha akıllıların,</p>

  <p class="normal1">Kafalarını nasıl kullanacaklarını bilemediler,</p>

  <p class="normal1">Yaptıkları her işte saçmalığı seçtiler.</p>

  <p class="normal">LEAR</p>

  <p class="normal1">Bu kadar şarkıyı ne zaman öğrendin, efendi?</p>

  <p class="normal">SOYTARI</p>

  <p class="normal1">Kızlarını kendine ana ettiğin günden beri,</p>

  <p class="normal1">Ellerine sopayı verip pantolonunu indirdiğin zaman.</p>

  <p class="normal1">(Şarkı söyler.)</p>

  <p class="normal1">Beklenmedik bir anda ağladılar sevinçten,</p>

  <p class="normal1">Bense ağıtlar yaktım kederimden,</p>

  <p class="normal1">Nasıl bir kral çocukluk eder böyle,</p>

  <p class="normal1">Kaçıklar ordusuna nasıl katılır diye.</p>

  <p class="normal1">N’olur amca, soytarına yalanı öğretecek bir öğretmen tut. Yalan söylemeyi öğrenmek istiyorum.</p>

  <p class="normal">LEAR</p>

  <p class="normal1">Hele bir yalan söyle efendi, kırbacı yersin.</p>

  <p class="normal">SOYTARI</p>

  <p class="normal1">Hayret doğrusu, nasıl oluyor da kızlarınla aynı soydansın, bir türlü anlayamıyorum. Doğru söyledim mi onlar dövüyor, yalan söylersem sen kırbaçlatıyorsun, bazen de hiçbir şey söylemediğim için kötek yiyorum. Keşke soytarı olmasam da, ne olursam olaydım. Ama amca, yine de senin yerinde olmak istemezdim. Aklını her iki yandan yontup ortada bir şey bırakmamışsın. İşte yoncalardan biri geliyor.</p>

  <p class="normal1">(Goneril girer.)</p>

  <p class="normal">LEAR</p>

  <p class="normal1">N’oldu kızım, suratın niye öyle asık? Son günlerde neden böyle somurtuyorsun?</p>

  <p class="normal">SOYTARI</p>

  <p class="normal1">O surat asmalara aldırmadığın zamanlar esaslı bir adamdın sen. Şimdi ise solda sıfırsın. Oysa ben şimdi senden daha iyi durumdayım: Hiç olmazsa ben bir soytarıyım, sense bir hiçsin.</p>

  <p class="normal1">(Goneril’e.)</p>

  <p class="normal1">Peki peki, dilimi tutacağım. Bir şey demiyorsunuz, ama yüzünüzden okunuyor. Hım hım!</p>

  <p class="normal1">Ekmeğinden ayırmayan</p>

  <p class="normal1">Bir kabuk ya da lokma</p>

  <p class="normal1">Pişman olur yaptığına</p>

  <p class="normal1">Karnı acıkınca yolda.</p>

  <p class="normal1">(Lear’i gösterir.)</p>

  <p class="normal1">İşte, içi boşaltılmış bir bezelye kabuğu.</p>

  <p class="normal">GONERIL</p>

  <p class="normal1">Efendim, yalnızca her sözüne, her hareketine</p>

  <p class="normal1">Göz yumulan imtiyazlı soytarınız değil,</p>

  <p class="normal1">Maiyetinizdeki bütün o saygısız adamlarınız da</p>

  <p class="normal1">Kavga çıkarıyorlar kusur bulup her şeye,</p>

  <p class="normal1">Artık dayanılmaz bir durum aldı</p>

  <p class="normal1">O kaba saba şakaları, gürültülü âlemleri, o taşkınlıkları.</p>

  <p class="normal1">Size anlatayım olup bitenleri,</p>

  <p class="normal1">Bu duruma bir çare bulursunuz diye düşünüyordum,</p>

  <p class="normal1">Ancak az önce söylediklerinizi, yaptıklarınızı duyunca,</p>

  <p class="normal1">Onları koruduğunuzu, hatta bu hareketleri onaylayıp</p>

  <p class="normal1">desteklediğinizi</p>

  <p class="normal1">Anlayıp kaygılandım birden.<sup class="calibre2"><a href="../Text/kral_split_037.html#footnote-600-72" id="footnote-600-72-backlink">[72]</a></sup></p>

  <p class="normal1">Kaygılarım yerindeyse, hoş görülmeyecektir bu hata.</p>

  <p class="normal1">Bu konuda alınacak önlemler geciktirilmeyecektir.</p>

  <p class="normal1">Devlet düzenini korumak için başvurulacak bu çareler</p>

  <p class="normal1">Belki sizi kızdıracaktır,</p>

  <p class="normal1">Ama normalde utanç verici sayılacak böyle bir durumu</p>

  <p class="normal1">Bugünkü koşullar zorunlu kılmaktadır,</p>

  <p class="normal1">Bunu gerektirir zaten sağduyu da.<sup class="calibre2"><a href="../Text/kral_split_037.html#footnote-600-73" id="footnote-600-73-backlink">[73]</a></sup></p>

  <p class="normal">SOYTARI</p>

  <p class="normal1">Sen de biliyorsun ya amca:</p>

  <p class="normal1">Guguk kuşunu öyle uzun besledi ki serçe,</p>

  <p class="normal1">Serçenin beynini deldi guguğun<sup class="calibre2"><a href="../Text/kral_split_037.html#footnote-600-74" id="footnote-600-74-backlink">[74]</a></sup> yavrusu büyüyünce.</p>

  <p class="normal1">Derken birden mum sönünce, karanlıkta kaldık biz de.<sup class="calibre2"><a href="../Text/kral_split_037.html#footnote-600-75" id="footnote-600-75-backlink">[75]</a></sup></p>

  <p class="normal">LEAR</p>

  <p class="normal1">Siz bizim kızımız mısınız?<sup class="calibre2"><a href="../Text/kral_split_037.html#footnote-600-76" id="footnote-600-76-backlink">[76]</a></sup></p>

  <p class="normal">GONERIL</p>

  <p class="normal1">Lütfen efendim, her zaman sahip olduğunuzu bildiğimiz</p>

  <p class="normal1">Sağduyunuzu kullanınız. Son günlerde</p>

  <p class="normal1">Sizi sizden uzaklaştıran garip tavırlarınızdan vazgeçiniz.</p>

  <p class="normal">SOYTARI</p>

  <p class="normal1">Eşek bile fark eder, beygiri araba çekti mi.</p>

  <p class="normal1">Hop dedik Joan,<sup class="calibre2"><a href="../Text/kral_split_037.html#footnote-600-77" id="footnote-600-77-backlink">[77]</a></sup> seviyorum seni.</p>

  <p class="normal">LEAR</p>

  <p class="normal1">Var mı burada beni tanıyan bir kimse?</p>

  <p class="normal1">Ben Lear değilim herhalde!</p>

  <p class="normal1">Böyle mi yürür Lear? Böyle mi konuşur? Gözleri nerede?</p>

  <p class="normal1">Ya anlayışı kıtlaştı, ya zihni uyuştu.</p>

  <p class="normal1">Uyanık mıyım acaba?</p>

  <p class="normal1">Biriniz söyleyemez mi benim kim olduğumu?</p>

  <p class="normal">SOYTARI</p>

  <p class="normal1">Lear’in gölgesi.</p>

  <p class="normal">LEAR</p>

  <p class="normal1">Öğrenmek istiyorum, kimim ben?<sup class="calibre2"><a href="../Text/kral_split_037.html#footnote-600-78" id="footnote-600-78-backlink">[78]</a></sup></p>

  <p class="normal1">Çünkü bu krallık alametleri,</p>

  <p class="normal1">Ne akıl, ne mantık kuralları</p>

  <p class="normal1">Kızlarım olduğuna inandıramıyor beni.</p>

  <p class="normal">SOYTARI</p>

  <p class="normal1">Hem de seni boyun eğen bir baba</p>

  <p class="normal1">Yapmak isteyen kızları olduğuna!<sup class="calibre2"><a href="../Text/kral_split_037.html#footnote-600-79" id="footnote-600-79-backlink">[79]</a></sup></p>

  <p class="normal">LEAR</p>

  <p class="normal1">Adınızı öğrenebilir miyim hanımefendi?</p>

  <p class="normal">GONERIL</p>

  <p class="normal1">İşte bu şaşırmışlığınız</p>

  <p class="normal1">Tıpkı o yeni çıkan garip şakalarınız gibi.</p>

  <p class="normal1">Yalvarırım efendim, anlamazlıktan gelmeyin ne istediğimi.</p>

  <p class="normal1">Sizin gibi yaşını başını almış, saygın bir kişi</p>

  <p class="normal1">Mantıklı olmalıdır.</p>

  <p class="normal1">Maiyetinizde yüz atlı tutuyorsunuz burada,</p>

  <p class="normal1">Öyle başıboş, öyle ahlaksız, öyle küstah şeyler ki,</p>

  <p class="normal1">Sarayımızı kirletip azgınlıklarıyla,</p>

  <p class="normal1">Adı çıkmış, sefih bir hana döndürdüler.</p>

  <p class="normal1">Zevk ve sefa âlemleri,</p>

  <p class="normal1">Bu itibarlı sarayı meyhaneye, fuhuş yuvasına çevirdi.</p>

  <p class="normal1">Bu utanç verici durum hemen düzeltilmeli.</p>

  <p class="normal1">Onun için sizden istediğim,</p>

  <p class="normal1">Rica yerine, emirle yürütebileceğimi bile bile,</p>

  <p class="normal1">Sizden istediğim, sayısını azaltmaktır maiyetinizdekilerin.</p>

  <p class="normal1">Hizmetinizde kalacak olanlar,</p>

  <p class="normal1">Yaşınıza uygun, kendini bilen,</p>

  <p class="normal1">Sizi sayan kişiler olmalıdırlar.</p>

  <p class="normal">LEAR</p>

  <p class="normal1">Lanet olsun, lanet! Lanet!</p>

  <p class="normal1">Atlarımı eyerleyin! Toplayın adamlarımı!</p>

  <p class="normal1">Soysuz piç! Seni hiç rahatsız etmeyeceğim,</p>

  <p class="normal1">Bir kızım daha var benim.</p>

  <p class="normal">GONERIL</p>

  <p class="normal1">Adamlarımı dövüyorsunuz</p>

  <p class="normal1">Ve sizin o düzensiz güruhunuz</p>

  <p class="normal1">Uşak sayıyor üstlerini bile.</p>

  <p class="normal1">(Albany girer.)</p>

  <p class="normal">LEAR</p>

  <p class="normal1">Aklı başına geç gelenin vay haline!</p>

  <p class="normal1">– O, efendim nereden böyle?<sup class="calibre2"><a href="../Text/kral_split_037.html#footnote-600-80" id="footnote-600-80-backlink">[80]</a></sup></p>

  <p class="normal1">Siz mi istiyorsunuz böyle olmasını? Söylesenize!</p>

  <p class="normal1">Hazırlayın atlarımı! Sen mermer yürekli düşman,</p>

  <p class="normal1">Kendini bir evlatta gösterince,</p>

  <p class="normal1">Çok daha iğrençsin deniz canavarından.</p>

  <p class="normal">ALBANY</p>

  <p class="normal1">Rica ederim, sakin olun efendim.<sup class="calibre2"><a href="../Text/kral_split_037.html#footnote-600-81" id="footnote-600-81-backlink">[81]</a></sup></p>

  <p class="normal">LEAR</p>

  <p class="normal1">(Goneril’e.)</p>

  <p class="normal1">Yalan söylüyorsun, iğrenç leş kargası!</p>

  <p class="normal1">Maiyetimdekiler görevlerine bağlı,</p>

  <p class="normal1">Sıfatlarının onurunu korumasını bilen,</p>

  <p class="normal1">Seçkin, değerli kişilerdir.</p>

  <p class="normal1">– Ah sen, ufacık kusur, ne kadar da çirkin görünmüştün</p>

  <p class="normal1">Cordelia’da,</p>

  <p class="normal1">Tüm benliğimi bir işkence aleti gibi</p>

  <p class="normal1">Çatır çatır parçalayıp yüreğimden atmıştı sevgiyi,</p>

  <p class="normal1">Kin ve garazla doldurmuştu beni.</p>

  <p class="normal1">Ah Lear, Lear, Lear!</p>

  <p class="normal1">(Başına vurur.)</p>

  <p class="normal1">Vur bu kafaya, vur ki buyur etsin içeri ahmaklığı,</p>

  <p class="normal1">Kovsun dışarı o senin değerli aklını!</p>

  <p class="normal1">Gidin çabuk çağırın adamlarımı!</p>

  <p class="normal">ALBANY</p>

  <p class="normal1">İnanın efendim, sizi bu kadar üzen şeyin<sup class="calibre2"><a href="../Text/kral_split_037.html#footnote-600-82" id="footnote-600-82-backlink">[82]</a></sup></p>

  <p class="normal1">Ne olduğunu bilmediğim gibi,</p>

  <p class="normal1">Buna neden olabilecek bir kusur da işlemedim.</p>

  <p class="normal">LEAR</p>

  <p class="normal1">Olabilir efendim, olabilir.</p>

  <p class="normal1">Dinle beni ey doğa, dinle! Sevgili tanrıça dinle!</p>

  <p class="normal1">Bu yaratığı üretken kılmak niyetindeysen, vazgeç.</p>

  <p class="normal1">Kısırlığı aşıla rahmine,</p>

  <p class="normal1">Kurut tüm üreme organlarını, kuruyup çürüyen</p>

  <p class="normal1">bedeninden</p>

  <p class="normal1">Çıkmasın ona onur verecek bir evlat!</p>

  <p class="normal1">Kaderinde doğurmak varsa bile,</p>

  <p class="normal1">Öyle bir kin ve kötülük mayasıyla yoğur ki,</p>

  <p class="normal1">Çocuğunun hamurunu,</p>

  <p class="normal1">Ömrü boyunca anasına karşı gelsin,</p>

  <p class="normal1">İnim inim inletsin, onu kahretsin!</p>

  <p class="normal1">Kırış kırış yapsın anasının genç alnını,</p>

  <p class="normal1">Yanaklarında derin çizgiler açsın döktüreceği gözyaşları.</p>

  <p class="normal1">Anasının bütün emek ve iyiliklerini de</p>

  <p class="normal1">Alayla, hakaretle karşılasın,</p>

  <p class="normal1">Bu kadın o zaman, evlat nankörlüğünün bir yılan dişinden</p>

  <p class="normal1">Ne kadar daha keskin olduğunu anlasın!</p>

  <p class="normal1">Gidelim, artık duramam burada!</p>

  <p class="normal1">(Lear yanındakilerle çıkar.)</p>

  <p class="normal">ALBANY</p>

  <p class="normal1">Anlamıyorum, neler oluyor?</p>

  <p class="normal">GONERIL</p>

  <p class="normal1">Sebebini öğrenmek için kafanı yorma,</p>

  <p class="normal1">Bırak, bunaklığı ne gerektiriyorsa</p>

  <p class="normal1">Öyle davransın.</p>

  <p class="normal1">(Lear girer.)</p>

  <p class="normal">LEAR</p>

  <p class="normal1">Nee, elli adamıma birden nasıl yol verilirmiş bir çırpıda?</p>

  <p class="normal1">On beş gün bile olmadı daha!</p>

  <p class="normal">ALBANY</p>

  <p class="normal1">N’oldu efendimiz?</p>

  <p class="normal">LEAR</p>

  <p class="normal1">Söyleyeyim n’oldu.</p>

  <p class="normal1">(Goneril’e.)</p>

  <p class="normal1">Yaşamla ölüm! Utanıyorum kendimden</p>

  <p class="normal1">Erkekliğimi sarsacak böyle bir güce sahip olduğun için sen,</p>

  <p class="normal1">Bir damlasına bile layık olmadığın şu yakıcı gözyaşlarımı</p>

  <p class="normal1">Tutamadığım için utanıyorum.</p>

  <p class="normal1">Bulaşıcı hastalıklarla donatsın seni kavurucu kasırgalar!<sup class="calibre2"><a href="../Text/kral_split_037.html#footnote-600-83" id="footnote-600-83-backlink">[83]</a></sup></p>

  <p class="normal1">İliklerine işlesin baba lanetinin onulmaz yaraları!</p>

  <p class="normal1">İhtiyar, budala gözlerim,</p>

  <p class="normal1">Bir daha ağlayacak olursanız bu yüzden,</p>

  <p class="normal1">Sizi oyar çıkarır,</p>

  <p class="normal1">Boşuna akıttığınız yaşlarla birlikte,</p>

  <p class="normal1">Fırlatır atarım çömlekçi çamurunu yumuşatsın diye.</p>

  <p class="normal1">Demek bu duruma düştük ha!<sup class="calibre2"><a href="../Text/kral_split_037.html#footnote-600-84" id="footnote-600-84-backlink">[84]</a></sup></p>

  <p class="normal1">Pekâlâ öyle olsun.<sup class="calibre2"><a href="../Text/kral_split_037.html#footnote-600-85" id="footnote-600-85-backlink">[85]</a></sup></p>

  <p class="normal1">Bir kızım daha var benim, her şeye rağmen.<sup class="calibre2"><a href="../Text/kral_split_037.html#footnote-600-86" id="footnote-600-86-backlink">[86]</a></sup></p>

  <p class="normal1">Eminim nazik davranıp yardımcı olacaktır bana.</p>

  <p class="normal1">Bir duysa bu yaptıklarını,</p>

  <p class="normal1">Tırnaklarıyla yüzer, paralar senin şu kurt suratını.</p>

  <p class="normal1">Ama şunu sakın unutma:</p>

  <p class="normal1">Ebediyen bıraktığımı sandığın eski kimliğimi,</p>

  <p class="normal1">Göreceksin nasıl yeniden elde edeceğimi,</p>

  <p class="normal1">Evet, göreceksin inan ki.<sup class="calibre2"><a href="../Text/kral_split_037.html#footnote-600-87" id="footnote-600-87-backlink">[87]</a></sup></p>

  <p class="normal1">(Lear, Kent ve hizmetliler çıkarlar.)</p>

  <p class="normal">GONERIL</p>

  <p class="normal1">Duydun mu ne söylediğini?</p>

  <p class="normal">ALBANY</p>

  <p class="normal1">Sana olan derin sevgime rağmen,</p>

  <p class="normal1">Taraf tutamam. Gon–</p>

  <p class="normal">GONERIL</p>

  <p class="normal1">Pekâlâ… Yeter! Oswald neredesin?</p>

  <p class="normal1">(Soytarı‘ya.)</p>

  <p class="normal1">Hadi bakalım, sen de sahibinin peşinden,</p>

  <p class="normal1">Soytarı geçinen ahlaksız herif!</p>

  <p class="normal">SOYTARI</p>

  <p class="normal1">Lear amca, Lear amca!</p>

  <p class="normal1">Oyalan biraz, soytarıyı da al yanına.</p>

  <p class="normal1">Yakalayınca tilkiyi muhakkak asmalı,</p>

  <p class="normal1">Böyle bir kızı da hemen sallandırmak,</p>

  <p class="normal1">Yağlı urgan alabilseydim satıp külahı</p>

  <p class="normal1">Yapardım bu işi dinlemeden ahı vahı.</p>

  <p class="normal1">Tüy bakalım buradan yemeden sopayı.</p>

  <p class="normal1">(Çıkar.)</p>

  <p class="normal">GONERIL</p>

  <p class="normal1">Evet, hakkı vardı. Yüz atlı!</p>

  <p class="normal1">Maiyetinde tepeden tırnağa silahlı yüz atlı bırakmak</p>

  <p class="normal1">Ne de ihtiyatlı bir hareket olurdu ya!</p>

  <p class="normal1">Düşünde her gördüğünü, her fısıltıyı, hayali</p>

  <p class="normal1">Her şikâyeti, hoşuna gitmeyen herhangi bir şeyi</p>

  <p class="normal1">Fırsat bilip bu yüz atlıyı bunaklığına destek ederek</p>

  <p class="normal1">Hayatımıza mı kastetseydi? Oswald, neredesin?</p>

  <p class="normal">ALBANY</p>

  <p class="normal1">Bu korkun yüzünden çok da aşırı gidebilirsin.</p>

  <p class="normal">GONERIL</p>

  <p class="normal1">Ama aşırı güvenden çok daha güvenli.</p>

  <p class="normal1">Durmadan korku içinde yaşamaktansa</p>

  <p class="normal1">Bırakın da o korku tamamen kalksın ortadan.</p>

  <p class="normal1">Bilirim ben onun aklından geçenleri.</p>

  <p class="normal1">Bir bir yazdım kardeşime söylediklerini,</p>

  <p class="normal1">Ama kardeşim yazdıklarımı kulak arkası eder,</p>

  <p class="normal1">Ona ve yüz atlısına bakacak olursa eğer–<sup class="calibre2"><a href="../Text/kral_split_037.html#footnote-600-88" id="footnote-600-88-backlink">[88]</a></sup></p>

  <p class="normal1">(Oswald girer.)</p>

  <p class="normal1">Hah, Oswald! O mektubu kardeşime yazdın, değil mi?</p>

  <p class="normal">OSWALD</p>

  <p class="normal1">Evet efendim!</p>

  <p class="normal">GONERIL</p>

  <p class="normal1">Yanına birkaç adam al ve hemen yola çık.</p>

  <p class="normal1">Korkularımı ayrıntılarıyla anlat kardeşime,</p>

  <p class="normal1">Hatta kaygılarımın doğruluğunu desteklemek için</p>

  <p class="normal1">Sana yaptıklarını da ekle sözlerine.</p>

  <p class="normal1">Hadi, git şimdi. Çabuk dönmeye bak.</p>

  <p class="normal1">(Oswald çıkar.)</p>

  <p class="normal1">Hayır lordum, hayır. Sizin bu ılımlı tutumunuzu,</p>

  <p class="normal1">Bu yumuşak başlılığınızı suçladığımı sanmayın,</p>

  <p class="normal1">Ancak izin verin şunu söylememe:</p>

  <p class="normal1">Zararlı yumuşaklığınızı övmek yerine,</p>

  <p class="normal1">İhtiyatsızlığınızı yermek gerekir.</p>

  <p class="normal">ALBANY</p>

  <p class="normal1">Ne kadar ileriyi gördüğünüzü bilemem ama</p>

  <p class="normal1">Kaş yapayım derken göz çıkarmak da var.<sup class="calibre2"><a href="../Text/kral_split_037.html#footnote-600-89" id="footnote-600-89-backlink">[89]</a></sup></p>

  <p class="normal">GONERIL</p>

  <p class="normal1">Ama bakın–</p>

  <p class="normal">ALBANY</p>

  <p class="normal1">Peki peki, kim haklı göreceğiz işin sonunda.</p>

  <p class="normal1">(Çıkarlar.)</p>
</body>
</html>