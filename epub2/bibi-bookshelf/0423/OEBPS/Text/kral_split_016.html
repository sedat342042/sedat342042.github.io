<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_16">4. Sahne</h2>

  <p class="ortaitalik">(Gloucester’ın şatosunun önü, Kent tomruktadır.)</p>

  <p class="normal1">(Lear, Soytarı ve şövalyeler girerler.)</p>

  <p class="normal">LEAR</p>

  <p class="normal1">Evlerinden böyle ayrılmaları,</p>

  <p class="normal1">Habercimi de geri göndermeyişleri çok garip.</p>

  <p class="normal">ŞÖVALYE</p>

  <p class="normal1">Duyduğuma göre, bir akşam önce</p>

  <p class="normal1">Böyle bir yolculuğu akıllarından bile geçirmiyorlarmış.</p>

  <p class="normal">KENT</p>

  <p class="normal1">Selam sana soylu efendim!</p>

  <p class="normal">LEAR</p>

  <p class="normal1">O da nesi! Vakit geçirmek için</p>

  <p class="normal1">Bu utanç verici şeyi mi buldun?</p>

  <p class="normal">KENT</p>

  <p class="normal1">Hayır, lordum.</p>

  <p class="normal">SOYTARI</p>

  <p class="normal1">Ha! Ha! Bakın! Ne de zarif paçabağları takmış!</p>

  <p class="normal1">Atları başlarından bağlarlar,</p>

  <p class="normal1">Köpekleri, ayıları boyunlarından,</p>

  <p class="normal1">Maymunları da apış arasından,</p>

  <p class="normal1">Demek insanları da ayaklarından bağlıyorlarmış!</p>

  <p class="normal1">Bir insan bacaklarını bu kadar çok kullanırsa,</p>

  <p class="normal1">Elbette tahta çorap giydirirler ona.</p>

  <p class="normal">LEAR</p>

  <p class="normal1">Herhalde, bilmiyorlardı kim olduğunu!</p>

  <p class="normal1">Seni oraya kim soktu?</p>

  <p class="normal">KENT</p>

  <p class="normal1">İkisi de efendim, damadınızla kızınız.</p>

  <p class="normal">LEAR</p>

  <p class="normal1">Olamaz.</p>

  <p class="normal">KENT</p>

  <p class="normal1">Oldu.</p>

  <p class="normal">LEAR</p>

  <p class="normal1">Olamaz diyorum.</p>

  <p class="normal">KENT</p>

  <p class="normal1">Ben de oldu diyorum.</p>

  <p class="normal">LEAR</p>

  <p class="normal1">Hayır, hayır, bunu yapamazlar.</p>

  <p class="normal">KENT</p>

  <p class="normal1">Ama yaptılar bile.<sup class="calibre2"><a href="../Text/kral_split_037.html#footnote-600-120" id="footnote-600-120-backlink">[120]</a></sup></p>

  <p class="normal">LEAR</p>

  <p class="normal1">Yemin ederim, yapamazlar.</p>

  <p class="normal">KENT</p>

  <p class="normal1">Yemin ederim, yaptılar.</p>

  <p class="normal">LEAR</p>

  <p class="normal1">Buna cesaret edemezler, yapmazlar, yapamazlar.</p>

  <p class="normal1">Bile bile böyle ağır bir hakarette bulunamazlar,</p>

  <p class="normal1">Bu, adam öldürmekten de beter.</p>

  <p class="normal1">Her şeyi çabuk, ama sükûnetle anlat bana,</p>

  <p class="normal1">Sen ne yaptın da böyle bir şeyi hak ettin?</p>

  <p class="normal1">Seni biz gönderdiğimiz halde, bunu nasıl yaptılar sana?</p>

  <p class="normal">KENT</p>

  <p class="normal1">Lordum, evlerine varınca mektubunuzu teslim ettim,</p>

  <p class="normal1">Saygı görevimi yapmak üzere dize geldiğim yerden</p>

  <p class="normal1">kalkmak üzereyken</p>

  <p class="normal1">Soluk soluğa kalmış, buram buram ter kokan,</p>

  <p class="normal1">Dörtnala geldiği anlaşılan bir haberci beliriverdi.</p>

  <p class="normal1">Goneril’den selam getirdiğini söyledikten sonra,</p>

  <p class="normal1">Benim beklememe aldırmadan onlara bir mektup verdi.</p>

  <p class="normal1">Onlar da mektubu hemen okudular,</p>

  <p class="normal1">Mektup bittiğinde derhal adamlarını toplayıp</p>

  <p class="normal1">atlarına atladılar.</p>

  <p class="normal1">Bana da soğuk soğuk bakıp arkalarından gelmemi,</p>

  <p class="normal1">Yanıtı, zamanı gelince vereceklerini söylediler.</p>

  <p class="normal1">Gelişinin benim görevime engel olduğunu hissettiğim</p>

  <p class="normal1">haberciyi</p>

  <p class="normal1">Daha sonra burada görünce ve hele onun geçenlerde</p>

  <p class="normal1">Efendime karşı edepsizce davranan küstahın</p>

  <p class="normal1">Ta kendisi olduğunu anlayınca</p>

  <p class="normal1">Atılganlığım sağduyumu alt etti, çekiverdim kılıcımı.</p>

  <p class="normal1">Ödlek herif korkusundan cıyak cıyak bağırınca</p>

  <p class="normal1">Bütün şatoyu ayağa kaldırdı.</p>

  <p class="normal1">Damadınızla kızınız da</p>

  <p class="normal1">Böyle utanç verici bir şeyle cezalandırdılar kabahatimi.</p>

  <p class="normal">SOYTARI</p>

  <p class="normal1">Yaban kazları bu yana uçuyorlarsa eğer,</p>

  <p class="normal1">Kış henüz geçmemiştir.<sup class="calibre2"><a href="../Text/kral_split_037.html#footnote-600-121" id="footnote-600-121-backlink">[121]</a></sup></p>

  <p class="normal1">Çullar giyen babaya</p>

  <p class="normal1">Evladı kör kör bakar,</p>

  <p class="normal1">Parası bol olana</p>

  <p class="normal1">Evladı sevgiyle akar.</p>

  <p class="normal1">Talih,<sup class="calibre2"><a href="../Text/kral_split_037.html#footnote-600-122" id="footnote-600-122-backlink">[122]</a></sup> o usta orospu</p>

  <p class="normal1">Almaz yatağına yoksulu.</p>

  <p class="normal1">Ama ne de olsa, o kadar hayrını<sup class="calibre2"><a href="../Text/kral_split_037.html#footnote-600-123" id="footnote-600-123-backlink">[123]</a></sup> göreceksin ki kızlarının</p>

  <p class="normal1">Tam bir yıl, saya saya<sup class="calibre2"><a href="../Text/kral_split_037.html#footnote-600-124" id="footnote-600-124-backlink">[124]</a></sup> bitiremeyeceksin.<sup class="calibre2"><a href="../Text/kral_split_037.html#footnote-600-125" id="footnote-600-125-backlink">[125]</a></sup></p>

  <p class="normal">LEAR</p>

  <p class="normal1">Yüreğime yayılıyor aşırı bir acı!<sup class="calibre2"><a href="../Text/kral_split_037.html#footnote-600-126" id="footnote-600-126-backlink">[126]</a></sup></p>

  <p class="normal1">Hysterica passio! Yüreğime tırmanan keder kal aşağıda!</p>

  <p class="normal1">Senin yerin orası! Bu kız da nerede kaldı?</p>

  <p class="normal">KENT</p>

  <p class="normal1">İçeride efendim, kontla birlikte.</p>

  <p class="normal">LEAR</p>

  <p class="normal1">Siz gelmeyin, kalın burada.</p>

  <p class="normal1">(Çıkar.)</p>

  <p class="normal">ŞÖVALYE</p>

  <p class="normal1">Bu anlattıklarınız dışında, bir şey yapmadınız mı?</p>

  <p class="normal">KENT</p>

  <p class="normal1">Yapmadım. Nasıl oluyor da kral böyle küçük maiyetle geliyor?</p>

  <p class="normal">SOYTARI</p>

  <p class="normal1">Sadece bu soru için seni tomruğa vursalardı,</p>

  <p class="normal1">Hak ettin derdim.</p>

  <p class="normal">KENT</p>

  <p class="normal1">Neden kaçık?</p>

  <p class="normal">SOYTARI</p>

  <p class="normal1">Anlaşılan, kışın iş olmadığını öğrenmen için seni karıncaların gittiği okula göndermemiz gerekiyor. Burunlarının doğrultusunda gidenlere,<sup class="calibre2"><a href="../Text/kral_split_037.html#footnote-600-127" id="footnote-600-127-backlink">[127]</a></sup> kör değillerse gözleri yol gösterir, yirmi burnu yan yana diz, kokmaya başlayan kişinin kokusunu duymayan bir tek burun yoktur. Elindeki koca tekerlek yokuş aşağı yuvarlanmaya başladı mı, koyver gitsin, yoksa boynunu kırarsın, ama yokuşu çıkıyorsa tekerleğin, bırak seni de götürsün. Akıllı bir adam sana daha iyi bir öğüt verirse, benimkini geri verirsin. Bu sözler bir kaçığın olduğuna göre, bırak deliler dinlesin.</p>

  <p class="normal1">Görünüşte arkandan gelen,</p>

  <p class="normal1">Çıkan için hizmet eden</p>

  <p class="normal1">Toz olur gökyüzü kararınca</p>

  <p class="normal1">Seni bırakır ayazda.</p>

  <p class="normal1">Ama bak ben buradayım: Kalır kaçıklar,</p>

  <p class="normal1">Bırak tüyüp gitsin akıllılar.</p>

  <p class="normal1">Kirişi kıran alçağa kaçık denilebilir,</p>

  <p class="normal1">Ama benim gibi kaçıklar asla alçak değildir.</p>

  <p class="normal">KENT</p>

  <p class="normal1">Bunları nereden öğrendin kaçık?</p>

  <p class="normal">SOYTARI</p>

  <p class="normal1">Herhalde tomrukta değil, kaçığımtrak!</p>

  <p class="normal1">(Lear ile Gloucester girerler.)</p>

  <p class="normal">LEAR</p>

  <p class="normal1">Benimle görüşmeyi reddediyorlar ha! Hastaymışlar,</p>

  <p class="normal1">yorgunmuşlar!</p>

  <p class="normal1">Bütün gece at sırtındaymışlar!</p>

  <p class="normal1">Hepsi bahane – Bir isyanın, kaçamağın belirtileri.</p>

  <p class="normal1">Git, bana doğru dürüst bir yanıt getir.</p>

  <p class="normal">GLOUCESTER</p>

  <p class="normal1">Saygıdeğer efendim. Dükün ne kadar ateşli bir karakteri</p>

  <p class="normal1">olduğunu,</p>

  <p class="normal1">Kararından kesinlikle dönmeyeceğini siz de bilirsiniz.</p>

  <p class="normal">LEAR</p>

  <p class="normal1">İntikam! Ölüm! Lanet olsun! Kahrolsun!<sup class="calibre2"><a href="../Text/kral_split_037.html#footnote-600-128" id="footnote-600-128-backlink">[128]</a></sup></p>

  <p class="normal1">Ateşliymiş! Ne ilgisi var bu durumun onun karakteriyle?</p>

  <p class="normal1">Gloucester, Gloucester, ben sadece</p>

  <p class="normal1">Cornwall Dükü ve karısıyla görüşmek istiyorum.</p>

  <p class="normal">GLOUCESTER</p>

  <p class="normal1">Evet efendim, bunu bildirdim ben de kendilerine.</p>

  <p class="normal">LEAR</p>

  <p class="normal1">Bildirmek mi!<sup class="calibre2"><a href="../Text/kral_split_037.html#footnote-600-129" id="footnote-600-129-backlink">[129]</a></sup> Be adam, sen anlıyor musun ne dediğimi?<sup class="calibre2"><a href="../Text/kral_split_037.html#footnote-600-130" id="footnote-600-130-backlink">[130]</a></sup></p>

  <p class="normal">GLOUCESTER</p>

  <p class="normal1">Anlıyorum efendim.</p>

  <p class="normal">LEAR</p>

  <p class="normal1">Kral, Cornwall Dükü‘yle görüşmeyi emrediyor,</p>

  <p class="normal1">Sevgili babası, kızıyla görüşmek, onun itaat etmesini istiyor</p>

  <p class="normal1">Bunu bildirdin mi onlara? Hayatım hakkı için!<sup class="calibre2"><a href="../Text/kral_split_037.html#footnote-600-131" id="footnote-600-131-backlink">[131]</a></sup></p>

  <p class="normal1">Ateşliymiş! Ateşli dük! Git o fokurdayan düke de ki–</p>

  <p class="normal1">Yahut dur, daha bir şey deme!</p>

  <p class="normal1">Gerçekten rahatsızdır belki de.</p>

  <p class="normal1">Hastalık hep ihmale uğratır sağlığın borçlu olduğu</p>

  <p class="normal1">görevleri.</p>

  <p class="normal1">Baskı altında kalan benliğimiz,</p>

  <p class="normal1">Bedenimizle birlikte sarsınca ruhumuzu</p>

  <p class="normal1">Gerçek kimliğimizi yitiririz.</p>

  <p class="normal1">Kendimi tutmalıyım. Bir hastanın geçirdiği bunalımı</p>

  <p class="normal1">Sağlıklı bir kişinin fevri davranışı<sup class="calibre2"><a href="../Text/kral_split_037.html#footnote-600-132" id="footnote-600-132-backlink">[132]</a></sup> sanarak kaybettim</p>

  <p class="normal1">kendimi.</p>

  <p class="normal1">Kendime kızıyorum şimdi.–</p>

  <p class="normal1">Tacım başıma yıkılsın!<sup class="calibre2"><a href="../Text/kral_split_037.html#footnote-600-133" id="footnote-600-133-backlink">[133]</a></sup> Bu adam ne arıyor burada?</p>

  <p class="normal1">İşte bu da gösteriyor ki,</p>

  <p class="normal1">Dükle karısının benden uzak durmaları</p>

  <p class="normal1">Desiseden başka bir şey değil.</p>

  <p class="normal1">Çıkarın oradan adamımı!</p>

  <p class="normal1">Git, dükle karısına söyle, konuşmak istiyorum onlarla–</p>

  <p class="normal1">Hemen şimdi. Buraya gelsinler, söyleyeceklerimi</p>

  <p class="normal1">dinlesinler,</p>

  <p class="normal1">Yoksa odalarının kapısı önünde, elimde davul</p>

  <p class="normal1">Çala çala yok ederim uykularını.</p>

  <p class="normal">GLOUCESTER</p>

  <p class="normal1">Ne kadar isterdim aranızı bulmayı!</p>

  <p class="normal1">(Çıkar.)</p>

  <p class="normal">LEAR</p>

  <p class="normal1">Ah yüreğim, kabaran yüreğim! Yatıştır kendini!</p>

  <p class="normal">SOYTARI</p>

  <p class="normal1">Amca, sen de o beceriksiz aşçı kadının yılan balıklarına dediklerini, söyleme yüreciğine: Hani börek yapmak için tutmuş yılan balıklarını diri diri hamurun içine yatırmış da, hayvancıklar hamuru delip başlarını çıkardıkça elindeki değnekle kafalarına kafalarına vurur “Yatışın bakim edepsizler, sokun içeri başınızı” deyip dururmuş. Yine aynı aileden bu kadının bir de erkek kardeşi varmış: Sırf iyilik olsun diye, atının otuna tereyağı sürermiş.<sup class="calibre2"><a href="../Text/kral_split_037.html#footnote-600-134" id="footnote-600-134-backlink">[134]</a></sup></p>

  <p class="normal1">(Cornwall, Regan, Gloucester ve hizmetliler girerler.)</p>

  <p class="normal">LEAR</p>

  <p class="normal1">İyi günler ikinize de.</p>

  <p class="normal">CORNWALL</p>

  <p class="normal1">Hoş geldiniz majesteleri!</p>

  <p class="normal1">(Kent’i serbest bırakırlar.)</p>

  <p class="normal">REGAN</p>

  <p class="normal1">Efendimizi gördüğüme çok sevindim.</p>

  <p class="normal">LEAR</p>

  <p class="normal1">Ben de öyle sanıyorum, Regan.</p>

  <p class="normal1">Niçin öyle sandığımı da biliyorum.</p>

  <p class="normal1">Sevinmeseydin beni gördüğüne,</p>

  <p class="normal1">Yok sayardım annenin mezarını</p>

  <p class="normal1">Bir orospu barındırıyor diye.</p>

  <p class="normal1">(Kent’e.)</p>

  <p class="normal1">Artık serbestsin demek! Neyse bunu sonra konuşuruz–</p>

  <p class="normal1">Kardeşin çok kötü bir kadın sevgili Regan</p>

  <p class="normal1">Nankörlüğün sivri dişini şurama sokuverdi:</p>

  <p class="normal1">Yırtıcı bir akbaba gibi kemiriyor yüreğimi!</p>

  <p class="normal1">(Elini göğsüne koyar.)</p>

  <p class="normal1">Sana nasıl anlatayım, bilmiyorum.</p>

  <p class="normal1">Ne kadar ahlaksız, çirkin karakterli olduğunu bilemezsin</p>

  <p class="normal1">Ah Regan, tahmin edemezsin!</p>

  <p class="normal">REGAN</p>

  <p class="normal1">Rica ederim efendim, sakinleşiniz.</p>

  <p class="normal1">Kardeşimin size olan görevini ihmalinden çok</p>

  <p class="normal1">Sizin onun değerini bilmediğinizi sanıyorum.</p>

  <p class="normal">LEAR</p>

  <p class="normal1">Yani ne demek istiyorsun?</p>

  <p class="normal">REGAN</p>

  <p class="normal1">Kardeşimin size olan görevini azıcık bile ihmal ettiğini</p>

  <p class="normal1">sanmam,</p>

  <p class="normal1">Ama eğer adamlarınızın başıboşluğunu önlemek</p>

  <p class="normal1">zorunda kaldıysa,</p>

  <p class="normal1">Bunu haklı nedenlere dayanarak iyi niyetle yapmıştır,</p>

  <p class="normal1">Böyle olunca da, kabahat bulmak güç ona.<sup class="calibre2"><a href="../Text/kral_split_037.html#footnote-600-135" id="footnote-600-135-backlink">[135]</a></sup></p>

  <p class="normal">LEAR</p>

  <p class="normal1">Ona lanet olsun!</p>

  <p class="normal">REGAN</p>

  <p class="normal1">Ah efendim, artık yaşlandınız.</p>

  <p class="normal1">Doğanın size verdiği güç artık doğal sürenin son haddine</p>

  <p class="normal1">vardı,</p>

  <p class="normal1">Ruh durumunuzu sizden daha iyi anlayan,</p>

  <p class="normal1">Düşünebilen bir kimsenin sizi yönetmesi,</p>

  <p class="normal1">size yol göstermesi gerekiyor.</p>

  <p class="normal1">Bunun için efendim, rica ederim,</p>

  <p class="normal1">Kardeşimin evine dönün, kendisine haksızlık ettiğinizi</p>

  <p class="normal1">söyleyin.</p>

  <p class="normal">LEAR</p>

  <p class="normal1">Ondan af mı dileyeyim yani?</p>

  <p class="normal1">Bak da gör, nasıl yakışır böyle bir davranış</p>

  <p class="normal1">Baba evlat ilişkilerine:<sup class="calibre2"><a href="../Text/kral_split_037.html#footnote-600-136" id="footnote-600-136-backlink">[136]</a></sup></p>

  <p class="normal1">“Sevgili kızım, kabul ediyorum yaşlandığımı.</p>

  <p class="normal1">(Diz çöker.)</p>

  <p class="normal1">Yaşlılık da bir işe yaramıyor bu dünyada,</p>

  <p class="normal1">İşte diz çöküp yalvarıyorum önünde,</p>

  <p class="normal1">Bana yiyecek, giyecek ver, esirgeme benden yatacak yeri.”</p>

  <p class="normal">REGAN</p>

  <p class="normal1">Yeter efendim, yeter bu kadarı!</p>

  <p class="normal1">Hiç de hoş değil bu gösteriniz.</p>

  <p class="normal1">Kardeşimin evine dönünüz.</p>

  <p class="normal">LEAR</p>

  <p class="normal1">(Kalkar.)</p>

  <p class="normal1">Asla Regan! Adamlarımın yarısını elimden aldı,</p>

  <p class="normal1">Yaraladı beni kara bakışlarıyla,</p>

  <p class="normal1">O zehirli diliyle tam yüreğimden soktu beni.</p>

  <p class="normal1">Dilerim, göklerin tüm laneti yağsın o nankör başına!</p>

  <p class="normal1">Dilerim, yok edici<sup class="calibre2"><a href="../Text/kral_split_037.html#footnote-600-137" id="footnote-600-137-backlink">[137]</a></sup> rüzgârlar çarpıtsın</p>

  <p class="normal1">genç kemiklerini!<sup class="calibre2"><a href="../Text/kral_split_037.html#footnote-600-138" id="footnote-600-138-backlink">[138]</a></sup></p>

  <p class="normal">CORNWALL</p>

  <p class="normal1">Susun, efendim, yapmayın!</p>

  <p class="normal">LEAR</p>

  <p class="normal1">Ey çevik yıldırımlar, kör edici alevlerinizi</p>

  <p class="normal1">Onun küçümseyen gözlerine fırlatın!</p>

  <p class="normal1">Ey güçlü güneşin bataklıklardan emip çıkardığı sis,</p>

  <p class="normal1">Boğun onu, yok edin gururunu!</p>

  <p class="normal">REGAN</p>

  <p class="normal1">Aman Tanrım! Demek kendinizi kaybedip böyle</p>

  <p class="normal1">öfkelenince</p>

  <p class="normal1">Aynı şeyleri dileyeceksiniz benim için de.</p>

  <p class="normal">LEAR</p>

  <p class="normal1">Hayır Regan, sen hiçbir zaman almayacaksın lanetimi.</p>

  <p class="normal1">Senin o sevecen, duyarlı karakterin</p>

  <p class="normal1">Katı yürekliliğe sürükleyemez seni.</p>

  <p class="normal1">Bir yabanilik var onun bakışlarında,</p>

  <p class="normal1">Ama seninkiler yakmıyor, huzur veriyor insana.</p>

  <p class="normal1">Sen çok görmezsin benim zevklerimi,</p>

  <p class="normal1">Azaltmazsın maiyetimi,</p>

  <p class="normal1">Her söylediğimi tıkmazsın ağzıma, ödeneğimi kısmazsın,</p>

  <p class="normal1">Kısacası Regan, kapıyı yüzüme çarpıp kilit vurmazsın.</p>

  <p class="normal1">Sen doğanın gerekli kıldığı görevleri daha iyi bilirsin,</p>

  <p class="normal1">Daha dikkatlisin evlatlık ödevlerine, törelere,</p>

  <p class="normal1">Nezaket kurallarına ve gönül borçlarına.</p>

  <p class="normal1">Krallığımın yarısını sana bağışladığımı da</p>

  <p class="normal1">Unutmazsın.</p>

  <p class="normal">REGAN</p>

  <p class="normal1">Efendim, sadede gelin lütfen.</p>

  <p class="normal1">(Boru sesleri.)</p>

  <p class="normal">LEAR</p>

  <p class="normal1">Kim vurdu benim adamımı tomruğa?</p>

  <p class="normal">CORNWALL</p>

  <p class="normal1">Bu boru sesi de ne?</p>

  <p class="normal">REGAN</p>

  <p class="normal1">Kardeşimdir. Vakit geçirmeden geleceğini yazıyordu ya.</p>

  <p class="normal1">(Kâhya Oswald girer.)</p>

  <p class="normal1">Hanımın geldi mi?</p>

  <p class="normal">LEAR</p>

  <p class="normal1">İşte size, kolayca takındığı kibrini</p>

  <p class="normal1">Kemiğini yaladığı kimsenin oynak lütfuna bağlayan</p>

  <p class="normal1">bir köle.</p>

  <p class="normal1">Defol köpek, gözüme görünme!</p>

  <p class="normal">CORNWALL</p>

  <p class="normal1">Ne demek istediniz, efendim?</p>

  <p class="normal1">(Goneril girer.)</p>

  <p class="normal">LEAR</p>

  <p class="normal1">Adamımı tomruğa kim vurdu?</p>

  <p class="normal1">Regan, umarım senin bundan haberin yoktu.–</p>

  <p class="normal1">Kim o gelen? Hey Tanrım hey!</p>

  <p class="normal1">Yaşlıları seviyorsan eğer,</p>

  <p class="normal1">Hayra kullandığın o güç itaati onaylıyorsa–</p>

  <p class="normal1">Sen de yaşlıysan benim gibi, senin de davan olsun bu!</p>

  <p class="normal1">Elçilerini gönder yeryüzüne, benden yana ol!</p>

  <p class="normal1">(Goneril’e.)</p>

  <p class="normal1">Nasıl bakabiliyorsun utanmadan şu ak sakalıma?</p>

  <p class="normal1">Ya sen Regan, nasıl tutabilirsin onun elini?</p>

  <p class="normal">GONERIL</p>

  <p class="normal1">Niçin tutmasın efendim? Bir suç mu işledim?</p>

  <p class="normal1">Düşüncesizliğin suçlu bulduğu,</p>

  <p class="normal1">Bunaklığın suç dediği her şey suç değildir ki.</p>

  <p class="normal">LEAR</p>

  <p class="normal1">Sen yüreğim, ne kadar da dayanıklıymışsın!</p>

  <p class="normal1">Tutabilecek misin bunca seli, tufanı?</p>

  <p class="normal1">Kim vurdu tomruğa adamımı?</p>

  <p class="normal">CORNWALL</p>

  <p class="normal1">Ben emrettim efendim.</p>

  <p class="normal1">Gerçi bu şerefe bile layık değildi küstahlığı.</p>

  <p class="normal">LEAR</p>

  <p class="normal1">Demek siz emrettiniz ha!</p>

  <p class="normal">REGAN</p>

  <p class="normal1">Rica ederim baba, güçsüzlüğünüzü bilin de</p>

  <p class="normal1">Ona göre hareket edin.</p>

  <p class="normal1">Şimdi hemen kardeşimin evine dönerseniz,</p>

  <p class="normal1">Orada kalıp ilk ayınızı tamamlar,</p>

  <p class="normal1">Adamlarınızın da yarısına yol verirseniz,</p>

  <p class="normal1">O zaman bana gelebilirsiniz efendim.</p>

  <p class="normal1">Zaten şu anda da evimden uzaktayım,</p>

  <p class="normal1">Bakımınız için gerekli hazırlıkları yapmak durumunda</p>

  <p class="normal1">değilim.</p>

  <p class="normal">LEAR</p>

  <p class="normal1">Ona dönmek ve adamlarınım yarısına yol vermek ha!</p>

  <p class="normal1">Asla!</p>

  <p class="normal1">Onun yanına dönmektense, sırt çeviririm</p>

  <p class="normal1">bütün barınaklara,</p>

  <p class="normal1">Doğanın tüm düşmanlıklarıyla boğuşur,</p>

  <p class="normal1">Dost bilirim kurtları, baykuşları–</p>

  <p class="normal1">Gelsin, zaruretin keskin acıları!</p>

  <p class="normal1">Onunla dönmek ha! Küçük kızımızı çeyizsiz alan</p>

  <p class="normal1">O ateşli Fransa Kralı‘nın yanına gider,</p>

  <p class="normal1">Tahtının önünde diz çöküp bir hizmetlisi gibi</p>

  <p class="normal1">Aşağılanmış bir hayatı sürdürecek sadaka dilenirim</p>

  <p class="normal1">daha iyi.</p>

  <p class="normal1">Onunla dönmektense, şu alçak herifin</p>

  <p class="normal1">(Oswald’ı gösterir.)</p>

  <p class="normal1">Kölesi, yük katırı olmamı isteyin</p>

  <p class="normal1">Çok daha iyi.</p>

  <p class="normal">GONERIL</p>

  <p class="normal1">Siz bilirsiniz, efendim.</p>

  <p class="normal">LEAR</p>

  <p class="normal1">Çıldırtma beni kızım, rica ederim.</p>

  <p class="normal1">Hoşça kal çocuğum! Artık seni rahatsız etmeyeceğim!</p>

  <p class="normal1">Bundan böyle ne buluşacağız, ne de göreceğiz birbirimizi.</p>

  <p class="normal1">Ama ne de olsa, sen benim canım, kanım, kızımsın,</p>

  <p class="normal1">Yoo hayır, daha doğrusu, bedenime musallat olmuş,</p>

  <p class="normal1">Benim demek zorunda kaldığım bir hastalıksın.</p>

  <p class="normal1">Sen bozulmuş kanımın dışa vuran yarası,</p>

  <p class="normal1">Baş vermiş çıbanısın.</p>

  <p class="normal1">Ama bak azarlamayacağım seni, utanmanı da istemiyorum</p>

  <p class="normal1">Utanacağın zaman da bir gün gelecektir.</p>

  <p class="normal1">Seni ne göklerin ulu hâkimine şikâyet ediyorum,</p>

  <p class="normal1">Ne de yalvarıyorum ona, yıldırımlar yağdırsın diye.</p>

  <p class="normal1">İstediğin zaman düzelt kendini,</p>

  <p class="normal1">Dilediğin gün iyi insan olmayı dene.</p>

  <p class="normal1">Bilirim ben sabretmesini.</p>

  <p class="normal1">Gider Regan’da kalırım yüz atlımla birlikte.</p>

  <p class="normal">REGAN</p>

  <p class="normal1">Sanmıyorum, efendim. Sizi böyle erken beklemiyordum,</p>

  <p class="normal1">Sonra gerektiği gibi ağırlanmanız için hazırlıklı da değilim.</p>

  <p class="normal1">Kardeşime kulak verin, efendim,</p>

  <p class="normal1">Heyecanınızı mantıkla tartanlar,</p>

  <p class="normal1">Artık gerçekten yaşlandığınızı kabul etmek zorundalar–</p>

  <p class="normal1">Kardeşim ne yaptığını bilir.</p>

  <p class="normal">LEAR</p>

  <p class="normal1">Ne biçim konuşuyorsun sen?</p>

  <p class="normal">REGAN</p>

  <p class="normal1">Öyle ya efendim. Elli atlı yetmez mi?</p>

  <p class="normal1">Ne yapacaksınız fazlasını?</p>

  <p class="normal1">Bütün bu adamların masrafını,</p>

  <p class="normal1">Tehlikesini düşünürseniz, ne gerek var bu kadarına?</p>

  <p class="normal1">Hem sonra aynı çatı altında,</p>

  <p class="normal1">İki efendinin buyruğuyla yaşayan bunca kişi,</p>

  <p class="normal1">Nasıl olur da iyi geçinebilir?</p>

  <p class="normal1">Çok güç, hemen hemen olanaksız.</p>

  <p class="normal">GONERIL</p>

  <p class="normal1">Kardeşimin adamları ya da benimkiler efendim,</p>

  <p class="normal1">Hizmetinizi göremezler mi?</p>

  <p class="normal">REGAN</p>

  <p class="normal1">Neden olmasın? Eğer hizmette kusur ederlerse,</p>

  <p class="normal1">Biz biliriz onları yola getirmesini efendim.</p>

  <p class="normal1">Eğer bana gelecek olursanız (tehlikeyi sezdiğimden)</p>

  <p class="normal1">Yirmi beş adamdan fazlasını getirmeyiniz lütfen.</p>

  <p class="normal1">Fazlasına ne yerim var, ne de onları kabul ederim.<sup class="calibre2"><a href="../Text/kral_split_037.html#footnote-600-139" id="footnote-600-139-backlink">[139]</a></sup></p>

  <p class="normal">LEAR</p>

  <p class="normal1">Varımı yoğumu size verdim–</p>

  <p class="normal">REGAN</p>

  <p class="normal1">Hem de tam zamanında!<sup class="calibre2"><a href="../Text/kral_split_037.html#footnote-600-140" id="footnote-600-140-backlink">[140]</a></sup></p>

  <p class="normal">LEAR</p>

  <p class="normal1">Sahip olduğum her şeyi elinize, yönetiminize teslim ettim,</p>

  <p class="normal1">Ama şartım vardı: Yüz atlı olacaktı maiyetimde.</p>

  <p class="normal1">Regan, şimdi bana yirmi beş atlıyla mı gel diyorsun?</p>

  <p class="normal1">Böyle mi dedin gerçekten?</p>

  <p class="normal">REGAN</p>

  <p class="normal1">Evet efendimiz, tekrar ediyorum, fazlasını kabul edemem.</p>

  <p class="normal">LEAR</p>

  <p class="normal1">Göze iyi görünür kötü kişiler</p>

  <p class="normal1">Daha kötüleri varsa eğer:</p>

  <p class="normal1">En kötü olmamak da</p>

  <p class="normal1">Bir bakıma övgüye değer.</p>

  <p class="normal1">(Goneril’e.)</p>

  <p class="normal1">Seninle geleceğim. Elli adam bırakıyorsun bana hiç değilse,</p>

  <p class="normal1">Elli yirmi beşin iki katı,</p>

  <p class="normal1">Onunkinin iki katı demek ki sevgin de.</p>

  <p class="normal">GONERIL</p>

  <p class="normal1">Bakın efendimiz, istediğiniz adamlardan</p>

  <p class="normal1">Kat kat fazlasının size hizmet için emir aldıkları bir evde</p>

  <p class="normal1">Yirmi beş adama ne diye ihtiyacınız olsun?</p>

  <p class="normal1">Hatta on kişiye, beş kişiye–</p>

  <p class="normal">REGAN</p>

  <p class="normal1">Hatta bire!</p>

  <p class="normal">LEAR</p>

  <p class="normal1">Yoo, sakın ihtiyaçtan söz etmeyin bana!</p>

  <p class="normal1">En sefil dilencinin bile</p>

  <p class="normal1">İhtiyacından fazlası bulunur çıkınında.</p>

  <p class="normal1">İhtiyacı olandan fazlasını vermezsen doğaya,</p>

  <p class="normal1">Hayvanınkinden farkı kalmaz insan hayatının da.</p>

  <p class="normal1">Sen bir saraylısın:</p>

  <p class="normal1">Yalnızca sıcak tutsun diye bu giysilere bürünmek</p>

  <p class="normal1">Göz alıcı bir şey olsaydı,</p>

  <p class="normal1">Seni sıcak bile tutmayan</p>

  <p class="normal1">Bu allı pullu giysilerine doğanın ne ihtiyacı vardı?<sup class="calibre2"><a href="../Text/kral_split_037.html#footnote-600-141" id="footnote-600-141-backlink">[141]</a></sup></p>

  <p class="normal1">Gerçek ihtiyaca gelince–</p>

  <p class="normal1">Ey gökler, sabır verin bana, ihtiyacım olan sabrı bahşedin!</p>

  <p class="normal1">Görüyorsunuz ey tanrılar, şuracıkta,</p>

  <p class="normal1">Yılların ve acıların altında ezilmiş zavallı bir ihtiyarım,</p>

  <p class="normal1">Çaresiz bir ihtiyar!</p>

  <p class="normal1">Bu kızların yüreklerini</p>

  <p class="normal1">Babalarına karşı ayaklandıran sizseniz eğer,</p>

  <p class="normal1">Bunu sessizce karşılayacak kadar güçsüz<sup class="calibre2"><a href="../Text/kral_split_037.html#footnote-600-142" id="footnote-600-142-backlink">[142]</a></sup></p>

  <p class="normal1">kılmayın beni,</p>

  <p class="normal1">Soylu bir öfke kaplasın benliğimi,</p>

  <p class="normal1">Kadınların silahı, gözyaşları</p>

  <p class="normal1">Lekelemesin yanaklarımı!</p>

  <p class="normal1">Sizi canavar cadılar sizi!</p>

  <p class="normal1">Öyle bir öç alacağım ki ikinizden de,</p>

  <p class="normal1">Bütün dünya –evet öyle şeyler yapacağım ki–</p>

  <p class="normal1">Daha bilmiyorum ne yapacağımı ama</p>

  <p class="normal1">Dehşetten sarsılacak bütün dünya!</p>

  <p class="normal1">Ağlayacağımı sanıyorsanız, aldanıyorsunuz.</p>

  <p class="normal1">Hayır, ağlamayacağım. Gerçi ağlamak için</p>

  <p class="normal1">çok neden var ama</p>

  <p class="normal1">Binbir parça olana kadar şu yüreğim, ağlamayacağım.</p>

  <p class="normal1">Gel soytarı gel, çıldırmak üzereyim!</p>

  <p class="normal1">(Lear, Gloucester, Kent ve Soytarı çıkarlar.)</p>

  <p class="normal1">(Uzaktan fırtına sesi.)</p>

  <p class="normal">CORNWALL</p>

  <p class="normal1">Fırtına geliyor, içeri girelim.</p>

  <p class="normal">REGAN</p>

  <p class="normal1">Bu ev de küçük, ihtiyar ve adamlarını barındıramaz.</p>

  <p class="normal">GONERIL</p>

  <p class="normal1">Kabahat onda, kendi bozdu rahatını</p>

  <p class="normal1">Şimdi çılgınlığının tadını tatmalı.</p>

  <p class="normal">REGAN</p>

  <p class="normal1">Yalnız başına olsaydı,</p>

  <p class="normal1">Onu seve seve kabul ederdim,</p>

  <p class="normal1">Ama tekini bile eve sokmam adamlarının.</p>

  <p class="normal">GONERIL</p>

  <p class="normal1">Ben de. Gloucester Kontu nerede?</p>

  <p class="normal">CORNWALL</p>

  <p class="normal1">İhtiyarın ardından gitti. Hah işte geliyor.</p>

  <p class="normal1">(Gloucester girer.)</p>

  <p class="normal">GLOUCESTER</p>

  <p class="normal1">Kral ateş püskürüyor.</p>

  <p class="normal">CORNWALL</p>

  <p class="normal1">Nereye gidiyor?</p>

  <p class="normal">GLOUCESTER</p>

  <p class="normal1">Atların hazırlanmasını istedi,<sup class="calibre2"><a href="../Text/kral_split_037.html#footnote-600-143" id="footnote-600-143-backlink">[143]</a></sup> ama bilmiyorum</p>

  <p class="normal1">nereye gideceğini.</p>

  <p class="normal">CORNWALL</p>

  <p class="normal1">Engel olmayın, kimseyi dinlemez, aklına eseni yapar.</p>

  <p class="normal">GONERIL</p>

  <p class="normal1">Kontum, sakın ısrar etmeyin kalması için.</p>

  <p class="normal">GLOUCESTER</p>

  <p class="normal1">Yazık, gece olacak nerdeyse,</p>

  <p class="normal1">Dondurucu bir fırtına uluyarak esiyor,</p>

  <p class="normal1">Civarda bir çalı bile bulunmaz kilometrelerce gitse de.</p>

  <p class="normal">REGAN</p>

  <p class="normal1">N’apalım efendim. Başının dikine giden insanlar</p>

  <p class="normal1">Kendi yüzlerinden başlarına gelenlerden ders almalıdırlar.</p>

  <p class="normal1">Kapayın kapılarınızı! Kralın yanındakiler tehlikelidirler.</p>

  <p class="normal1">Madem biliyoruz<sup class="calibre2"><a href="../Text/kral_split_037.html#footnote-600-144" id="footnote-600-144-backlink">[144]</a></sup> kralın onlara kulak verip</p>

  <p class="normal1">Aldanmaya hazır olduğunu,</p>

  <p class="normal1">Onlardan sakınmayı gerektirir akıl ve sağduyu.</p>

  <p class="normal">CORNWALL</p>

  <p class="normal1">Kapatın kapılarınızı kontum, berbat bir gece bu.</p>

  <p class="normal1">Regan’ın hakkı var. Koruyalım kendimizi fırtınadan.</p>

  <p class="normal1">(Çıkarlar.)</p>
</body>
</html>