<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_26">3. Sahne<sup class="calibre2"><a href="../Text/kral_split_037.html#footnote-600-238" id="footnote-600-238-backlink">[238]</a></sup></h2>

  <p class="ortaitalik">(Dover yakınında Fransız ordugâhı.)</p>

  <p class="normal1">(Kent ile Beyzade girerler.)</p>

  <p class="normal">KENT</p>

  <p class="normal1">Fransa Kralı niçin böyle apansız geri döndü? Bu konuda bildiğin var mı?</p>

  <p class="normal">BEYZADE</p>

  <p class="normal1">Yarım bırakmış olduğu bir hükümet işi, o buraya geldikten sonra patlak vermiş. Bu, ülke için öyle kaygı verici ve tehlikeli bir durum olmaya başlamış ki, kralın gitmesi zorunluymuş.</p>

  <p class="normal">KENT</p>

  <p class="normal1">Peki komutayı kime bıraktı?</p>

  <p class="normal">BEYZADE</p>

  <p class="normal1">Mareşal Mösyö La Far’a.</p>

  <p class="normal">KENT</p>

  <p class="normal1">Götürdüğünüz mektubu kraliçe nasıl karşıladı? Üzüldüğünü belli etti mi?</p>

  <p class="normal">BEYZADE</p>

  <p class="normal1">Evet efendim. Mektubu aldı, önümde okudu,</p>

  <p class="normal1">O zarif yanaklarından ara sıra küçük yaşlar</p>

  <p class="normal1">yuvarlanıyordu.</p>

  <p class="normal1">İsyan edip onu hükmü altına almak isteyen duygularını</p>

  <p class="normal1">bastırıyor,</p>

  <p class="normal1">Onlara kendisi hâkim olmaya çalışıyordu.</p>

  <p class="normal">KENT</p>

  <p class="normal1">Demek çok etkilendi!</p>

  <p class="normal">BEYZADE</p>

  <p class="normal1">Evet, ama aşırı biçimde değil.</p>

  <p class="normal1">Kendini kontrol etmesiyle üzüntüsü arasındaki çatışma,</p>

  <p class="normal1">Yüzüne çok güzel bir anlam kazandırıyordu.<sup class="calibre2"><a href="../Text/kral_split_037.html#footnote-600-239" id="footnote-600-239-backlink">[239]</a></sup></p>

  <p class="normal1">Yağmur yağarken güneşin açtığını görmüşsünüzdür:</p>

  <p class="normal1">Onun gülümsemesi ve ağlaması da böyle,</p>

  <p class="normal1">ama daha güzeldi.</p>

  <p class="normal1">Olgun dudaklarında titreşen minik gülümsemeler,</p>

  <p class="normal1">Gözlerinden, elmaslardan damlayan inci taneleri</p>

  <p class="normal1">gibi akan</p>

  <p class="normal1">Gözyaşlarının farkında değildi sanki.</p>

  <p class="normal1">Kısacası, keder, ona yakıştığı kadar başkalarına da</p>

  <p class="normal1">yakışsaydı,</p>

  <p class="normal1">Herkesin peşinden koşacağı değerli bir şey olurdu.</p>

  <p class="normal">KENT</p>

  <p class="normal1">Hiçbir şey söylemedi mi?</p>

  <p class="normal">BEYZADE</p>

  <p class="normal1">Yalnız bir iki kez, göğsü sıkışıyormuş gibi,</p>

  <p class="normal1">İç çekerek, zorlukla “baba” diyebildi,</p>

  <p class="normal1">Sonra da, “‘Kardeşlerim, kardeşlerim! Kadınlığın</p>

  <p class="normal1">yüzkarası kardeşlerim!</p>

  <p class="normal1">Kent! Baba! Kardeşlerim! Hem de fırtınada ha!</p>

  <p class="normal1">Gece yarısı!</p>

  <p class="normal1">Merhamet kalmadı mı bu dünyada?” diye hıçkırdı.</p>

  <p class="normal1">O saf gözlerinden dökülen cennetin kutsal suyuyla</p>

  <p class="normal1">yıkadı kederini,</p>

  <p class="normal1">Sonra da kederiyle baş başa kalmak için çıktı, gitti.</p>

  <p class="normal">KENT</p>

  <p class="normal1">Evet, evet, gökteki yıldızlardır karakterlerimizi etkileyen,</p>

  <p class="normal1">Yoksa aynı çiftten bu kadar değişik evlatlar nasıl olabilir ki!</p>

  <p class="normal1">Ondan sonra hiç görüşmediniz mi?</p>

  <p class="normal">BEYZADE</p>

  <p class="normal1">Hayır.</p>

  <p class="normal">KENT</p>

  <p class="normal1">Fransa Kralı gitmeden önce mi görüşmüştünüz?</p>

  <p class="normal">BEYZADE</p>

  <p class="normal1">Hayır efendim, gittikten sonra.</p>

  <p class="normal">KENT</p>

  <p class="normal1">Anlaşıldı. Zavallı, acılı Lear burada, Dover’da.</p>

  <p class="normal1">Kendinde olduğu zamanlar, buraya niçin geldiğini</p>

  <p class="normal1">anımsıyor,</p>

  <p class="normal1">Ama kızını görmeye de bir türlü karar veremiyor.</p>

  <p class="normal">BEYZADE</p>

  <p class="normal1">Neden efendim?</p>

  <p class="normal">KENT</p>

  <p class="normal1">Bir türlü yenemediği bir utanç yakasını bırakmıyor,</p>

  <p class="normal1">Katı yürekli davranışı yüzünden,</p>

  <p class="normal1">Ayrılırken, kızına hayır duasını çok görmesi,</p>

  <p class="normal1">Onu korumasız yabancı diyarlara terk etmesi,</p>

  <p class="normal1">Kutsal haklarını o köpek kadar acıması olmayan</p>

  <p class="normal1">kızlarına vermesi</p>

  <p class="normal1">Bütün bunlar kafasını öyle bir zehirle kavuruyor ki,</p>

  <p class="normal1">Utancın ateşiyle Cordelia’ya yaklaşamıyor.</p>

  <p class="normal">BEYZADE</p>

  <p class="normal1">Yazık, zavallı efendimiz!</p>

  <p class="normal">KENT</p>

  <p class="normal1">Albany ile Cornwall’ın ordularından haber var mı?</p>

  <p class="normal">BEYZADE</p>

  <p class="normal1">Gelen haberler harekete geçtiklerini gösteriyor.</p>

  <p class="normal">KENT</p>

  <p class="normal1">Anlaşıldı. Şimdi sizi, efendimiz Lear’in yanına götüreceğim.</p>

  <p class="normal1">Siz orada kalıp göz kulak olursunuz kendisine.</p>

  <p class="normal1">Önemli olduğu için, ben bir süre daha gizleneceğim.</p>

  <p class="normal1">Ama gerçek kimliğimle ortaya çıktığımda,</p>

  <p class="normal1">Pişman olmayacaksınız dostluk gösterdiğiniz için bana.</p>

  <p class="normal1">Şimdi lütfen benimle gelin.</p>

  <p class="normal1">(Çıkarlar.)</p>
</body>
</html>