<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_30">7. Sahne <sup class="calibre2"><a href="../Text/kral_split_037.html#footnote-600-274" id="footnote-600-274-backlink">[274]</a></sup></h2>

  <p class="ortaitalik">(Fransız ordugâhında bir çadır.)</p>

  <p class="normal1">(Cordelia, Kent, Doktor ve Beyzade girerler.)</p>

  <p class="normal">CORDELIA</p>

  <p class="normal1">Soylu Kent, ne yapabilirim bu iyiliklerine layık</p>

  <p class="normal1">olabilmek için?</p>

  <p class="normal1">Ömrüm yetmeyecek buna, yapabileceklerim de</p>

  <p class="normal1">pek zavallı kalacak</p>

  <p class="normal1">Senin yaptıklarının yanında.</p>

  <p class="normal">KENT</p>

  <p class="normal1">Efendim, hizmetimi böyle değerlendirmeniz</p>

  <p class="normal1">Benim için yeter de artar bile.</p>

  <p class="normal1">Anlattıklarım harfi harfine gerçeğe uygundur,</p>

  <p class="normal1">Ne fazla, ne eksik, her kelimesi doğrudur.</p>

  <p class="normal">CORDELIA</p>

  <p class="normal1">Daha iyi bir şeyler giyiniz efendim.</p>

  <p class="normal1">Acı günleri anımsatıyor bu üstündekileriniz.</p>

  <p class="normal1">Çıkarın şunları rica ederim.</p>

  <p class="normal">KENT</p>

  <p class="normal1">Bağışlamanızı dilerim, efendimiz.</p>

  <p class="normal1">Şu anda kim olduğumu açıklamam</p>

  <p class="normal1">Maksadımın gerçekleşmesini engeller.</p>

  <p class="normal1">Sizden özel bir ricam var:</p>

  <p class="normal1">Beni tanımamalısınız uygun bulacağım zamana kadar.</p>

  <p class="normal">CORDELIA</p>

  <p class="normal1">Peki, öyle olsun lordum.</p>

  <p class="normal1">(Doktora.)</p>

  <p class="normal1">Kral nasıl?</p>

  <p class="normal">DOKTOR</p>

  <p class="normal1">Hâlâ uyuyor efendim.</p>

  <p class="normal">CORDELIA</p>

  <p class="normal1">Bağışlayıcı tanrılar, lütfedin,</p>

  <p class="normal1">O aldatılmış varlığında açılan derin yarayı iyileştirin!</p>

  <p class="normal1">Bu çocuklaşmış<sup class="calibre2"><a href="../Text/kral_split_037.html#footnote-600-270" id="footnote-600-275-backlink">[275]</a></sup> babanın</p>

  <p class="normal1">O ölçüsü ve uyumu bozulmuş aklını düzenleyin!</p>

  <p class="normal">DOKTOR</p>

  <p class="normal1">İzin verirseniz efendim,</p>

  <p class="normal1">Kralı uyandırabiliriz artık. Uzun zamandır uyuyor.</p>

  <p class="normal">CORDELIA</p>

  <p class="normal1">Bilginiz neyi gerektiriyorsa, onu yapın,</p>

  <p class="normal1">Dilediğiniz gibi hareket edin. Üstündekiler değiştirildi mi?</p>

  <p class="normal1">(Hizmetlilerin taşıdığı bir koltuk üzerinde</p>

  <p class="normal1">“uyuyan” Lear girer.)</p>

  <p class="normal">BEYZADE</p>

  <p class="normal1">Evet efendim, derin derin uyurken</p>

  <p class="normal1">Yeni elbiseler giydirdik ona.</p>

  <p class="normal">DOKTOR</p>

  <p class="normal1">Kralı uyandırırken yanında olun, efendim.</p>

  <p class="normal1">Sakinleştiği konusunda hiç kuşkum yok.</p>

  <p class="normal">CORDELIA</p>

  <p class="normal1">Peki.</p>

  <p class="normal1">(Müzik çalar.)</p>

  <p class="normal">DOKTOR</p>

  <p class="normal1">Lütfen daha yaklaşın. Hey, biraz daha yüksek çalın.<sup class="calibre2"><a href="../Text/kral_split_037.html#footnote-600-276" id="footnote-600-276-backlink">[276]</a></sup></p>

  <p class="normal">CORDELIA</p>

  <p class="normal1">Dilerim, sevgili babacığım, hastalığının merhemi olsun</p>

  <p class="normal1">dudaklarım,</p>

  <p class="normal1">Bu öpücük, kardeşlerimin ezdiği o kutsanmış</p>

  <p class="normal1">varlığının acısını</p>

  <p class="normal1">Biraz olsun alır belki!</p>

  <p class="normal">KENT</p>

  <p class="normal1">Ah, iyi yürekli prenses!</p>

  <p class="normal">CORDELIA</p>

  <p class="normal1">Babaları olmasaydın bile,</p>

  <p class="normal1">Şu kar beyazı saçların yumuşatmalıydı onların yüreklerini.</p>

  <p class="normal1">Bu yüz, rüzgârların saldırısına mı uğramalıydı?</p>

  <p class="normal1">Göklerin o korkunç gürültülerine mi karşı durmalıydı?</p>

  <p class="normal1">Ani şimşeklerin eğri büğrü çakışları altında mı kalmalıydı?</p>

  <p class="normal1">Issızda yapayalnız kalmış bir fedai gibi,</p>

  <p class="normal1">Bu seyrek buklelerinle mi karşı koydun bu kıyamete?<sup class="calibre2"><a href="../Text/kral_split_037.html#footnote-600-277" id="footnote-600-277-backlink">[277]</a></sup></p>

  <p class="normal1">Beni ısırmış olsaydı bile, düşmanımın köpeğine</p>

  <p class="normal1">Ocağımın yanında yer verirdim böyle bir gecede.</p>

  <p class="normal1">Oysa sen, zavallı babacığım, domuzlarla,</p>

  <p class="normal1">kimsesiz serserilerle,</p>

  <p class="normal1">Çürümüş saman çöpleri üzerinde korunmaya çalıştın.</p>

  <p class="normal1">Yazık, çok yazık! Büyük bir mucizedir</p>

  <p class="normal1">Aklınla birlikte yaşamını da yitirmemiş olman.–</p>

  <p class="normal1">Uyanıyor, konuşun onunla.</p>

  <p class="normal">DOKTOR</p>

  <p class="normal1">Siz konuşsanız daha iyi olur efendim.</p>

  <p class="normal">CORDELIA</p>

  <p class="normal1">Efendimiz nasıllar? Nasıl hissediyorlar kendilerini</p>

  <p class="normal1">haşmetli kralımız?</p>

  <p class="normal">LEAR</p>

  <p class="normal1">Bana haksızlık ediyorsunuz mezarımdan çıkardığınız için</p>

  <p class="normal1">beni.</p>

  <p class="normal1">Sen mutluluk veren bir ruhsun,</p>

  <p class="normal1">Oysa ben ateşten bir tekerleğe bağlıyım</p>

  <p class="normal1">Ve gözyaşlarım erimiş kurşun gibi</p>

  <p class="normal1">Akıp yakıyor benliğimi.</p>

  <p class="normal">CORDELIA</p>

  <p class="normal1">Beni tanıdınız mı, efendim?</p>

  <p class="normal">LEAR</p>

  <p class="normal1">Tanıdık bir ruhsun sen. Ne zaman öldün?</p>

  <p class="normal">CORDELIA</p>

  <p class="normal1">Kendine gelemedi hâlâ.</p>

  <p class="normal">DOKTOR</p>

  <p class="normal1">Daha tamamen uyanmadı efendim. Rahat bırakın</p>

  <p class="normal1">biraz.<sup class="calibre2"><a href="../Text/kral_split_037.html#footnote-600-278" id="footnote-600-278-backlink">[278]</a></sup></p>

  <p class="normal">LEAR</p>

  <p class="normal1">Nerelerdeydim ben? Şimdi neredeyim?</p>

  <p class="normal1">Gün ışığı? Başka birini bu durumda görseydim,</p>

  <p class="normal1">Ölürdüm merhametten. Bilmiyorum ne diyeceğimi.</p>

  <p class="normal1">Şu ellerin bile benim olduğuna yemin edemem.</p>

  <p class="normal1">Dur bakayım: İğnenin battığını duyuyorum oysa.</p>

  <p class="normal1">Keşke kendimden de bu kadar emin olabilseydim!</p>

  <p class="normal">CORDELIA</p>

  <p class="normal1">Bana bakın efendim,</p>

  <p class="normal1">Ellerinizi uzatıp hayır duası edin bana.</p>

  <p class="normal1">Hayır efendim, diz çökmeyin.</p>

  <p class="normal">LEAR</p>

  <p class="normal1">Lütfen benimle eğlenmeyin,</p>

  <p class="normal1">Ahmak, yaşlı bir bunağım ben.</p>

  <p class="normal1">Yaşım sekseni geçti, ne bir saat fazla, ne eksik,<sup class="calibre2"><a href="../Text/kral_split_037.html#footnote-600-279" id="footnote-600-279-backlink">[279]</a></sup></p>

  <p class="normal1">Doğrusunu söylemek gerekirse,</p>

  <p class="normal1">Korkarım aklım tam başımda değil.</p>

  <p class="normal1">Sizi ve şu adamı tanıyacak gibiyim,</p>

  <p class="normal1">Ama emin değilim,</p>

  <p class="normal1">Çünkü nerede olduğumu kesinlikle bilmiyorum,</p>

  <p class="normal1">Hafızamı zorluyorum, ama bu giysilerimi tanımıyorum,</p>

  <p class="normal1">Ne de dün nerede geceledim, anımsamıyorum.</p>

  <p class="normal1">Benimle alay etmeyin ama,</p>

  <p class="normal1">Ben bensem, bu da kızım Cordelia galiba.</p>

  <p class="normal">CORDELIA</p>

  <p class="normal1">Evet, benim! Benim!</p>

  <p class="normal">LEAR</p>

  <p class="normal1">Ne o, yaş mı var gözünde? Evet ya.</p>

  <p class="normal1">Yalvarırım ağlama.</p>

  <p class="normal1">Benim için zehrin varsa, ver içeyim.</p>

  <p class="normal1">Biliyorum beni sevmediğini,</p>

  <p class="normal1">Anımsadığıma göre, kardeşlerin haksızlık ettiler bana.</p>

  <p class="normal1">Senin geçerli nedenlerin var, onların yok oysa.</p>

  <p class="normal">CORDELIA</p>

  <p class="normal1">Hayır, hayır, hiçbir geçerli neden yok baba.</p>

  <p class="normal">LEAR</p>

  <p class="normal1">Fransa’da mıyım şimdi?</p>

  <p class="normal">KENT</p>

  <p class="normal1">Hayır efendim, kendi topraklarınızdasınız.</p>

  <p class="normal">LEAR</p>

  <p class="normal1">Aldatmayın beni.</p>

  <p class="normal">DOKTOR</p>

  <p class="normal1">İçiniz rahat olsun kraliçem,</p>

  <p class="normal1">Bunalımının şiddeti kalmadı gördüğünüz gibi,</p>

  <p class="normal1">Ancak tehlikeli olan, hafızasından silinen,</p>

  <p class="normal1">O zaman boşluğu içindeki olayları hatırlamasıdır.<sup class="calibre2"><a href="../Text/kral_split_037.html#footnote-600-280" id="footnote-600-280-backlink">[280]</a></sup></p>

  <p class="normal1">Rica edin, efendim içeri girsin.</p>

  <p class="normal1">Biraz daha iyileşinceye kadar rahatsız edilmesin.</p>

  <p class="normal">CORDELIA</p>

  <p class="normal1">Yüce efendimiz, biraz dinlenmez misiniz?<sup class="calibre2"><a href="../Text/kral_split_037.html#footnote-600-281" id="footnote-600-281-backlink">[281]</a></sup></p>

  <p class="normal">LEAR</p>

  <p class="normal1">Bana katlanacaksınız. Rica ederim unutun ve bağışlayın.</p>

  <p class="normal1">Ben yaşlandım artık, bunadım.</p>

  <p class="normal1">(Kent ile Beyzade dışında herkes çıkar.)</p>

  <p class="normal">BEYZADE</p>

  <p class="normal1">Cornwall Dükü gerçekten öyle mi ölmüş efendim?</p>

  <p class="normal">KENT</p>

  <p class="normal1">Kesinlikle efendim.</p>

  <p class="normal">BEYZADE</p>

  <p class="normal1">Peki adamlarına kim komuta ediyor?</p>

  <p class="normal">KENT</p>

  <p class="normal1">Dediklerine göre, Gloucester’ın piç oğlu.</p>

  <p class="normal">BEYZADE</p>

  <p class="normal1">Sürgüne giden oğlu Edgar da,</p>

  <p class="normal1">Kent kontuyla birlikte Almanya’daymış.</p>

  <p class="normal">KENT</p>

  <p class="normal1">Çeşitli söylentiler var.</p>

  <p class="normal1">Artık dikkatli davranmak gerekli.</p>

  <p class="normal1">Krallık ordusu hızla yaklaşıyor.</p>

  <p class="normal">BEYZADE</p>

  <p class="normal1">Bu son çarpışma kanlı olacağa benzer.</p>

  <p class="normal1">Tanrılara emanet olun efendim.</p>

  <p class="normal1">(Çıkar.)</p>

  <p class="normal">KENT</p>

  <p class="normal1">Bu çarpışmadaki yengiye ya da yenilgiye göre,</p>

  <p class="normal1">Hayatımın akışı da, kader ve kısmeti de</p>

  <p class="normal1">Bağlanacak ya iyiye ya da kötüye.<sup class="calibre2"><a href="../Text/kral_split_037.html#footnote-600-282" id="footnote-600-282-backlink">[282]</a></sup></p>

  <p class="normal1">(Çıkar.)</p>
</body>
</html>