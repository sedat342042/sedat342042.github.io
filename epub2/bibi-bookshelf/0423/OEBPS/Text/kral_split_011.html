<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_12">5. Sahne<sup class="calibre2"><a href="../Text/kral_split_037.html#footnote-600-90" id="footnote-600-90-backlink">[90]</a></sup></h2>

  <p class="ortaitalik">(Albany Dükü‘nün sarayının önündeki avlu.)</p>

  <p class="normal1">(Lear, Kent ve Soytarı girerler.)</p>

  <p class="normal">LEAR</p>

  <p class="normal1">(Kent’e.)</p>

  <p class="normal1">Sen al şu mektubu, önden git. Olup bitenlerden kızıma söz etme. Yalnız mektupla ilgili şeylere cevap ver. Çabuk ol, yoksa ben senden önce oraya varırım.</p>

  <p class="normal">KENT</p>

  <p class="normal1">Gecemi gündüze katıp mektubunuzu yerine ileteceğim, efendimiz.</p>

  <p class="normal1">(Çıkar.)</p>

  <p class="normal">SOYTARI</p>

  <p class="normal1">İnsanın aklı topuklarında olsaydı, çatlak olmaz mıydı?</p>

  <p class="normal">LEAR</p>

  <p class="normal1">Olurdu elbet.</p>

  <p class="normal">SOYTARI</p>

  <p class="normal1">Öyleyse, sevin de kimseye söyleme, aklının terlik giymesi gerekmiyor.</p>

  <p class="normal">LEAR</p>

  <p class="normal1">Hah hah ha!</p>

  <p class="normal">SOYTARI</p>

  <p class="normal1">Bak göreceksin, öteki kızın sana kendine göre nazik olmaya<sup class="calibre2"><a href="../Text/kral_split_037.html#footnote-600-91" id="footnote-600-91-backlink">[91]</a></sup> çalışacak. Çünkü yabani elma nasıl dış görünüşüyle elmaya benzerse, o da kız kardeşine öyle benzer. Ama ben yine bildiğimi bilirim.</p>

  <p class="normal">LEAR</p>

  <p class="normal1">Neymiş o bildiğin?</p>

  <p class="normal">SOYTARI</p>

  <p class="normal1">Ekşi elma ile buruk elma arasında ne kadar tat farkı varsa, ikisinin arasındaki fark da o kadardır. Peki, insanın burnu niçin yüzünün tam ortasındadır, bil bakalım?</p>

  <p class="normal">LEAR</p>

  <p class="normal1">Ne bileyim.</p>

  <p class="normal">SOYTARI</p>

  <p class="normal1">Burnunun her iki yanında birer gözü olsun da, kokusunu alamadığı şeyleri görsün diye.</p>

  <p class="normal">LEAR</p>

  <p class="normal1">Küçük kızıma haksızlık ettim ben.</p>

  <p class="normal">SOYTARI</p>

  <p class="normal1">İstiridye kabuğunu nasıl yapar, söyler misin?</p>

  <p class="normal">LEAR</p>

  <p class="normal1">Hayır.</p>

  <p class="normal">SOYTARI</p>

  <p class="normal1">Ben de söyleyemem, ama sümüklüböcek niçin evini sırtında taşır, onu söyleyebilirim.</p>

  <p class="normal">LEAR</p>

  <p class="normal1">Niçin?</p>

  <p class="normal">SOYTARI</p>

  <p class="normal1">Başını sokmak için elbette. Kızlarına versin de boynuzları kılıfsız mı kalsın?</p>

  <p class="normal">LEAR</p>

  <p class="normal1">İnsanlığımı unutturacaklar bana. Hem de benim kadar iyi bir babaya!.. Atlarım hazır mı?</p>

  <p class="normal">SOYTARI</p>

  <p class="normal1">Eşeklerin bakıyorlar o işe… Yedili takımyıldızda neden yediden fazla yıldız yok? Bir iş var bunda.</p>

  <p class="normal">LEAR</p>

  <p class="normal1">Sekiz yok da ondan mı?</p>

  <p class="normal">SOYTARI</p>

  <p class="normal1">Aman ne zekâ!.. Sen esaslı bir soytarı olurdun.</p>

  <p class="normal">LEAR</p>

  <p class="normal1">Verdiklerimi zorla mı geri alayım? Korkunç bir nankörlük!</p>

  <p class="normal">SOYTARI</p>

  <p class="normal1">Sen benim soytarım olsaydın, vaktinden önce çöktün diye eşek sudan gelinceye kadar dövdürürdüm seni.</p>

  <p class="normal">LEAR</p>

  <p class="normal1">Neden?</p>

  <p class="normal">SOYTARI</p>

  <p class="normal1">Akıllanmadan yaşlanmamalıydın da ondan.</p>

  <p class="normal">LEAR</p>

  <p class="normal1">Tanrılar n’olur delirtmeyin beni, yalvarırım!</p>

  <p class="normal1">Aklımı başımdan almayın, delirtmeyin beni n’olur!</p>

  <p class="normal1">(Adamlarından biri girer.)</p>

  <p class="normal1">Ee, atlar hazır mı?</p>

  <p class="normal">ADAM</p>

  <p class="normal1">Hazır lordum.</p>

  <p class="normal">LEAR</p>

  <p class="normal1">Gel, kerata.</p>

  <p class="normal">SOYTARI</p>

  <p class="normal1">Aranızda kız olanlar sırıtırsa bu gidişe,</p>

  <p class="normal1">Kızoğlankız kalamaz, bazı şeyler önlenemezse.</p>

  <p class="normal1">(Çıkarlar.)</p>
</body>
</html>