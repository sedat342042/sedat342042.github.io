<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_14">2. Sahne<sup class="calibre2"><a href="../Text/kral_split_037.html#footnote-600-105" id="footnote-600-105-backlink">[105]</a></sup></h2>

  <p class="ortaitalik">(Gloucester’ın şatosunun önü.)</p>

  <p class="normal1">(Kent, Kâhya Oswald ayrı yerlerden girerler.)</p>

  <p class="normal">OSWALD</p>

  <p class="normal1">İyi sabahlar arkadaş! Bu evin adamı mısın?</p>

  <p class="normal">KENT</p>

  <p class="normal1">Evet.</p>

  <p class="normal">OSWALD</p>

  <p class="normal1">Atlarımızı nereye çekelim?</p>

  <p class="normal">KENT</p>

  <p class="normal1">Bataklığa.</p>

  <p class="normal">OSWALD</p>

  <p class="normal1">Beni seversen söyle.</p>

  <p class="normal">KENT</p>

  <p class="normal1">Seni sevmiyorum ki.</p>

  <p class="normal">OSWALD</p>

  <p class="normal1">Umurumdaydı sanki.</p>

  <p class="normal">KENT</p>

  <p class="normal1">Seni ağıla<sup class="calibre2"><a href="../Text/kral_split_037.html#footnote-600-106" id="footnote-600-106-backlink">[106]</a></sup> bir kapatırsam, umurunda mı, değil mi anlarsın.</p>

  <p class="normal">OSWALD</p>

  <p class="normal1">Niçin bana böyle davranıyorsun. Seni tanımıyorum ki!</p>

  <p class="normal">KENT</p>

  <p class="normal1">Ama ben seni tanıyorum, kocaoğlan.<sup class="calibre2"><a href="../Text/kral_split_037.html#footnote-600-107" id="footnote-600-107-backlink">[107]</a></sup></p>

  <p class="normal">OSWALD</p>

  <p class="normal1">Görelim bakalım, beni nereden tanıyormuşsun?</p>

  <p class="normal">KENT</p>

  <p class="normal1">Sen rezil, edepsizin birisin. Çanak yalayıcının tekisin! Alçak, kof, küstah, adinin adisi, soyluluk taslayan, donsuz, meteliksiz, uşak kılıklı, kaba keçe çoraplı bir şarlatansın. Sıkışınca yasaların ardına sığınan bir ödlek, ayna düşkünü bir orospu çocuğu, her türlü uygunsuz hizmete hazır, yüzü kızarmayan bir sefilsin, tek çıkınlık eşyası olan bir kölesin. Göze gireyim diye pezevenklik edecek tıynettesin. Namussuz, hayasız, düzenbaz bir fırlamasın. Kancık oğlu kancıksın. Bu sıfatlardan bir tekini inkâr edecek olursan seni ayaklarımın altına alır, domuz gibi viyaklata viyaklata döverim.</p>

  <p class="normal">OSWALD</p>

  <p class="normal1">Ne yontulmamış herifsin sen! Seni tanımayan, senin de tanımadığın birine hangi hakla dil uzatırsın?</p>

  <p class="normal">KENT</p>

  <p class="normal1">Sen de ne yüzsüz bir uşak parçasısın! Beni tanıdığını nasıl inkâr edersin? Daha iki gün önce seni kralın huzurunda yere serip döven ben değil miydim?</p>

  <p class="normal1">(Kılıcını çeker.)</p>

  <p class="normal1">Kılıcını çek serseri! Henüz alacakaranlık, ama ay ışığı var. Seni kalbura çevireyim de ay ışığı süzülsün o pis gövdenden. Çeksene kılıcını kahpenin dölü, berber düşkünü, çek kılıcını!</p>

  <p class="normal">OSWALD</p>

  <p class="normal1">Git işine! Seninle alıp veremediğim yok.</p>

  <p class="normal">KENT</p>

  <p class="normal1">Çek diyorum sana, düzenbaz! Buraya kralın aleyhinde mektuplarla gelirsin ha! Babasının krallığına karşı bir bencillik kuklasının<sup class="calibre2"><a href="../Text/kral_split_037.html#footnote-600-108" id="footnote-600-108-backlink">[108]</a></sup> yanını tutarsın ha! Hadi, çek kılıcını, yoksa seni kuşbaşı doğrarım<sup class="calibre2"><a href="../Text/kral_split_037.html#footnote-600-109" id="footnote-600-109-backlink">[109]</a></sup> sonra! Hadisene serseri, hadi!</p>

  <p class="normal">OSWALD</p>

  <p class="normal1">İmdat! İmdat! Adam öldürüyorlar! Yetişin!</p>

  <p class="normal">KENT</p>

  <p class="normal1">Vursana be, köle! Hadisene serseri! Karşıma çıksana süslü hergele! Vursana!</p>

  <p class="normal1">(Onu döver.)</p>

  <p class="normal">OSWALD</p>

  <p class="normal1">İmdat! İmdat! Adam öldürüyorlar!</p>

  <p class="normal1">(Kılıcı elinde Edmund, Gloucester, Cornwall,</p>

  <p class="normal1">Regan ve hizmetliler girerler.)</p>

  <p class="normal">EDMUND</p>

  <p class="normal1">Ne var, n’oluyor? Bu şamata da ne?</p>

  <p class="normal1">(Onları ayırır.)</p>

  <p class="normal">KENT</p>

  <p class="normal1">Şimdi seninle vuruşmam gerekiyor, delikanlı!</p>

  <p class="normal1">Gel de sana ilk dersini<sup class="calibre2"><a href="../Text/kral_split_037.html#footnote-600-110" id="footnote-600-110-backlink">[110]</a></sup> vereyim! Hadi bakalım, acemi silahşor!</p>

  <p class="normal">GLOUCESTER</p>

  <p class="normal1">Kılıçlar! Silahlar! Neler oluyor burada?</p>

  <p class="normal">CORNWALL</p>

  <p class="normal1">Durun hayatınızı seviyorsanız! İlk davranan kendini ölmüş bilsin! Nedir bu dövüş?</p>

  <p class="normal">REGAN</p>

  <p class="normal1">Kız kardeşimizle kralın habercileri bunlar.</p>

  <p class="normal">CORNWALL</p>

  <p class="normal1">Bu dövüşün sebebi nedir? Anlatın.</p>

  <p class="normal">OSWALD</p>

  <p class="normal1">Anlatacak soluğum kalmadı efendim.</p>

  <p class="normal">KENT</p>

  <p class="normal1">Elbette kalmaz, cesaretini öylesine zorladın ki… Korkak köpek, doğa bile seni reddediyor, insan bozuntusu, terzi makasından çıkmış herif!</p>

  <p class="normal">CORNWALL</p>

  <p class="normal1">Ne garip adamsın sen! Terzi makasından çıkmış ha!</p>

  <p class="normal">KENT</p>

  <p class="normal1">Evet, terzi makasından çıkmış, çünkü ne bir heykeltıraş, ne bir ressam, sanatlarında iki saatlik bir deneyimleri bile olsaydı, bu kadar kötüsünü yapamazlardı.</p>

  <p class="normal">CORNWALL</p>

  <p class="normal1">Tekrar soruyorum: Niye dövüştünüz?</p>

  <p class="normal">OSWALD</p>

  <p class="normal1">Efendim, bu antika zorba, kır sakalının hatırına hayatını bağışladığım bu–</p>

  <p class="normal">KENT</p>

  <p class="normal1">Vay seni kahpenin dölü, dış kapının mandalı! Seni solda sıfır serseri! Lordum, izin verin de, şu elekten geçmiş hergeleyi harç yapıp kenef duvarlarını sıvayayım. Kır sakalımın hatırı için ha! Seni kuyruk sallayan kuş seni!</p>

  <p class="normal">CORNWALL</p>

  <p class="normal1">Sus be hınzır herif!</p>

  <p class="normal1">Saygı nedir bilmez misin sen?</p>

  <p class="normal">KENT</p>

  <p class="normal1">Bilirim efendim, ama bazı ayrıcalıkları vardır öfkenin de.</p>

  <p class="normal">CORNWALL</p>

  <p class="normal1">Öfkenin sebebi ne?</p>

  <p class="normal">KENT</p>

  <p class="normal1">Böyle şeref ve namus yoksunu bir kölenin kılıç taşıması.</p>

  <p class="normal1">Bunun gibi sırıtkan alçaklar,</p>

  <p class="normal1">Çözülemeyecek kadar kutsal aile bağlarını</p>

  <p class="normal1">Fareler gibi kemirip koparırlar,</p>

  <p class="normal1">Efendilerinin benliklerinde başkaldıran hırslarını</p>

  <p class="normal1">Baş sallayarak körükler, ateşe yağ, soğuğa buz katarlar.</p>

  <p class="normal1">Duruma göre “hayır” derler, “evet” derler,</p>

  <p class="normal1">Efendilerinin değişken esintilerine göre,</p>

  <p class="normal1">Rüzgârhorozu gibi fırıl fırıl dönerler.</p>

  <p class="normal1">Doğru olup olmadığını düşünmeden,</p>

  <p class="normal1">Köpekler gibi efendilerinin peşi sıra giderler.–</p>

  <p class="normal1">Şeytan çarpsın o saralı suratını!</p>

  <p class="normal1">Ne sırıtıp duruyorsun? Maymun mu oynuyor suratımda?</p>

  <p class="normal1">Kaz herif, elime geçseydin Salisbury otlağında,<sup class="calibre2"><a href="../Text/kral_split_037.html#footnote-600-111" id="footnote-600-111-backlink">[111]</a></sup></p>

  <p class="normal1">Camelot’a<sup class="calibre2"><a href="../Text/kral_split_037.html#footnote-600-112" id="footnote-600-112-backlink">[112]</a></sup> sürerdim seni tıslata fıslata.</p>

  <p class="normal">CORNWALL</p>

  <p class="normal1">Çıldırdın mı sen ihtiyar?</p>

  <p class="normal">GLOUCESTER</p>

  <p class="normal1">Neden kavga ettiniz sen onu söyle!</p>

  <p class="normal">KENT</p>

  <p class="normal1">Zıtlar birbirini nasıl iterse,</p>

  <p class="normal1">Ben de öyle nefret ediyorum bu alçaktan.</p>

  <p class="normal">CORNWALL</p>

  <p class="normal1">Niçin alçak diyorsun ona, ne yaptı sana?</p>

  <p class="normal">KENT</p>

  <p class="normal1">Suratını beğenmiyorum.</p>

  <p class="normal">CORNWALL</p>

  <p class="normal1">Belki benimkinden de hoşlanmıyorsun, bununkinden de, onunkinden de.</p>

  <p class="normal">KENT</p>

  <p class="normal1">Efendim, açıksözlülük benim sanatımdır.</p>

  <p class="normal1">Ben, zamanında, şu karşımda omuzlar üzerinde duran</p>

  <p class="normal1">yüzlerden</p>

  <p class="normal1">Çok daha iyilerini görmüşümdür.</p>

  <p class="normal">CORNWALL</p>

  <p class="normal1">Bu adam, açıksözlülüğü övülünce</p>

  <p class="normal1">Gerçek karakterini zorlayıp küstahça kabalaşan</p>

  <p class="normal1">herifin teki!</p>

  <p class="normal1">Tavrına bakılırsa, kimsenin de sırtını kaşımıyor,</p>

  <p class="normal1">Namuslu, toksözlü, mutlaka söylemeli doğru bildiğini.</p>

  <p class="normal1">Sorun kalmaz kabul ederseniz söylediklerini,</p>

  <p class="normal1">Ama yok, hoşunuza gitmezse, n’apalım, o görevini yapıyor</p>

  <p class="normal1">Ben iyi bilirim bu tip serserileri.</p>

  <p class="normal1">Bunlar açıksözlü geçinirler,</p>

  <p class="normal1">Ama yerlere kadar eğilip</p>

  <p class="normal1">Nezaket görevlerini büyük bir titizlikle yapan asalaklardan</p>

  <p class="normal1">Daha düzenbaz, çok daha tehlikelidirler.</p>

  <p class="normal">KENT</p>

  <p class="normal1">Efendim, içten duygular, en iyi niyetlerle</p>

  <p class="normal1">Ve yüce varlığınızın izniyle</p>

  <p class="normal1">O varlık ki, etkisi</p>

  <p class="normal1">Güneşin parlak, ateşli alnını çevreleyen görkemli</p>

  <p class="normal1">bir hale gibi–<sup class="calibre2"><a href="../Text/kral_split_037.html#footnote-600-113" id="footnote-600-113-backlink">[113]</a></sup></p>

  <p class="normal">CORNWALL</p>

  <p class="normal1">Neler diyorsun sen?</p>

  <p class="normal">KENT</p>

  <p class="normal1">Hoşlanmadığınız için ağız değiştiriyorum.</p>

  <p class="normal1">Dalkavuk olmadığımı biliyorum, efendim.</p>

  <p class="normal1">Sizi de açıksözlülüğü ile aldatmış olan kimse,</p>

  <p class="normal1">Açıktan açığa bir düzenbazdı, herhalde.</p>

  <p class="normal1">Hoşnutsuzluğunu gidermek umudu bile,</p>

  <p class="normal1">Beni bu yola çeviremez efendim.</p>

  <p class="normal">CORNWALL</p>

  <p class="normal1">(Oswald’a.)</p>

  <p class="normal1">Ne yaptın ona?</p>

  <p class="normal">OSWALD</p>

  <p class="normal1">Hiçbir şey yapmadım. Sırf beni yanlış anladığı için,</p>

  <p class="normal1">Efendisi kralın, beni tokatlayacağı tuttu geçen gün.</p>

  <p class="normal1">Bu adam, efendisinin öfkesine yaranayım diye</p>

  <p class="normal1">Onunla birlik olup beni arkamdan tekmeledi,</p>

  <p class="normal1">yere yuvarladı.</p>

  <p class="normal1">Ben yere düşünce sövdü saydı,</p>

  <p class="normal1">Ve bu yüzden kahraman kesiliverdi birden</p>

  <p class="normal1">Saldırdığı için karşı koymayan birine.</p>

  <p class="normal1">Yararlık göstermiş oldu, kralın takdirini kazandı.</p>

  <p class="normal1">Demin de bu büyük kahramanlığının verdiği hızla</p>

  <p class="normal1">Kılıcını çekip dikildi karşıma.</p>

  <p class="normal">KENT</p>

  <p class="normal1">Böylesine alçaklar, böylesine korkaklar,</p>

  <p class="normal1">Yiğit Ajax’ı<sup class="calibre2"><a href="../Text/kral_split_037.html#footnote-600-114" id="footnote-600-114-backlink">[114]</a></sup> bile budala sanırlar.</p>

  <p class="normal">CORNWALL</p>

  <p class="normal1">Tomruğu<sup class="calibre2"><a href="../Text/kral_split_037.html#footnote-600-115" id="footnote-600-115-backlink">[115]</a></sup> getirin! Seni inatçı, ihtiyar keçi!</p>

  <p class="normal1">Kendini beğenmiş palavracı! Sana bir ders verelim de–</p>

  <p class="normal">KENT</p>

  <p class="normal1">Ders alacak yaşı çoktan geçtim efendim.</p>

  <p class="normal1">Tomruğu getirmesinler benim için.</p>

  <p class="normal1">Krala hizmet ediyorum ben, o sıfatla karşınızdayım.</p>

  <p class="normal1">Habercisini tomruğa bağlamakla soylu efendimin,</p>

  <p class="normal1">Hem kişiliğine, hem de yüce mevkiine</p>

  <p class="normal1">Saygısızlık ve hakaret etmiş olursunuz.</p>

  <p class="normal">CORNWALL</p>

  <p class="normal1">Tomruğu getirin! Hayatım ve şerefim hakkı için</p>

  <p class="normal1">Bağlı kalacak öğleye kadar.</p>

  <p class="normal">REGAN</p>

  <p class="normal1">Öğleye kadar mı? Akşama kadar…</p>

  <p class="normal1">Yok yok, bütün gece boyunca…</p>

  <p class="normal">KENT</p>

  <p class="normal1">Babanızın köpeği bile olsaydım</p>

  <p class="normal1">Böyle davranmamalısınız bana.</p>

  <p class="normal">REGAN</p>

  <p class="normal1">Efendi, onun edepsiz uşağı olduğun için</p>

  <p class="normal1">Böyle davranıyorum.</p>

  <p class="normal">CORNWALL</p>

  <p class="normal1">Bu herif, mutlaka baldızımızın sözünü ettiği güruhtan</p>

  <p class="normal1">biridir.</p>

  <p class="normal1">Hadi çabuk, tomruğu getirin!</p>

  <p class="normal">GLOUCESTER</p>

  <p class="normal1">Efendim, yalvarırım, yapmayın bunu.</p>

  <p class="normal1">Muhakkak ki büyük kabahati,</p>

  <p class="normal1">Ama elbette efendim kral cezasını verecektir.</p>

  <p class="normal1">Sizin buyurduğunuz ceza ise çok alçaltıcı,</p>

  <p class="normal1">Hırsızlara, adi suçlulara,</p>

  <p class="normal1">En aşağılık kimselere verilen bir ceza.<sup class="calibre2"><a href="../Text/kral_split_037.html#footnote-600-116" id="footnote-600-116-backlink">[116]</a></sup></p>

  <p class="normal1">İnanın, kral, elçisinin tomruğa vurulmasını</p>

  <p class="normal1">Kendisine hakaret sayacaktır</p>

  <p class="normal1">Ve hiç de hoş karşılamayacaktır.</p>

  <p class="normal">CORNWALL</p>

  <p class="normal1">Sorumluluk benim.</p>

  <p class="normal">REGAN</p>

  <p class="normal1">Ya kardeşim? Hizmetinde bulunan bir beyzadenin</p>

  <p class="normal1">Saldırıya, hakarete uğramasını daha kötü karşılamaz mı?</p>

  <p class="normal1">Hadi, bacaklarını geçirin!<sup class="calibre2"><a href="../Text/kral_split_037.html#footnote-600-117" id="footnote-600-117-backlink">[117]</a></sup></p>

  <p class="normal1">(Kent tomruğa bağlanır.)</p>

  <p class="normal1">Hadi lordum gidelim buradan.</p>

  <p class="normal1">(Gloucester ve Kent dışında herkes çıkar.)</p>

  <p class="normal">GLOUCESTER</p>

  <p class="normal1">Senin adına üzgünüm dostum,</p>

  <p class="normal1">Bu dükün keyfi, huyunu herkes bilir.</p>

  <p class="normal1">Kimse karışamaz ona.</p>

  <p class="normal1">Ama ben yine de senin için ricada bulunurum.</p>

  <p class="normal">KENT</p>

  <p class="normal1">Rica ederim bir şey söylemeyin.</p>

  <p class="normal1">Zaten uyumadım bütün gece,</p>

  <p class="normal1">Yol da uzundu, epey yordu.</p>

  <p class="normal1">Şimdi bir süre uyurum.</p>

  <p class="normal1">Islık çalarım zamanın geri kalanında.</p>

  <p class="normal1">Bazen böyle kazaya uğrayabilir</p>

  <p class="normal1">İyi kişinin talihi de. İyi sabahlar size!</p>

  <p class="normal">GLOUCESTER</p>

  <p class="normal1">Dük hiç de iyi etmedi, kral hazmedemez bunu.</p>

  <p class="normal1">(Çıkar.)</p>

  <p class="normal">KENT</p>

  <p class="normal1">İyi yürekli kralım: Yağmurdan kaçarken doluya tutuldun!</p>

  <p class="normal1">Atasözünü kanıtlamak, demek senin nasibinmiş.</p>

  <p class="normal1">Ey ay, dünyanın feneri,</p>

  <p class="normal1">Yaklaş da şu mektubu okuyayım ışığının yardımıyla,</p>

  <p class="normal1">En küçük ferahlık mucize gibi gelir çaresiz olanlara.</p>

  <p class="normal1">Tanıdım, Cordelia’nın yazısı bu.</p>

  <p class="normal1">İyi ki öğrenmiş kılık değiştirerek tuttuğum yolu–</p>

  <p class="normal1">(Okur.)</p>

  <p class="normal1">“Sürüp giden kanunsuzluklardan ve düzensizliklerden</p>

  <p class="normal1">Krallığı kurtarmanın ve zararları karşılamanın</p>

  <p class="normal1">Bir yolunu bulacağım” – çok uykusuzum,</p>

  <p class="normal1">Açamıyorum gözlerimi,</p>

  <p class="normal1">Fırsat bu fırsattır ağırlaşan gözlerim:</p>

  <p class="normal1">Bu utanç verici durumu görmeyin.</p>

  <p class="normal1">İyi geceler, ey kader! Bir kez daha gülümse,</p>

  <p class="normal1">Talih, döndür tekerleğini!</p>

  <p class="normal1">(Uyur.)</p>
</body>
</html>