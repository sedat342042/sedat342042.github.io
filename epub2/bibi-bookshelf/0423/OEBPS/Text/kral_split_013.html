<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_13">1. Sahne<sup class="calibre2"><a href="../Text/kral_split_037.html#footnote-600-92" id="footnote-600-92-backlink">[92]</a></sup></h2>

  <p class="ortaitalik">(Gloucester Kontu’nun şatosunda bir avlu.)</p>

  <p class="normal1">(Piç Edmund ile Curan karşılaşırlar.)</p>

  <p class="normal">EDMUND</p>

  <p class="normal1">İyi geceler Curan!</p>

  <p class="normal"></p>

  <p class="normal1">Size de efendim! Az önce babanızın yanındaydım. Cornwall Dükü ile eşi Düşes Regan’ın bu gece buraya geleceklerini haber verdim.</p>

  <p class="normal">EDMUND</p>

  <p class="normal1">Niçin acaba?</p>

  <p class="normal"></p>

  <p class="normal1">Bilmiyorum efendim. Haberleri duymuşsunuzdur herhalde – yani şu kulaktan kulağa fısıldanan haberleri demek istiyorum. Ama şimdilik söylentiden öteye gitmiyor.</p>

  <p class="normal">EDMUND</p>

  <p class="normal1">Benim bir şeyden haberim yok, neymiş onlar? Söyleyin rica ederim.</p>

  <p class="normal"></p>

  <p class="normal1">Cornwall ve Albany dükleri arasında çok yakında<sup class="calibre2"><a href="../Text/kral_split_037.html#footnote-600-93" id="footnote-600-93-backlink">[93]</a></sup> bir savaş çıkacağı olasılığından söz ediliyor, duymadınız mı?</p>

  <p class="normal">EDMUND</p>

  <p class="normal1">Hiçbir şey duymadım.</p>

  <p class="normal"></p>

  <p class="normal1">Yakında duyarsınız herhalde, hoşça kalın efendim!</p>

  <p class="normal1">(Çıkar.)</p>

  <p class="normal">EDMUND</p>

  <p class="normal1">Demek Cornwall Dükü bu gece burada olacak ha!</p>

  <p class="normal1">Çok iyi! Mükemmel! Yardımcı olacak kurduğum plana.</p>

  <p class="normal1">Babam her yana gözcü koydu yakalatmak için kardeşimi,</p>

  <p class="normal1">Bana düşen de dikkatle sonuçlandırmak bu nazik işi.</p>

  <p class="normal1">El çabukluğu ve talih, haydi iş başına!</p>

  <p class="normal1">Kardeşim, söyleyeceklerim var! Gel aşağıya,<sup class="calibre2"><a href="../Text/kral_split_037.html#footnote-600-94" id="footnote-600-94-backlink">[94]</a></sup></p>

  <p class="normal1">Edgar, duyuyor musun beni?</p>

  <p class="normal1">(Edgar girer.)</p>

  <p class="normal1">Babam pusuda. Aman, hemen kaç buradan!</p>

  <p class="normal1">Nerede saklandığını öğrenmişler,</p>

  <p class="normal1">Şimdi henüz gece, bundan yararlan!</p>

  <p class="normal1">Hiç Cornwall aleyhinde konuştuğun oldu mu?</p>

  <p class="normal1">Bu gece buraya geliyor aceleyle, Regan’la birlikte.</p>

  <p class="normal1">Hafızanı yokla: Albany Dükü‘ne karşı olan adamları için</p>

  <p class="normal1">Atıp tuttun mu hiç?</p>

  <p class="normal">EDGAR</p>

  <p class="normal1">İnan ki, tek bir söz sarf etmedim aleyhinde.</p>

  <p class="normal">EDMUND</p>

  <p class="normal1">Babamın ayak sesleri. Bağışla beni kardeşim.</p>

  <p class="normal1">Birlik olduğumuz anlaşılmasın diye</p>

  <p class="normal1">Kılıcımı çekip seninle dövüşür görünmeliyim.</p>

  <p class="normal1">Hadi şimdi savun kendini!<sup class="calibre2"><a href="../Text/kral_split_037.html#footnote-600-95" id="footnote-600-95-backlink">[95]</a></sup></p>

  <p class="normal1">Teslim ol! Babamın önüne çık. Hey, ışık getirin<sup class="calibre2"><a href="../Text/kral_split_037.html#footnote-600-96" id="footnote-600-96-backlink">[96]</a></sup></p>

  <p class="normal1">Kaç kardeşim. – Meşale getirin meşale!</p>

  <p class="normal1">Talihin açık olsun, hadi!</p>

  <p class="normal1">(Edgar çıkar.)</p>

  <p class="normal1">Şimdi bir de kendimi yaralar kanımı akıtırsam</p>

  <p class="normal1">Çetin bir dövüşten çıktığımı sanırlar.</p>

  <p class="normal1">(Kolunu yaralar.)</p>

  <p class="normal1">Sarhoş delikanlılar</p>

  <p class="normal1">Gösteriş olsun diye bunun beterini yapıyorlar.–<sup class="calibre2"><a href="../Text/kral_split_037.html#footnote-600-97" id="footnote-600-97-backlink">[97]</a></sup></p>

  <p class="normal1">Baba, baba! Tutun şunu! Yardıma gelen yok mu!</p>

  <p class="normal1">(Gloucester, meşale tutan hizmetliler ile girer.)</p>

  <p class="normal">GLOUCESTER</p>

  <p class="normal1">N’oluyor Edmund? O alçak nerede?</p>

  <p class="normal">EDMUND</p>

  <p class="normal1">Az önce efendim, şurada yalın kılıç karanlıkta duruyordu,</p>

  <p class="normal1">Birtakım büyülü sözler mırıldanıyordu,</p>

  <p class="normal1">Aya yalvarıp ona yardım etsin diye</p>

  <p class="normal1">Büyüleriyle onu uygun kılmaya çalışıyordu.</p>

  <p class="normal">GLOUCESTER</p>

  <p class="normal1">Şimdi nerede?</p>

  <p class="normal">EDMUND</p>

  <p class="normal1">Bakın efendim, yaralandım.</p>

  <p class="normal">GLOUCESTER</p>

  <p class="normal1">Sana o alçak nerede diyorum.</p>

  <p class="normal">EDMUND</p>

  <p class="normal1">Şu yana kaçtı efendim. Baktı ki aklımı çelemiyor–</p>

  <p class="normal">GLOUCESTER</p>

  <p class="normal1">Çabuk peşinden gidin!</p>

  <p class="normal1">(Bazı hizmetliler çıkar.)</p>

  <p class="normal1">Aklını neye çelemiyor?</p>

  <p class="normal">EDMUND</p>

  <p class="normal1">Siz lordumuzu öldürmeye efendim,</p>

  <p class="normal1">Tanrılar yaman öç alır baba katillerinden,</p>

  <p class="normal1">Bütün yıldırımlarını üstüne yağdırırlar dedim,</p>

  <p class="normal1">Bir evladın sayısız sağlam bağlarla</p>

  <p class="normal1">Bağlı olduğunu söyledim, babasına.</p>

  <p class="normal1">Kısacası efendimiz, bu doğadışı niyetlerine karşı</p>

  <p class="normal1">Nasıl nefretle karşı durduğumu anlayınca,</p>

  <p class="normal1">Beni öldürmek için birden yalın kılıç üstüme saldırdı,</p>

  <p class="normal1">Gafil avlanıp kendimi savunmaya vakit bulamadan</p>

  <p class="normal1">Beni kolumdan yaraladı,</p>

  <p class="normal1">Ama haklı oluşumdan yüreklenip hız alarak</p>

  <p class="normal1">Kendimi savunmak için bütün gücümle silahıma el atınca,</p>

  <p class="normal1">Belki de bağırmalarımdan paniğe kapılıp birden kaçtı.</p>

  <p class="normal">GLOUCESTER</p>

  <p class="normal1">İstediği kadar kaçsın.</p>

  <p class="normal1">Yakalanamaz diye bir sorun yoktur bu ülke içinde</p>

  <p class="normal1">olduğu sürece,</p>

  <p class="normal1">Yakalanınca da işi bitiktir. Cornwall Dükü, soylu efendim,</p>

  <p class="normal1">En büyük koruyucum, velinimetim</p>

  <p class="normal1">Buraya geliyor bu gece.</p>

  <p class="normal1">Onun izni ve yetkisiyle ilan edeceğim herkese:</p>

  <p class="normal1">O alçak caniyi bulup darağacına<sup class="calibre2"><a href="../Text/kral_split_037.html#footnote-600-98" id="footnote-600-98-backlink">[98]</a></sup> getiren minnetimizi</p>

  <p class="normal1">kazanacaktır,</p>

  <p class="normal1">Saklayan çıkarsa ölüm cezasına çarptırılacaktır.</p>

  <p class="normal">EDMUND</p>

  <p class="normal1">Onu niyetinden caydırmayı denedim,</p>

  <p class="normal1">Ama kararlı olduğunu anlayınca</p>

  <p class="normal1">“Seni ele veririm,” diye öfkeyle<sup class="calibre2"><a href="../Text/kral_split_037.html#footnote-600-99" id="footnote-600-99-backlink">[99]</a></sup> tehdit ettim.</p>

  <p class="normal1">Ne dese beğenirsiniz: “Seni meteliksiz piç, seni!</p>

  <p class="normal1">Karşına ben çıktığımda,</p>

  <p class="normal1">Saygınlığının, erdemlerinin, değerlerinin</p>

  <p class="normal1">Söylediklerinin herkesi inandırmaya yeteceğini mi</p>

  <p class="normal1">sanıyorsun?</p>

  <p class="normal1">Hayır. Her şeyi inkâr ederim</p>

  <p class="normal1">(Hatta kendi el yazımı göstersen bile)</p>

  <p class="normal1">Her şeyi senin kurduğun düzenlere,</p>

  <p class="normal1">Senin hile ve oyunlarına yüklerim,</p>

  <p class="normal1">Ölümümle sağlayacağın çıkarların</p>

  <p class="normal1">Doğal olarak seni bu yola ittiğini düşünmemeleri için</p>

  <p class="normal1">Herkesi serseme çevirmen gerekir.”</p>

  <p class="normal">GLOUCESTER</p>

  <p class="normal1">Kurnaz, soğukkanlı melun!</p>

  <p class="normal1">Demek mektubunu inkâr edermiş ha!</p>

  <p class="normal1">Hiç dünyaya gelmeseydi keşke.</p>

  <p class="normal1">(Dışarıdan boru sesi<sup class="calibre2"><a href="../Text/kral_split_037.html#footnote-600-100" id="footnote-600-100-backlink">[100]</a></sup> gelir.)</p>

  <p class="normal1">Susun, dükün geldiği bildiriliyor.</p>

  <p class="normal1">Niçin geliyor acaba?</p>

  <p class="normal1">Bütün limanları<sup class="calibre2"><a href="../Text/kral_split_037.html#footnote-600-101" id="footnote-600-101-backlink">[101]</a></sup> kapatacağım. O alçak bir yere</p>

  <p class="normal1">kaçamayacak,</p>

  <p class="normal1">Dük hazretleri benden bunu esirgememeli.</p>

  <p class="normal1">Her yana göndereceğim resmini de</p>

  <p class="normal1">Herkes tanısın onu ülkemizde.</p>

  <p class="normal1">Sana gelince, benim sadık ve gerçek<sup class="calibre2"><a href="../Text/kral_split_037.html#footnote-600-102" id="footnote-600-102-backlink">[102]</a></sup> evladım,</p>

  <p class="normal1">Bir yolunu bulup seni yasal mirasçım yapacağım.</p>

  <p class="normal1">(Cornwall, Regan ve adamları girerler.)</p>

  <p class="normal">CORNWALL</p>

  <p class="normal1">Neler oluyor soylu dostum?</p>

  <p class="normal1">Buraya daha demin geldiğim halde,</p>

  <p class="normal1">Çok garip şeyler duydum.</p>

  <p class="normal">REGAN</p>

  <p class="normal1">Eğer duyduklarımız doğruysa</p>

  <p class="normal1">Yoktur böyle bir suça yetecek ceza.</p>

  <p class="normal1">Nasılsınız kontum?</p>

  <p class="normal">GLOUCESTER</p>

  <p class="normal1">Ah efendim, şu ihtiyar yüreğim kırıldı, paramparça oldu.</p>

  <p class="normal">REGAN</p>

  <p class="normal1">Babamın adını koyduğu, onun vaftiz oğlu</p>

  <p class="normal1">Hayatınıza kastetsin ha! Sizin Edgar’ınız hem de,<sup class="calibre2"><a href="../Text/kral_split_037.html#footnote-600-103" id="footnote-600-103-backlink">[103]</a></sup></p>

  <p class="normal">GLOUCESTER</p>

  <p class="normal1">Ah leydim, utancımdan susmayı tercih ederim.</p>

  <p class="normal">REGAN</p>

  <p class="normal1">Babamın yanındaki o azgın şövalyelerle düşüp kalkmaz mıydı?</p>

  <p class="normal">GLOUCESTER</p>

  <p class="normal1">Bilmiyorum leydim. Çok feci, çok feci!</p>

  <p class="normal">EDMUND</p>

  <p class="normal1">Evet efendim, o güruhun arasındaydı.</p>

  <p class="normal">REGAN</p>

  <p class="normal1">Öyleyse, kötü niyetler beslemesine hiç şaşmamalı.</p>

  <p class="normal1">Mutlaka onlar kışkırtmışlardır yaşlı babasını öldürmeye:</p>

  <p class="normal1">Malı mülkü ele geçsin de har vurup harman savursun diye</p>

  <p class="normal1">Kardeşimden haber aldım bu gece,</p>

  <p class="normal1">Nasıl kişiler olduğunu bir bir anlatmış:</p>

  <p class="normal1">Uyarısı öyle açtı ki gözlerimi,</p>

  <p class="normal1">Bizde kalmaya gelirlerse evde bulamayacaklar beni.</p>

  <p class="normal">CORNWALL</p>

  <p class="normal1">İnan Regan, beni de.</p>

  <p class="normal1">Duydum ki Edmund, babanız için</p>

  <p class="normal1">Bir evlada yakışır şekilde hareket etmişsiniz.</p>

  <p class="normal">EDMUND</p>

  <p class="normal1">Görevimdi efendimiz.</p>

  <p class="normal">GLOUCESTER</p>

  <p class="normal1">Kurduğu planı ortaya çıkaran oydu,</p>

  <p class="normal1">Onu yakalamaya çalışırken de kolundan vuruldu.</p>

  <p class="normal">CORNWALL</p>

  <p class="normal1">Peşine adam salındı mı?</p>

  <p class="normal">GLOUCESTER</p>

  <p class="normal1">Evet efendim.</p>

  <p class="normal">CORNWALL</p>

  <p class="normal1">Yakalanınca, artık zarar vermeyecek duruma getirin!</p>

  <p class="normal1">Yakalanıp cezalandırılması için de,</p>

  <p class="normal1">Yetkimizi kullanıp istediğiniz şekilde hareket edin!</p>

  <p class="normal1">Size gelince Edmund: Yiğitlik<sup class="calibre2"><a href="../Text/kral_split_037.html#footnote-600-104" id="footnote-600-104-backlink">[104]</a></sup> ve bağlılığınız</p>

  <p class="normal1">övgüye değer,</p>

  <p class="normal1">Sizi artık bizden sayıyoruz.</p>

  <p class="normal1">Çok ihtiyacımız olacak sizin gibi güvenilir kimselere,</p>

  <p class="normal1">Önce sizi hizmetimize alıyoruz.</p>

  <p class="normal">EDMUND</p>

  <p class="normal1">Başka bir meziyetim olmasa da,</p>

  <p class="normal1">Size bağlılıkla hizmet edeceğim efendim.</p>

  <p class="normal">GLOUCESTER</p>

  <p class="normal1">Onun adına efendim, ben de size teşekkür ederim.</p>

  <p class="normal">CORNWALL</p>

  <p class="normal1">Sizi niçin ziyaret ettiğimizi herhalde bilmiyorsunuz–</p>

  <p class="normal">REGAN</p>

  <p class="normal1">Hem de böyle zamansız, karanlık gözlü gecede,</p>

  <p class="normal1">Yollara düşüp bin bir zahmete katlanarak.</p>

  <p class="normal1">Soylu Gloucester, çok önemli bir konu üzerinde</p>

  <p class="normal1">Size danışmak istiyoruz.</p>

  <p class="normal1">Babamızdan ve kardeşimizden birer mektup aldık:</p>

  <p class="normal1">Aralarında baş gösteren anlaşmazlıktan söz ediyorlar.</p>

  <p class="normal1">Evimizden uzak bir yerden yanıtı uygun bulduk,</p>

  <p class="normal1">Her iki yerden haberciler hazır bekliyorlar.</p>

  <p class="normal1">Bizim iyi yürekli, vefalı dostumuz,</p>

  <p class="normal1">Gönlünüzü ferah tutunuz</p>

  <p class="normal1">Ve zaman kaybetmeden halledilmesi gereken bu konu</p>

  <p class="normal1">üzerinde</p>

  <p class="normal1">Değerli düşüncelerinizi bağışlayınız bize.</p>

  <p class="normal">GLOUCESTER</p>

  <p class="normal1">Emriniz başım üstüne.</p>

  <p class="normal1">Hoş geldiniz derim, her iki efendime.</p>

  <p class="normal1">(Boru sesiyle çıkarlar.)</p>
</body>
</html>