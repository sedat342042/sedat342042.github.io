<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_19">3. Sahne</h2>

  <p class="ortaitalik">(Gloucester’in şatosu.)</p>

  <p class="normal1">(Gloucester ile Edmund girerler.)</p>

  <p class="normal">GLOUCESTER</p>

  <p class="normal1">Yazık Edmund, yazık. İnsanlıkla bağdaşmayan bu gibi hareketlerden hoşlanmıyorum. Krala merhametli davranmak istediğimden izinlerini istedim, kendi evimde dilediğimce hareket etmemi yasakladılar: “Ondan söz etmeyeceksin, onun için aracı olmayacaksın, hatta hiçbir yardımda bulunmayacaksın! Yoksa senden sonsuza kadar yüz çeviririz,” diye beni tehdit ettiler.</p>

  <p class="normal">EDMUND</p>

  <p class="normal1">Acımasız, insanlığa yakışmayan bir hareket doğrusu!</p>

  <p class="normal">GLOUCESTER</p>

  <p class="normal1">Neyse, sen dilini tut, yeter. Albany ile Cornwall’ın araları iyice açıldı, daha önemlisi, dün gece bir mektup aldım –sözünü bile etmek tehlikeli– çalışma odama<sup class="calibre2"><a href="../Text/kral_split_037.html#footnote-600-169" id="footnote-600-169-backlink">[169]</a></sup> kilitledim. Krallığın uğradığı haksızlıkların intikamı sonuna kadar alınacak. Ordunun bir bölümü karaya ayak basmış bile. Kralın yanında olmalıyız. Onu arayıp bulacağım ve yardım edeceğim. Sen de git, konuşarak dükü oyala ki, bu hareketimin farkına varmasın. Beni ararsa, hasta, yatıyor, dersin. Bu iş hayatıma bile mal olsa, eski efendim krala yardım edeceğim. Çok garip şeyler olacağını seziyorum, Edmund. Aman dikkatli ol, yavrum.</p>

  <p class="normal1">(Çıkar.)</p>

  <p class="normal">EDMUND</p>

  <p class="normal1">Böyle davranman yasaklanmıştı sana,</p>

  <p class="normal1">Dükün hemen haberi olacak bundan da, mektuptan da.</p>

  <p class="normal1">İyi bir hizmet olacak düke bu haberi vermek,</p>

  <p class="normal1">Babamın kaybettiği her şey tümüyle bana gelecek.</p>

  <p class="normal1">Yaşlılar yıkılınca, gençler yükselecek.</p>

  <p class="normal1">(Çıkar.)</p>
</body>
</html>