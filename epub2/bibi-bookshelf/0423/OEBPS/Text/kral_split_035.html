<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_32">2. Sahne</h2>

  <p class="ortaitalik">(İki ordugâh arasındaki alan.)</p>

  <p class="normal1">(Savaş boruları çalar. Davullar, bayraklar, flamalarla Fransız ordusu, Lear ile Cordelia, el ele tutuşmuş olarak sahne yukarısından geçerler.)</p>

  <p class="normal1">(Edgar ile Gloucester girerler.)</p>

  <p class="normal">EDGAR</p>

  <p class="normal1">Şu ağacın gölgesine oturun baba, serinlersiniz.</p>

  <p class="normal1">Dilerim hak yerini bulur, doğrular kurtulur.</p>

  <p class="normal1">Tekrar yanınıza dönmek nasipse efendim,</p>

  <p class="normal1">Huzuru da birlikte getireceğim.</p>

  <p class="normal">GLOUCESTER</p>

  <p class="normal1">Tanrılar seninle olsun evlat!</p>

  <p class="normal1">(Edgar çıkar.)</p>

  <p class="normal1">(Boru sesleri, birliklerin geri çekilme sesleri.)</p>

  <p class="normal1">(Edgar girer.)</p>

  <p class="normal">EDGAR</p>

  <p class="normal1">Kaçalım, ihtiyar! Elini ver. Hemen kaçalım buradan!</p>

  <p class="normal1">Kral Lear yenildi, kızıyla birlikte tutsak edildi.</p>

  <p class="normal1">Elini ver! Hadi gidelim.</p>

  <p class="normal">GLOUCESTER</p>

  <p class="normal1">Hayır, artık yürümeyeceğim, efendim.</p>

  <p class="normal1">İnsan pekâlâ burada da çürüyebilir.</p>

  <p class="normal">EDGAR</p>

  <p class="normal1">N’oldu? Yine o kara düşünceler mi?</p>

  <p class="normal1">İnsanlar, bu dünyaya gelişlerine katlandıkları gibi,</p>

  <p class="normal1">Göçüp gitmeye de katlanabilmelidirler,</p>

  <p class="normal1">Önemli olan, hazırlıklı olmaktır ölüm gelince.</p>

  <p class="normal">GLOUCESTER</p>

  <p class="normal1">Doğru, haklısın.<sup class="calibre2"><a href="../Text/kral_split_037.html#footnote-600-298" id="footnote-600-298-backlink">[298]</a></sup></p>

  <p class="normal1">(Çıkarlar.)</p>
</body>
</html>