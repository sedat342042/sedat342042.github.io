<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_20">4. Sahne</h2>

  <p class="ortaitalik">(Fundalık. Bir kulübenin önü.)</p>

  <p class="normal1">(Fırtına sürmektedir. Lear, Kent ve Soytarı girerler.)</p>

  <p class="normal">KENT</p>

  <p class="normal1">İşte burası efendim, buyurun girin.</p>

  <p class="normal1">Böylesine haşin bir gecede dışarıda kalmaya insanın</p>

  <p class="normal1">gücü yetmez.</p>

  <p class="normal">LEAR</p>

  <p class="normal1">Rahat bırakın beni.</p>

  <p class="normal">KENT</p>

  <p class="normal1">Buyrun girin efendim.</p>

  <p class="normal">LEAR</p>

  <p class="normal1">Yüreğimi parçalamak mı istiyorsun?</p>

  <p class="normal">KENT</p>

  <p class="normal1">Kendi yüreğimi parçalarım daha iyi. Buyrun lordum,</p>

  <p class="normal1">girin lütfen.</p>

  <p class="normal">LEAR</p>

  <p class="normal1">İliklerimize kadar işleyen bu gözü dönmüş fırtınayı</p>

  <p class="normal1">Çok önemsiyorsun sen. Öyledir belki sana göre,</p>

  <p class="normal1">Ama hastalığın büyüğü bulunduğu yerde, küçüğü</p>

  <p class="normal1">hissedilmez.</p>

  <p class="normal1">Bir ayıyla karşılaşsan elbette kaçarsın,</p>

  <p class="normal1">Ama kaçtığın yol çıkıyorsa kükreyen denize,</p>

  <p class="normal1">Döner, kapışırsın ayıyla.</p>

  <p class="normal1">Ruh huzurluysa, beden duyarlıdır.</p>

  <p class="normal1">Oysa ruhumdaki fırtına körletti tüm duygularımı,</p>

  <p class="normal1">Yalnız şuramda, içime oturmuş, beni kıvrandıran</p>

  <p class="normal1">bir şey var:</p>

  <p class="normal1">Evlat nankörlüğü!</p>

  <p class="normal1">Bu, tıpkı ona ekmek veren eli ısırmak gibi değil mi?</p>

  <p class="normal1">Ama can evinden vuracağım onları!</p>

  <p class="normal1">Hayır, artık ağlamayacağım. Böyle bir gecede</p>

  <p class="normal1">Yüzüme kapıyı çarpıp beni dışarıda bırakmak ha!</p>

  <p class="normal1">Yağın yağmurlar, boşanın! Dayanacağım</p>

  <p class="normal1">her şeye rağmen!<sup class="calibre2"><a href="../Text/kral_split_037.html#footnote-600-170" id="footnote-600-170-backlink">[170]</a></sup></p>

  <p class="normal1">Böyle bir gecede! Ah Regan, Goneril!</p>

  <p class="normal1">Cömert gönlümün size her şeyini verdiği, sizi seven yaşlı</p>

  <p class="normal1">babanıza hem de!</p>

  <p class="normal1">Yo yo, işte deliliğe giden yol bu, kaçınmam gerek bundan!</p>

  <p class="normal1">Artık düşünmemeliyim.</p>

  <p class="normal">KENT</p>

  <p class="normal1">N’olur efendim artık girin.</p>

  <p class="normal">LEAR</p>

  <p class="normal1">Sen gir dostum, kendi rahatına bak sen.</p>

  <p class="normal1">Bu fırtına hiç olmazsa,</p>

  <p class="normal1">Beni daha fazla yaralayacak düşüncelere dalmama izin</p>

  <p class="normal1">vermiyor.</p>

  <p class="normal1">Yine de girelim ama.<sup class="calibre2"><a href="../Text/kral_split_037.html#footnote-600-171" id="footnote-600-171-backlink">[171]</a></sup></p>

  <p class="normal1">(Soytarı‘ya.)</p>

  <p class="normal1">Hadi, çocuğum, sen gir önce–</p>

  <p class="normal1">Ah, evsiz barksız yoksulluk–</p>

  <p class="normal1">Hayır sen gir. Ben önce dua eder, sonra uyurum.<sup class="calibre2"><a href="../Text/kral_split_037.html#footnote-600-172" id="footnote-600-172-backlink">[172]</a></sup></p>

  <p class="normal1">(Soytarı girer.)</p>

  <p class="normal1">Çırılçıplak biçareler, her kimseniz,</p>

  <p class="normal1">Bu acımasız fırtınanın sellerine göğüs gerenler,</p>

  <p class="normal1">Başlarınızı sokacak bir damınız olmadan,</p>

  <p class="normal1">Bir deri bir kemik kalmış bedenlerinizle,</p>

  <p class="normal1">Lime lime olmuş paçavra giysilerinizle,</p>

  <p class="normal1">Nasıl koruyabiliyorsunuz kendinizi böyle havalardan?</p>

  <p class="normal1">Garip, ben bunları hiç düşünmemiştim şimdiye kadar!</p>

  <p class="normal1">Ey dünyanın yüce ve kudretli kişileri,</p>

  <p class="normal1">İşte size kayıtsız yüreklerinizi iyileştirmenin ilacı:</p>

  <p class="normal1">Bu zavallıların çektiklerini siz de çekin ki,</p>

  <p class="normal1">İhtiyacınızdan fazlasını onlara verip</p>

  <p class="normal1">Tanrıların şimdikinden daha adil olduğunu gösterebilesiniz.</p>

  <p class="normal">EDGAR</p>

  <p class="normal1">(Dışarıdan sesi duyulur.)</p>

  <p class="normal1">Bir buçuk kulaç, su bir buçuk kulaç! Zavallı Tom.<sup class="calibre2"><a href="../Text/kral_split_037.html#footnote-600-173" id="footnote-600-173-backlink">[173]</a></sup></p>

  <p class="normal1">(Soytarı kulübeden fırlar.)</p>

  <p class="normal">SOYTARI</p>

  <p class="normal1">Aman buraya girme amca. İçeride hayalet var.</p>

  <p class="normal1">İmdat, imdat!</p>

  <p class="normal">KENT</p>

  <p class="normal1">Korkma, ver elini bana. Hey, kim var orada?</p>

  <p class="normal">SOYTARI</p>

  <p class="normal1">Bir hayalet, bir hayalet! Adı Tom’muş.</p>

  <p class="normal">KENT</p>

  <p class="normal1">Sen de kimsin? Orada, samanlar içinde ne mırıldanıyorsun?</p>

  <p class="normal1">Hadi, dışarı çık!</p>

  <p class="normal1">(Edgar kulübeden çıkar. Deli dilenci kılığındadır.)</p>

  <p class="normal">EDGAR</p>

  <p class="normal1">Kaçın, kaçın! Kötü ruh peşimde! Keskin akdikenden soğuk rüzgâr esiyor. Vuuu… dı dı dı… Hadi yat da soğuk yatağına, ısınsın kemiklerin.</p>

  <p class="normal">LEAR</p>

  <p class="normal1">Sen de mi varını yoğunu kızlarına verdin de bu duruma düştün?</p>

  <p class="normal">EDGAR</p>

  <p class="normal1">Zavallı Tom’a kim ne verir ki? O kötü ruh neler çektirmedi zavallıya: Ateşlerden ve alevlerden, ırmaklardan ve anaforlardan, çamur ve bataklıklardan geçirdi onu. Neler yapmadı neler: Yastığının altına bıçaklar, balkon<sup class="calibre2"><a href="../Text/kral_split_037.html#footnote-600-174" id="footnote-600-174-backlink">[174]</a></sup> parmaklıklarına ilmikli ipler, lapasının yanına fare zehiri koydu. Sırtımı sıvazladı, doru bir at sırtında sırat köprüsünden tırıs tırıs geçirdi, haindir diye kendi gölgesini kovalattı. Tanrı beş duyunu<sup class="calibre2"><a href="../Text/kral_split_037.html#footnote-600-175" id="footnote-600-175-backlink">[175]</a></sup> da korusun senin! Tom üşüyor. Vuuuu… dı dı dı dı… Tanrılar kasırgalardan korusunlar seni! Seni göktaşlarından, bulaşıcı hastalıklardan uzak tutsunlar! Zavallı Tom’a bir sadaka versene. Bak, kötü ruh nasıl da eziyet ediyor ona. Ben şimdi onu<sup class="calibre2"><a href="../Text/kral_split_037.html#footnote-600-176" id="footnote-600-176-backlink">[176]</a></sup> yakalarım – işte orada – şimdi de burada – yine oraya gitti!</p>

  <p class="normal">LEAR</p>

  <p class="normal1">Onu da mı kızları böyle umutsuz bir duruma getirmişler? Şişşt, ellerinden hiçbir şey kurtaramadın mı? Yoksa her şeyini onlara mı verdin?</p>

  <p class="normal">SOYTARI</p>

  <p class="normal1">Yok canım, baksana bir bez parçası alıkoymuş kendine. Yoksa hepimiz utançtan kıpkırmızı kesilirdik.</p>

  <p class="normal">LEAR</p>

  <p class="normal1">İnsanların hataları üstünde asılı duran tüm belalar.</p>

  <p class="normal1">İnsin kızlarının başına!</p>

  <p class="normal">KENT</p>

  <p class="normal1">Onun kızları yok, efendim.</p>

  <p class="normal">LEAR</p>

  <p class="normal1">Kahrol hain! Nankör evlatları olmadıkça</p>

  <p class="normal1">Hiçbir şey insanı bu kadar alçaltamaz.</p>

  <p class="normal1">Kovulan babaların kendi tenlerine bu kadar</p>

  <p class="normal1">eziyet etmeleri<sup class="calibre2"><a href="../Text/kral_split_037.html#footnote-600-177" id="footnote-600-177-backlink">[177]</a></sup></p>

  <p class="normal1">Zamanın modası oldu galiba!</p>

  <p class="normal1">Tam uygun bir ceza!</p>

  <p class="normal1">O nankör pelikan<sup class="calibre2"><a href="../Text/kral_split_037.html#footnote-600-178" id="footnote-600-178-backlink">[178]</a></sup> kızlara</p>

  <p class="normal1">Can veren de bu ten değil mi?</p>

  <p class="normal">EDGAR</p>

  <p class="normal1">Pillicock<sup class="calibre2"><a href="../Text/kral_split_037.html#footnote-600-179" id="footnote-600-179-backlink">[179]</a></sup> oturdu Pillicock tepesine.</p>

  <p class="normal1">Hey hey, hu huuu!<sup class="calibre2"><a href="../Text/kral_split_037.html#footnote-600-180" id="footnote-600-180-backlink">[180]</a></sup></p>

  <p class="normal">SOYTARI</p>

  <p class="normal1">Bu soğuk gecede hepimiz oynatacağız galiba.</p>

  <p class="normal">EDGAR</p>

  <p class="normal1">Kötü ruhtan sakın kendini, ananın babanın sözünden çıkma, sözünü tam olarak tut, küfretme, kimsenin nikâhlı karısıyla yatma, onu şımartacak süslerle donatma sevdiğini. Vuuu… Tom donuyor.</p>

  <p class="normal">LEAR</p>

  <p class="normal1">Daha önce sen neydin?</p>

  <p class="normal">EDGAR</p>

  <p class="normal1">Aşk görevlisi! Kendini beğenmiş, dik kafalının biri, saçlarımı kıvırır, şapkama kadın eldivenleri takardım.<sup class="calibre2"><a href="../Text/kral_split_037.html#footnote-600-181" id="footnote-600-181-backlink">[181]</a></sup> Sevgilimin içindeki şehveti doyurmak için cehennemde dans ederdim, yeminden başka söz çıkmazdı ağzımdan, ama cennetin tatlı yüzüyle karşılaştım mı birer birer dönerdim yeminlerimden. Geceleri şehvet planları kurarak uykuya dalar, sabah uyandım mı hemen harekete geçerdim. Şaraba, kumara bayılır, kadınlarımla Türk Sultan’ına bile taş çıkarırdım. Yüreğim fesat, kulağım tetikte, iki elim kandaydı. Domuz gibi tembel, tilki gibi sinsi, kurt gibi açgözlü, köpek gibi çılgın, aslan gibi avcıydım.<sup class="calibre2"><a href="../Text/kral_split_037.html#footnote-600-182" id="footnote-600-182-backlink">[182]</a></sup> Ayakkabı gıcırtısı, ipeklerin hışırtısı zavallı yüreğini kadına kaptırmana yol açmasın sakın. Geneleve adımını atma, tebelleş olma eteklere, faizcinin defterine adını yazdırma ve en önemlisi, evet en önemlisi kötü ruhtan sakın! Hâlâ esiyor akdikenler arasından o buz gibi rüzgâr… Vuuuuu… Benim veliaht<sup class="calibre2"><a href="../Text/kral_split_037.html#footnote-600-183" id="footnote-600-183-backlink">[183]</a></sup> oğlum, işte geçiyor, bırak tırısa kalksın.<sup class="calibre2"><a href="../Text/kral_split_037.html#footnote-600-184" id="footnote-600-184-backlink">[184]</a></sup></p>

  <p class="normal1">(Fırtına sürer.)</p>

  <p class="normal">LEAR</p>

  <p class="normal1">Böyle çırılçıplak bir durumda kudurmuş göklere karşı durmaktansa, mezarında yat daha iyi. Acaba insan bundan fazla bir şey değil mi? Daha yakından bakayım. Sen ne böceğe ipek borçlusun, ne hayvana kürk, ne koyuna post, ne de kediye misk kokusu. Hıım… Biz üçümüz özentili kişileriz. Sense doğanın ta kendisisin. Uygarlık süsleriyle donanmış insan, tıpkı senin gibi zavallı, çırılçıplak, iki ayaklı hayvandan başka bir şey değil. Gitsin, gitsin bu yapmacık şeyler. Çözün düğmelerimi!</p>

  <p class="normal1">(Üstündekileri parçalamak ister.)</p>

  <p class="normal">SOYTARI</p>

  <p class="normal1">Dur amca, dur, kendine gel! Yüzmek için tam da gecesini seçtin. Şimdi şu vahşi yerde ufacık bir ateş ihtiyar bir zamparanın yüreği gibidir–</p>

  <p class="normal1">Buz gibi bir bedenin ortasında ufacık kıvılcım.</p>

  <p class="normal1">Aaa işte bak, sana iki ayaklı, yürüyen bir ateş.<sup class="calibre2"><a href="../Text/kral_split_037.html#footnote-600-185" id="footnote-600-185-backlink">[185]</a></sup></p>

  <p class="normal1">(Gloucester, elinde meşale girer.)</p>

  <p class="normal">EDGAR</p>

  <p class="normal1">İşte kötü ruh Flibbergibbet.<sup class="calibre2"><a href="../Text/kral_split_037.html#footnote-600-186" id="footnote-600-186-backlink">[186]</a></sup> Bu, karanlık basınca<sup class="calibre2"><a href="../Text/kral_split_037.html#footnote-600-187" id="footnote-600-187-backlink">[187]</a></sup> ortaya çıkar, horozun ilk ötüşüne<sup class="calibre2"><a href="../Text/kral_split_037.html#footnote-600-188" id="footnote-600-188-backlink">[188]</a></sup> kadar ortalıkta dolaşır. Katarakta<sup class="calibre2"><a href="../Text/kral_split_037.html#footnote-600-189" id="footnote-600-189-backlink">[189]</a></sup> neden olan, gözleri şaşı, dudakları yarık yanan hep odur, buğdayı çürütür, yeryüzündeki zavallılara acı verir.</p>

  <p class="normal1">Ermiş Vitalis<sup class="calibre2"><a href="../Text/kral_split_037.html#footnote-600-190" id="footnote-600-190-backlink">[190]</a></sup> kırları üç kez dolaştı,</p>

  <p class="normal1">Dokuz cine binmiş Karabasan’a rastladı:</p>

  <p class="normal1">İn hemen şu cinlerin üstünden, dedi.</p>

  <p class="normal1">Kimseye zarar vermeyeceğine söz istedi.</p>

  <p class="normal1">Defol kötü ruh! Defol cadı<sup class="calibre2"><a href="../Text/kral_split_037.html#footnote-600-191" id="footnote-600-191-backlink">[191]</a></sup> !</p>

  <p class="normal">KENT</p>

  <p class="normal1">Efendimiz nasıllar?</p>

  <p class="normal">LEAR</p>

  <p class="normal1">O gelen kim?</p>

  <p class="normal">KENT</p>

  <p class="normal1">Kimsiniz? Burada ne arıyorsunuz?</p>

  <p class="normal">GLOUCESTER</p>

  <p class="normal1">Siz kimsiniz? Adınız sanınız?</p>

  <p class="normal">EDGAR</p>

  <p class="normal1">Ben, Zavallı Tom’um. Yeşil kurbağa, kara kurbağa, yavru kurbağa, duvar kertenkelesi, su kertenkelesi yerim, o kötü ruh beni ele geçirdi mi, salata diye inek gübresi, lağım faresi, köpek leşi yer, durgun su birikintilerinin yosunlu yeşil köpüklerini içerim. Mahalleden mahalleye kırbaçla kovalarlar beni, tomruğa vururlar, kodese tıkarlar. Bir zamanlar sırtıma giyecek üç elbisem, altı gömleğim, binecek bir atım, kuşanacak kılıcım vardı.</p>

  <p class="normal1">Ama şimdi yedi uzun yıl oluyor,</p>

  <p class="normal1">Sıçanla fare av eti niyetine Tom’u doyuruyor.</p>

  <p class="normal1">Peşimi bırakmayan kötü ruhtan sakının! Sakin ol Smulkin!<sup class="calibre2"><a href="../Text/kral_split_037.html#footnote-600-192" id="footnote-600-192-backlink">[192]</a></sup> Kötü ruh, çek git!</p>

  <p class="normal">GLOUCESTER</p>

  <p class="normal1">Aman Tanrım! Efendimizin bunlardan daha iyi arkadaşları yok mu?</p>

  <p class="normal">EDGAR</p>

  <p class="normal1">Karanlıklar Prensi soylu ve kibar kişidir ama! O hem Modo’dur, hem Mahu!<sup class="calibre2"><a href="../Text/kral_split_037.html#footnote-600-193" id="footnote-600-193-backlink">[193]</a></sup></p>

  <p class="normal">GLOUCESTER</p>

  <p class="normal1">Bizim etimizden ve kanımızdan olanlar,</p>

  <p class="normal1">Öylesine alçak ve iğrenç oldular ki efendim,</p>

  <p class="normal1">Onlara can verenlerden nefret ediyorlar.</p>

  <p class="normal">EDGAR</p>

  <p class="normal1">Zavallı Tom çok üşüyor.</p>

  <p class="normal">GLOUCESTER</p>

  <p class="normal1">Benimle gelin efendimiz. Size olan bağlılığım,</p>

  <p class="normal1">O acımasız buyruklarına izin vermez kızlarınızın.</p>

  <p class="normal1">Kapımı size kapamam için kesin emir verdiler,</p>

  <p class="normal1">Sizi bu korkunç gecenin eline bırakmamı istediler.</p>

  <p class="normal1">Ama ben her şeyi göze alıp sizi arayıp buldum, efendim,</p>

  <p class="normal1">Ateşte ısınacağınız ve karnınızı doyuracağınız bir yere</p>

  <p class="normal1">Sizi götürmeye geldim.</p>

  <p class="normal">LEAR</p>

  <p class="normal1">Önce şu bilginle<sup class="calibre2"><a href="../Text/kral_split_037.html#footnote-600-194" id="footnote-600-194-backlink">[194]</a></sup> konuşmak istiyorum.</p>

  <p class="normal1">Gök neden gürler?<sup class="calibre2"><a href="../Text/kral_split_037.html#footnote-600-195" id="footnote-600-195-backlink">[195]</a></sup></p>

  <p class="normal">KENT</p>

  <p class="normal1">Saygıdeğer efendim, lütfen kabul edin,</p>

  <p class="normal1">O eve gidin.</p>

  <p class="normal">LEAR</p>

  <p class="normal1">Şu Tebai’li bilgin ile bir iki şey konuşacağım.</p>

  <p class="normal1">Ne uzmanısın sen üstat?</p>

  <p class="normal">EDGAR</p>

  <p class="normal1">Kötü ruh savma, haşarat doğrama.</p>

  <p class="normal">LEAR</p>

  <p class="normal1">Seninle biraz özel konuşabilir miyiz?</p>

  <p class="normal">KENT</p>

  <p class="normal1">Bir kez daha rica etseniz, efendim.</p>

  <p class="normal1">Aklı bulanmaya başladı.</p>

  <p class="normal">GLOUCESTER</p>

  <p class="normal1">Ona kabahat bulabilir miyiz?</p>

  <p class="normal1">(Fırtına sürmektedir.)</p>

  <p class="normal1">Kızları ölümünü istiyorlar. Ah, nerede acaba</p>

  <p class="normal1">o iyi yürekli Kent!</p>

  <p class="normal1">Böyle olacağını apaçık söylemişti – zavallı sürgün!</p>

  <p class="normal1">Demek kral aklını yitiriyor, arkadaş, bak dinle,</p>

  <p class="normal1">Hemen aklımı yitirmiş gibiyim ben de.</p>

  <p class="normal1">Bir oğlum vardı, söküp attım yüreğimden.</p>

  <p class="normal1">Daha geçen gün beni öldürmek istedi.</p>

  <p class="normal1">Ah dostum, onu öyle severdim ki–</p>

  <p class="normal1">Hiçbir baba oğlunu bu kadar sevemezdi.</p>

  <p class="normal1">Doğrusu, duyduğum acı, aklımı başımdan aldı.</p>

  <p class="normal1">Ne gece ama! Efendimiz yalvarırım size–</p>

  <p class="normal">LEAR</p>

  <p class="normal1">Özür dilerim, şimdi meşgulüm.</p>

  <p class="normal1">Üstat, izin verin, sizinle kalayım.</p>

  <p class="normal">EDGAR</p>

  <p class="normal1">Donuyorum…</p>

  <p class="normal">GLOUCESTER</p>

  <p class="normal1">Donuyorsan kulübeye girsene, ısınırsın.</p>

  <p class="normal">LEAR</p>

  <p class="normal1">Gelin, hepimiz girelim.</p>

  <p class="normal">KENT</p>

  <p class="normal1">Bu taraftan efendim.</p>

  <p class="normal">LEAR</p>

  <p class="normal1">Olmaz! Ben bilginimden ayrılmam.</p>

  <p class="normal">KENT</p>

  <p class="normal1">İyi yürekli efendim, istediğini yapın bari,</p>

  <p class="normal1">Şu deli de bizimle gelsin.</p>

  <p class="normal">GLOUCESTER</p>

  <p class="normal1">Öyleyse, deli oğlanı siz getirin.</p>

  <p class="normal">KENT</p>

  <p class="normal1">Efendi, hadi sen de geliyorsun.</p>

  <p class="normal">LEAR</p>

  <p class="normal1">Gel üstadım, gidelim.</p>

  <p class="normal">GLOUCESTER</p>

  <p class="normal1">Şışş! Sessiz olun!</p>

  <p class="normal">EDGAR</p>

  <p class="normal1">Sir Roland<sup class="calibre2"><a href="../Text/kral_split_037.html#footnote-600-196" id="footnote-600-196-backlink">[196]</a></sup> Karanlık Kule’ye gelince durdu,</p>

  <p class="normal1">Söylediği ise hep şuydu:</p>

  <p class="normal1">Fası pası topla tarağı tası</p>

  <p class="normal1">Britanyalı kanı kokuyor burası.<sup class="calibre2"><a href="../Text/kral_split_037.html#footnote-600-197" id="footnote-600-197-backlink">[197]</a></sup></p>
</body>
</html>