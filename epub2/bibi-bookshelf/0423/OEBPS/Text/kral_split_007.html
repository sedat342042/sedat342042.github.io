<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kral</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h2baslik1" id="calibre_toc_8">1. Sahne</h2>

  <p class="ortaitalik">(Kral Lear’in sarayı.)</p>

  <p class="normal1">(Kent, Gloucester, Edmund girerler. Kent ve Gloucester konuşurlar, Edmund geride durur.)</p>

  <p class="normal">KENT</p>

  <p class="normal1">Kralın, Albany<sup class="calibre2"><a href="../Text/kral_split_037.html#footnote-600-30" id="footnote-600-30-backlink">[30]</a></sup> Dükü‘nü, Cornwall Dükü‘nden daha çok sevdiğini sanıyorum.</p>

  <p class="normal">GLOUCESTER</p>

  <p class="normal1">Biz de öyle sanırdık, ama şimdi krallığı paylaştırırken hangisine daha çok değer verdiği anlaşılmıyor, paylar öylesine iyi dengelenmiş ki, ne kadar dikkatle bakarsan bak, birini ötekine tercih edemezsin.</p>

  <p class="normal">KENT</p>

  <p class="normal1">Oğlunuz, değil mi efendim?</p>

  <p class="normal">GLOUCESTER</p>

  <p class="normal1">Onu büyütmek bana düştü efendim. Oğlum demekten kızara bozara öyle pişkinleştim ki utanmayı unuttum.</p>

  <p class="normal">KENT</p>

  <p class="normal1">Pek anlayamadım.</p>

  <p class="normal">GLOUCESTER</p>

  <p class="normal1">Bu delikanlının annesiyle aramız iyiydi, bu yüzden de karnı büyüyüverdi. Kadıncağızın daha yatağına koca girmeden beşiğine bir oğlan giriverdi. Yaptığım hatayı anlıyorsunuz, değil mi?</p>

  <p class="normal">KENT</p>

  <p class="normal1">Doğrusu sonucu öyle yakışıklı<sup class="calibre2"><a href="../Text/kral_split_037.html#footnote-600-31" id="footnote-600-31-backlink">[31]</a></sup> ki, keşke bu hatayı yapmasaydınız diyemiyorum.</p>

  <p class="normal">GLOUCESTER</p>

  <p class="normal1">Bir de meşru oğlum var, bundan bir yaş kadar büyük. Ama öyledir diye, onu daha çok severim sanmayın. Gerçi bu hergele daha çağrılmadan, pek de utanmadan dünyaya geldi, ama annesi güzeldi, ona can vermek epeyi zevkli oldu ve tabii bu veledi kabullenmekten başka çare kalmadı. Edmund, bu soylu centilmeni tanıyor musun?</p>

  <p class="normal">EDMUND</p>

  <p class="normal1">(Yaklaşır.)</p>

  <p class="normal1">Hayır, lordum.</p>

  <p class="normal">GLOUCESTER</p>

  <p class="normal1">Kent Kontu. Bundan böyle onu benim şerefli bir dostum olarak bilmelisin.</p>

  <p class="normal">EDMUND</p>

  <p class="normal1">Hizmetinizdeyim, efendim.</p>

  <p class="normal">KENT</p>

  <p class="normal1">Sizinle dost olmayı, sizi daha yakından tanımayı isterim.</p>

  <p class="normal">EDMUND</p>

  <p class="normal1">Bu teveccühünüze layık olmak için elimden geleni yapacağım, efendim.</p>

  <p class="normal">GLOUCESTER</p>

  <p class="normal1">Dokuz yıldır ülke dışındaydı, yine gidecek.</p>

  <p class="normal1">(Boru sesi duyulur.)</p>

  <p class="normal1">Kral geliyor.</p>

  <p class="normal1">(Önde küçük bir taç taşıyan görevli, ardından Lear, Albany ve Cornwall dükleri, sonra Goneril, Regan ve Cordelia maiyetleriyle girerler.)</p>

  <p class="normal">LEAR</p>

  <p class="normal1">Gloucester! Huzura çıkmaları için refakat edin</p>

  <p class="normal1">Fransa ve Burgonya beylerine.<sup class="calibre2"><a href="../Text/kral_split_037.html#footnote-600-32" id="footnote-600-32-backlink">[32]</a></sup></p>

  <p class="normal">GLOUCESTER</p>

  <p class="normal1">Başüstüne efendimiz.</p>

  <p class="normal1">(Gloucester ve Edmund çıkarlar.)</p>

  <p class="normal">LEAR</p>

  <p class="normal1">Bu arada biz de açıklayalım</p>

  <p class="normal1">Şimdiye kadar gizli tuttuğumuz bir kararımızı.</p>

  <p class="normal1">Haritayı getirin.</p>

  <p class="normal1">Şunu bilin ki üçe böldük krallığımızı,</p>

  <p class="normal1">Tüm sorumlulukları ve devlet işlerinin yükünü</p>

  <p class="normal1">İhtiyar sırtımızdan atmak,</p>

  <p class="normal1">Sürünerek ölüme yaklaşırken</p>

  <p class="normal1">Bunları genç omuzlara bırakmak</p>

  <p class="normal1">Kesin kararımızdır. Damadımız Cornwall</p>

  <p class="normal1">Ve siz, damadımız Albany, aynı ölçüde sevdiğimiz,</p>

  <p class="normal1">İleride çıkabilecek anlaşmazlıkları şimdiden önlemek için</p>

  <p class="normal1">Kızlarımıza düşen mirası şu anda duyurmaktır isteğimiz.</p>

  <p class="normal1">Üstelik en küçük kızımızın aşkıyla yanıp tutuşan</p>

  <p class="normal1">İki büyük rakip, Fransa ve Burgonya prensleri</p>

  <p class="normal1">Uzun bir süredir iç çekerek oturmaktadırlar sarayımızda,</p>

  <p class="normal1">Cevabımızı bugün bildirmek gerekir onlara da.</p>

  <p class="normal1">Söyleyin kızlarım, mademki hükmetmekten,</p>

  <p class="normal1">Ülkemizden ve devlet işlerinden</p>

  <p class="normal1">Mahrum etmekteyiz kendimizi,</p>

  <p class="normal1">Söyleyin bakalım, hanginiz en çok seviyor bizi?</p>

  <p class="normal1">Söyleyin ki, doğuştaki hakkına, bize olan sevgisini katana<sup class="calibre2"><a href="../Text/kral_split_037.html#footnote-600-33" id="footnote-600-33-backlink">[33]</a></sup></p>

  <p class="normal1">Bağışlayalım ihsanlarımızın en cömertlerini.</p>

  <p class="normal1">Goneril, ilk göz ağrım, sen konuş önce!</p>

  <p class="normal">GONERIL</p>

  <p class="normal1">Efendimiz, sözlerin ifade edemeyeceği kadar</p>

  <p class="normal1">çok seviyorum sizi,</p>

  <p class="normal1">Siz benim için, göz nurundan, ucu bucağı olmayan</p>

  <p class="normal1">özgürlükten,</p>

  <p class="normal1">Zengin ve bulunması zor olan her şeyden</p>

  <p class="normal1">daha değerlisiniz,</p>

  <p class="normal1">Nimet, sağlık, güzellik ve şeref dolu bir hayatı</p>

  <p class="normal1">nasıl seviyorsam,</p>

  <p class="normal1">Öyle seviyorum sizi, hiçbir evladın sevemeyeceği,</p>

  <p class="normal1">Hiçbir babanın sevilemeyeceği kadar.</p>

  <p class="normal1">Size olan sevgimi anlatmak için soluğum cılız,</p>

  <p class="normal1">sözlerim güçsüz.</p>

  <p class="normal1">Sizi var olan her şeyden çok seviyorum.</p>

  <p class="normal">CORDELIA</p>

  <p class="normal1">(Kendi kendine.)</p>

  <p class="normal1">Ya sen Cordelia, ne söyleyeceksin? Sev ve sus!</p>

  <p class="normal">LEAR</p>

  <p class="normal1">Bu sınırdan şu sınıra kadar olan toprakları,</p>

  <p class="normal1">Gölgeli ağaçlıkları, zengin ve bereketli ormanları,</p>

  <p class="normal1">Gürül gürül akan ırmakları, geniş otlakları,</p>

  <p class="normal1">Sana veriyoruz kızım. Bütün buralar</p>

  <p class="normal1">Sonuna kadar senin ve Albany sülalesinin.<sup class="calibre2"><a href="../Text/kral_split_037.html#footnote-600-34" id="footnote-600-34-backlink">[34]</a></sup></p>

  <p class="normal1">– Ortanca kızımız, Cornwall’ın karısı, sevgili<sup class="calibre2"><a href="../Text/kral_split_037.html#footnote-600-35" id="footnote-600-35-backlink">[35]</a></sup> kızım Regan.</p>

  <p class="normal1">Sen ne diyeceksin bakalım? Söyle!</p>

  <p class="normal">REGAN</p>

  <p class="normal1">Efendimiz, aynı hamurdanız kardeşimle,</p>

  <p class="normal1">Size olan sevgimin ölçüsü de aynı.</p>

  <p class="normal1">Onun benim de sevgimi dile getirdiğini</p>

  <p class="normal1">Hissediyorum yüreğimin derinlerinde.</p>

  <p class="normal1">Ancak bir şey var kardeşimin belirtmediği:</p>

  <p class="normal1">Kendimi, benliğimin en ince, en duyarlı yanının</p>

  <p class="normal1">duyabileceği</p>

  <p class="normal1">Bütün öteki hazların düşmanı görüyorum</p>

  <p class="normal1">Ve mutluluğumu yalnızca siz aziz efendimizin sevgisinde</p>

  <p class="normal1">buluyorum.</p>

  <p class="normal">CORDELIA</p>

  <p class="normal1">(Kendi kendine.)</p>

  <p class="normal1">Ya sen zavallı Cordelia, ya sen!</p>

  <p class="normal1">Hayır, hayır, niye zavallı olayım,</p>

  <p class="normal1">Sevgim, bütün sözlerden daha gerçek,</p>

  <p class="normal1">daha zengin değil mi?</p>

  <p class="normal">LEAR</p>

  <p class="normal1">Güzel ülkemizin üçte biri de sonsuza dek senin</p>

  <p class="normal1">ve sülalenindir,</p>

  <p class="normal1">Bu parça da Goneril’e bağışladığımız kadar büyük, güzel</p>

  <p class="normal1">ve değerli.</p>

  <p class="normal1">– Sen Cordelia, hayatımın sevinci,</p>

  <p class="normal1">Sırada sonuncu olsa da, sevgimde sonuncu olmayan,</p>

  <p class="normal1">Bir yanda Fransa bağlarının, öte yanda Burgonya</p>

  <p class="normal1">otlaklarının,</p>

  <p class="normal1">Sevgisini elde etmek için çekiştikleri minik kızım,</p>

  <p class="normal1">Kardeşlerinden daha değerli bir parça için ne diyeceksin?</p>

  <p class="normal">CORDELIA</p>

  <p class="normal1">Hiçbir şey efendimiz.</p>

  <p class="normal">LEAR</p>

  <p class="normal1">Hiçbir şey mi?</p>

  <p class="normal">CORDELIA</p>

  <p class="normal1">Hiçbir şey.</p>

  <p class="normal">LEAR</p>

  <p class="normal1">Hiçten hiç çıkar. Bir şeyler söyle.</p>

  <p class="normal">CORDELIA</p>

  <p class="normal1">Çok üzgünüm. Yüreğimdekileri söze dökemiyorum.</p>

  <p class="normal1">Efendimizi sevmem gerektiği kadar seviyorum.</p>

  <p class="normal1">Ne daha çok, ne daha az.</p>

  <p class="normal">LEAR</p>

  <p class="normal1">Ne demek, nasıl yani, Cordelia? Dikkat et sözlerine,</p>

  <p class="normal1">Ayağına gelen kısmeti tepebilirsin.</p>

  <p class="normal">CORDELIA</p>

  <p class="normal1">Saygıdeğer efendimiz,</p>

  <p class="normal1">Bana can verdiniz, büyüttünüz, sevdiniz beni,</p>

  <p class="normal1">Buna karşılık ben de yerine getiriyorum bütün görevlerimi,</p>

  <p class="normal1">Sözünüzü dinliyor, sizi seviyor ve herkesten çok size</p>

  <p class="normal1">saygı duyuyorum.</p>

  <p class="normal1">Kardeşlerim yalnızca sizi sevdiklerini iddia ediyorlarsa,</p>

  <p class="normal1">Niçin kocaları var? Bir gün evlenirsem eğer</p>

  <p class="normal1">Sevgimin de, görevlerimin de, bağlılığımın da yarısı</p>

  <p class="normal1">Yeminle bağlanacağım kocamın olacaktır.</p>

  <p class="normal1">Ben hiçbir zaman kardeşlerim gibi</p>

  <p class="normal1">Bütün sevgimi babama vererek evlenecek değilim.</p>

  <p class="normal">LEAR</p>

  <p class="normal1">Bunları yürekten mi söylüyorsun?</p>

  <p class="normal">CORDELIA</p>

  <p class="normal1">Evet, efendimiz.</p>

  <p class="normal">LEAR</p>

  <p class="normal1">Hem bu kadar genç, hem de bu kadar duygusuz mu?</p>

  <p class="normal">CORDELIA</p>

  <p class="normal1">Hem bu kadar genç, efendimiz, hem de dürüst.</p>

  <p class="normal">LEAR</p>

  <p class="normal1">Peki öyleyse! Dürüstlük olsun senin payına düşen de!</p>

  <p class="normal1">Güneşin kutsal ışınları üstüne,</p>

  <p class="normal1">Hekate’nin<sup class="calibre2"><a href="../Text/kral_split_037.html#footnote-600-36" id="footnote-600-36-backlink">[36]</a></sup> ve gecenin gizli törenleri,</p>

  <p class="normal1">Yaşama, ölüme hükmeden yıldızların etkileri üstüne</p>

  <p class="normal1">Yemin ederim ki, bugün burada</p>

  <p class="normal1">Tüm babalık haklarını, aile ve kan bağını yok sayıyorum,</p>

  <p class="normal1">Bundan böyle yabancısın artık sonsuza dek</p>

  <p class="normal1">Gönlüme de, kendime de.</p>

  <p class="normal1">Açlığını gidermek için öz çocuğunu yiyen bir yamyam bile,</p>

  <p class="normal1">Bir zamanlar kızım olan senin kadar</p>

  <p class="normal1">Sevgi, acıma ve avunma bulacaktır yüreğimde.</p>

  <p class="normal">KENT</p>

  <p class="normal1">Soylu efendimiz…</p>

  <p class="normal">LEAR</p>

  <p class="normal1">Sus Kent! Ejderle<sup class="calibre2"><a href="../Text/kral_split_037.html#footnote-600-37" id="footnote-600-37-backlink">[37]</a></sup> gazabı arasına girme.</p>

  <p class="normal1">Hepsinden çok onu severdim ben,</p>

  <p class="normal1">Onun müşfik ellerinde bulacağımı umuyordum</p>

  <p class="normal1">Yaşlılığımın güvencesini.</p>

  <p class="normal1">– Defol, bir daha görünme gözüme!</p>

  <p class="normal1">Mezarımda huzura ermek için baba yüreğini söküp</p>

  <p class="normal1">alıyorum ondan!</p>

  <p class="normal1">Fransa Kralı‘nı çağırın! Hadi durmayın!</p>

  <p class="normal1">Burgonya Dükü‘nü de! Cornwall, Albany,</p>

  <p class="normal1">İki kızımın paylarına bu üçüncüyü de katın.</p>

  <p class="normal1">Görelim, açıksözlülük dediği gurur koca bulsun ona.</p>

  <p class="normal1">Bütün kudretimizi, üstün mevkiimizi ve bütün nimetlerini</p>

  <p class="normal1">krallığımızın</p>

  <p class="normal1">Siz ikinize, birlikte kullanmak üzere bağışlıyoruz.</p>

  <p class="normal1">Bize gelince, bakımını sizin sağlayacağınız</p>

  <p class="normal1">Yüz atlı ayıracağız kendimize,</p>

  <p class="normal1">Her ay sıra ile birinizin evinde kalacağız.</p>

  <p class="normal1">Ancak kral adını, krallığın unvan ve şereflerini</p>

  <p class="normal1">bırakmıyoruz.</p>

  <p class="normal1">İktidar, devlet gelirleri, krallıkla ilgili her şey</p>

  <p class="normal1">Sizindir sevgili damatlarım.</p>

  <p class="normal1">Bu sözlerimi doğrulamak için işte tacım,</p>

  <p class="normal1">Paylaşın.</p>

  <p class="normal">KENT</p>

  <p class="normal1">Haşmetli Lear, kralım olarak yücelttiğim,</p>

  <p class="normal1">Babam gibi sevdiğim, efendim olarak boyun eğdiğim,</p>

  <p class="normal1">Koruyucum diye dualarımda andığım yüce kral!–</p>

  <p class="normal">LEAR</p>

  <p class="normal1">Yay iyice gergin. Kent, oktan kendini sakın!</p>

  <p class="normal">KENT</p>

  <p class="normal1">Bırak fırlasın daha iyi, gelsin yüreğimi parçalasın!</p>

  <p class="normal1">Lear çıldırdıysa, Kent de saygısızlık etsin.</p>

  <p class="normal1">İhtiyar, ihtiyar, ne yaptığının farkında mısın?</p>

  <p class="normal1">Kudret, kapılırsa yaltaklanmalara</p>

  <p class="normal1">Görev, sesini duyurmaktan korkar mı sanırsın?</p>

  <p class="normal1">Yücelik aklını kaçırırsa, dürüstlük namus borcu olur.</p>

  <p class="normal1">Kararını değiştir,<sup class="calibre2"><a href="../Text/kral_split_037.html#footnote-600-38" id="footnote-600-38-backlink">[38]</a></sup> iyi düşün, bu tehlikeli aceleyi dizginle.</p>

  <p class="normal1">Hayatımı ortaya koyarım ki, seni en az seven</p>

  <p class="normal1">ne küçük kızındır,</p>

  <p class="normal1">Ne de fısıltıları boşluk içinde tınlamayan kimselerin</p>

  <p class="normal1">yürekleri bomboştur.<sup class="calibre2"><a href="../Text/kral_split_037.html#footnote-600-39" id="footnote-600-39-backlink">[39]</a></sup></p>

  <p class="normal">LEAR</p>

  <p class="normal1">Kendi hayatına biraz değer veriyorsan artık konuşma!</p>

  <p class="normal">KENT</p>

  <p class="normal1">Ben hayatımı senin düşmanlarına karşı verilecek</p>

  <p class="normal1">bir rehin saydım,</p>

  <p class="normal1">Senin esenliğin için de onu kaybetmekten korkmam.</p>

  <p class="normal">LEAR</p>

  <p class="normal1">Çekil gözüme görünme!</p>

  <p class="normal">KENT</p>

  <p class="normal1">Gözlerin daha iyi görmeli, Lear!</p>

  <p class="normal1">Bırak da ben gözlerinin hedefi olarak kalayım yine.</p>

  <p class="normal">LEAR</p>

  <p class="normal1">Tanrılar hakkı için şimdi seni–</p>

  <p class="normal">KENT</p>

  <p class="normal1">Tanrılar hakkı için kralım, onları boş yere anıyorsun.</p>

  <p class="normal">LEAR</p>

  <p class="normal1">Nee, seni köle! Seni hain!</p>

  <p class="normal1">(Elini kılıcının kabzasına götürür.)</p>

  <p class="normal">ALBANY – CORNWALL</p>

  <p class="normal1">Efendimiz bağışlayın!</p>

  <p class="normal">KENT</p>

  <p class="normal1">Durma vur! Öldür hekimini,</p>

  <p class="normal1">Ücretini de seni yiyip bitiren o iğrenç illete ver.</p>

  <p class="normal1">Geri al kararını, yoksa bağıracağım soluğum kesilene dek</p>

  <p class="normal1">Günah işliyorsun Lear diye.</p>

  <p class="normal">LEAR</p>

  <p class="normal1">Beni dinle hain!</p>

  <p class="normal1">Ettiğin bağlılık yemini hakkı için dinle!</p>

  <p class="normal1">Değil mi ki bizi şimdiye kadar göze alamadığımız bir şeye,</p>

  <p class="normal1">Sözümüzden dönmeye sürüklemek istedin,</p>

  <p class="normal1">Değil mi ki o aşırı gururunla kararımızla iktidarımız</p>

  <p class="normal1">arasına girdin,</p>

  <p class="normal1">Karakterimizin de, mevkiimizin de katlanamayacağı</p>

  <p class="normal1">Böyle bir küstahlıkta bulunabilecek cüreti gösterdin,</p>

  <p class="normal1">O zaman kudretimizin öfkesine de şaşma, razı ol ödülüne:</p>

  <p class="normal1">Beş gün süre tanıyoruz sana,</p>

  <p class="normal1">Hazırlıklarını yap hayatın zorluklarına dayanabilmek</p>

  <p class="normal1">için,</p>

  <p class="normal1">Ve altıncı gün o iğrenç sırtını krallığımızdan çevirmiş</p>

  <p class="normal1">olacaksın.</p>

  <p class="normal1">Hele onuncu gün sürgün ettiğimiz o bedenin</p>

  <p class="normal1">Ülkemiz sınırları içinde görülecek olursa</p>

  <p class="normal1">O anda öldürüleceksin. Hadi defol şimdi!</p>

  <p class="normal1">Tanrılar şahidim olsun, kesindir kararım.</p>

  <p class="normal">KENT</p>

  <p class="normal1">Size esenlik dilerim kral. Siz böyle olmak istedikten sonra,</p>

  <p class="normal1">Özgürlük dışarıdaysa, sürgün sizin yanınızdır.</p>

  <p class="normal1">(Cordelia’ya.)</p>

  <p class="normal1">Tanrılar korusun seni, özü de sözü de doğru kızım!</p>

  <p class="normal1">(Regan’la Goneril’e.)</p>

  <p class="normal1">Size gelince, dilerim kanıtlarsınız davranışlarınızla</p>

  <p class="normal1">O büyük büyük laflarınızı,</p>

  <p class="normal1">Sevgi gösterileriniz, dilerim hayırlı sonuçlara varır.</p>

  <p class="normal1">Elveda soylu beyler, Kent yola çıkıyor</p>

  <p class="normal1">Eski yaşam biçimini sürdürmek için yeni diyarlarda.</p>

  <p class="normal1">(Çıkar.)</p>

  <p class="normal1">(Tören borusu. Gloucester, Fransa Kralı,</p>

  <p class="normal1">Bıırgonya Dükü ve maiyetler girerler.)</p>

  <p class="normal">GLOUCESTER</p>

  <p class="normal1">Haşmetli efendimiz! Fransa Kralı ve Burgonya Dükü.</p>

  <p class="normal">LEAR</p>

  <p class="normal1">Burgonya Dükü, önce bu kralla birlikte</p>

  <p class="normal1">Kızıma talip olan size soruyoruz:</p>

  <p class="normal1">Çeyiz olarak ne umuyorsunuz?</p>

  <p class="normal1">En az ne kadarı sizi kararınızdan caydırabilir?</p>

  <p class="normal">BURGONYA DÜKÜ</p>

  <p class="normal1">Kral hazretleri, gözüm yok siz efendimizin</p>

  <p class="normal1">bağışladığından fazlasında,</p>

  <p class="normal1">Siz de bundan azını vermek istemezsiniz zaten.</p>

  <p class="normal">LEAR</p>

  <p class="normal1">Soylu Burgonya Dükü,</p>

  <p class="normal1">Kızımızı sevdiğimiz zamanlar bu değeri biçmiştik ona,</p>

  <p class="normal1">Ama değeri düştü şimdi. Bakın işte orada.</p>

  <p class="normal1">Bu ufak tefek, doğruymuş, gerçekmiş gibi</p>

  <p class="normal1">Görünen şeyin herhangi bir yeri</p>

  <p class="normal1">Ya da gücenikliğimizle yamanmış olan tamamı hoşunuza</p>

  <p class="normal1">gidiyorsa,</p>

  <p class="normal1">İşte orada, buyurun, alın götürün.</p>

  <p class="normal">BURGONYA DÜKÜ</p>

  <p class="normal1">Ne diyeyim bilmem ki.</p>

  <p class="normal">LEAR</p>

  <p class="normal1">Onu böyle, sahip olduğu tüm sakatlıklarıyla,</p>

  <p class="normal1">Dosttan yoksun, nefretimize yeni evlat olmuş,</p>

  <p class="normal1">Lanetimizle çeyizlenmiş ve andımızla</p>

  <p class="normal1">Gönlümüzden uzaklaştırılmış olarak alıyor musunuz,</p>

  <p class="normal1">Almıyor musunuz?</p>

  <p class="normal">BURGONYA DÜKÜ</p>

  <p class="normal1">Bağışlayınız beni efendimiz.</p>

  <p class="normal1">Karar verilemez bu şartlar altında.</p>

  <p class="normal">LEAR</p>

  <p class="normal1">Öyleyse, vazgeçin efendim,</p>

  <p class="normal1">Tanrı bilir, nesi var nesi yok döktüm önünüze.</p>

  <p class="normal1">(Fransa Kralı‘na.)</p>

  <p class="normal1">Yüce kral, size gelince</p>

  <p class="normal1">Sizi evlendirip nefret duyduğumuz biriyle</p>

  <p class="normal1">Dostluğunuzdan olmak istemem,</p>

  <p class="normal1">Bu yüzden rica ederim size,</p>

  <p class="normal1">Doğanın bile yaratmaktan utandığı bir alçaktan</p>

  <p class="normal1">Daha değerli kişilere çevirin sevginizi.</p>

  <p class="normal">FRANSA KRALI</p>

  <p class="normal1">Çok garip, daha demin en çok sevip beğendiğiniz,</p>

  <p class="normal1">Öve öve bitiremeyip yaşlılığımın tesellisi dediğiniz,</p>

  <p class="normal1">Size en yakın, sizin en değerli kızınız,</p>

  <p class="normal1">Nasıl olur da teveccühünüzün bütün belirtilerinden</p>

  <p class="normal1">Birdenbire yoksun bırakılacak bir suç işleyebilir?</p>

  <p class="normal1">Öteden beri beslediğiniz sevginin</p>

  <p class="normal1">Böyle bir anda yok olabilmesi için</p>

  <p class="normal1">Mutlaka doğaya aykırı, canavarca bir iş yapmış olmalı.</p>

  <p class="normal1">Mucize olmazsa eğer, akla yakın değil buna inanmak.</p>

  <p class="normal">CORDELIA</p>

  <p class="normal1">Yine de yalvarırım, efendimiz, söyleyiniz,</p>

  <p class="normal1">İçtenlikle dilediğimi bir şey söylemeden yapan ben</p>

  <p class="normal1">Kastetmediğim şeyleri gösterişli, cilalı sözlerle</p>

  <p class="normal1">Söyleme sanatını beceremiyorum diye</p>

  <p class="normal1">Kızmış olsanız da bana, söyleyiniz yalvarırım size,</p>

  <p class="normal1">Lütuf ve teveccühünüzden yoksun kalmama neden</p>

  <p class="normal1">Namusuma sürülen bir leke, canavarca bir iş,</p>

  <p class="normal1">Şerefsizlik, iffetsizlik, alçaklık değildir,</p>

  <p class="normal1">Durmadan dilenen, aç bakışlarım olmadığı için</p>

  <p class="normal1">İlginizden<sup class="calibre2"><a href="../Text/kral_split_037.html#footnote-600-40" id="footnote-600-40-backlink">[40]</a></sup> yoksun kaldığım halde,</p>

  <p class="normal1">Dilbazlıktan yoksun oluşumdur bana mutluluk veren,</p>

  <p class="normal1">Beni zenginleştiren şey.</p>

  <p class="normal">LEAR</p>

  <p class="normal1">Gönlümü hoş tutmadıktan sonra</p>

  <p class="normal1">Dünyaya hiç gelmeseydin keşke.</p>

  <p class="normal">FRANSA KRALI</p>

  <p class="normal1">Demek buydu bütün mesele,</p>

  <p class="normal1">Duyduklarını dile getiremeyen çekingen bir karakter!</p>

  <p class="normal1">Dük hazretleri, Cordelia’ya bir diyeceğiniz var mı?</p>

  <p class="normal1">Özüne yabancı kalan düşüncelerle karıştırıldı mı</p>

  <p class="normal1">Sevgi sevgi olmaktan çıkar.–</p>

  <p class="normal1">Onu eş olarak istiyor musunuz? Başlı başına bir çeyizdir</p>

  <p class="normal1">Cordelia.</p>

  <p class="normal">BURGONYA DÜKÜ</p>

  <p class="normal1">Haşmetli Lear, yalnızca söz verdiğiniz payı verin,</p>

  <p class="normal1">Ben de hemen şurada Cordelia’yı elinden tutarım,</p>

  <p class="normal1">Onu hemen Burgonya Düşesi yaparım.</p>

  <p class="normal">LEAR</p>

  <p class="normal1">Hiçbir şey vermem! Yemin ettim, kesindir kararım.</p>

  <p class="normal">BURGONYA DÜKÜ</p>

  <p class="normal1">(Cordelia’ya.)</p>

  <p class="normal1">Öyleyse, ben de üzgünüm.</p>

  <p class="normal1">Böyle bir baba kaybettiğiniz için, bir de koca</p>

  <p class="normal1">kaybediyorsunuz.</p>

  <p class="normal">CORDELIA</p>

  <p class="normal1">Uğurlar olsun size Burgonya beyi! Zaten</p>

  <p class="normal1">Sevgisi mal mülk olanın karısı olamam ben.</p>

  <p class="normal">FRANSA KRALI</p>

  <p class="normal1">Güzel Cordelia, bu yoksulluğunla daha zenginsin,</p>

  <p class="normal1">Terk edilmişliğinle daha değerli, hor görülmüşlüğünle</p>

  <p class="normal1">sevimlisin!</p>

  <p class="normal1">Terk edileni almak yasaldır, bütün varlığın,</p>

  <p class="normal1">bütün erdemlerinle benimsin.</p>

  <p class="normal1">Ne gariptir Tanrım, onların o buz gibi kayıtsızlığı</p>

  <p class="normal1">Alev alev tutuşturuyor benim aşkımı.</p>

  <p class="normal1">Kral, talihin bize nasip ettiği bu çeyizsiz kızın</p>

  <p class="normal1">Gönlümüzün, ülkemizin, Fransa’nın kraliçesidir.</p>

  <p class="normal1">Sulak Burgonya’nın bütün dükleri bir araya gelse bile</p>

  <p class="normal1">Alamazlar bizden değeri bilinmeyen bu değerli varlığı.</p>

  <p class="normal1">Cordelia, sen yine de veda et bu taş yüreklilere.</p>

  <p class="normal1">Daha iyisini bulmak için kaybediyorsun burayı.</p>

  <p class="normal">LEAR</p>

  <p class="normal1">Al, senin olsun, Fransa Kralı,</p>

  <p class="normal1">Artık bizim böyle bir kızımız yok çünkü.</p>

  <p class="normal1">Yüzünü de görecek değiliz yaşadığımız sürece.</p>

  <p class="normal1">Onun için al ve git, teveccühümüz, sevgimiz olmadan,</p>

  <p class="normal1">Çık git hayır duamızı almadan.</p>

  <p class="normal1">Geliniz soylu Burgonya Dükü.</p>

  <p class="normal1">(Boru sesi. Lear, Burgonya Dükü Cornwall,</p>

  <p class="normal1">Albany, Gloucester ve maiyetleri çıkarlar.)</p>

  <p class="normal">FRANSA KRALI</p>

  <p class="normal1">Cordelia, veda et kardeşlerine.</p>

  <p class="normal">CORDELIA</p>

  <p class="normal1">Babamızın değerli süs taşları,</p>

  <p class="normal1">Cordelia ayrılıyor sizden yaşlı gözlerle.</p>

  <p class="normal1">Sizin ne mal olduğunuzu çok iyi biliyorum,</p>

  <p class="normal1">Ama kardeşinizim, yüzünüze vurmak istemiyorum</p>

  <p class="normal1">kusurlarınızı.</p>

  <p class="normal1">Babamıza iyi bakın,</p>

  <p class="normal1">Onu sevgiyi oynayan<sup class="calibre2"><a href="../Text/kral_split_037.html#footnote-600-41" id="footnote-600-41-backlink">[41]</a></sup> yüreklerinize emanet ediyorum.</p>

  <p class="normal1">Gerçi teveccühünü kaybetmeseydim,</p>

  <p class="normal1">Ona daha iyi bir yer salık verirdim!<sup class="calibre2"><a href="../Text/kral_split_037.html#footnote-600-42" id="footnote-600-42-backlink">[42]</a></sup></p>

  <p class="normal1">Hoşça kalın ikiniz de.</p>

  <p class="normal">GONERIL</p>

  <p class="normal1">Görevimizi sen öğretecek değilsin bize.<sup class="calibre2"><a href="../Text/kral_split_037.html#footnote-600-43" id="footnote-600-43-backlink">[43]</a></sup></p>

  <p class="normal">REGAN</p>

  <p class="normal1">Talihin elinden seni bir sadaka gibi alan</p>

  <p class="normal1">Kocanı memnun etmeye bak sen.</p>

  <p class="normal1">Sevgi bağının gereği olan itaati babamdan esirgedin.</p>

  <p class="normal1">Bu sevgisizliğin aynını kocandan görmeyi hak ettin.</p>

  <p class="normal">CORDELIA</p>

  <p class="normal1">Zaman ikiyüzlülüğün gizlediğini</p>

  <p class="normal1">Nasıl olsa bir gün ortaya çıkarır.</p>

  <p class="normal1">Kusurlarını örtenin sonu nasıl olsa utançtır.</p>

  <p class="normal1">Talihiniz açık, keseniz dolu olsun!</p>

  <p class="normal">FRANSA KRALI</p>

  <p class="normal1">Gel sevgili Cordelia.</p>

  <p class="normal1">(Fransa Kralı ve Cordelia çıkarlar.)</p>

  <p class="normal">GONERIL</p>

  <p class="normal1">Kardeşim, ikimizi de yakından ilgilendiren sorunlar hakkında sana söyleyeceklerim var. Babamız hemen bu akşam hareket eder sanıyorum.</p>

  <p class="normal">REGAN</p>

  <p class="normal1">Evet, kesinlikle, hem de seninle gider. Gelecek ay da sıra benim.</p>

  <p class="normal">GONERIL</p>

  <p class="normal1">Gördün değil mi, yaşlandı artık, bir günü öbürüne uymuyor. Daha demin bunun bir örneğini gözlerimizle gördük. En çok kardeşimizi severdi. Muhakemesi o kadar zayıfladı ki, kolundan tutup atıverdi onu.</p>

  <p class="normal">REGAN</p>

  <p class="normal1">Bu yaşlılığın zaafı. Zaten hiçbir zaman sağı solu belli değildi.</p>

  <p class="normal">GONERIL</p>

  <p class="normal1">Sağlıklı, en iyi zamanlarında bile hep aklına estiği gibi, düşüncesizce davranmıştır. Biz artık uzun yılların kökleştirdiği kötü alışkanlıklar yanı sıra, illetli yaşlılıkla gelen ters ve keyfi hareketlere de hazırlıklı olmalıyız.</p>

  <p class="normal">REGAN</p>

  <p class="normal1">Şu Kent’in başına gelenlere bak! Böyle beklenmedik davranışlara biz de pekâlâ hedef olabiliriz.</p>

  <p class="normal">GONERIL</p>

  <p class="normal1">Daha Fransa Kralı‘na vedalaşma töreni yapılacak. Aman kardeşim, birlikte hareket edelim. Bu haliyle babamızın elinde yetki kalacak olursa, az önce bize miras bıraktıkları kâr değil zarar getirir.</p>

  <p class="normal">REGAN</p>

  <p class="normal1">Bunu iyice bir düşünelim bakalım.</p>

  <p class="normal">GONERIL</p>

  <p class="normal1">Bir şeyler yapmamız gerek, demir tavında dövülür.<sup class="calibre2"><a href="../Text/kral_split_037.html#footnote-600-44" id="footnote-600-44-backlink">[44]</a></sup></p>
</body>
</html>