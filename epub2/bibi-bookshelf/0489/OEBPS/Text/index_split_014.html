<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-9-</p>

  <p class="block_">CASUS</p>

  <p class="block_3">&nbsp;</p>

  <p class="block_4">Tal sessizce duruyordu.</p>

  <p class="block_3">&nbsp;</p>

  <p class="block_4">Önünde Salmaterli Prens Janosh'un tahtı vardı. Dalgın bir ifadesi olan bu zayıfça adam, sürekli gözlerini kırpıyor ve bir türlü yerinde duramıyor gibi görünüyordu. Yanında Prenses Svetlana vardı. Prens'in Başvekili Dük Kaspar'dan gelen resmi mektubu okurken hanımefendi de soğuk bakışlarıyla Tal'i süzüyordu.</p>

  <p class="block_3">&nbsp;</p>

  <p class="block_4">Boyun eğme talebi nihayet okunduktan sonra Prens, "Asla," dedi. Eşine baktı, "Madam, siz?" dedi.</p>

  <p class="block_3">&nbsp;</p>

  <p class="block_4">Kocasının sözlerini duymazdan gelen Prenses, Tal'e döndü. "Yani Kaspar savaş mı istiyor?"</p>

  <p class="block_3">&nbsp;</p>

  <p class="block_4">Tal kafasını eğdi. "Hayır Majesteleri. Dükümüz, kuşaklardır bu bölgeyi rahatsız etmiş bir soruna çözüm bulmaya çalışıyor. Bana da bu durumu olabildiğince net biçimde açıklama görevi verildi." Döndü ve Amafi'ye işaret etti. Bugün Amafi de en az Tal kadar şık giyinmişti. Hizmetkâr bir adım öne geldi ve efendisine siyah kadifeden bir kese uzattı. Tal keseyi açtı ve ters çevirdi. İçindeki bir düzine kadar madalyon, gürültüyle mermer zemine düştü. "Bu on iki madalyon, Olasko bölgesinde haritalama gezisine çıkan on iki 'korsan' cesedinin üzerinden çıktı. Bu adamlar basit tüccarlar olmuş olsa, Lordum Kaspar bilinen ticaret yollarının güncel haritalarını taşımalarını anlayışla karşılardı. Aklımızdan geçen tek şey, bu adamların niyetlerinin iyi olmadığı..."</p>

  <p class="block_3">&nbsp;</p>

  <p class="block_4">"Madalyon mu?" dedi Prens. "Madalyonların haritalarla ne ilgisi var?"</p>

  <p class="block_3">&nbsp;</p>

  <p class="block_4">Odeski ismindeki zayıf başvekil, gözlerini kısarak Tal'e baktı. Mavi gözleriyle, karşısında dikilen bu adamın önemini algılamaya çalışıyordu. Tal bir an için Prens'i görmezden gelerek bakışlarını Prenses'e yöneltti. Ardından yine hükümdarla konuşmaya başladı. "Majesteleri, bu madalyonlar Kara Aslanlar'a ait."</p>

  <p class="block_3">&nbsp;</p>

  <p class="block_4">"Benim Kara Aslanlar'ıma mı?" Prens'in aklı çok karışmıştı. "Benim muhafızlarımın bu olayla ne ilgisi olabilir?"</p>

  <p class="block_3">&nbsp;</p>

  <p class="block_4">Odeski, "Majesteleri, sanırım saraydan ayrılıp daha hususi bir yere geçsek iyi olur. Böylece detaylı konuşabiliriz," dedi.</p>

  <p class="block_3">&nbsp;</p>

  <p class="block_4">"Evet, konu önemli gibi," dedi Prens ayağa kalkarken.</p>

  <p class="block_3">&nbsp;</p>

  <p class="block_4">Prenses de kocasını takip etti. Tal'in yanından geçerken onu dikkatlice incelemeyi de ihmal etmedi. Saraydan ayrıldıklarında Odeski, "Öğleden sonrası için odalarımızda olacağız. Size de özel olarak verilen odalarda kalmanızı öneririm. Sizi sarayda tutan tek şey diplomatik konumunuz. Sıradan eşkıyalarımız, canınızdan olursanız Dük Kaspar'ın ne kadar sinirleneceğini umursamaz," dedi.</p>

  <p class="block_3">&nbsp;</p>

  <p class="block_4">"Bu hususu iyi belirttiniz," dedi Tal.</p>

  <p class="block_3">&nbsp;</p>

  <p class="block_4">Saray hizmetkârlarından biri Tal ve Amafi'ye, önceki gün kendileri gelmeden önce tahsis edilen odalara giderken eşlik etti. Tal, sanki her an tuzağa düşürülmeyi bekliyormuş gibi etrafına bakınıyordu, fakat başlarına bir şey gelmeden odalarına ulaşmayı başardılar,</p>

  <p class="block_3">&nbsp;</p>

  <p class="block_4">Tal Amafi'ye işaret ederek yalnız olup olmadıklarını kontrol etmesini istedi. Bir zamanların suikastçısı şimdinin uşağı etrafa bakındıktan sonra kafasını salladı. Tal masanın üzerine yazı takımını çıkardı. Çantayı açtı ve yüksek sesle, "Prens'in Dük'e vereceği cevap ne olacak çok merak ediyorum," dedi.</p>

  <p class="block_3">&nbsp;</p>

  <p class="block_4">"Kimbilir Haşmetlim!" dedi Amafi.</p>

  <p class="block_3">&nbsp;</p>

  <p class="block_4">Tal kömür kalemini çıkardı ve parşömenin üzerine, "Yapabilecek misin?" yazdı. Sonra bu mesajı Amafi'ye gösterdi.</p>

  <p class="block_3">&nbsp;</p>

  <p class="block_4">Amafi gülümsedi. "Ben mutfağa bir gideyim Haşmetlim. Gideyim de buraya biraz meyve, biraz da şarap yollatayım. Ev sahiplerimiz komşu ülkenin elçilerinin rahatını tam anlamıyla düşünememişler."</p>

  <p class="block_3">&nbsp;</p>

  <p class="block_4">Selam vererek odadan çıktı. Tal şöminenin yanına geçti ve üzerine yazdığı parşömeni alevlerin içine attı. İzlenmediklerinden emin olabilirlerdi, fakat yakınlarda birinin kendilerini dinleyip dinlemediği konusunda bir şey diyemezlerdi.</p>

  <p class="block_3">&nbsp;</p>

  <p class="block_4">Tal kendini yatağa attı ve tavana bakmaya başladı. Opardum'dan güneye giden gemideki o ilk gecesini hatırladı. Dük'ün kendisine verdiği evrak dosyasında belgeler, talimatlar, ölü denizcilerden toplanan madalyonlar ve üzerinde düklük mührü olan bir not vardı. Notun üzerinde, 'Denize çıktığında ve yalnızken oku,' yazıyordu.</p>

  <p class="block_3">&nbsp;</p>

  <p class="block_4">Notu açmak için havanın kararmasını beklemişti. İçinde tek bir talimat vardı: Prenses Svetlana'yı öldür. Okuduktan sonra güverteye çıkıp notu denize atmıştı.</p>

  <p class="block_3">&nbsp;</p>

  <p class="block_4">Kaspar'ın talimatını şimdi anlamıştı. Çelik iradeli prensesi olmadan Prens Janosh kolaylıkla kontrol edilebilecek bir aptal halini alırdı.</p>

  <p class="block_3">&nbsp;</p>

  <p class="block_4">Kısa bir süre sonra Amafi geri döndü. Döndüğünde Tal yatağın üzerinde yarı uyukluyordu. "Haşmetlim," dedi sessizce.</p>

  <p class="block_3">&nbsp;</p>

  <p class="block_4">Tal doğruldu. "Uyanığım. Yalnızca düşünüyordum." Kalktı, masaya gitti ve yazmaya başladı. "Ne buldun?"</p>

  <p class="block_3">&nbsp;</p>

  <p class="block_4">Amafi yüksek sesle, "Kayboldum Haşmetlim. Kibar bir hizmetkâr beni mutfağa götürdü neyse ki. Sarayın baş kâhyası çok meşgul olduğundan sizinle ilgilenilememiş, fakat az sonra yemek gelecekmiş," dedi. Parşömenin üzerine de, "Bir yol buldum," yazdı.</p>

  <p class="block_3">&nbsp;</p>

  <p class="block_4">Tal, "Bu çok iyi olur. Acıktım sayılır," dedi.</p>

  <p class="block_3">&nbsp;</p>

  <p class="block_4">Kapı çaldı. Tal elindeki parşömeni hemen ateşe attı. Amafi kapıyı açtı ve ellerinde tepsilerle üç hizmetkâr içeri girdi. Birinde peynir, ekmek ve meyve, birinde hamur işi ve tatlılar, sonuncusunda da şarap ve bardaklar vardı.</p>

  <p class="block_3">&nbsp;</p>

  <p class="block_4">Tal hizmetkârlar gidene dek bekledi, ardından şarabın tadına baktı. "Güzelmiş," dedi. Bunu ciddi söylüyordu.</p>

  <p class="block_3">&nbsp;</p>

  <p class="block_4">"Dinlenecek misiniz?" dedi Amafi.</p>

  <p class="block_3">&nbsp;</p>

  <p class="block_4">"Evet," dedi Tal. "Prens'in cevabını beklerken şehre in ve Leydi Natalia'ya uygun bir hediye var mı bak. Hattâ bir de şifacıya git de deniz tutması için bir şeyleri var mıymış sor. Son yolculuğumuz epey kötü geçmişti."</p>

  <p class="block_3">&nbsp;</p>

  <p class="block_4">"Emredersiniz Haşmetlim." Amafi hızla dışarı çıktı. Saray Muhafızları Komutanı'na gidip kendisine eşlik edecek birini isteyecekti. Yanına birkaç sıkıcı saray muhafızı verirlerdi. O dükkândan dükkâna yavaşça yürürken askerler de onu takip edecekti. Yolda Dük'ün kız kardeşi için güzel hediyeler alacaktı. Belki pek de uygun kaçmayan yollarla başka şeyler de alabilirdi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">O akşamki resmi yemeğin atmosferi, Tal'in gençliğinde dağ akıntıları ne kadar sıcak oluyorsa o kadar sıcaktı. Prens ve Prenses, siyasal nezaketi bozmadan Tal'i olabildiğince görmezden geldiler. Kendisine bir defa selam verildi, subayların oturduğu masaya geçtiğinde Tal'e tek kelimelik cümlelerle hitap ettiler ve bunun dışında onu görmezden geldiler. Yemekte bir ara, Prens nazikçe yemeği ve şarabı beğenip beğenmediğini sordu. Tal de aynı kibarlık çerçevesinde bu soruya olumlu yanıt verdi.</p>

  <p class="block_3">&nbsp;</p>

  <p class="block_4">Tal yarım saatten az bir süredir odasında Amafi'nin bulduğu hediyelere bakıyordu ki kapı çaldı.</p>

  <p class="block_3">&nbsp;</p>

  <p class="block_4">Tal Queg dilinde, "Bu geç saatte Dük'e cevap gelmiş olamaz, değil mi?" dedi.</p>

  <p class="block_3">&nbsp;</p>

  <p class="block_4">Amafi gülümsedi ve omuzlarını kaldırdı. "Her şey mümkündür Haşmetlim."</p>

  <p class="block_3">&nbsp;</p>

  <p class="block_4">Tal kapıyı açtığında karşısına genç bir kadın çıktı. "Efendim, Prenses sizi odasında bekliyor."</p>

  <p class="block_3">&nbsp;</p>

  <p class="block_4">Tal dönüp Amafi'ye baktı. "Her şey mümkün."</p>

  <p class="block_3">&nbsp;</p>

  <p class="block_4">Genç kadını takip ederek bir koridordan geçti, sonra görev başında iki muhafız gördü. Taht odasının ilerisine çıkan uzun bir koridordan daha geçtiler. Sonra bir koridor daha. Büyük, süslü bir kapının önünde durdu kız. Kapıyı çaldı. "Gir," dedi kapının diğer tarafındaki ses.</p>

  <p class="block_3">&nbsp;</p>

  <p class="block_4">Kız kapıyı açtı ve Tal'in geçmesine müsaade etti. Tal içeri girdiğinde, yalnızca birkaç mumla aydınlatılmış misafir odasında buldu kendini. Kız, "Elçi geldi hanımım," dedi.</p>

  <p class="block_3">&nbsp;</p>

  <p class="block_4">Prenses Svetlana uzun bir divanda, bacaklarını altına almış, oldukça rahat bir biçimde oturuyordu. "Bizi yalnız bırak," dedi.</p>

  <p class="block_3">&nbsp;</p>

  <p class="block_4">Kız selam vererek odadan ayrıldı. Tal ve Prenses baş başa kalmıştı. Etrafına bakındı. Ciddi bir ifade takındı. Çünkü nedense içinden gülmek geliyordu. Selam vererek, "Hanımım," dedi.</p>

  <p class="block_3">&nbsp;</p>

  <p class="block_4">Prensesin üzerinde neredeyse şeffaf denebilecek bir sabahlık, yine aynı kumaştan bir de kolsuz üst vardı. Açık mavi renkteydi. Canlı gözleri bu sayede ortaya çıkıyordu. Tal kadının hâlâ göz alıcı olduğunu düşünüyordu. "Yaklaş Toprak Beyi," dedi.</p>

  <p class="block_3">&nbsp;</p>

  <p class="block_4">Tal kadının yanına geldi. "Otur," dedi bu kez de kadın divana dokunarak.</p>

  <p class="block_3">&nbsp;</p>

  <p class="block_4">Tal kendisine söyleneni yaptı. Kırklı yaşlarında olmasına karşın, koyu renk saçları arasında yalnızca birkaç gri tel vardı. Zayıf yüzündeki gözleri iri ve anlamlıydı. Boynu ve omuzları -seçtiği kıyafetlerin de etkisiyle- çok kibardı. Geniş gerdanını, uzun bacaklarını ve erken yaşta iki çocuk dünyaya getirmiş olmasına rağmen minicik kalan belini, Tal tek bakışta içine çekti.</p>

  <p class="block_3">&nbsp;</p>

  <p class="block_4">Kaspar, Prenses'le ilgili olarak elindeki tüm bilgileri Tal'e vermişti. Aslına bakılırsa hakkındaki bilgiler de az değildi. Kendisi Miskalon Dükü'nün kız kardeşiydi. Zamanında Kaspar'ın karşısına düşes olabilecek biri olarak çıkarılmıştı. Nihayetinde hakir gördüğü bir adamla evlenmişti. Salmater'in istila edilmesini ya da komşu ülkelerden biri tarafından kontrol altına alınmasını önleyen tek kişi oydu. Oğlu Serge de en az babası kadar aptaldı. Kızı Anastasia, utangaç gibi görünen, şımartılmış bir çocuktu. Svetlana siyaseti, ava çıkmayı ve erkekleri severdi. Tal, Prenses'in heyetindeki tüm saray muhafızlarının genç, yakışıklı ve uzun boylu olduklarını fark etmişti zaten.</p>

  <p class="block_3">&nbsp;</p>

  <p class="block_4">"Umarım bu gayri resmi görüşmeden rahatsız değilsindir Toprak Beyi."</p>

  <p class="block_3">&nbsp;</p>

  <p class="block_4">Tal gülümsedi. Yüzünde nazik, gizemli bir ifade vardı. "Tabii ki hayır Majesteleri. Hizmetinizdeyim."</p>

  <p class="block_3">&nbsp;</p>

  <p class="block_4">Prenses güldü. "Sanmam. Kaspar neredeyse savaş ilanı olarak algılanabilecek mesajını aptalın biriyle yollamazdı. Gerçekten ne istiyor?"</p>

  <p class="block_3">&nbsp;</p>

  <p class="block_4">Tal bu baştan çıkarıcı sahnenin, kendisini şaşırtmak ve dikkatini dağıtmak için ayarlandığını fark etmişti. Prenses'in kendisini yan odadaki yatağa atma olasılığının düşük olmadığını biliyordu. Tüm erkekler kadar, hattâ çoğundan daha iyi bir şekilde, kadınların ruh hallerini anlayabiliyordu. Kadının kendisini çekici bulduğunun da farkındaydı. Bu ülkenin asıl hükümdarı oydu ve tüm istediklerini yapabiliyordu. Tal okuduğu tarih kitaplarından, zayıf kocaları üzerinden ülkelere hükmeden kadınların özel seçimlerini de işin içine kattıklarını öğrenmişti. Zaten güzel bir kadın olduğundan Tal de onu öldürmeden önce her türlü isteğini, her şekilde yerine getirmekten memnuniyet duyardı. İnce bedeninin kıvrımlarına bakılırsa, bu hizmetten de büyük zevk alacağını tahmin edebiliyordu.</p>

  <p class="block_3">&nbsp;</p>

  <p class="block_4">"Efendimin arzularıyla ilgili tahminler yürütmem Prenses," dedi Tal. "Size ve Prens'e gönderdiği mesajında isteklerini açıkça belirtmiş."</p>

  <p class="block_3">&nbsp;</p>

  <p class="block_4">İki bardağa şarap doldurmak üzere eğilerek çekici bedenini kısmen de olsa sergileyen Prenses, "Öyleyse Toprak Beyi," dedi, "seninle bir oyun oynayalım, olur mu?"</p>

  <p class="block_3">&nbsp;</p>

  <p class="block_4">"Efendim?"</p>

  <p class="block_3">&nbsp;</p>

  <p class="block_4">"Diyelim ki ikimiz de kâhiniz ve Dük'ün zihnini okuyabiliyoruz." Kadehlerden birini Tal'e uzattı. "Şimdi, önce sen."</p>

  <p class="block_3">&nbsp;</p>

  <p class="block_4">Tal güldü. "Efendim, şayet gönderdiği mesajın dışında amaç veya istekleri varmış gibi tahminde bulunursam Dük'e zarar vermiş olurum."</p>

  <p class="block_3">&nbsp;</p>

  <p class="block_4">"Kaspar'ı tahta çıkmadan önce de tanırım Tal. Sana Tal diye hitap edebilirim, değil mi?" Tal kafasını salladı. "Çocukluğumdan beri onu tanıyorum. Ama ben ondan birkaç yaş büyüğüm." Şarabını yudumladı. "Nasıl ikiyüzlü, yalancı, katil ruhlu bir herif olduğunu bilir, buna rağmen onu yine de severim." Gülümsediğinde Tal onu daha da çekici bulmuştu. "En sevdiğim düşmanlarımdan ve sevgililerimden biridir. Tabii bunlar Janosh'la evlenmeden önceydi. Hem, oyun oynuyoruz, değil mi?"</p>

  <p class="block_3">&nbsp;</p>

  <p class="block_4">Tal durdu. Amacını tehlikeye atmayacak fakat bu küçük çıkmazı çözmesini sağlayacak bir şey gelmişti aklına. Prenses'in mum ışığındaki görüntüsü, aklını başından almaya başlamıştı. Gülümsedi. "Evet, bu yalnızca bir oyun Prenses."</p>

  <p class="block_3">&nbsp;</p>

  <p class="block_4">"Yalnızken bana Svetlana de Tal."</p>

  <p class="block_3">&nbsp;</p>

  <p class="block_4">Prenses öne doğru eğildi. "Şimdi söyle, Kaspar gerçekten ne istiyor?"</p>

  <p class="block_3">&nbsp;</p>

  <p class="block_4">"Yalnızca tahminde bulunabilirim tabii. Fakat sanırım diğer düşmanlara yardım etmenizi istemiyor. Haritalama gezisi Olasko girişine çıkacak açık bir yol bulmak için düzenlenmiş, belli. Bu da Dük'ün en büyük endişelerinden biri."</p>

  <p class="block_3">&nbsp;</p>

  <p class="block_4">"Anlaşılabilir," dedi Prenses. Parmağını Tal'in şarabına batırdı, sonra Tal'in dudaklarının kenarında gezdirdi.</p>

  <p class="block_3">&nbsp;</p>

  <p class="block_4">Tal sıcakladığını hissediyordu. Bunu şaraba ya da Prenses'in bu baştan çıkarıcı oyununa bağlayabilirdi, fakat Büyücünün Adası'nda aldığı eğitim, bu işin içinde başka bir şey olduğunu söylüyordu ona. Şarabından bir yudum aldı ve bir şey olup olmadığını anlamaya çalıştı. Büyük bir yudum daha aldıktan sonra tuhaf, acı bir tat geldiğini fark etti. Şarabın tadı böyle olmamalıydı.</p>

  <p class="block_3">&nbsp;</p>

  <p class="block_4">Şaraba ne katıldığından tam olarak emin olamıyordu, fakat bir ağaç kabuğundan elde edilen toz olduğunu tahmin ediyordu. Hem Adalar Krallığı hem de Roldem'de kuvvetten düşen yaşlı erkeklere şifa niyetine satılıyordu. Onun yaşında böyle bir şeye gerek yoktu. Fakat işe yaradığı kesindi.</p>

  <p class="block_3">&nbsp;</p>

  <p class="block_4">Kadehi bir kenara koydu. "Sanırım Lordum Dük'ün asıl istediği şey sınırlarından birini güvence altına alıp zihnini başka şeylere yoğunlaştırabilmek. Bazı hırsları var..."</p>

  <p class="block_3">&nbsp;</p>

  <p class="block_4">"Bildiğimiz gibi," dedi Svetlana ona iyice yaklaşarak, şimdi parmağını Tal'in çenesinde gezdiriyordu.</p>

  <p class="block_3">&nbsp;</p>

  <p class="block_4">"... hırsları, onun birden fazla cephede Olasko'nun güvenliği için endişe duymamasını gerektiriyor."</p>

  <p class="block_3">&nbsp;</p>

  <p class="block_4">"Kocanızın Miskalon ve Roskalon'un, hatta belki de Adalar'ın bir oyuncağı olduğunu düşünüyor. Bu tehdide bir son vermek için kesin çözüm arıyor."</p>

  <p class="block_3">&nbsp;</p>

  <p class="block_4">Tal'i öptü. Sonra yavaşça geri çekilerek, "Sevgili Kaspar'ımızı ikna etmenin bir yolunu bulmalıyız," dedi fısıltıyla. "Fakat asla sadakat yemini etmeyeceğiz. Belki yarın kocamın kabinesindeki toplantıya katılabilirsin. Orada daha etraflıca konuşabiliriz."</p>

  <p class="block_3">&nbsp;</p>

  <p class="block_4">Tal fısıltıyla, "Hizmetinizdeyim," dedi.</p>

  <p class="block_3">&nbsp;</p>

  <p class="block_4">Gülümseyen Prenses, Tal'i kendine doğru çekerken kendini divana attı. "Biliyorum."</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Sabah yaklaşırken Prenses, "Gitme vakti," dedi.</p>

  <p class="block_3">&nbsp;</p>

  <p class="block_4">Tal çizmelerini giyerken, "Majesteleri'ne misafirperverliği için teşekkür ederim," dedi.</p>

  <p class="block_3">&nbsp;</p>

  <p class="block_4">Svetlana güldü. Bu gerçekten neşelenmiş bir kadının sıcak sesiydi. "Ben de coşkusu için Toprak Beyi ne teşekkür ederim."</p>

  <p class="block_3">&nbsp;</p>

  <p class="block_4">"Çok kolay oldu hanımım." Eğilip kadını öptü. "Şaraba koyduğunuz ilaca hiç gerek yoktu."</p>

  <p class="block_3">&nbsp;</p>

  <p class="block_4">Kadın somurtur gibi yaptı. "Benim yaşıma gelince insan bilemiyor işte."</p>

  <p class="block_3">&nbsp;</p>

  <p class="block_4">"Bu güzelliğinizle endişe etmenize hiç gerek yoktu."</p>

  <p class="block_3">&nbsp;</p>

  <p class="block_4">Kadın çıplaklığına bakmadan ayağa kalktı. Tal'e sarıldı. "Ne kadar zor olduğunu tahmin bile edemezsin. İki çocuğumuz doğduğundan beri, yani yaklaşık son on yıldır, kocam... başkalarıyla birlikte olmayı tercih ediyor diyelim."</p>

  <p class="block_3">&nbsp;</p>

  <p class="block_4">Tal omuzlarını silkti. "Kendi kaybı."</p>

  <p class="block_3">&nbsp;</p>

  <p class="block_4">"Saraydan genç bir adamı da ikna etmek zor... yani, Prens'in gazabından korkuyorlar." Sesi acıklı bir tona bürünmüştü. "Hâlbuki teşekkürlerini ve rahatlamasını beklemeliler."</p>

  <p class="block_3">&nbsp;</p>

  <p class="block_4">"Ondan korkabilirim. Fakat yarın buradan gitmeyi düşündüğüm göz önüne alınırsa arkamdan bir savaş ilanı gelebilir."</p>

  <p class="block_3">&nbsp;</p>

  <p class="block_4">Svetlana dairesinin kapısına kadar onu geçirdi. Onu içtenlikle öperek, "Her şey bitmiş sayılmaz," dedi. "Sen mükemmel bir çocuksun ve sana hayranım. Fakat seni korumak için duruşumdan ödün veremem. Yine de savaşın başvurulacak son çare olduğunu söyleyebilirim. Ve ben savaşta hiçbir güzellik göremiyorum. Bu öğleden sonra kabineye ikna edici bir konuşma yapmanı bekliyorum Tal. Bana işleyebileceğim bir şey verirsen olası durumu önleyebiliriz." Gözlerini indirerek, "Ne olursa olsun bunu bu gece baş başa konuşuruz yine, değil mi?" dedi.</p>

  <p class="block_3">&nbsp;</p>

  <p class="block_4">"O zevk bana ait Majesteleri," dedi Tal. Sonra kadını öptü ve odasından ayrıldı.</p>

  <p class="block_3">&nbsp;</p>

  <p class="block_4">Saray muhafızları şafak vakti Prenses'in odasından çıkan bir elçi gördüklerine şaşırmışlarsa da bunu çok iyi gizlemişlerdi. Gözlerini kırpmadan görev başında duruyorlardı. Tal odasına döndü.</p>

  <p class="block_3">&nbsp;</p>

  <p class="block_4">Odaya girdiğinde, ayağını ufak şişe ve kavanozlarla dolu masanın hemen yanına uzatmış olan Amafi'yi gördü. Kapı kilidin çıkardığı hafif tıkırtıyla kapanırken Amafi uyandı.</p>

  <p class="block_3">&nbsp;</p>

  <p class="block_4">"Haşmetlim," dedi Amafi. Ayağa kalkıp masayı işaret etti. "Bitti."</p>

  <p class="block_3">&nbsp;</p>

  <p class="block_4">Tal hayretler içinde Amafi'ye baktı. "Siz çıktıktan sonra," dedi Amafi, "buraları incelemeye başladım. Salmater diplomasi usulüne önem veriyor. En azından bizi gizlice dinleyen biri ya da dikiz delikleri olmadığına eminim."</p>

  <p class="block_3">&nbsp;</p>

  <p class="block_4">Tal kafasını salladı. Dağınık masaya bakarak, "Hangisi?" dedi.</p>

  <p class="block_3">&nbsp;</p>

  <p class="block_4">Amafi küçük mavi bir şişeyi eline aldı ve, "İşte bu," dedi.</p>

  <p class="block_3">&nbsp;</p>

  <p class="block_4">"Kimse şüphelenmedi mi?"</p>

  <p class="block_3">&nbsp;</p>

  <p class="block_4">"Tam üç şifacıya uğradım. Hepsinden de değişik bir şey aldım.</p>

  <p class="block_3">&nbsp;</p>

  <p class="block_4">Muhafızlara da size gerekli olanı bir türlü bulamadığımı söyledim Zaten Leydi Natalia için de hediye arayarak bütün sabahı tükettiğimden sıkıldılar, dikkatleri dağıldı." Köşedeki bir başka masayı gösterdi. Üzerinde sanat eserleri, mücevherler ve nadir bulunan parfümler vardı.</p>

  <p class="block_3">&nbsp;</p>

  <p class="block_4">"Natalia'nın çok hoşuna gidecek," dedi Tal.</p>

  <p class="block_3">&nbsp;</p>

  <p class="block_4">"Geceniz nasıldı efendim?"</p>

  <p class="block_3">&nbsp;</p>

  <p class="block_4">"Oldukça güzel," dedi Tal. "Aslında utanç verici de denebilir. Beni genç ahmaklardan sanıyor. Benimle istediği gibi oynayacak, sonra da Kaspar'a kocasından zekice bir istekle dönmemi sağlayacak. Zaman kazanmak için çevirdiği bir dolap.</p>

  <p class="block_3">&nbsp;</p>

  <p class="block_4">"Mesajları kime gönderdiğini bulamamamız çok yazık. Olasko'ya karşı düzenlenen bu oyunun asıl mimarını o zaman bulabilirdik."</p>

  <p class="block_3">&nbsp;</p>

  <p class="block_4">"Sarayın içinden bir bilgi kaynağı bulabilirseniz onu da başarabilirsiniz. Vekil Odeski hırslı bir adam gibi görünüyor."</p>

  <p class="block_3">&nbsp;</p>

  <p class="block_4">Tal sırıttı. "Ben de öyle düşündüm. Fakat tüm bunlar bir gecede halledilemez. Şu talihsiz olaylar gerçekleşmeden Olasko'ya dönmeliyiz." Masanın üzerindeki şişeleri işaret etti. "Her şeyi yok etmeyi unutma."</p>

  <p class="block_3">&nbsp;</p>

  <p class="block_4">"Elbette Haşmetlim. Saray içindeki tüm tuvaletlere birer şişe bırakacağım. Kimsenin oraları kurcalayacağını sanmam."</p>

  <p class="block_3">&nbsp;</p>

  <p class="block_4">Saraydan çıkan atıklar arabalarla çekiliyor, belki şehrin dışına bırakılıyor ya da kuruması için mezbelelere atılıyor, sonra da çiftliklerde gübre olarak kullanılıyordu. Yine de çiftçinin biri gübresinin arasında küçük mavi bir şişe görse, bunun nereden geldiğini tahmin edemezdi.</p>

  <p class="block_3">&nbsp;</p>

  <p class="block_4">"Güzel. İşe yarar."</p>

  <p class="block_3">&nbsp;</p>

  <p class="block_4">"Bugün ne yapıyoruz Haşmetlim?"</p>

  <p class="block_3">&nbsp;</p>

  <p class="block_4">"Bugün Prens'in Danışma Meclisine çağırılana kadar dinleneceğim. Orada durup Prenses'in ülkeyi nasıl yönettiğini göreceğim. Eğlenceli, bir o kadar da bilindik olacaktır." Yatak odasının kapısına yöneldi. "Öğleden bir saat sonra uyandır beni. Yemeği de hazır et. Tüm öğleden sonra mecliste olurum. Sonra yine yemek yapılacaktır."</p>

  <p class="block_3">&nbsp;</p>

  <p class="block_4">"Sonra Prenses mi?" diye sordu Amafi.</p>

  <p class="block_3">&nbsp;</p>

  <p class="block_4">"Sonra Prenses. Tabii yemekte karşısına yakışıklı bir saray muhafızı çıkmazsa."</p>

  <p class="block_3">&nbsp;</p>

  <p class="block_4">"Merak etmeyin Haşmetlim."</p>

  <p class="block_3">&nbsp;</p>

  <p class="block_4">"Prenses biraz hercai gibi. Sense kendinden emin görünüyorsun."</p>

  <p class="block_3">&nbsp;</p>

  <p class="block_4">"Kadınları tanırım Haşmetlim. En azından her erkek kadar ben de tanırım kadınları. Siz farklısınız. Hizmetinize girmeden önce duyduğum kadarıyla da kadınlar arasında oldukça popülersiniz. Çok yakışıklı genç biri çıksa bile, o önümüzdeki hafta da burada olacaktır, ama siz olmayacaksınız."</p>

  <p class="block_3">&nbsp;</p>

  <p class="block_4">Tal gülümsedi. "Sanırım haklısın." Mavi şişeyi aldı ve kemerindeki keseye koydu. Sonra odasına girip kapıyı kapadı. Yatağına girdiğine Amafi'nin şişeleri toplarken çıkardığı sesi duyabiliyordu. Amafi kanıtlardan kurtulmak için daireden çıktığında Tal mışıl mışıl uyuyordu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Görüşme tam da Tal'in beklediği gibi geçiyordu. Kabine, Dük Kaspar'ın niyeti karşısında hiç de ikna olmuş değildi. Tal pek çok defa, anlaşma yapma gibi bir izni olmadığını belirtmek zorunda kalmıştı.</p>

  <p class="block_3">&nbsp;</p>

  <p class="block_4">Başvekil Odeski, Tal'e biraz daha zaman vermesi için defalarca yalvardı. Her seferinde Tal'in cevabı aynıydı: Kaspar'a tam kabul belirtisi göstermeyen herhangi bir cevap götürürse bu doğrudan karşı koyma olarak görülecekti. Salmater ya dize gelecekti ya da ezilecekti. Tal bu iki seçeneği olabildiğince diplomatik bir dille aktarmayı başarmıştı ve açık kapı bırakmıyordu.</p>

  <p class="block_3">&nbsp;</p>

  <p class="block_4">Görüşme devam ettikçe Tal, Kaspar'ın gözlemlerinin ne kadar da doğru olduğunu fark etti. Prenses Svetlana, Prens Janosh'un uzun uzadıya saçmalamasına izin veriyordu, fakat bir sonraki konuşma konusuna geçme vakti geldiğinde kararı Prenses veriyordu.</p>

  <p class="block_3">&nbsp;</p>

  <p class="block_4">Tal sakin durmak ve bu durumdan etkilenmiyor gibi gözükmek için, aldığı eğitimden faydalandı. Çünkü onun da aldığı emirler vardı ve sonucu her ne olursa olsun -buna tam şartlı teslim de dahil- onun görevi belliydi: Prenses Svetlana ölmeliydi.</p>

  <p class="block_3">&nbsp;</p>

  <p class="block_4">Sonunda Prens, "Dük Kaspar'ın talebine bir cevap hazırlayacağız," dedi. "Size söyleyeyim genç bayım, kendisi bu cevabı sevmeyecek. Hem de hiç! Sabah buradan ayrılırsınız. İyi akşamlar!" Ayağa kalktı. Onunla beraber odadaki diğer herkes de ayağa kalktı. Prens giderken onu izleyen Prenses Svetlana Tal'e gülümseyerek öyle bir baktı ki, Tal yemekten sonra eline bir davet ulaşacağından emindi.</p>

  <p class="block_3">&nbsp;</p>

  <p class="block_4">Prens ve eşi çıktıktan sonra Başvekil Odeski, "Toprak Beyi, biraz vaktinizi alabilir miyim?" dedi.</p>

  <p class="block_3">&nbsp;</p>

  <p class="block_4">Tal kafasını salladı. "Emrinizdeyim Başvekil."</p>

  <p class="block_3">&nbsp;</p>

  <p class="block_4">"Şöyle geçelim," dedi adam. Diğer vekillerin konuşmalarını duyamayacağı bir noktaya geldiklerinde Odeski, "Burada bir sıkıntı yaşıyoruz, değil mi?" dedi.</p>

  <p class="block_3">&nbsp;</p>

  <p class="block_4">"Biz derken Salmater'i kastediyorsanız efendim, doğrudur." "Savaştan kimseye fayda gelmez. Üstelik Kaspar'ın isteği, böyle ufak bir sorun için oldukça abartılı."</p>

  <p class="block_3">&nbsp;</p>

  <p class="block_4">"Olasko toprakları üzerinde askeri harekât düşüncesiyle kaçakçı kisvesine bürünüp haritalama keşfine çıkmak pek de ufak sayılmaz başvekil."</p>

  <p class="block_3">&nbsp;</p>

  <p class="block_4">"Siz Krallıktan geliyorsunuz Toprak Beyi. Bu sebeple Doğu'daki geçmişten haberdar değilsinizdir. Fakat biz kendi aramızda dalaşır, birbirimize yalan söyler, tehdit eder ve hattâ sert çıkarız. Prens'in, ondan önce de babasının sarayında tam otuz sene görev yaptım. Olasko'yla en az altı defa sınır çatışmasına girilmiştir. Miskalon'la da öyle. Roskalon'la iki defa deniz çatışması yaşandı. Roldem ve Adalar'la da aynı şekilde. Bölge hükümdarlarından biri hırslarına kapıldığı anda ihtilaflı topraklar savaş alanına dönüyor.</p>

  <p class="block_3">&nbsp;</p>

  <p class="block_4">"Fakat bu süre içinde hiçbir yönetici, bir diğerine boyunduruğu altına girmesi talebinde bulunmadı."</p>

  <p class="block_3">&nbsp;</p>

  <p class="block_4">Sesini alçaltan Tal, "Efendim istikrar istiyor," dedi. "Bu bölgenin Adalar veya Kesh tarafından tahkik edileceği günlerin geleceği düşüncesinde. Roldem donanması sayesinde, şayet Aranor ve Olasko'yla yapılan anlaşmalara sadık kalınırsa, bölge bir yere kadar Kesh'e karşı korunabilir. Fakat Roskalon'u, Miskalon'u ve Salmater'i Adalar'a karşı kim koruyabilir? Roldem, Krallıklar Denizi'nde bir Kesh savaş filosuna karşı durabilir, fakat Adalar'a karşı destek sağlamak için anakaraya birlik yerleştirmeyeceklerdir."</p>

  <p class="block_3">&nbsp;</p>

  <p class="block_4">"Adalar doğu yönünde genişlemeyi hiçbir zaman istememiştir. Gözleri batıya dönüktür."</p>

  <p class="block_3">&nbsp;</p>

  <p class="block_4">"Fakat bunun değişmediğini kim söyleyebilir?" Tal artık iyice kısık bir sesle konuşuyordu. "Bunu öylesine söylemiyorum. Salmater ve Olasko'nun komşu olarak iyi geçinmesi bizim lehimize olacaktır." Etrafına bakındı. "Bu güzel sarayın bir harabeye dönüşmesini hiç istemem." Pasko'nun dediği gibi, katıra sopayı göstermişti, şimdi de havucu vermeliydi. "Lordum dostlarına karşı çok cömerttir. Danışma Meclisi üyelerinden biri bu savaşı önlemek için herhangi bir şey yaparsa müteşekkir kalacaktır."</p>

  <p class="block_3">&nbsp;</p>

  <p class="block_4">Odeski bir şey söyleyecek gibi oldu, fakat ağzını kapatıp bir süre sessiz durdu. Ardından, "Majesteleri'ne makul olmalarını ileteceğim," dedi.</p>

  <p class="block_3">&nbsp;</p>

  <p class="block_4">"Efendime rapor verirken çalışmalarınızdan bahsetmeyi unutmayacağım."</p>

  <p class="block_3">&nbsp;</p>

  <p class="block_4">"İyi günler Toprak Beyi," dedi Başvekil ve gitti.</p>

  <p class="block_3">&nbsp;</p>

  <p class="block_4">Tal, Amafi'nin yaşlı asilzadeyle ilgili düşüncelerinin doğru çıktığını görmüş oldu. Odeski Prensi'ne göz göre göre ihanet etmezdi, fakat bu imtiyazlı yerini korumasını sağlayacak herhangi bir barışçıl çözüm adına çalışan herkese yardım edebilirdi.</p>

  <p class="block_3">&nbsp;</p>

  <p class="block_4">Prenses öldüğünde kraliyet ailesi tam bir karmaşa içine düşecekti. Prens de fırtınada kalmış bir tavuk gibi yönetim adına ne yapacağını bilemeyecekti. Odeski meclisin başına geçerdi büyük olasılıkla. O noktadan sonra da Kaspar, Salmater'e doğru yol alabilirdi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal geminin güvertesinde tek başına duruyordu. Opardum'a dört gün uzaklıktaydı ve hesaplarına göre Prenses Svetlana şimdiye ölmüş olmalıydı. Amafi'nin hazırladığı zehir karışımının bir hafta boyunca etkisini göstermesi beklenmiyordu. Böylece Prenses'in kalp rahatsızlığına yenik düştüğü zannedilecekti. Eski suikastçıya göre bu zehrin güzelliği, sebep olduğu belirtilerin insanı yanlış yönlendirmesindeydi. Humma belirtileri görüleceğinden cerrahlar ve şifacı rahipler, hiçbir cevap vermeyecek tedavi yöntemleri uygulayacaktı. Ölüm çabuk gelecekti. Dolayısıyla kudretli bir şifacı rahip hemen araya girmediği takdirde, Prenses'in yaşama şansı çok düşüktü.</p>

  <p class="block_3">&nbsp;</p>

  <p class="block_4">Amafi'nin de dediği gibi zehri vermek kolay olmuştu. Kadın uyurken Tal ince bir parça kaytan ve içinde zehrin bulunduğu şişeyi çıkarmıştı. Zehri, kaytan üzerinden Prenses'in dudaklarına damlatmıştı. Her seferinde bir damla. Amafi'nin tahmin ettiği gibi, kadın uykusunda dudaklarını yalamıştı. Kımıldanmaya başladığında Tal durmuştu. Zehrin şekerli bir tadı vardı. Dudaklarında kalan tortu ertesi sabaha kuruyacağından zarar vermezdi. Böylece Tal hiç korkmadan kadını öperek uyandırmıştı. Şafak sökmeden tekrar sevişmişlerdi. Tal kadını kendi elleriyle öldürdüğünü biliyordu.</p>

  <p class="block_3">&nbsp;</p>

  <p class="block_4">Tal bir parça pişmanlık hissetti bir an. Fakat bu duyguyu hemen geri itti. Tüm güzelliğine rağmen Svetlana'nın da en az Kaspar kadar acımasız olduğunu ve cinselliğinin elindeki silahlardan yalnızca biri olduğunu biliyordu. Tutkusu, kulağına fısıldadığı tüm o tatlı sözler anlamsızdı, yalnızca bu işin birer parçasıydı ve ciddiye alınmaması gerekiyordu.</p>

  <p class="block_3">&nbsp;</p>

  <p class="block_4">Karanlık bir görevi vardı ve bunu yerine getirmek için ruhunu çoktan satmıştı. Tıpkı akrep gibi, Kaspar'ın da doğasında ihanet vardı. Sonunda Tal'e de ihanet edecekti ve yemininden azat olan Tal, halkının yıkımından sorumlu adamı öldürebilecekti. Kaspar'ın hayatını sonlandırma uğrunda ölse dahi, atalarına olan görevini yerine getirmiş olacaktı.</p>

  <p class="block_3">&nbsp;</p>

  <p class="block_4">Fakat Kaspar'dan önce bir başkasının ölmesi gerekiyordu: Yüzbaşı Quint Havrevulen, yani Tal'in ailesinin ölümüne sebep olan katliamın komutanı. Evet, Yüzbaşı'yı Kaspar'dan önce öldürebilmek için bir fırsat kollamalıydı. Hayatta kalıp Quint'i öldürür ve Kaspar'ı yok edebilirse kendi ruhunu kaybettiği için yas tutabilirdi.</p>

  <p class="block_3">&nbsp;</p>

  <p class="block_4">Tabii hayatla kalabilirse.</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_14">&nbsp;</p>
</body>
</html>
