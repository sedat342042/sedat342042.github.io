<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-14-</p>

  <p class="block_">AŞÇI</p>

  <p class="block_3">&nbsp;</p>

  <p class="block_4">Tal uyandı.</p>

  <p class="block_3">&nbsp;</p>

  <p class="block_4">Penceresinin kenarına bir kuş tünemişti. Hayvanı ürkütmemek için yavaşça hareket etti. Nasıl bir kuş olduğunu anlamaya çalışıyordu fakat olmadı. Memleketindeki dağ sakalarını andırıyordu fakat gagası farklıydı: Daha uzun ve dardı. Kanatlarındaki tüylerde de ince beyaz bir şerit görülebiliyordu. Oysa dağ sakalarında böyle bir şey yoktu. Elinden geldiğince yaklaşmaya çalıştı, fakat duvara geldiğinde kuş uçup gitti.</p>

  <p class="block_3">&nbsp;</p>

  <p class="block_4">Zıplayarak demir parmaklıklara tutundu ve kendini yukarı çekti. Pencereden baktığında, son kalan buz ve karların da eridiğini gördü. Esen rüzgâr soğuktu fakat acı bir soğuk değildi. Aşağı indi.</p>

  <p class="block_3">&nbsp;</p>

  <p class="block_4">Yine bahar gelmişti.</p>

  <p class="block_3">&nbsp;</p>

  <p class="block_4">Bir seneden fazla bir zamandır Ümitsizlik Hisarı'ndaydı. Belirsiz bir süre boyunca da burada kalmaya devam edecekti.</p>

  <p class="block_3">&nbsp;</p>

  <p class="block_4">Aklını yitirmemek için kendine birtakım alışkanlıklar geliştirmişti. Üç fikir bu alışkanlıkların kaynağını oluşturuyordu: Ümitsizlik öldürürdü, ölürse halkının intikamını alamaz ve hayatının amacını gerçekleştiremezdi ve son olarak da her daim uyanık olmalı, en küçük bir kaçma şansı dahi eline geçse bunu gözden kaçırmamalıydı.</p>

  <p class="block_3">&nbsp;</p>

  <p class="block_4">Saatlerini geçirmek için Büyücünün Adası'nda öğrendiği zihin çalışmalarını yapıyordu. Okuduğu kitapları, oynadığı satranç karşılaşmalarını, diğer öğrencilerle yaptıkları konuşmaları ve öğretmenlerin verdikleri dersleri anımsamaya çalışıyordu. Bunları hatırlarken sanki tekrar yaşıyordu. Böylece saatlerce anılarının içinde kalıyor, daha önce yaşamış olduğu şeyleri bir kez daha tecrübe ediyordu.</p>

  <p class="block_3">&nbsp;</p>

  <p class="block_4">Tuzağa düşüp de bu anıların içinde kaybolmuyordu tabii. Bu sebeple kadınların o sevgi dolu kollarını, ava çıktığında hissettiği o heyecanı ve iskambilde kazanınca duyduğu hazzı hatırlamamaya çalışıyordu. Bu anılar birer tuzak. Hisar'da yaşadığı acılara karşı geliştirdiği savunmalardı. Esaretine son verme yolunda ona asla yardımcı olmazlardı.</p>

  <p class="block_3">&nbsp;</p>

  <p class="block_4">Anlamsız hatıraların büyüsüne fazla kapılmamak için, günün bir saatini sıkıcı çevresine bakarak geçirmeye zorluyordu kendini. Ya yerlerdeki veya duvarlardaki taşlara gözlerini dikiyor ya da hücresinin penceresinden bakıyordu.</p>

  <p class="block_3">&nbsp;</p>

  <p class="block_4">Elinden geldiğince ne kadar kirli olduğunu unutmaya çalışıyordu. Will'i biraz fazladan su getirmeye ikna etmişti. Bu suyla kendini temizlemeye çalışıyordu. Buna bir lüks denemezdi ama yine de bir rahatlıktı. Bulunduğu durumun acımasız umutsuzluğunu dindirebilecek her şeyi yapıyordu. Nakor bir keresinde, hayatın güzelliğinin küçük zaferlerden geldiğini söylemişti. Islak kıyafetlerden ve soğuk sudan bu hazzı almak mümkün değilmiş gibi görünse de bunun tadını çıkarmaya çalışıyordu.</p>

  <p class="block_3">&nbsp;</p>

  <p class="block_4">Mümkün olduğunca formunu korumaya gayret ediyordu. Yetersiz yemekler ve soğuk bunu zorlaştırıyordu. Çok kilo kaybettiğini biliyordu, fakat artık havalar ısınmaya başladığından kendini yenilenmiş gibi hissediyordu. Tüm egzersizlerini hücresi içinde yapıyordu. Yürüyor, koşuyor ve tek eliyle parmaklıklara asılıyordu. Büyücünün Adası'nda Nakor'un öğrettiği çalışmaları hatırlamaya çalışıyor, onları burada nasıl uygulayabileceğini düşünüyordu. Zinde değildi. Kuvvetli de sayılmazdı. Fakat bu şartlar altında olabildiğince dinçti.</p>

  <p class="block_3">&nbsp;</p>

  <p class="block_4">Yeme alışkanlıklarına sadık kalıyor, aklını sürekli çalıştırıyordu. Sabretmeye çalışıyor, bekliyordu. Biliyordu ki sonunda -bir ay, bir sene belki de on sene içinde- bir şeyler olacaktı. Bir şeyler değişecekti. İşte o değişim yaşandığında, Tal hazır olacaktı.</p>

  <p class="block_3">&nbsp;</p>

  <p class="block_4">Hisar'da geçirdiği ikinci kışın sonunda Tal, kesik kolunu sonuna kadar kullanmayı öğrenmişti. Yalnızca egzersiz yaparken dengesini korumak için kullanmıyordu. O koluyla bir şeyleri itme, çekme ve taşıma yolları da geliştirmişti. Bir öğleden sonra saman yatağında otururken hücresinin kapısı açıldı ve Will içeri girdi.</p>

  <p class="block_3">&nbsp;</p>

  <p class="block_4">Will'in eli boştu. Tal, "Yemek vakti değil, elinde de başka bir şey görmüyorum. Beni ziyaret etmek için mi geldin?" dedi.</p>

  <p class="block_3">&nbsp;</p>

  <p class="block_4">"Yemeğin gecikeceğini haber vermeye geldim."</p>

  <p class="block_3">&nbsp;</p>

  <p class="block_4">"Neden?"</p>

  <p class="block_3">&nbsp;</p>

  <p class="block_4">"Aşçı Charles öldü."</p>

  <p class="block_3">&nbsp;</p>

  <p class="block_4">"Ne oldu?" dedi Tal. Günlerin tekdüzeliğini kıracak her şey onu heyecanlandırıyordu. Artık göğüs kemiğine kadar uzanan sakallarını kaşıdı.</p>

  <p class="block_3">&nbsp;</p>

  <p class="block_4">Will yere otururken, "Tam bilmiyorum," dedi. "Bu sabah da her zaman olduğu gibi lapaları dağıttım. Mutfağa döndüğümde yaşlı Charles'ın yerde yüzüstü yattığını gördüm. Yüzünü çevirdiğimde gözleri kocamandı. Sanki birden korkmuştu. Yüzü solgun, dudakları mosmordu. Çok rahatsız ediciydi."</p>

  <p class="block_3">&nbsp;</p>

  <p class="block_4">"Peki yerine kim geçecek?"</p>

  <p class="block_3">&nbsp;</p>

  <p class="block_4">"Bilmem. Ama Zirga yemek yapacak birini bulana kadar yemek gelmez. Tabii yemek yapacak kişinin Charles'ı yakmak için yardım edeceğini de düşünürsek, daha da çok vakit geçeceği kesin."</p>

  <p class="block_3">&nbsp;</p>

  <p class="block_4">"Haber verdiğin için teşekkürler."</p>

  <p class="block_3">&nbsp;</p>

  <p class="block_4">"Bir şey değil."</p>

  <p class="block_3">&nbsp;</p>

  <p class="block_4">Will çıkmak için arkasını döndüğünde Tal, "Will?" diye seslendi.</p>

  <p class="block_3">&nbsp;</p>

  <p class="block_4">"Evet?" dedi Will arkasına bakmadan.</p>

  <p class="block_3">&nbsp;</p>

  <p class="block_4">"Lafı geçerse Zirga'ya yemek yapabildiğimi söylersin."</p>

  <p class="block_3">&nbsp;</p>

  <p class="block_4">Will kafasını salladı. "Lafı geçerse söylerim," dedi ve hücreyi terk etti.</p>

  <p class="block_3">&nbsp;</p>

  <p class="block_4">Tal arkasına yaslandı. Beklediği fırsat bu olabilir miydi? Beklentilerini en alt düzeyde tutmaya çalışarak düşünce çalışmalarına geri döndü. Fakat yine de her ihtimale karşı, Kendrick'in yerinde Leo'dan aldığı yemek derslerini hatırlamaya çalışıyordu.</p>

  <p class="block_3">&nbsp;</p>

  <p class="block_4">Yemek gelmedi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Hisar'da fazla mahkûmun olmadığı belli oluyordu. Çünkü ertesi sabah da kahvaltı gelmeyince Tal yalnızca birkaç kişinin şikâyet edip söylendiğini duydu. Bekledi.</p>

  <p class="block_3">&nbsp;</p>

  <p class="block_4">Öğlene doğru hücre kilidinin oynadığını duydu. Ardından kapı açıldı. Will, arkasında Anatoli'yle içeri girdi. Anatoli, onu rıhtımda karşılayan iki muhafızdan biriydi. En son da Zirga girdi içeri.</p>

  <p class="block_3">&nbsp;</p>

  <p class="block_4">Tal ayağa kalktı.</p>

  <p class="block_3">&nbsp;</p>

  <p class="block_4">"Yemek yapabiliyor musun?" diye sordu Zirga.</p>

  <p class="block_3">&nbsp;</p>

  <p class="block_4">"Evet," diye yanıtladı Tal.</p>

  <p class="block_3">&nbsp;</p>

  <p class="block_4">"Gel öyleyse," dedi Zirga.</p>

  <p class="block_3">&nbsp;</p>

  <p class="block_4">Böylece Tal, bir seneden fazladır ilk defa hücresinden çıkmış oldu. Kalenin zemin katına çıkan uzun merdivenlerden aşağı indi. Ardından eski ana salondan mutfağa kadar Zirga ve diğerlerini takip etti.</p>

  <p class="block_3">&nbsp;</p>

  <p class="block_4">Mutfak tam bir felaketti. Birileri lapa yapmaya çalışmış ama yakmıştı. Zirga ona dönüp, "Bir sorunumuz var," dedi.</p>

  <p class="block_3">&nbsp;</p>

  <p class="block_4">"Öyle görünüyor," dedi Tal. "Aşçınız yok."</p>

  <p class="block_3">&nbsp;</p>

  <p class="block_4">"Evet. Üstelik doyurmam gereken on dört mahkûm, üç muhafız var. Bir de ben varım."</p>

  <p class="block_3">&nbsp;</p>

  <p class="block_4">"On sekiz kişiye yemek yapmak sorun değil," dedi Tal.</p>

  <p class="block_3">&nbsp;</p>

  <p class="block_4">"Söylediğin doğruysa senin için sorun olmaz tabii. Ama Anatoli için bu iş oldukça zor."</p>

  <p class="block_3">&nbsp;</p>

  <p class="block_4">İri yapılı muhafız utanarak kafasını kaldırdı, fakat hiçbir şey söylemedi.</p>

  <p class="block_3">&nbsp;</p>

  <p class="block_4">"Annesinin nasıl lapa yaptığını hatırladığını söylemişti ama işte sonucu. Bu yüzden de mahkûmlara nasıl güveç yapacağını ya da muhafızlara nasıl yemek pişireceğini görmek istemediğimi söylememe gerek yoktur herhalde. Bu işi yapabilir misin?"</p>

  <p class="block_3">&nbsp;</p>

  <p class="block_4">"Yaparım ama yardıma ihtiyacım olur," dedi Tal.</p>

  <p class="block_3">&nbsp;</p>

  <p class="block_4">"Neden?"</p>

  <p class="block_3">&nbsp;</p>

  <p class="block_4">Tal kesik kolunu gösterdi. "Mutfakta tek elle kullanabileceğim şeyler var ama bu sadece kendime yemek yapıyor olsam işe yarardı. On sekiz kişiye yemek mi yapıyorum? İşte o zaman yardıma ihtiyacım olur."</p>

  <p class="block_3">&nbsp;</p>

  <p class="block_4">Zirga bir an düşündü. Ardından, "Seni hücrenden çıkararak bir kuralı çiğniyorum zaten. Özel olanlar asla hücrelerinden dışarı çıkarılmaz," dedi.</p>

  <p class="block_3">&nbsp;</p>

  <p class="block_4">"Ama yemek yemeniz gerekiyor," dedi Tal. "Başka kim bilecek ki?"</p>

  <p class="block_3">&nbsp;</p>

  <p class="block_4">"Evet, doğru. Pekâlâ. Şu ikisi sana yardım edebilir." Will ve Anatoli'yi gösteriyordu. "Ne yapabilirsin?"</p>

  <p class="block_3">&nbsp;</p>

  <p class="block_4">Tal, "Bana biraz zaman verin," dedi ve hızla kilere koştu. Ellerinde neler olduğuna şöyle bir bakıp, "Güveç yapabilirim. Et var mı?" dedi.</p>

  <p class="block_3">&nbsp;</p>

  <p class="block_4">Zirga, "Çardakta var. Will gösterir," dedi.</p>

  <p class="block_3">&nbsp;</p>

  <p class="block_4">Müdür çıkmak için hazırlanırken Tal, "Ama önce banyo yapmam lazım," dedi.</p>

  <p class="block_3">&nbsp;</p>

  <p class="block_4">Zirga döndü. "Banyo mu? Neden?"</p>

  <p class="block_3">&nbsp;</p>

  <p class="block_4">Tal sol kolunu uzatarak kapkara kirle dolu tırnaklarını Zirga'ya gösterdi. "Bunların yediğin güveçte olmasını ister misin?"</p>

  <p class="block_3">&nbsp;</p>

  <p class="block_4">Zirga durdu ve Tal'e baktı. İlk defa onu tam anlamıyla inceliyordu. Ardından Will ve Anatoli'ye baktı. "Hepiniz banyo yapın."</p>

  <p class="block_3">&nbsp;</p>

  <p class="block_4">"Temiz kıyafete de ihtiyacımız olacak," dedi Tal.</p>

  <p class="block_3">&nbsp;</p>

  <p class="block_4">"Silah deposunda kıyafet var, Anatoli sizi götürsün."</p>

  <p class="block_3">&nbsp;</p>

  <p class="block_4">İki saatten az bir süre sonra Tal, kendine gelmiş bir biçimde, kaynayan iki büyük tencerenin önünde duruyordu. Suyu ısıtmaya vakit olmadığı için soğuk suyla yıkanmışlardı, fakat bu durum Tal'in umurunda bile değildi. Çocukken Orosini Dağlarının çaylarında yıkanırdı. Bahar başlarında bu çaylar buz eriyikleriyle dolu olurdu. Will, böyle temizlendiğine Tal kadar çok sevinmemişti tabii. Fakat banyo yapıp temiz kıyafetlerini giydiğinde bambaşka bir adama dönmüştü. O pislik ve saçların altında sahiden de bir yüz vardı. İnce bir suratı vardı ve sürekli sırıtıyordu. Gözleriyse şaşı gibi kısık kısıktı.</p>

  <p class="block_3">&nbsp;</p>

  <p class="block_4">Anatoli'yse kafası, kolları ve bacakları olan koca bir yumurtayı andırıyordu. Tüm kasları yağa dönüşmüştü. Bir kılıç dövüşü yapsalar Tal onu kolaylıkla yenebileceğini biliyordu. Üstelik sadece sol elini kullanarak. Tal, diğer iki muhafız olan Kyle ve Benson'ın da çok iyi dövüşemediğini düşünüyordu. İriyarı ve kuvvetli olabilirlerdi, fakat çevik değillerdi. Anatoli'yle beş dakika konuştuktan sonra çok akıllı da olmadıklarını anlamak zor olmamıştı.</p>

  <p class="block_3">&nbsp;</p>

  <p class="block_4">Tal, et ve peynirlerin konulduğu mahzende ne var ne yok hızla bakmıştı. Yüzeyin üzerindeki toprak kışın soğukluğunu hâlâ koruduğu için içerisi çok soğuktu. Yazın sakladıkları yiyecekler tükendiğinde gerektiği kadar hayvan kesiliyordu. Adanın doğusundaki ulak çayırlarda koyunlarla beraber sığır da otlatılıyordu. Ayrıca kalenin aşağı tarafındaki kümeste domuzlar da vardı.</p>

  <p class="block_3">&nbsp;</p>

  <p class="block_4">Anatoli ve Will'in yardımlarıyla Tal neredeyse iki eli varmış gibi hissediyordu yine. Hırsızın eli çabuktu. İki elin biri o, biri de öbürü olmuştu ve bu duruma çok çabuk alışmışlardı. Anatoli de sebzeleri yıkamak ve tencereleri temizlemek gibi kolay işlerde yardımcı oluyordu.</p>

  <p class="block_3">&nbsp;</p>

  <p class="block_4">Tal, kilerde baharat kavanozlarıyla dolu bir kutu buldu. Eskiden kalmıştı fakat yine de işe yarardı. Hisar'a geldiğinden beri yemeklerde tat vermek için bunların hiçbirinin kullanılmadığını biliyordu. Bu yüzden de günü geçmiş baharatlar bile güzel birer değişiklik olurdu.</p>

  <p class="block_3">&nbsp;</p>

  <p class="block_4">Suyu kaynamaya bıraktı, içine de tat vermesi için sığır kemiği, sebze ve et parçaları attı. Bulduğu çok bozulmamış birkaç turpu kaynatmaya başladı. Biraz peynir ve meyve de ayırdı. Will ve Anatoli'ye, Zirga'nın masasını nasıl hazırlamalarını istediğini gösterdi. Zirga üç muhafızla burada yemek yiyordu. Sonra geriye kalan on dört mahkûm için yemekleri hazırlamaya başladı.</p>

  <p class="block_3">&nbsp;</p>

  <p class="block_4">Aceleyle hazırlanmış bir yemekti fakat Tal, senelerdir kalede verilen en iyi yemeğin bu olduğuna bahse girebilirdi. Zirga ve diğer üç muhafız yemeklerini yerken, Tal de Will'i, mahkûmların yemeklerini dağıtmaya gönderdi. Her tabakta büyük bir parça et olmasına özen gösterdi. Yanında da patates, soğan, havuç ve turp olmalıydı. On iki mahkûmun tabağını hazırlayıp dağıtmak bir saate yakın vakit aldı. İşleri bittiğinde Tal, kaledeki tüm dolu odaları gezdi.</p>

  <p class="block_3">&nbsp;</p>

  <p class="block_4">Artık buranın ne kadar büyük olduğunu, içeride nasıl yolunu bulacağını ve kaçış için gerekli şeylerin nerelerde bulunabileceğini öyle ya da böyle anlamıştı.</p>

  <p class="block_3">&nbsp;</p>

  <p class="block_4">Tal ve Will küçük bir masada yemek yerken içeri Zirga girdi. "Güzeldi," dedi Tal'e. "Charles'ın yerine biri gönderilene kadar yemekleri sen yap. Şimdi bırak yemek yemeyi de hücrene dön."</p>

  <p class="block_3">&nbsp;</p>

  <p class="block_4">Anatoli, hücresine giderken ona eşlik etmek için Tal'e yaklaştı. Fakat Tal, "Olmaz," dedi.</p>

  <p class="block_3">&nbsp;</p>

  <p class="block_4">"Nedenmiş?" dedi Zirga. Şüpheyle Tal'e bakıyordu. "Sabah gelirsin işte."</p>

  <p class="block_3">&nbsp;</p>

  <p class="block_4">"Ama bu gece ekmek yapmam lazım. Gecenin büyük kısmı çalışmam gerekir." Yerde, fırınların olduğu yeri gösterdi. "Ekmek kabarırken ben de şurada yatarım. Yeterince kabarınca da fırına atarım. Böylece sabaha hazır olur."</p>

  <p class="block_3">&nbsp;</p>

  <p class="block_4">Zirga düşündü sonra omuzlarını silkti. "Zaten kaçacak neresi var ki, değil mi?"</p>

  <p class="block_3">&nbsp;</p>

  <p class="block_4">Tal, hiç bozuntuya vermeden kafasını salladı.</p>

  <p class="block_3">&nbsp;</p>

  <p class="block_4">Zirga çıkmaya hazırlanırken Tal, "Will de bana yardım etsin," dedi.</p>

  <p class="block_3">&nbsp;</p>

  <p class="block_4">"Zirga arkasını dönmeden, "Tamam. Kalsın," dedi.</p>

  <p class="block_3">&nbsp;</p>

  <p class="block_4">"Anatoli de sabah ilk iş yanıma gelsin."</p>

  <p class="block_3">&nbsp;</p>

  <p class="block_4">"Tamam, o da gelsin."</p>

  <p class="block_3">&nbsp;</p>

  <p class="block_4">Muhafız buna karşı çıkmak istediyse de hiç belli etmedi. Zirga ve Anatoli çıkınca Will, "Bunu nasıl başardın?" dedi.</p>

  <p class="block_3">&nbsp;</p>

  <p class="block_4">Omuzlarını iki yana kaldıran Tal, ekmeği yapmaya başlamadan önce yıkamaları gereken tencereleri işaret etti. "Zirga güzel bir yemeğin tadı nasıl olurmuş unutmuş galiba."</p>

  <p class="block_3">&nbsp;</p>

  <p class="block_4">"Ben de unutmuştum," dedi Will. "Yediğim en güzel güveçti."</p>

  <p class="block_3">&nbsp;</p>

  <p class="block_4">Tal gülümsedi. "Bana kalırsa sen önceden yediklerini hatırlamıyorsun. Zirga'nın taze baharat ve birkaç şey daha getirtmesini sağlayabilirsem, bu mutfakta gerektiği kadar kalabiliriz diye tahmin ediyorum."</p>

  <p class="block_3">&nbsp;</p>

  <p class="block_4">"Gerektiği kadar mı?" Will kısık sesle konuşmaya başladı. "Aklında ne var senin?"</p>

  <p class="block_3">&nbsp;</p>

  <p class="block_4">"Çok şey dostum, çok şey."</p>

  <p class="block_3">&nbsp;</p>

  <p class="block_4">Sonunda bulaşığa başladılar. Tal tencereleri tutuyor, Will de ovuyordu. Sonra Will'e, hamur yaparken kendisine nasıl yardım edebileceğini gösterdi. En zor kısmı yoğurmaktı. Fakat birkaç kötü başlangıçtan sonra bir ritim tutturmayı başardılar.</p>

  <p class="block_3">&nbsp;</p>

  <p class="block_4">Tal fırınları yaktı, sonra da kömürü karıştırarak ateşin canlı fakat az kalmasını sağladı. Ocak demirini bir kenara bırakıp, ikisinin sığabileceği kadar büyük bir şilte serdi yere.</p>

  <p class="block_3">&nbsp;</p>

  <p class="block_4">"Şimdi uyuyalım," dedi Tal. "Ekmek kabarsın. Şafak sökünce ekmeği fırına atar, lapayı yapmaya başlarız." Her ikisi de yattıktan sonra Tal, "Diğer mahkûmlardan bahset bana," dedi.</p>

  <p class="block_3">&nbsp;</p>

  <p class="block_4">"Ne bilmek istiyorsun?"</p>

  <p class="block_3">&nbsp;</p>

  <p class="block_4">"Kimler, nasıl suçlar işlemişler ve ne becerileri var bunu bilmek istiyorum."</p>

  <p class="block_3">&nbsp;</p>

  <p class="block_4">Will fısıltıyla, "Sen kaçmayı planlıyorsun!" dedi.</p>

  <p class="block_3">&nbsp;</p>

  <p class="block_4">Tal, "Dahası da var," dedi.</p>

  <p class="block_3">&nbsp;</p>

  <p class="block_4">"Ne?"</p>

  <p class="block_3">&nbsp;</p>

  <p class="block_4">"Bir ordu kuruyorum."</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Haftalar geçti. Yeni bir mahkûm getirilince, Zirga tekneyi geri gönderirken Tal'in istediği erzakların bir listesini de verdi. Yeni bir aşçı istediklerini de belirtti. Tal, istediği erzakların geleceğini tahmin ediyor, fakat aşçı talebinin görmezden gelinmesini umuyordu. Will'in bahsettiği muhafız, yani Jasper öldüğünde, Zirga yeni bir muhafız istemişti fakat dört senedir kimse yollanmamıştı.</p>

  <p class="block_3">&nbsp;</p>

  <p class="block_4">Tal, mutfağı bir sığınak gibi görüyordu. Will ve Anatoli'yi çabucak organize etmişti. Böylece yemek hazırlıkları daha kolay oluyordu. Zamanla farklı yemekler de vermeye başladı. Bir sabah lapa yerine tava ekmeği, bal ve kalın jambon dilimleriyle karşılaşınca Zirga oldukça şaşırmıştı. Güvece sığır eti, domuz, eti ya da tavuk kattığı da oluyordu. Zirga ve mahkûmları rıhtımda balık tutmaya ikna ettiği zamanlarda güveç yerine balık çorbası yapıyordu.</p>

  <p class="block_3">&nbsp;</p>

  <p class="block_4">Hiç fark ettirmeden Hisarın hâkimiyetini ele geçirmeye başlamıştı. İçten gelen doğal liderlik ruhu sessizce kendini kabul ettiriyor, Zirga'ysa farkında olmadan yüzbaşı rolüne bürünüyordu. Görevin ne olduğu belirlendikten sonra emir vermekte hiç zorlanmıyordu. Tal'in önerileri genelde bir soru biçiminde geliyordu, fakat aslında cevaplar belliydi. Eski asker, bir an olsun Tal'in emirlerini yerine getirdiği hissine kapılmıyordu. Zirga, sanki o fikirler kendine aitmiş gibi, günlük yaşantılarında gerçekleşen olumlu gelişmelerden ötürü kendine pay biçiyordu. Tal ise buna seve seve izin veriyordu.</p>

  <p class="block_3">&nbsp;</p>

  <p class="block_4">Tal, zindandaki iki mahkûmu sessizce daha iyi hücrelere aldırttı. Bunların biri katildi. İstese Anatoli'yi kaldırıp avlunun öbür yanına atabilecek güçte bir adamdı. Adı Masterson'dı. Tal, zindandayken onu gizlice ziyaret ettiğinde, dengesinin bozulduğunu ve oldukça vahşileşebileceğini görmüştü. Fakat ona daha iyi bir hücre ve yemek sözü verdiğinde Masterson, Tal'in dediklerini yapmayı kabul etti.</p>

  <p class="block_3">&nbsp;</p>

  <p class="block_4">Diğeriyse siyasi mahkûmlardandı: Bir zamanların Baron Visniya'sı. Koşulları ne olursa olsun, özgürlüğüne kavuşmak ve Dük Kaspar'dan intikam alabilmek için, Tal'in söylediklerini yapmayı hemen kabul etti.</p>

  <p class="block_3">&nbsp;</p>

  <p class="block_4">Tal, bu adamların güvenilir olabileceğine pek ihtimal vermiyordu, fakat şimdilik Kaspar için çalışmayan herkesin, hareket vakti geldiğinde kendi tarafında olmasını istiyordu. Bir planı vardı, ancak bunu kendine saklıyordu. Detaylarını Will'le bile paylaşmamıştı.</p>

  <p class="block_3">&nbsp;</p>

  <p class="block_4">Eski hırsız, bir köpek yavrusu gibi sadıktı ona. Buradaki yazgısını değiştirdiği için sürekli teşekkür etmenin yanı sıra, artık Tal'in istediği her şeyi yapabileceğine de ikna olmuştu. Fakat Tal'in yaptığı tek şey gülümseyip, "Aklını bugünün işine ver yeter Will," demekti.</p>

  <p class="block_3">&nbsp;</p>

  <p class="block_4">Haftalar geçti, yeni bir gemi geldi. Bu kez içeride erzak ve yeni bir aşçı vardı. Zirga rıhtıma inip artık mutfakta Tal'e ihtiyaçları olmadığını görünce resmen üzüldü.</p>

  <p class="block_3">&nbsp;</p>

  <p class="block_4">Yeni aşçı içeri alınırken Tal mutfaktaydı. Aşçı etrafına bakındı ve "Burası yeterli olur," dedi.</p>

  <p class="block_3">&nbsp;</p>

  <p class="block_4">Tal, Will'e baktı ve çıkmaya hazırlandı. Zirga, "Nereye gidiyorsun?" dedi.</p>

  <p class="block_3">&nbsp;</p>

  <p class="block_4">"Hücreme dönüyorum Müdürüm."</p>

  <p class="block_3">&nbsp;</p>

  <p class="block_4">"Bekle bir dakika." Aşçıya döndü. "Senin adın ne?"</p>

  <p class="block_3">&nbsp;</p>

  <p class="block_4">"Royce." Orta yaşlı, kısa ve tıknaz bir adamdı. İçki içmiş gibi görünüyordu. Yüzü şişmandı, gıdığı sarkıyordu. Gözlerinin altında da koyu renk halkalar vardı.</p>

  <p class="block_3">&nbsp;</p>

  <p class="block_4">"Neden buradasın?"</p>

  <p class="block_3">&nbsp;</p>

  <p class="block_4">Aşçı, yüzüne ışık tutulmuş bir baykuş gibi gözlerini kırpıştırdı.</p>

  <p class="block_3">&nbsp;</p>

  <p class="block_4">"Ne?"</p>

  <p class="block_3">&nbsp;</p>

  <p class="block_4">"Neden buradasın? Ne yaptın da son işinden çıkardılar seni?"</p>

  <p class="block_3">&nbsp;</p>

  <p class="block_4">Royce duraksayarak, "Şey, ben..." diye kekelemeye başladı.</p>

  <p class="block_3">&nbsp;</p>

  <p class="block_4">"Bana yalan söyleme!" diye bağırdı Zirga. "İş başında sarhoş oldun, değil mi?"</p>

  <p class="block_3">&nbsp;</p>

  <p class="block_4">Adam gözlerini indirerek kafasını salladı. "Evet efendim. Yıkılan Bakire diye bir handa çalışıyordum. Şişte kuzu pişirirken uyuyakaldım. Yağ alev aldı ve... tüm han kül oldu."</p>

  <p class="block_3">&nbsp;</p>

  <p class="block_4">"İşte!" dedi Zirga. "Ben de aynen öyle düşünmüştüm." Royce'u işaret etti. "Tam dört sene önce bir muhafız istemiştim! Artık sen yeni muhafızsın." Sonra Tal'i işaret etti. "Sen de kaleyi yakıp kül etmeyecek birileri gönderilene kadar aşçılığa devam edeceksin." Royce karşı çıkacak gibi oldu, fakat sonra bunu yapmamanın daha iyi olacağına kanaat getirdi. Omuzlarını, kaldırıp Zirga'ya baktı. "Ne yapacağım?"</p>

  <p class="block_3">&nbsp;</p>

  <p class="block_4">"Şimdilik mutfağa yardım et. Anatoli, sen benimle gel."</p>

  <p class="block_3">&nbsp;</p>

  <p class="block_4">Tal gülümseyerek Royce'a, "Şurada uyuyacaksın," dedi. Charles'ın, yani eski aşçının kullandığı odayı işaret ediyordu. "Eşyalarını oraya koy. Sonra gel ve sebzeleri yıka."</p>

  <p class="block_3">&nbsp;</p>

  <p class="block_4">"Tamam," dedi Royce ve çantasını alarak kapıya yöneldi.</p>

  <p class="block_3">&nbsp;</p>

  <p class="block_4">Will, "Anatoli'nin bize yardım etmesinden daha kötü olamaz ya," dedi.</p>

  <p class="block_3">&nbsp;</p>

  <p class="block_4">Tal yüzünü buruşturdu. "Öyle söyleme. Ruthia dinliyordur" Will kafasını sallayarak Şans Tanrıçası için bir iyi şans işareti yaptı.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Royce'un takıma dahil olması Tal için bir şanstı. Sarhoş olmasına rağmen mutfakta tecrübesi vardı ve işe çabuk alıştığından Tal'in vaktinin büyük kısmının boşalmasını sağlıyordu.</p>

  <p class="block_3">&nbsp;</p>

  <p class="block_4">Tal, bu boş zamanını adada gezerek değerlendiriyordu. Gittikçe daha çok görünüyordu dışarıda. Önce tavuklara ve domuzlara bakmak için çıktığı araç hazırlık alanında göründü Zirga'ya. Bir ay sonra adanın rüzgâr alan tarafındaki küçük otlakta sığır ve koyunlara bakıyordu. Zirga bunu görünce gayet doğal karşıladı.</p>

  <p class="block_3">&nbsp;</p>

  <p class="block_4">Tal'in Hisar'daki üçüncü kışı yaklaşırken, artık bu adayı memleketinin dağları kadar iyi tanıyordu. Kuzey sahiline en hızlı çıkış yolunu biliyordu. Burada, üzerlerinde arı kovanları olan ağaçlar vardı. Arıları kovanından kovalayıp büyükbabasının öğrettiği gibi bal çıkarıyordu. Yemekler böyle mükemmel olduğu sürece Zirga'nın da bu yaptıklarına bir diyeceği olmuyordu.</p>

  <p class="block_3">&nbsp;</p>

  <p class="block_4">Muhafızların hiçbiri, Tal'in iki mahkûmun yerini değiştirdiğinin farkında değildi. Bu emri Zirga'nın verdiğini zannediyorlardı. Zirga da zahmet edip zindanlara bakmıyordu. Tal'in anladığı kadarıyla, Zirga, biri aksini söyleyene kadar her şeyin gayet yolunda gittiğini düşünüyordu.</p>

  <p class="block_3">&nbsp;</p>

  <p class="block_4">Tal, artık tüm mahkûmları yakından tanıyordu. Arada her birine kendisi özel olarak yemek getiriyordu. Will'in anlattıkları ve adamlarla yaptıkları konuşmalardan, her birinin neler yapabileceğine dair genel bir fikir oluşmuştu.</p>

  <p class="block_3">&nbsp;</p>

  <p class="block_4">İlginç bir topluluktu buradaki. Aralarından beşi, Visniya gibi bir zamanlar asilzade olan siyasi mahkûmlardı. Kaspar'ın sarayı ya da Olasko yönetimiyle alakadardılar. Tal, bu adamların sağ salim anakaraya dönmesini istiyordu. Opardum'a döndüğünde ittifak yapabilirlerdi, çünkü hapis tutulmayan dost ve aileleri vardı.</p>

  <p class="block_3">&nbsp;</p>

  <p class="block_4">Diğer on üç adam sıradan katiller, tecavüzcüler, hırsızlar ve soygunculardan oluşuyordu. Davalarında bir tuhaflık olduğundan ya da yargıç sıradan bir idamla gelecek bir anlık acıdan daha fazlasını hak ettiklerini düşündüğünden, Ümitsizlik Hisarı'na yollanmışlardı. Bu adamlar Tal için vazgeçilmez değildi, fakat hayatta kalmak istiyorlarsa şimdilik kuvvetli ve acımasız adamlara ihtiyacı olacaktı.</p>

  <p class="block_3">&nbsp;</p>

  <p class="block_4">Tal, herkesin hayatta kalması için elinden geleni yapıyordu. Mahkûmları hücrelerinden çıkarmak için sürekli bir bahane -bal toplama gibi- buluyordu. Bazen de sürünün olduğu çayırdaki kuru ağaç dallarını toplamalarını, yaklaşan kış için odun kesmeleri gerektiğini söylüyordu. Böylece herkes biraz egzersiz yapmış oluyor ve son derece ihtiyaç duydukları güneş ışığını ve temiz havayı alabiliyorlardı. Yazdönümü, yani Banapis gününde bile, Zirga'yı ikna etmiş, adamların ufak bir kutlama için avluda toplanmasını sağlamıştı. Adamların çoğu, dışarıda geçirdikleri bu gün ve masalarındaki yemek için açık açık ağlamıştı.</p>

  <p class="block_3">&nbsp;</p>

  <p class="block_4">Kaçış sırasında karşılaşabilecekleri çarpışmaya hiçbiri uygun değildi. Bazıları bu uğurda can verecekti. Fakat mümkün olduğunca uzun süre hayatta kalmalarını sağlamaya çalışacaktı.</p>

  <p class="block_3">&nbsp;</p>

  <p class="block_4">Sonbahar yaklaştığı sıralarda bir gece Will ve Tal, mutfaktaki küçük masada oturuyordu. Will, "Bugün Donal'la konuştum," dedi.</p>

  <p class="block_3">&nbsp;</p>

  <p class="block_4">"Nasıl oldu?"</p>

  <p class="block_3">&nbsp;</p>

  <p class="block_4">"Öksürüğü geçti. Gönderdiğin çay için teşekkür ediyor."</p>

  <p class="block_3">&nbsp;</p>

  <p class="block_4">"Eski bir aile reçetesi," dedi Tal.</p>

  <p class="block_3">&nbsp;</p>

  <p class="block_4">"Bu adamlar senin için ölür, biliyorsun değil mi Tal?"</p>

  <p class="block_3">&nbsp;</p>

  <p class="block_4">Tal kafasını salladı.</p>

  <p class="block_3">&nbsp;</p>

  <p class="block_4">"Onlara umut verdin."</p>

  <p class="block_3">&nbsp;</p>

  <p class="block_4">Tal sessiz kaldı. Sonra, "Umarım bunu yaparak zalimlik etmemişimdir," dedi.</p>

  <p class="block_3">&nbsp;</p>

  <p class="block_4">"Ben de öyle umuyorum." Ağzında bir parça jambonu çevirip duran Will, bir süre sessiz kaldı. Ağzındakini yuttuktan sonra, "İlk karşılaştığımız zamanı hatırlıyor musun?" dedi.</p>

  <p class="block_3">&nbsp;</p>

  <p class="block_4">Tal kafasını salladı.</p>

  <p class="block_3">&nbsp;</p>

  <p class="block_4">"Bu kaya parçasının üzerinde ömrünü geçirmek zorunda olan bir adam için fazla neşeli olduğumu söylemiştin. Hatırladın mı?"</p>

  <p class="block_3">&nbsp;</p>

  <p class="block_4">Tal tekrar kafasını salladı.</p>

  <p class="block_3">&nbsp;</p>

  <p class="block_4">"O zamanlar kaybedecek hiçbir şeyim yoktu. Şimdi o kadar da mutlu olmadığımı fark ediyorum. Ne demek istediğimi anlamışsındır."</p>

  <p class="block_3">&nbsp;</p>

  <p class="block_4">"Anlıyorum," dedi Tal "Artık kaybedecek bir şeylerin varmış gibi hissediyorsun."</p>

  <p class="block_3">&nbsp;</p>

  <p class="block_4">"Öyle," dedi Will. "Kaybedecek bir şeylerim varmış gibi hissediyorum. "</p>

  <p class="block_3">&nbsp;</p>

  <p class="block_4">"Ümit."</p>

  <p class="block_3">&nbsp;</p>

  <p class="block_4">"Ümit," dedi Will. "Neyse, geçelim bunları. Ne zaman kaçıyoruz?"</p>

  <p class="block_3">&nbsp;</p>

  <p class="block_4">Tal sessiz kaldı. Ardından, "Önümüzdeki bahar," dedi. "Tam olarak ne zaman olacağını bilmiyorum, fakat bir sonraki geminin gelmesiyle kaçacağız."</p>

  <p class="block_3">&nbsp;</p>

  <p class="block_4">"Gemiyi mi soyacağız?"</p>

  <p class="block_3">&nbsp;</p>

  <p class="block_4">"Hayır," dedi Tal. "Buradaki adamlar geldiğim zamankinden çok daha iyi durumdalar, fakat Zirga'nın dört muhafızı ve bir gemi dolusu sağlıklı denizciye denk sayılmazlar.</p>

  <p class="block_3">&nbsp;</p>

  <p class="block_4">"Bir sonraki geminin geldiği günün ertesinde kaçmak istememin bir sebebi var ama. Bunu vakti geldiğinde sana anlatacağım."</p>

  <p class="block_3">&nbsp;</p>

  <p class="block_4">"Vakti ne zaman gelecek peki?"</p>

  <p class="block_3">&nbsp;</p>

  <p class="block_4">Tal sırıttı. "Önümüzdeki bahar ilk geminin geldiği gün."</p>

  <p class="block_3">&nbsp;</p>

  <p class="block_4">Will iç geçirdi ve altı ay daha beklemeye razı oldu. Ne de olsa on iki senedir bekliyordu. Yarım sene daha neydi ki?</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_20">&nbsp;</p>
</body>
</html>
