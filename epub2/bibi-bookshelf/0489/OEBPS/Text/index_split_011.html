<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-6-</p>

  <p class="block_">RILLANON</p>

  <p class="block_3">&nbsp;</p>

  <p class="block_4">Tal izledi.</p>

  <p class="block_3">&nbsp;</p>

  <p class="block_4">Kraliyet odalarının yanında bir balkonda duruyordu. Dük, Tal'in orada beklemesini istemişti. Kaspar'sa Kral'la görüşüyordu. Aşağıda boylu boyunca uzanan şehir, güzelliğiyle Tal'i bir kez daha büyülemişti. Zamanı olup da buraları keşfetmeyi çok isterdi. Kaspar'ın hizmetine girmiş olmasa, şu an tam da bunu yapıyor olurdu. Ancak Kaspar'ın çalışanı olarak, efendisinin keyfini bekliyordu.</p>

  <p class="block_3">&nbsp;</p>

  <p class="block_4">Arkadan gelen tanıdık bir ses, "Güzel manzara, değil mi?" dedi.</p>

  <p class="block_3">&nbsp;</p>

  <p class="block_4">Arkasını döndüğünde, Leydi Natalia'nın kendisine doğru yaklaştığını gördü. Eğilerek selam verdi. "Öyle hanımım."</p>

  <p class="block_3">&nbsp;</p>

  <p class="block_4">"Ağabeyim az sonra çıkar. Eminim sana verecek bir görevi olacaktır."</p>

  <p class="block_3">&nbsp;</p>

  <p class="block_4">Tal kadınların yanında kendini nadiren huzursuz hissederdi, fakat av gecesinden sonra Natalia'dan ne beklemesi gerektiğini bilmiyordu. Aslında onun kendisinden ne beklediğini merak ediyordu.</p>

  <p class="block_3">&nbsp;</p>

  <p class="block_4">Sanki düşüncelerini okumuş gibi, kadın gülümseyip yaklaştı. Yanağına hafifçe dokunarak, "Merak etme Tal," dedi. "Birlikte geçirdiğimiz zaman eğlenceliydi ama daha ötesi yok. Ben devletin bir aracı, ağabeyimin kuklasıyım. Tıpkı senin gibi. Benimle ilgili planları yar. Yani bana bir açıklama yapma yükümlülüğün yok."</p>

  <p class="block_3">&nbsp;</p>

  <p class="block_4">Tal sırıttı. "Benim kafamı kurcalayan yapacağım herhangi bir açıklama değildi hanımım. Ya baştan savılıyorsam? Ya da benim ilgime tekrar ihtiyaç duyulmazsa?"</p>

  <p class="block_3">&nbsp;</p>

  <p class="block_4">Natalia durup Tal'e baktı. "Acaba neden bu ikisinin de senin için çok önemli olmadığını düşünüyorum?"</p>

  <p class="block_3">&nbsp;</p>

  <p class="block_4">Tal, Leydi Natalia'nın elini tuttu. "Bu doğru değil hanımım. Kadınlar arasında bir eşiniz daha yok." Bu söylediği gerçeklikten çok uzak değildi. Çünkü tanıdığı kadınların çok azı Natalia kadar coşkuluydu.</p>

  <p class="block_3">&nbsp;</p>

  <p class="block_4">"Yalancısın. Ben erkekleri nasıl kullanıyorsam sen de kadınları kullanıyorsun. Birbirimize çok benziyoruz Tal. Sen birisini sevdin mi hiç?"</p>

  <p class="block_3">&nbsp;</p>

  <p class="block_4">Tal bir an duraksadıktan sonra, "Bir kere sevdiğimi sanmıştım ama yanılmışım," dedi.</p>

  <p class="block_3">&nbsp;</p>

  <p class="block_4">"Ya," dedi Natalia. "Yani kırık kalbin yüzünden mi aşka karşı böyle zırhlandın?"</p>

  <p class="block_3">&nbsp;</p>

  <p class="block_4">Tal bunu çok ciddiye almadı. "Böyle düşünmek sizi mutlu edecekse öyle olsun."</p>

  <p class="block_3">&nbsp;</p>

  <p class="block_4">"Bazen bir insanın kalbinin olmaması daha iyi geliyor gibi. Ağabeyimin birlikte olduğu Leydi Rowena öyle mesela. Onda bir şeyler eksik."</p>

  <p class="block_3">&nbsp;</p>

  <p class="block_4">Tal sessizce onay vermekle yetindi. Onu çok iyi tanıyordu, çünkü kalbini kıran kadın Leydi Rowena'ydı. O, Meclis'in kendisine verdiği en sert dersti. Oradaki adıyla Alysandra, sahiden de bir yanı eksik bir kadındı. Kalbi yoktu onun. Tal'i de derinden yaralamıştı.</p>

  <p class="block_3">&nbsp;</p>

  <p class="block_4">"Evlenirsem devlet işleri gerekçesiyle evlenirim. O yüzden de nereden zevk alacaksam oraya gidiyorum." Durdu. "Şu genç kral hakkında ne düşünüyorsun?" diye sordu.</p>

  <p class="block_3">&nbsp;</p>

  <p class="block_4">"Ah," dedi Tal. "Ağabeyiniz sizi Adalar Kraliçesi yapmak mı istiyor?"</p>

  <p class="block_3">&nbsp;</p>

  <p class="block_4">"Belki," dedi Natalia sırıtarak. "Roldem'de ona uygun biri yok. En büyük prenses on bir yaşında. Reşit olana kadar Ryan onu bekleyebilir tabii, fakat Lord Vallen ve diğerlerinin bir an evvel onun evlenip taht varislerini dünyaya getirmesini beklediklerini zannediyorum. Doğu saraylarındaki hanımlar arasında en çok fayda sağlayacak kişi benim. Üstelik Adaların doğudan müttefiklere ihtiyacı var."</p>

  <p class="block_3">&nbsp;</p>

  <p class="block_4">Bölgesel politikalardan anlamıyormuş gibi yapan Tal, "Adaların Farinda, Opast ve Uzak Lorin'le anlaşmaları var diye biliyordum," dedi.</p>

  <p class="block_3">&nbsp;</p>

  <p class="block_4">"Öyle, fakat o mevkiler çok... önemsiz. Ryan'ın bir müttefik olarak Olasko'ya ihtiyacı var."</p>

  <p class="block_3">&nbsp;</p>

  <p class="block_4">Tal olan bilenleri düşündü hızla. Tüm işaretler, Adalar ve Olasko arasındaki yaklaşan karmaşayı gösteriyordu. Yoksa Kaspar'ın bölgede devam ettirdiği seferler, eskisine göre daha da mantıksız olurdu. Ağız aramaya çalışan Tal, "Fakat onlar da tampon vazifesi görüyor. Bana kalırsa Olasko ve Adalar arasında bir ihtilaf yaşanması için pek sebep yok," dedi.</p>

  <p class="block_3">&nbsp;</p>

  <p class="block_4">"Öyle," dedi arkadan gelen bir ses.</p>

  <p class="block_3">&nbsp;</p>

  <p class="block_4">Arkalarını dönen Tal ve Natalia, karşılarında Dük Kaspar'ı buldu. Tal selam vererek, "Ekselansları," dedi. Natalia'ysa ağabeyinin yanına giderek yanağından öptü.</p>

  <p class="block_3">&nbsp;</p>

  <p class="block_4">Kaspar, Tal'in yanına geldi. "Şehir nefes kesici, değil mi Toprak Beyi?"</p>

  <p class="block_3">&nbsp;</p>

  <p class="block_4">"Evet Ekselansları."</p>

  <p class="block_3">&nbsp;</p>

  <p class="block_4">Kaspar'ın üzerinde sağ taraftan düğmeli, sarı biyeli beyaz bir tunik vardı. Taytı ve pabuçları kırmızıydı. Tek süsü, siyah deri kemerinin üzerindeki işlemeli gümüş tokaydı. "Natalia," dedi. "Bu gece Kralla yemek yiyeceğiz. Saat yedide bir uşak gelip seni alacak. Toprak Beyi, bu öğleden sonra seninle bir işim yok. Yemeğe kadar kız kardeşime eşlik et. Sonra adamını alıp şehri gezebilirsin. Rillanon oldukça ilginç bir yerdir. Burayı tanıma fırsatından olabildiğince istifade etmelisin." Tal'in yüzüne iyice baktı ve sessizce, "İyi tanı," dedi.</p>

  <p class="block_3">&nbsp;</p>

  <p class="block_4">"Evet Ekselansları," dedi Tal hafifçe eğilip selam vererek.</p>

  <p class="block_3">&nbsp;</p>

  <p class="block_4">"Şimdi başka bir toplantıya gitmeliyim. Siz ikiniz gidin ve yapacak bir şeyler bulun. Seninle bu akşam görüşürüz canım."</p>

  <p class="block_3">&nbsp;</p>

  <p class="block_4">Natalia tekrar ağabeyini öptü. Dük yanlarından ayrıldı. Natalia gülümseyerek Tal'e döndü. "Ağabeyim bize emir verdi," dedi.</p>

  <p class="block_3">&nbsp;</p>

  <p class="block_4">Tal güldü. "Evet. Hanımefendinin canı ne ister?"</p>

  <p class="block_3">&nbsp;</p>

  <p class="block_4">Natalia yavaşça yaklaştı ve içtenlikle Tal'i öptü. "Zevk benim zevkim. Ve ben de canımın ne istediğini çok iyi biliyorum Toprak Beyi."</p>

  <p class="block_3">&nbsp;</p>

  <p class="block_4">Tal izlenmediklerinden emin olmak için etrafına bakındı. Potansiyel Adalar Kraliçesi'nin kale balkonunda düşük rütbeli bir toprak beyine sarılırken görülmesi iyi olmazdı. "Burası yeri değil," diye fısıldadı.</p>

  <p class="block_3">&nbsp;</p>

  <p class="block_4">Natalia'nın yüzündeki gülümseme daha da büyüdü. "Öyleyse gidip doğru yeri bulalım," dedi.</p>

  <p class="block_3">&nbsp;</p>

  <p class="block_4">Hemen arkasını döndü. Tal'in arkasından gelip gelmediğine bakmak için geriye dönmedi bile. Amirane bir tavırla koridorda ilerliyordu. Kendi odasını geçti -hiç sormadan, doğrudan Tal'in odasına gidiyordu.</p>

  <p class="block_3">&nbsp;</p>

  <p class="block_4">Kapıyı açtığında karşısında Amafi'yi buldu. Amafi, Tal'in çizmelerinden birini parlatıyordu. Quegli ayağa kalktı ve selam verdi.</p>

  <p class="block_3">&nbsp;</p>

  <p class="block_4">"Bizi yalnız bırak," diye emretti Natalia. Bu sırada Tal de içeri girmişti. Amafi onay bekler gibi Tal'in suratına baktı. Natalia sesini daha da yükseltti, "Sana bizi yalnız bırak dedim!"</p>

  <p class="block_3">&nbsp;</p>

  <p class="block_4">Tal kafasını salladı. "Bize bir saat izin ver," dedi Queg dilinde.</p>

  <p class="block_3">&nbsp;</p>

  <p class="block_4">Amafi kapıya doğru ilerlerken Natalia Queg dilinde, "Şunu iki saat yapalım," dedi.</p>

  <p class="block_3">&nbsp;</p>

  <p class="block_4">Amafi bir elinde Tal'in çizmeleri, diğerinde bir bezle kapının önünde kalmıştı. Bir süre ne yapacağını bilemeyerek öylece durdu. Sonra Kral'ın çizmelerinin de temizlendiğini düşünerek gidip bir uşak bulmaya ve ona böyle şeylerin nerede halledildiğini sormaya karar verdi. Odanın dışında yalnızca Queg dili konuşması gerektiğini anımsayarak kendisini anlayabilecek birilerini bulabileceğini umdu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal kâğıtlarını bir kenara bıraktı. "Bu kez değil," dedi.</p>

  <p class="block_3">&nbsp;</p>

  <p class="block_4">Tam karşısında oturan adam da elini kapadı. Tal'in sağındaki adam kazandığı parayı önüne doğru çekerken gülüyordu. "Bu gece senin gecen değil galiba Toprak Beyi?"</p>

  <p class="block_3">&nbsp;</p>

  <p class="block_4">Tal gülümsedi. "Her gece kazanamam. Hem öyle olsa nerede bunun eğlencesi Burgess?"</p>

  <p class="block_3">&nbsp;</p>

  <p class="block_4">Tal, Kara Boğa adında sade bir handa iskambil oynuyordu. Han, şehrin kuzey kapısındaydı. Çoğunlukla o bölgede yaşayanlar ve adadan gelen çiftçi veya değirmenciler orada kalmaya geliyordu.</p>

  <p class="block_3">&nbsp;</p>

  <p class="block_4">Tal, Kaspar'ın talimatlarını yerine getirmişti. Son üç gece ve iki günü Rillanon'la ilgili ne varsa öğrenmeye çalışarak geçirmişti. Tıpkı tahmin ettiği gibi, şehre yaptığı ilk ziyaretin dönüşünde, Kaspar onu soru yağmuruna tutmuştu. Kritik kavşakların nereler olduğundan, Kraliyet askerlerini nerelerde gördüğüne, karanlık çöktükten sonra insanların sokaklarda nasıl dolandığına kadar her şeyi öğrenmek istiyordu.</p>

  <p class="block_3">&nbsp;</p>

  <p class="block_4">Her gün daha fazla yer keşfediyor, daha çok soruyla karşılaşıyordu. Tal'in avcılık ve iz bulma becerileri, yön bulma kabiliyeti, ona bu konuda yardımcı oluyordu. Şu noktada şehrin bir haritasını doğru olarak çıkarabilirdi bile.</p>

  <p class="block_3">&nbsp;</p>

  <p class="block_4">Kaspar hafta sonuna kadar keşiflerini devam ettirmesi gerektiğini söyledi. Dük ve yanındakiler o zaman eve doğru yola çıkacaktı. Tal en köhne kıyı hanlarına, en lüks genelevlere, küçük büyük her türlü kumarhaneye ve bahsedilmeye değer hemen her birahaneye gitmişti. Tek kötü tarafı, Rillanon'da Roldem'deki gibi yemek salonlarının olmamasıydı. Dolayısıyla saray dışında karşısına çıkan tüm yemekler sıradandı.</p>

  <p class="block_3">&nbsp;</p>

  <p class="block_4">"Sen dağıtıyorsun,'' dedi tüccar.</p>

  <p class="block_3">&nbsp;</p>

  <p class="block_4">Tal kâğıtları alıp karmaya başladı. Lyman Burgess'le, evvelki gece merkezdeki pazar meydanına yakın bir kumarhanede rastlaşmıştı. Cana yakın lüks mal tüccarı, bu gece için de bu handa buluşmayı önermişti. Tıpkı söylediği gibi burası güzel yemekleri, nispeten daha iyi içkileri olan ve dostane bir poker masası sunan keyifli, küçük bir yerdi.</p>

  <p class="block_3">&nbsp;</p>

  <p class="block_4">Herkes parasını ortaya koydu ve Tal dağıtmaya başladı. Burgess, Tal'in kim olduğunu öğrendiğinde Tal'i daha iyi tanımak istediğini belirtmişti. Başkaları da Ustalar Sarayı Şampiyonu olarak onu tanımıştı, fakat Burgess daha çok kendisinin Dük Kaspar'la olan ilişkisiyle ilgileniyordu.</p>

  <p class="block_3">&nbsp;</p>

  <p class="block_4">Burgess nadir bulunan parçalar, mücevherler, taşlar, gösterişli heykeller ve diğer kıymetli eşyaların ticaretini yapıyordu. Müşterileri şehrin en zenginleri ya da asilzadelerdi. Söylediğine göre buna saray eşrafı da dahildi. Sarayda, en abartılı parçalardan birkaçının kullanıldığından bahsediyordu. Dük'le tanışmayı ne kadar istediğini gizlemiyordu.</p>

  <p class="block_3">&nbsp;</p>

  <p class="block_4">Tal kartlarına baktı ve iyi bir el yakalama umudu olmadığını düşündü. Bahis koyma sırası geldiğinde yine pas dedi. Deste bir tur daha masada dönerken eline yine gereksiz kartlar geçti. Yine kâğıtları dağıtma sırası ondaydı. Bir yandan kâğıtları dağıtırken bir yandan da odaya bakınıyordu. Beş kişi iskambil oynuyorlardı. Bunun dışında odada yarım düzine adam daha vardı. Amafi de bunlardan biriydi. Uzak bir köşede sessizce durmuş, olup biteni izliyordu.</p>

  <p class="block_3">&nbsp;</p>

  <p class="block_4">El tamamlandıktan sonra Tal parasını ortaya koydu ve bir sonraki eli beklemeye koyuldu. Sohbet açmaya çalışıyor gibi, "Roldem'de de ticaret yaptığın oluyor mu?" diye sordu Lyman'a.</p>

  <p class="block_3">&nbsp;</p>

  <p class="block_4">Burgess kartlarını aldı. "Yok, pek sayılmaz. Roldendi tüccarlara burada bir şeyler sattığım oldu ama kendim oraya hiç gitmedim."</p>

  <p class="block_3">&nbsp;</p>

  <p class="block_4">"Gitmelisin," dedi Tal kartlarına bakarken. Nihayet üzerine para koyabileceği bir el gelmişti. Bekledi ve bahsini koydu. İki kart verip yenilerini alırken, "Lüks mallar için oldukça iyi bir piyasası olduğunu söyleyebilirim," dedi.</p>

  <p class="block_3">&nbsp;</p>

  <p class="block_4">Burgess kartlarına baktı. "Ben de öyle duydum. Ama tutunması zor yer. Ticareti engelleyen pek çok eski ticarethane var." Kafasını salladı. "Bundan bir şey olmaz," dedi ve elini masaya bıraktı.</p>

  <p class="block_3">&nbsp;</p>

  <p class="block_4">"Roldem'de bir dostum var," dedi Tal. "Krallık tan biri. Belki yardımcı olabilir."</p>

  <p class="block_3">&nbsp;</p>

  <p class="block_4">"Sahiden mi?"</p>

  <p class="block_3">&nbsp;</p>

  <p class="block_4">Tal kartlarını indirdi. Kazanmıştı. Kıkırdayarak ortadaki paraları aldı. "Kartlar döndü." Deste dağıtılırken, "Tabii ki. Şehirde nüfuzu olan bir tüccar olur kendisi. Adı Quincy de Castle. Belki duymuşsundur," dedi.</p>

  <p class="block_3">&nbsp;</p>

  <p class="block_4">Tal Burgess'in yüzünü inceliyordu. Hafif bir titreme vardı fakat Burgess, "Duyduğumu söyleyemeyeceğim," dedi.</p>

  <p class="block_3">&nbsp;</p>

  <p class="block_4">Tal, adamın yalan söylediğini biliyordu.</p>

  <p class="block_3">&nbsp;</p>

  <p class="block_4">Oyun bir saat daha devam etti. Tal ne kazandı, ne de kaybetti. Gecenin sonunda iki seyyah tüccar iyi kazanmış, yerli bir tüccar ne kâr ne zarar etmiş, Burgess ise büyük miktarda bir kayıp yaşamıştı. Tal de kaybetmişti fakat kaybettiği rakam azdı. Diğerleri mekânı terk ederken Burgess'e, "İyi geceler demeden önce sana bir içki ısmarlayayım," dedi.</p>

  <p class="block_3">&nbsp;</p>

  <p class="block_4">"Peki," dedi tüccar.</p>

  <p class="block_3">&nbsp;</p>

  <p class="block_4">Tal hizmet eden kıza işaret etti ve, "Elinizdeki en iyi şarabı getirin," dedi.</p>

  <p class="block_3">&nbsp;</p>

  <p class="block_4">Kız elinde bir şişe ve iki kadehle çıkageldi. Şişenin mantarını çıkardı. Keskin kokulu kırmızı şarabı kadehlere doldurdu. Şarapta meyve, baharat ve meşe tadı vardı. Burgess bir yudum aldı ve, "Güzelmiş," dedi.</p>

  <p class="block_3">&nbsp;</p>

  <p class="block_4">"Salador yakınlarından toplanan farklı cins üzümlerin bileşimi sanırım."</p>

  <p class="block_3">&nbsp;</p>

  <p class="block_4">"İçtiğin şarabı biliyorsun," dedi Burgess.</p>

  <p class="block_3">&nbsp;</p>

  <p class="block_4">"Bir süre Salador'da yaşamıştım. Tanıdık olduğum bir karışım. Gün içinde bira içmemiş olsam şarap tüccarının kim olduğunu bile tahmin edebilirdim."</p>

  <p class="block_3">&nbsp;</p>

  <p class="block_4">Burgess güldü. "Şaraba özel ilgisi olan biri değildim asla. Ben sert bira severim." Tal'in kızı çağırmaya yeltendiğini fark edince hemen, "Ama bu güzel," dedi. "Bunu içmek iyi geldi. Özellikle de parasını sen ödeyeceğin için."</p>

  <p class="block_3">&nbsp;</p>

  <p class="block_4">Tal büyük bir yudum aldıktan sonra, "Sanırım burada yaşamayı sevmeyi öğrenebilirim," dedi.</p>

  <p class="block_3">&nbsp;</p>

  <p class="block_4">"Burası harika bir şehir," dedi Burgess. "Gerçi ben hiç Opardum'a gitmedim ama."</p>

  <p class="block_3">&nbsp;</p>

  <p class="block_4">"Ben de gitmedim," dedi Tal.</p>

  <p class="block_3">&nbsp;</p>

  <p class="block_4">"Dük için çalıştığını sanıyordum."</p>

  <p class="block_3">&nbsp;</p>

  <p class="block_4">"Öyle," dedi Tal şarabından bir yudum daha alırken. "Fakat yakın zamanda göreve başladım. Roldem'de, Ustalar Sarayı'ndaki Turnuva'dan sonra tanıştık."</p>

  <p class="block_3">&nbsp;</p>

  <p class="block_4">"Bu büyük bir başarı Tal."</p>

  <p class="block_3">&nbsp;</p>

  <p class="block_4">Tal omuzlarını silkti. "Herkesin bir yeteneği vardır. Bazılarımız bir şeyde diğerlerine göre daha başarılı oluruz. Ben iyi bir avcı ve kılıç ustasıyım. Ya sen?"</p>

  <p class="block_3">&nbsp;</p>

  <p class="block_4">"Ben de başarılı bir tüccarım," dedi Burgess. "Her ne kadar berbat bir iskambil oyuncusu olsam da."</p>

  <p class="block_3">&nbsp;</p>

  <p class="block_4">"Evli misin?"</p>

  <p class="block_3">&nbsp;</p>

  <p class="block_4">"Evet," dedi Burgess. "Eşim Dolth'da yaşayan ailesini ziyarete gitti. Bu yüzden son birkaç akşamdır dışarıda dolanıyorum. Ev çok sessiz geliyor."</p>

  <p class="block_3">&nbsp;</p>

  <p class="block_4">"Çocuk var mı?"</p>

  <p class="block_3">&nbsp;</p>

  <p class="block_4">"Bir oğlum var. Kralın ordusuna mensup."</p>

  <p class="block_3">&nbsp;</p>

  <p class="block_4">"Yeri iyiymiş."</p>

  <p class="block_3">&nbsp;</p>

  <p class="block_4">Burgess kendini geriye itti. "Yirmi senedir saraya sanat eserleri satıyorum Tal. Lord Howell gibi insanları memnun edecek kadar güzel anlaşmalar yaptım. Oğlumun ataması ucuza gelmedi ama o hep asker olmak istemişti. Ben de kuzey soğuğunda Sınır Baronlarıyla sipere gönderilmesini görmek istemedim.</p>

  <p class="block_3">&nbsp;</p>

  <p class="block_4">"Hem rütbesi yükselirse iyi bir evlilik yapabilme şansı bile var. Kimbilir, belki bir asilzadenin kızıyla evlenir!"</p>

  <p class="block_3">&nbsp;</p>

  <p class="block_4">Tal kafasını salladı. "Oğlun için çok hırslı konuşuyorsun."</p>

  <p class="block_3">&nbsp;</p>

  <p class="block_4">"Hangi baba öyle yapmaz ki?"</p>

  <p class="block_3">&nbsp;</p>

  <p class="block_4">Tal de kendi babasını anımsadı. Onun halkının hayata bakışı çok farklıydı. Bir an için sıkıntıyla geçmişi andı fakat hemen bastırmaya çalıştı. Geçmişi düşünmek ona yalnızca acı veriyordu. Babası da bir Orosini insanına göre hırslıydı. Pençe'nin iyi bir baba, eş ve köy insanı olmasını istemişti.</p>

  <p class="block_3">&nbsp;</p>

  <p class="block_4">Nihayet Tal, "Sanırım haklısın. Benim babam da başarılı olmamı isterdi," dedi.</p>

  <p class="block_3">&nbsp;</p>

  <p class="block_4">"Ve başarılı olmuşsun da," dedi Burgess. "Ustalar Sarayı Şampiyonusun ve Olasko Dükü Kaspar'ın hizmetinde çalışıyorsun. Önünde parlak bir gelecek var." Yakınlarda kimsenin olmadığını gören Burgess, Tal'e iyice yaklaştı. "Geleceğinin parlak olması konusunda sana yardım edebilirim Tal."</p>

  <p class="block_3">&nbsp;</p>

  <p class="block_4">Ses tonunu alçaltan Tal, "Dinliyorum," dedi.</p>

  <p class="block_3">&nbsp;</p>

  <p class="block_4">"Kesin bir şeyler anlatmadan şu kadarını söyleyeyim: Diyelim ki Rillanon'da Kaspar'ın sarayından bir dost edinmek isleyecek birileri var."</p>

  <p class="block_3">&nbsp;</p>

  <p class="block_4">Tal sanki bu cümleyi algılamaya çalışıyormuş gibi arkasına yaslandı. "Casusluk yapmamı mı isliyorsun?"</p>

  <p class="block_3">&nbsp;</p>

  <p class="block_4">Burgess kafasını sallayarak, "Öyle bir şey değil Tal," dedi. "Olasko'ya gelirsem Dük'ün huzuruna çıkabilmek istiyorum. Bana ve arkadaşlarıma ticarette avantaj sağlayabilecek bir şeyler duyar ve haber verirsen, karşılığı oldukça cömert olacaktır."</p>

  <p class="block_3">&nbsp;</p>

  <p class="block_4">Tal tekrar duraksadı. "Ne kadar cömert?"</p>

  <p class="block_3">&nbsp;</p>

  <p class="block_4">"Duruma göre değişir," dedi Burgess. "Ticaret ekibimi Dük Kaspar'ın huzuruna çıkarabilirsen iyi ödüllendirilirsin. Ticaret izni alırsak zengin olursun."</p>

  <p class="block_3">&nbsp;</p>

  <p class="block_4">Tal bu teklifi değerlendirmeye çalışıyormuş gibi bir süre sessiz kaldı. "Dük'e karşı ettiğim yemini çiğnemediğim sürece sorun yok."</p>

  <p class="block_3">&nbsp;</p>

  <p class="block_4">Burgess ellerini iki yana açtı. "Böyle bir şey yapmanı asla isteyemeyiz senden."</p>

  <p class="block_3">&nbsp;</p>

  <p class="block_4">"Öyleyse elimden geleni yaparım."</p>

  <p class="block_3">&nbsp;</p>

  <p class="block_4">"Harika. Yazıhanemin yerini herkes bilir. İskele tarafında. Kraliyet Limanına yakın. Kime sorsan gösterir. İş birliği yapmaya karar verirsen gelip beni ziyaret edebilir ya da haber yollayabilirsin, ben eşimle eve dönmüşsem bile ortaklarımdan biri orada olacaktır." Ayağa kalktı. "Şimdi yatmaya gitsem iyi olur Toprak beyi. Pahalıya patlasa da güzel bir geceydi." El sıkıştılar ve Burgess çıkıp gitti.</p>

  <p class="block_3">&nbsp;</p>

  <p class="block_4">Tal de birkaç dakika bekledikten sonra ayağa kalktı ve Amafi'nin oturduğu tarafa doğru yürüdü. Yanından geçerken, "bekle, sonra takip et. Arkamdan biri geliyor mu bak," dedi.</p>

  <p class="block_3">&nbsp;</p>

  <p class="block_4">Tal handan çıkarken Amafi yavaşça kafasını salladı.</p>

  <p class="block_3">&nbsp;</p>

  <p class="block_4">Kararmış havaya adımım atan Tal şehrin sessizliğe gömüldüğünü fark etti. Hayatın devam ettiğine dair pek çok işaret vardı hâlâ, fakat gün içinde çalışmayla gelen o kargaşa kaybolmuştu. Saraya giden parke taşlı yolda yürümeye başladı. En az, yarım saat tek başına yürüyecekti, bu yüzden bir sonraki adımını tasarlamaya koyuldu.</p>

  <p class="block_3">&nbsp;</p>

  <p class="block_4">Burgess ya Adalar Kralının bir çalışanıydı ya da söylediği gibi hırslı bir tüccardı. Fakat her iki şekilde de ilk amacı Dük'ü veya Tal'i daha zengin etmek değildi. Onunla dikkatlice ilgilenilmesi gerekiyordu.</p>

  <p class="block_3">&nbsp;</p>

  <p class="block_4">Saray yolunu yarılayan Tal takip edildiğini fark etti. Saldırıya karşı tetikteydi fakat saray kapısına geldiği halde kimse ortada görünmemişti. Kapıdaki muhafıza görevde olduğunu belirtti ve özel hizmetkârının da kısa süre sonra geleceğini, kendisinin Kral Dili'ni konuşamadığını söyledi. Muhafız, hizmetkârın içeri alınacağını bildirdi. Tal hiçbir olay yaşanmadan odasına ulaşmıştı.</p>

  <p class="block_3">&nbsp;</p>

  <p class="block_4">On deş dakikadan az bir süre sonra Amafi içeri girdi. "Haşmetlim, tıpkı düşündüğünüz gibi oldu, biri sizi takip etti."</p>

  <p class="block_3">&nbsp;</p>

  <p class="block_4">Ayakkabılarını çıkaran Tal, "Kesin Adalar Krallığı ajanlarındandır," dedi.</p>

  <p class="block_3">&nbsp;</p>

  <p class="block_4">"Hayır Haşmetlim. Takip eden adamı tanıdım."</p>

  <p class="block_3">&nbsp;</p>

  <p class="block_4">"Kimdi?"</p>

  <p class="block_3">&nbsp;</p>

  <p class="block_4">"Yüzbaşı Prohaska'ydı. Dük sizi takip ettirmiş."</p>

  <p class="block_3">&nbsp;</p>

  <p class="block_4">"Ah," dedi Tal. "Bu her şeyi değiştirir."</p>

  <p class="block_3">&nbsp;</p>

  <p class="block_4">"Ne yapacaksınız Haşmetlim?"</p>

  <p class="block_3">&nbsp;</p>

  <p class="block_4">Tal, Amafi'ye kirli kıyafetlerini almasını işaret etti. "Ne yapacağım ortada! Yarın Dük'e gidip her şeyi itiraf edeceğim. Şimdi mumları söndür ve uyu."</p>

  <p class="block_3">&nbsp;</p>

  <p class="block_4">Dük, Opardum'dan bir elçiyle gönderilen parşömen üzerindeki mesajı incelerken Tal onu bekliyordu. Parşömeni indirdiğinde, "Beni mi görmek istedin Toprak Beyi?" dedi.</p>

  <p class="block_3">&nbsp;</p>

  <p class="block_4">Tal, "Ekselansları, dün gece yanıma biri geldi ve ben bu kişinin Adalar Krallığı ajanlarından biri olduğunu zannediyorum," dedi.</p>

  <p class="block_3">&nbsp;</p>

  <p class="block_4">"Sahiden mi? Anlat bakalım Tal."</p>

  <p class="block_3">&nbsp;</p>

  <p class="block_4">Tal iki gece önce Burgess'le nerede karşılaştıklarını, önceki gece yaptıkları konuşmayı genel hatlarıyla anlattı. Konuşması bittiğinde Kaspar kafasını salladı, fakat bir süre tek kelime etmedi. Sonra, "Muhtemelen haklısın," dedi. "Burgess dediğin bu adam Lord Vallen'in oldukça becerikli casus ağının bir parçası olabilir. Lord James'in büyükbabası ilk önce Kral Lyam'ın hükümdarlığında, Krondor'da bu ağı kurmuş. Sonra Rillanon'a geçmiş. Örgüt bu zamana kadar dayanmış, gelişmiş, yeniden düzenlenmiş ve şimdi Keshlilerinkine rakip çıkacak bir nitelikte." Camdan, şehre doğru baktı. Kendi kendine konuşur gibi, "Onların kaynakları bende olmadığından başka çözümler bulmalıyım," dedi. Kaspar tekrar Tal'e döndü ve onu bir süre süzdükten sonra, "Yaptığın görüşmeyle ilgili olarak beni haberdar etmen doğru bir davranıştı. Bu Burgess denen adamı bulmanı ve işiyle ilgili olarak aracılık yapmayı kabul ettiğini söylemeni istiyorum," dedi.</p>

  <p class="block_3">&nbsp;</p>

  <p class="block_4">Tal bakışlarıyla ne kadar şaşkın olduğunu gösterdi, fakat sadece, "Pekâlâ Ekselansları," dedi.</p>

  <p class="block_3">&nbsp;</p>

  <p class="block_4">"Burgess denen bu adam göründüğü gibi biri de olabilir. Bundan da zarar gelmez. Almak isteyebileceğim parçalar olabilir elinde. Belki bu zamana kadar Adalarla yapmış olduğumuz anlaşmalardan çok daha faydalı olabilecek bir anlaşma yaparız. Adalar'dakiler elimizde olanlara pek ihtiyaç duymuyor, bizimse çok şeye ihtiyacımız oluyor. Dolayısıyla onlarla yapılan ticaret genelde zararımıza olur.</p>

  <p class="block_3">&nbsp;</p>

  <p class="block_4">"Tabii Burgess seni bir casus olarak çalıştırmaya teşebbüs ediyor da olabilir."</p>

  <p class="block_3">&nbsp;</p>

  <p class="block_4">"Ben yeminimi asla bozmam Ekselansları!" dedi Tal.</p>

  <p class="block_3">&nbsp;</p>

  <p class="block_4">"Biliyorum. Fakat sen ne kadar hünerli bir genç olsan da bu adamların ne kadar hilekâr olduklarını bilemezsin. Bu adam bir süre seni, gerçekten anlattığı kişi olduğuna inandırabilir. Zararsız gibi görünen bilgiler sızdırırsın. Sonunda Burgess karşına öyle 'delillerle' çıkar ki, Olasko'ya ihanet etmişsin gibi görünür. İşte o andan sonra Burgess'in kuklası olursun.</p>

  <p class="block_3">&nbsp;</p>

  <p class="block_4">Bir süre bu oyunu oynayalım. Bakalım ne olacak. Sonunda Burgess'in casus mu yoksa tüccar mı olduğu anlaşılır." İşaretparmağıyla çenesine vuran Kaspar, "Casussa da işimize yarayabilir," dedi. "O zaman da Adalar'ın bilmesini istediğimiz şeyleri ona söyleriz."</p>

  <p class="block_3">&nbsp;</p>

  <p class="block_4">"Siz nasıl isterseniz efendim," dedi Tal.</p>

  <p class="block_3">&nbsp;</p>

  <p class="block_4">Kaspar, "Burada iki gün daha kalıyoruz. Sonra Opardum'a geçeceğiz. Şehri incelemeye devam et ve şu Burgess denen adamı bulup söylediklerimi yap. Şimdi çekilebilirsin."</p>

  <p class="block_3">&nbsp;</p>

  <p class="block_4">"Evet Ekselansları," dedi Tal.</p>

  <p class="block_3">&nbsp;</p>

  <p class="block_4">Tal, Dük'ün odasından çıkıp hızla kendininkine geçti. Şafağın üzerinden neredeyse bir saat geçmişti. Şehrin telaşı başlamış olmalıydı. Bu masalsı şehri bırakacağı için şimdiden üzülüyordu fakat yapması gereken bir görev vardı. Odasına geldiğinde, talimatlarını bekleyen Amafi'yi buldu.</p>

  <p class="block_3">&nbsp;</p>

  <p class="block_4">"Farklı bir kıyafet çıkar. Kraliyet Muhafızları'yla karşılaşacağım. Gelince banyo yaparım. Bir saat bekledikten sonra sıcak su iste. Sonra şehirde öğle yemeği yiyip biraz daha etrafı gezeceğim." "Elbette Haşmetlim," dedi Amafi.</p>

  <p class="block_3">&nbsp;</p>

  <p class="block_4">Tal kapıyı kapatıp Kraliyet Silahlığı'na gitti.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Silahlık, Ustalar Sarayı gibi görkemli değildi. Salador'daki Kılıç Sarayı'nın zarafetini bile taşımıyordu. Saray alanının güney kapısına yakın, donuk bir binaydı. Taştan yapılmıştı ve içeriyi hafif kasvetli gösterecek kadar ışığı alan yüksek pencereleri vardı. Üzerlerine mum dikilmiş beş büyük daire tavandan aşağı sarkıtılmıştı ve bunlar sayesinde biraz daha ışık sağlanıyordu.</p>

  <p class="block_3">&nbsp;</p>

  <p class="block_4">Oda neredeyse alabildiğine doluydu. Ne de olsa, Ustalar Sarayı Şampiyonu'nun, Adalar Krallığı'nın en iyisiyle karşılaşacağı haberi sarayda kulaktan kulağa duyulmuştu.</p>

  <p class="block_3">&nbsp;</p>

  <p class="block_4">Tal üçüncü rakibi olan ve kendisini epeyce zorlayan yetenekli genç şövalye teğmenden de kurtulduğunda bütün salon tezahürat yapmaya başladı. Tal gülerek gencin elini sıktı ve, "Tebrikler dostum," dedi. "Son turnuvaya katılmış olsaydın sekizinci tura kadar çıkardın. Tebrikler!"</p>

  <p class="block_3">&nbsp;</p>

  <p class="block_4">Kraliyet Muhafızları askerlerini eğiten Kral'ın Kılıç Ustası, "Toprak Beyi, üç kral altında tam kırk sene çalıştım ben. Sizinkine eş kılıçlar gördüm elbet, fakat bunların da sayısı azdır. Bu eğlendirici ve öğretici gösteriniz için teşekkürler," dedi.</p>

  <p class="block_3">&nbsp;</p>

  <p class="block_4">Salondaki askerler tezahürat ediyorlardı. Bir an için Tal tuhaf bir biçimde onlarla arasındaki benzerliği hissetti. Adalardan değildi, fakat o kadar uzun zamandır bu milletin sahte renklerini üzerinde taşıyordu ki, neredeyse onlardan biri gibi hissediyordu kendini. Kılıcını kaldırdı ve eğilerek selam verdi. "Beni onurlandırıyorsunuz Kılıç Ustası."</p>

  <p class="block_3">&nbsp;</p>

  <p class="block_4">Askerler dağılmaya başlarken Amafi, Tal'e bir havlu uzattı. "Banyonuz hazır," dedi Queg dilinde.</p>

  <p class="block_3">&nbsp;</p>

  <p class="block_4">Yine Queg dilini konuşan bir başka ses arkadan, "Rillanon'da su sistemi harika, değil mi?" dedi.</p>

  <p class="block_3">&nbsp;</p>

  <p class="block_4">Tal arkasını döndüğünde Lord James'in kendilerine doğru yaklaştığını gördü. Eğilip selam verdi. "Ekselansları."</p>

  <p class="block_3">&nbsp;</p>

  <p class="block_4">James Kral Dilinde, "Queg'le pek çok anlaşmam var. Bu dili konuşabilmek oldukça işime yarıyor," dedi. Amafi'ye baktı. "Nasıl oluyor da Quegli bir uşağın oluyor?"</p>

  <p class="block_3">&nbsp;</p>

  <p class="block_4">"Bu çok uzun bir hikâye Ekselansları," dedi Tal.</p>

  <p class="block_3">&nbsp;</p>

  <p class="block_4">"Öyleyse bir başka zamana kalsın," dedi James. "Kılıcın oldukça dikkat çekiyor genç efendi."</p>

  <p class="block_3">&nbsp;</p>

  <p class="block_4">"Teşekkür ederim. Hediye geldi. Bir kuş şarkı söyleme yeteneğiyle nasıl böbürlenmiyorsa ben de yeteneğimle övünemem. Bu yalnızca yapabildiğim bir şey."</p>

  <p class="block_3">&nbsp;</p>

  <p class="block_4">"Demek alçak gönüllüyüz?" Dük kaşlarını kaldırdı. "Şaşırtıcı. Genç adamların çoğu, başarılarını öyle önemserler ki, çıkıp bağırmak isterler. Fakat sen diğer gençler gibi değilsin, yanılıyor muyum Toprak Beyi?"</p>

  <p class="block_3">&nbsp;</p>

  <p class="block_4">"Anlayamadım Ekselansları."</p>

  <p class="block_3">&nbsp;</p>

  <p class="block_4">James Queg dilinde Amafi'ye, "Git ve efendinin banyosunu hazırla. Ben kendisine zarar gelmemesi için onu kollarım," dedi.</p>

  <p class="block_3">&nbsp;</p>

  <p class="block_4">Hizmetkâr Tal'e baktı, Tal kafasıyla onayladı. Amafi selam vererek ikisini yalnız bıraktı. Silahlıkta diğer askerler de çıktığından ikisi yalnızdı. "Biraz konuşalım, ne dersin?"</p>

  <p class="block_3">&nbsp;</p>

  <p class="block_4">"Emrinizdeyim Ekselansları."</p>

  <p class="block_3">&nbsp;</p>

  <p class="block_4">"Aslına bakarsan benim değil, Dük Kaspar'ın emrindesin. Seninle şöyle yürüyelim hadi." Binadan ayrıldılar. Avludan geçerken James, "Koruman nasıl oluyor da Quegli bir suikastçı oluyor Tal?" diye sordu.</p>

  <p class="block_3">&nbsp;</p>

  <p class="block_4">Tal şaşırmamış gibi yapmaya çalıştı. "Suikastçı mı?"</p>

  <p class="block_3">&nbsp;</p>

  <p class="block_4">"Petro Amafi bilmediğimiz biri değil. Aslına bakarsan Salador'da onun için çıkarılmış bir tutuklama emri var. Bunu biliyor muydun?"</p>

  <p class="block_3">&nbsp;</p>

  <p class="block_4">"Hayır," dedi Tal dürüstçe. Şimdi Amafi'nin neden Tal'in yanında çalışmak istediği daha iyi anlaşılıyordu.</p>

  <p class="block_3">&nbsp;</p>

  <p class="block_4">"Aslında onu tutuklatabilirdim fakat Dük Kaspar'ın çalışanlarından biri olarak belli bir diplomatik dokunulmazlığı var. Buradan giderken onu da yanına alacaksındır umarım."</p>

  <p class="block_3">&nbsp;</p>

  <p class="block_4">"Evet, elbette."</p>

  <p class="block_3">&nbsp;</p>

  <p class="block_4">"Güzel. Göründüğü gibi olmayan tek kişi o değil," dedi Dük geçit alanından geçerlerken.</p>

  <p class="block_3">&nbsp;</p>

  <p class="block_4">"Efendim?"</p>

  <p class="block_3">&nbsp;</p>

  <p class="block_4">"Sen her kimsen, genç dostum, kâğıtların hiç de ikna edici değil. Soyluluk tescil belgeni gördüm fakat her ne kadar bu zamana dek karşıma çıkan en iyi sahte belge olsa da sahte!"</p>

  <p class="block_3">&nbsp;</p>

  <p class="block_4">Tal suçlu değil, utanmış gibi görünmeye çalıştı. "Majesteleri'ne söylediğim gibi Efendim, babamın belgeyi nasıl onaylattığını bilemiyorum. Bu zamana kadar rütbemi hiç kullanmadım ve o topraklarda yaşayan insanlardan kira toplamaya çalışmadım."</p>

  <p class="block_3">&nbsp;</p>

  <p class="block_4">James güldü. "Güzel. Ne de olsa senin şu 'kiracı' dediklerin kurbağalar, sinekler, sivrisinekler, bataklık domuzları, zehirli yılanlar ve bir avuç kaçakçı. Söylediğin gibi, o bahsettiğin yerler Ylith'e yakın değersiz bataklıklar.</p>

  <p class="block_3">&nbsp;</p>

  <p class="block_4">"Salona o belgeleri baban mı yoksa bir başkası mı soktu bilmiyorum. Fakat her iki şekilde de karşımda bir ikilem duruyor."</p>

  <p class="block_3">&nbsp;</p>

  <p class="block_4">"Nedir o ikilem efendim?"</p>

  <p class="block_3">&nbsp;</p>

  <p class="block_4">Sarayın ortasına çıkan basamaklara ulaştıklarında James durdu. "Kral, rütbeni tanıklar önünde kabul etmiş oldu. O belgelerin menşei her ne ise de, bunları sana Kral'ın babası vermiş gibi geçerli sayılırlar artık.</p>

  <p class="block_3">&nbsp;</p>

  <p class="block_4">"Üstelik Adalar'da neredeyse kahraman ilan edildin. Adalar mensubu olmayıp Ustalar Sarayı Şampiyonu olan ilk kişisin.</p>

  <p class="block_3">&nbsp;</p>

  <p class="block_4">"Son olarak şunu da söyleyeyim: Rillanon'da kalacak olsaydın, Lord Vallen'e seni yakından takip etmesini söylerdim, fakat buralarda olmayacaksın. İki gün içinde oldukça uzak bir şehre gidiyorsun.</p>

  <p class="block_3">&nbsp;</p>

  <p class="block_4">"Fakat tehlikeli bir adam olduğunu düşünmeden edemiyorum Tal. Büyükbabam 'bela gümbürtüsü' dediği o şeyi anlamayı öğretmişti bana. Hani bir şeylerin ters gittiğini hissetmeni sağlayan ensendeki o ürperme... sen de benim ensemi ürpertiyorsun.</p>

  <p class="block_3">&nbsp;</p>

  <p class="block_4">"Yani Adalar'a dönecek olursan, bil ki çok yakından takip edileceksin. Batı Diyarları'na dönersen seni çok yakından izlerim. Morgan Nehri ve Çankalesi Toprak Beyi, Gümüşnehir Baroneti Talwin Hawkins.</p>

  <p class="block_3">&nbsp;</p>

  <p class="block_4">"Çünkü bir türlü anlayamadığım bir gerçek var ortada."</p>

  <p class="block_3">&nbsp;</p>

  <p class="block_4">"Nedir o Ekselansları?"</p>

  <p class="block_3">&nbsp;</p>

  <p class="block_4">"Yabon Dükü'nün yanında Bayraktar Şövalye Komutanı olarak çalıştığın söyleniyor. Fakat eski dostum Dük seninle çalıştığını hatırlayan tek adam bulamadı. Çok tuhaf, değil mi?"</p>

  <p class="block_3">&nbsp;</p>

  <p class="block_4">Kaçacak yol bulamayan Tal, "Ekselansları, belgeler babamın icadıydı, evet. Doğrusunu söylemek gerekirse bu da benim abartılarımdan biriydi," dedi.</p>

  <p class="block_3">&nbsp;</p>

  <p class="block_4">Dük uzunca bir süre hiçbir şey söylemedi. Yalnızca Tal'e baktı. Ardından, "İyi günler Toprak Beyi," dedi.</p>

  <p class="block_3">&nbsp;</p>

  <p class="block_4">Lord James giderken Tal de, "İyi günler Ekselansları," dedi.</p>

  <p class="block_3">&nbsp;</p>

  <p class="block_4">Tal yavaşça nefes verdi. Feci bir karşılaşmadan kıl payı kurtulmuştu. Fakat bu kurtuluş da ona bir rahatlık vermiyordu, çünkü şimdi Krondorlu Lord James'in dikkatli bakışları altındaydı ve Tal'in yaşlı soyluda gördüğü her şey, onu Dük'ün çok tehlikeli bir adam olduğuna inandırıyordu.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_3">&nbsp;</p>

  <p class="block_14" id="calibre_pb_11">&nbsp;</p>
</body>
</html>
