<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-16-</p>

  <p class="block_">YAŞAMAK</p>

  <p class="block_3">&nbsp;</p>

  <p class="block_4">Tal baktı,</p>

  <p class="block_3">&nbsp;</p>

  <p class="block_4">Salın en ucundaki adama doğru ilerleyen köpekbalığını sessiz bir korku içinde izliyordu. Daha adamı uyaramadan adamın kafası suyun içinde kayboldu. Sanki dev bir el onu almış ve aşağı çekmişti.</p>

  <p class="block_3">&nbsp;</p>

  <p class="block_4">Az sonra adam suyun üzerinde göründü yine. Gözlerini şaşkınlık içinde kocaman açmıştı. Ne olduğunu tam olarak anlayabilmiş değildi. Sonra derin nefes almaya başladı. Korku dolu bir çığlık duyuldu.</p>

  <p class="block_3">&nbsp;</p>

  <p class="block_4">"Köpekbalıkları!" diye bağırdı kürekçilerden biri. Salın sağ tarafında suyun içinde ilerleyen diğer köpekbalıklarını işaret ediyordu. Tal, o taraftan üç tane köpekbalığının daha geldiğini görüyordu. İlk yüzücüyü aşağı çekenin yanına bir yenisi daha eklenmişti.</p>

  <p class="block_3">&nbsp;</p>

  <p class="block_4">Adamlar bağırmaya başladı. Tal, "Sakın sala çıkmaya çalışmayın! Hepimiz batarız!" diye bağırdı.</p>

  <p class="block_3">&nbsp;</p>

  <p class="block_4">Adamların korkunç bir panik içinde olduklarını görünce, "Ayaklarınızı çırpın! Kuvvetlice çırpın!" diye bağırdı.</p>

  <p class="block_3">&nbsp;</p>

  <p class="block_4">Salı kıyıya doğru olabildiğince hızlı ilerletmeye çalışan adamlar ayak çırptıkça su köpük köpük oluyordu. Köpekbalığının ilk saldırdığı adam, bir an için Tal'e baktı. Ses gelmiyordu, fakat bir şeyler söylüyordu. Birden gözlerini kaydırdı ve suyun altına indi. Vücudu suyun üzerinde tekrar göründüğünde, Tal adamın iki bacağının da gittiğini fark etti.</p>

  <p class="block_3">&nbsp;</p>

  <p class="block_4">Denizin altından gelen köpekbalığının cesedi ittirerek ağzına aldığını ve tekrar aşağı çektiğini gördü.</p>

  <p class="block_3">&nbsp;</p>

  <p class="block_4">"Kahretsin, çırpın!" diye bağırdı Will.</p>

  <p class="block_3">&nbsp;</p>

  <p class="block_4">Kürekçilerin arasında oturan adamlar, ellerini suya sokuyor ve çaresizce çırpıyorlardı. Sanki ufacık da olsa bu çaba, onların hızlanmasını sağlayacaktı. Tal dalgaların arasında diğer yüzgeçleri görmeye çalışıyordu. Sonunda sağ taraftan bir başka köpekbalığının geldiğini gördü. "Köpekbalığı!" diye bağırarak işaret etti. Hayvana en yakın duran kürekçiye, "Vur şuna!" dedi.</p>

  <p class="block_3">&nbsp;</p>

  <p class="block_4">Adam, neredeyse doğrudan kendine gelen köpekbalığına baktı ve içgüdüsel olarak ayağa kalkmaya çalıştı. Panik halinde bağırırken dengesini kaybedip suya, tam da köpekbalığının geldiği yere düştü.</p>

  <p class="block_3">&nbsp;</p>

  <p class="block_4">"Çık!" diye bağırdı Tal.</p>

  <p class="block_3">&nbsp;</p>

  <p class="block_4">Hemen arkadan bir başka köpekbalığı daha geliyordu. Adam birden aşağı çekildi. Can havliyle çığlık atarken tekrar suyun üzerinde göründü fakat ağzı su dolu olduğundan anlaşılmayan sesler çıkarıyordu. Etrafını çevreleyen su, şimdi kanla kaplıydı.</p>

  <p class="block_3">&nbsp;</p>

  <p class="block_4">Tal, dalgaların arasına dalarak küreğe doğru uzandı. Ardından sala doğru geri dönebilmek için ayaklarını çırptı. Nefesini tuttu ve iki defa daha çırpındı. Derken birkaç elin onu sudan çıkardığını hissetti.</p>

  <p class="block_3">&nbsp;</p>

  <p class="block_4">"Çıldırdın mı?" diye bağırdı Baron Visniya.</p>

  <p class="block_3">&nbsp;</p>

  <p class="block_4">"Küreğe ihtiyacımız var!" dedi Tal. Ağzından deniz suları çıkıyordu.</p>

  <p class="block_3">&nbsp;</p>

  <p class="block_4">Küreği Visniya'ya verdi ve böylece düşen adamın yerine o geçmiş oldu. Salda oturanlara, "Yaklaşırlarsa küreklerle vurun!" diye bağırdı. Salı inanılmaz bir çabayla ilerletmeye çalışan sudaki adamlaraysa, "Size yaklaşırlarsa onlara vurun, gözlerine zarar vermeye çalışın! Sizi rahat bırakmalarını sağlayacak her şeyi yapabilirsiniz!" dedi.</p>

  <p class="block_3">&nbsp;</p>

  <p class="block_4">Sahile bakan Tal, biraz daha yaklaştıklarını fark etti. Fakat halâ çok yavaş ilerliyorlardı. Ümitsizlik içinde direğe tutunarak ayağa kalktı ve etraflarını çevreleyen köpekbalıklarını izledi. Son ikisinin kürekçileri çekip öldürdüğü yere iki üç tane daha köpekbalığı gelmişti.</p>

  <p class="block_3">&nbsp;</p>

  <p class="block_4">Birden üçüncü bir adam daha aşağı çekildi. Yanlarında duran adamlar çığlık atmaya başladı. İçlerinden biri sala çıkmaya çalıştı. Yüzbaşı Quint kürekle adama vurarak, "Ayak çırp, kahrolası!" dedi. Ardından yanına inerek ölenin yerine geçti.</p>

  <p class="block_3">&nbsp;</p>

  <p class="block_4">Will, "Üç adam Tal," diye fısıldadı.</p>

  <p class="block_3">&nbsp;</p>

  <p class="block_4">Salın sol tarafında oturan adamlardan biri kendini suya atarak kıyıya doğru yüzmeye başladı. Tal, bu adamın iyi bir yüzücü olmadığını bilecek kadar çok yüzücü görmüştü bu zamana kadar. Kulaçları çok aceleciydi ve düzenli değildi. Enerjisini boşa harcıyordu. Bu sebeple de fazla ilerleyemez, çabuk yorulurdu. Tal, Will'e, "Çizmelerini çıkarması gerekirdi," dedi.</p>

  <p class="block_3">&nbsp;</p>

  <p class="block_4">Şimdilik indirdikleriyle memnun olan köpekbalıkları, bir süre adamın yanına yaklaşmadı. Fakat salla kıyının tam ortasına geldiğinde, yüzen adamın kafası kayboldu ve bir daha da görünmedi.</p>

  <p class="block_3">&nbsp;</p>

  <p class="block_4">Tal, ne kadar ilerlediklerini tekrar hesaplamaya çalıştı ve artık kıyıya iyice yaklaştıklarını fark etti. Dalgalar kıyıya doğru ilerledikçe sal da bir aşağı bir yukarı hareket ediyordu. "Daha kuvvetli!" diye bağırdı. "Neredeyse geldik."</p>

  <p class="block_3">&nbsp;</p>

  <p class="block_4">Sal, birden bir kayaya çarpmış gibi sallandı. Sağ taraftan iki adam suya düşmüştü. Aşağıdan ikinci bir darbe daha gelince Tal, "Altımızda bir köpekbalığı var!" diye bağırdı. İki adam da çaresizce sala geri dönmeye çalışıyordu. Derken biri suyun içinde, Tal'in gözleri önünde kayboldu. Diğeri salı yakaladı ve üzerine çıktı. Fakat küreği kaybolmuştu. İlk adam tekrar görünmedi, fakat su kanla kararmıştı.</p>

  <p class="block_3">&nbsp;</p>

  <p class="block_4">Tal, "Herkes suya!" diye bağırdı.</p>

  <p class="block_3">&nbsp;</p>

  <p class="block_4">Salı arka taraftan ittiren adamların yanına indi, sağlam eliyle sala tutundu ve ayaklarını çırpmaya başladı.</p>

  <p class="block_3">&nbsp;</p>

  <p class="block_4">Artık daha az ağırlık olduğundan ve daha fazla insan ittirdiğinden, sal hız kazandı. Birkaç dakika içinde dalgalar salı aldı ve anakaraya daha da yaklaştırdı. "Kıyıya yüzün!" diye bağırdı Tal.</p>

  <p class="block_3">&nbsp;</p>

  <p class="block_4">Tal, çocukken iyi bir yüzücüydü, fakat tek kolla hiç yüzmemişti. Bir ritim tutturup elinden geldiğince hızlı ayak çırpmaya başladı.</p>

  <p class="block_3">&nbsp;</p>

  <p class="block_4">Birden sağ ayağı bir şeye dokundu. Sol ayağıyla da yokladığında kumu hissetti. En fazla bir metre boyundaki dalgalar, inceden sahile vuruyordu. Suyun içinde bata çıka yürürken etrafına bakınıyordu. Arkasındaki adamlar da yüzüyor veya kıyıya doğru yürüyordu.</p>

  <p class="block_3">&nbsp;</p>

  <p class="block_4">Adamların arkasında görünen Yüzbaşı Quint, "Salı tutun!" diye bağırdı.</p>

  <p class="block_3">&nbsp;</p>

  <p class="block_4">Yüzbaşı, salın küçük dalgaların üzerinde yüzdüğünü görünce aracı kıyıya çekmek için diğerlerinden yardım istemişti. En yakındaki iki adam onu duymazdan geldi. Çaresizce sudan çıkmaya çalışıyorlardı. Fakat başka biri dönüp yardım etti. Az sonra diğerleri de yardıma katıldı ve salı kuru kumların üzerine çıkardılar.</p>

  <p class="block_3">&nbsp;</p>

  <p class="block_4">Adamlar gözyaşları içinde sahile atıyorlardı kendilerini. Yorgun, güçsüz ve korku içindeydiler. Fakat artık özgürdüler.</p>

  <p class="block_3">&nbsp;</p>

  <p class="block_4">Tal etrafına bakıp saymaya başladı.</p>

  <p class="block_3">&nbsp;</p>

  <p class="block_4">İşte o zaman korkunç gerçeği gördü: Yalnızca on bir kişi kalmışlardı. Bir adam boğulmuş, dört kişiyi de köpekbalıkları yutmuştu. Öyleyse bir kişi daha köpekbalıkları tarafından çekilmiş ya da sahile varmaya çalışırken boğulmuş olmalıydı.</p>

  <p class="block_3">&nbsp;</p>

  <p class="block_4">Baron Visniya, Katil Masterson, Yüzbaşı Quint, Tal ve diğer yedi adam, kumların üzerinde sırılsıklam oturuyordu. Tal sonra fark etti: Will aralarında değildi.</p>

  <p class="block_3">&nbsp;</p>

  <p class="block_4">Suya baktı, dalgaların ve bitkin düşen adamların derin soluklarını dinledi. Will'in sudan çıkıp kendilerine doğru yürümesini bekledi bir an. Fakat hemen ardından gerçeği kabullendi: Will ölmüştü.</p>

  <p class="block_3">&nbsp;</p>

  <p class="block_4">Gökyüzüne baktı. Öğleni bir saat geçmişti. Adadan yaptıkları yolculuk yedi saat sürmüş, altı cana mal olmuştu. Üstelik medeniyete ulaşmadan önce yüzlerce kilometre yol katetmeleri gerekiyordu. Şu an Tal'i teselli eden tek şey özgür olması ve ancak haftalar, belki de aylar sonra peşlerinden birinin gelebileceği gerçeğiydi. Sabit bir hızda ilerleyip adamların hayatta kalmasını sağlayabilir, planını uygulamaya koyabileceği bir yerlere varabilirdi.</p>

  <p class="block_3">&nbsp;</p>

  <p class="block_4">Denize bir kez daha baktıktan sonra dönüp, "Silahlarımızı ve erzakları saldan alalım. Sonra bir kamp alanı bulup ateş yakmamız gerekecek," dedi.</p>

  <p class="block_3">&nbsp;</p>

  <p class="block_4">Adamlar yavaşça ayağa kalkıp liderlerinin emirlerini yerine getirmeye koyuldu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Jenkins kımıldamadan yatıyordu. Tal, bıçakla adamın bacağını keserken Jenkins'in yüzünü bir acı ifadesi kapladı. Az evvel öldürülen yılan, az ötede yatıyordu. Tal kafasını kestiği halde hâlâ kımıldanıyordu.</p>

  <p class="block_3">&nbsp;</p>

  <p class="block_4">"Ölecek mi?" diye sordu Quint.</p>

  <p class="block_3">&nbsp;</p>

  <p class="block_4">"Hayır, ama zehir ilerlemeye başlamadan keşke ölseydim diyecek."</p>

  <p class="block_3">&nbsp;</p>

  <p class="block_4">Tal, bacağı diş izlerinin olduğu yerin hemen üzerinden kesmişti, şimdi de mümkün olduğunca kan ve zehri emip tükürmeye çalışıyordu. Quint etrafına bakındı. Kayalık bir alanda, denizden on altı kilometre kadar içerdeydiler. Kıyıya paralel dağ eteklerinin ardındaki geçitlere yerleşeceklerdi. Tal, Jenkins'in bacağı için uğraşırken kir pas içindeki yorgun adamlar da onu izliyordu.</p>

  <p class="block_3">&nbsp;</p>

  <p class="block_4">Quint önce gökyüzüne, ardından da yerde yatan adama baktı. "Pekâlâ," dedi. "Bugünlük bu kadar. Biraz odun toplayın da ateşi yakalım."</p>

  <p class="block_3">&nbsp;</p>

  <p class="block_4">Tal hiçbir şey söylemedi. Quint, içten gelen liderlik ruhunu ortaya çıkarmış ve ikinci komutanlık görevini üstlenmişti. Tal karşı çıkmadı. Emir verecek birisi iyi olurdu.</p>

  <p class="block_3">&nbsp;</p>

  <p class="block_4">Adamlar kampı kurmaya başlarken Tal her birinin yüzüne baktı. Kamp konusunda hepsi de tecrübeliydi. Denizden on bir kişi çıkmışlardı ve olaydan üç hafta sonra, yalnızca sekiz kişi kalmışlardı. Sıradan bir tepeden çıkarken Rafelson düşüp ölmüştü. Yuvarlanarak kafasını bir kayaya çarpmıştı. Vilnewski'yse bir sabah ölü bulunmuştu. Jacobo da avlamaya çıktıkları ayı tepeleyince ölmüştü. Kimse kanamasını durduramamıştı.</p>

  <p class="block_3">&nbsp;</p>

  <p class="block_4">Adamlar bitkin ve yorgundu. Tal, bu yolculuğa daha ne kadar dayanabileceklerini kestiremiyordu. Nerede olduklarını tahminen biliyordu. Olasko'yla Bardac Çengeli arasında sınır vazifesi gören nehre ulaşmalarının bir ay daha süreceğini düşünmekteydi. Quint ve Masterson büyük olasılıkla sonuna kadar dayanabilirdi. Baron Visniya da beklenmedik biçimde dayanıklı çıkmıştı. Yılan zehrine rağmen bu geceyi atlatırsa Jenkins de hayatta kalabilirdi fakat Tal iyimser bakıyordu. Sağlıklı bir adam, yılan ısırığını kaldırabilirdi, fakat Jenkins sağlıklı sayılmazdı. Tam üç haftadır arpayla besleniyorlardı ve artık dayanamıyorlardı. Dışarıda uyumak da iyi gelmiyordu, çünkü bahar olsa da bu kadar kuzeyde geceleri hiç de hafif geçmiyordu.</p>

  <p class="block_3">&nbsp;</p>

  <p class="block_4">Tal, Quint'e yaklaşmasını işaret etti. Sessizce, "Bir barınağa ihtiyacımız var. Bir hafta, belki daha fazla süre kalmak için bir yer bulmalıyız. Ava çıkabilir, biraz stok yapar, adamların güçlenmesini sağlarız," dedi.</p>

  <p class="block_3">&nbsp;</p>

  <p class="block_4">Quint hak verir gibi kafasını salladı. "Bardac'tan en az bir ay uzaklıktayız," dedi. "Jenkins'i yılan sokmasa bile büyük olasılıkla hayatta kalamazdı." Odun arayan fakat oldukça yavaş hareket eden üç adamı işaret etti. "Donska, Whislia ve Stolinko da, dinlenmezsek bir haftaya anca çıkarlar." Etrafına bakındı. "Ama nerede kalacağız?"</p>

  <p class="block_3">&nbsp;</p>

  <p class="block_4">"Belki bir mağarada," dedi Tal. "Sen ateş için adamlara yardım et, ben de bir sığınak arayacağım. Hava kararmadan dönerim."</p>

  <p class="block_3">&nbsp;</p>

  <p class="block_4">Tal iki saat içinde döndü. Koyaklardan birinde bir mağara bulmuştu. Adamlara, "Bir gece daha burada kalacağız. Jenkins hareket etmesin. Yarın da mağaraya geçeriz," dedi.</p>

  <p class="block_3">&nbsp;</p>

  <p class="block_4">Yolda buldukları birkaç böğürtleni ve kalan son kuru domuz etini de yedikten sonra adamlar kamp ateşinin başına toplanıp yatmaya hazırlandı. Jenkins inliyor, güçlükle nefes alıyordu.</p>

  <p class="block_3">&nbsp;</p>

  <p class="block_4">Tal adamın yüzünü izliyor, inlerken yüzünden terler boşaldığını görüyordu.</p>

  <p class="block_3">&nbsp;</p>

  <p class="block_4">Quint yaklaşarak yavaşça, "Sence başarabilecek mi?" dedi.</p>

  <p class="block_3">&nbsp;</p>

  <p class="block_4">"Belki," dedi Tal. "Sabah göreceğiz."</p>

  <p class="block_3">&nbsp;</p>

  <p class="block_4">Quint, Tal'i kolundan tutup diğer adamlardan uzak bir yere çekti. "Tal, sınıra vardığımızda ne yapacağımızı söylemedin."</p>

  <p class="block_3">&nbsp;</p>

  <p class="block_4">"Bizi öbür tarafa geçirmen için sana güveniyorum Quint. Olasko ordusunu herkesten iyi tanıyorsun. Etrafından dolanıp Karesh'kaar'a geçebileceğimiz bir yol duymuşsundur."</p>

  <p class="block_3">&nbsp;</p>

  <p class="block_4">Quint, "Olabilir," dedi. Nehrin güney tarafında bataklık bir arazi olduğunu duymuştum. Kıyıdan altmış dört kilometre kadar içeride olması gerekiyor. Kimse orada devriye gezmiyor. Çünkü tehlikeli bir yer. Ama orayı geçsek bile Karesh'kaar'a girince ne yapacağız?"</p>

  <p class="block_3">&nbsp;</p>

  <p class="block_4">"Yemek yiyeceğiz, dinleneceğiz, sonra da adamları eğitmeye başlayacağız."</p>

  <p class="block_3">&nbsp;</p>

  <p class="block_4">"Senin şu 'ordu kurma' fikrinin kurusıkı bir palavra olduğunu sanıyordum."</p>

  <p class="block_3">&nbsp;</p>

  <p class="block_4">"Ben ciddiyim. Opardum kalesini, Kaspar içerideyken yağmalamayı düşünüyorum."</p>

  <p class="block_3">&nbsp;</p>

  <p class="block_4">Quint güldü. "Bırak bir asker taburunda olmayı, hayatında hiç öyle bir şey gördün mü?"</p>

  <p class="block_3">&nbsp;</p>

  <p class="block_4">Tal gülümsedi. "Aslına bakarsan gördüm. Hattâ böyle bir grubun komutanlığını yaptım."</p>

  <p class="block_3">&nbsp;</p>

  <p class="block_4">"Sahiden mi?" dedi Quint. "Hiç bahsetmemiştin."</p>

  <p class="block_3">&nbsp;</p>

  <p class="block_4">"Kaspar'ın bundan pek hoşlanacağını düşünmüyordum."</p>

  <p class="block_3">&nbsp;</p>

  <p class="block_4">"Neden?"</p>

  <p class="block_3">&nbsp;</p>

  <p class="block_4">Tal, "Çünkü Kuzgun'u öldürüp askerlerini yok eden benim. Kaspar'ın Orodon saldırısını ben durdurdum," dedi.</p>

  <p class="block_3">&nbsp;</p>

  <p class="block_4">Quint uzunca bir süre bir şey söyleyemedi. Ardından gülmeye başladı. "İlk tepkim seni boğazlamak olacaktı. Çünkü Kaspar, kıçına kirpi batmış bir boğa gibi delirmişti o zaman. Ama şimdi düşününce, iyi ki yapmışsın. Ben de Kuzgunla göreve çıkmıştım bir kere. Gördüğüm en şeytan herifti. Ben askerim, ama savaşı çok sevmem. O adam katliam yapmaktan zevk alıyordu. Bebekleri öldürdüğünü bile gördüm."</p>

  <p class="block_3">&nbsp;</p>

  <p class="block_4">Tal önce hiçbir şey söylemedi. Ardından, "Neden durdurmaya çalışmadın?" dedi.</p>

  <p class="block_3">&nbsp;</p>

  <p class="block_4">"Onu öldürmek zorunda kalırdım. Askeri irtibat sorumlusu olarak yanındaydım üstelik. Kuzgun'un doğru hedefleri bulup bulmadığına bakıyordum. İşini nasıl yapması gerektiğini söyleyen bir kumandan değildim.</p>

  <p class="block_3">&nbsp;</p>

  <p class="block_4">"Kadınları katlettiğini gördüm. Okçulara, yaşlı adamları vurmalarını emrediyordu. Çocukların üzerinden atla geçiyordu..." Bu hatıralar onu rahatsız ediyormuş gibi görünüyordu. "En fazla on üç on dört yaşlarında bir çocuğu vurduğunu gördüm. Zavallı çocuğun elinde kendinden büyük bir kılıç vardı, kanla kaplanmıştı. Bacakları titriyordu. Zaten ölmüş gibiydi. Çok yaklaşırsa çocuğun kılıcı sallayabileceğini söyleyerek uyardım onu. Ama alçak herif, çocuğu bayıltmak ya da çekip gitmek yerine arbaletle bir ok daha attı." Bir süre sessiz kaldı. Ardından, "Onu öldürenin sen olduğunu duyduğuma sevindim Tal," dedi. "Senin şu deli planın belki de işe yarar. Ama bir sorum olacak."</p>

  <p class="block_3">&nbsp;</p>

  <p class="block_4">"Nedir?"</p>

  <p class="block_3">&nbsp;</p>

  <p class="block_4">"Ordunun altına ihtiyacı olur. Son baktığımda taşıdıklarımız arasında hiç altın görmedim. Bunu nereden bulmayı planlıyorsun?"</p>

  <p class="block_3">&nbsp;</p>

  <p class="block_4">Tal, "Sen bizi Karesh'kaar'a götür, ben de altın bulayım," dedi.</p>

  <p class="block_3">&nbsp;</p>

  <p class="block_4">"Elimden geleni yapacağım," dedi Quint. "Sen yat. İlk nöbet benim olsun."</p>

  <p class="block_3">&nbsp;</p>

  <p class="block_4">"Beni iki saat sonra uyandır," dedi Tal. Bohçasını buldu, açtı ve Quint'in söylediklerini düşünmeye başladı. Quint'in bahsettiği günü anımsıyordu. Kuzgun'un ok attığı çocuk oydu. Yüzbaşının Kuzgun'a dönüşünü, Teğmen Campaneal'ın diğer tarafta duruşunu, Kuzgun'u Tal'in yaklaştığına dair uyaran Quint'in ağız hareketlerini detaylıca hatırlıyordu. Kuzgun'un hiç umursamadan arbaleti kaldırıp nişan alışını da gayet iyi hatırlıyordu.</p>

  <p class="block_3">&nbsp;</p>

  <p class="block_4">Tal döndü. İstihbaratçı olsun olmasın, köyü yıkılırken Quint de oradaydı. Kuzgun'u sevmemesi bir şeyi değiştirmezdi. Bir gün Quint'i de kendi elleriyle öldürecekti.</p>

  <p class="block_3">&nbsp;</p>

  <p class="block_4">Fakat uykuya dalmadan önce Mavi Kanatlı Çamurcun Gözü'nü kurtaranın Quint olup olmadığını düşündü. Belki kurtarılan başkaları da vardı.</p>

  <p class="block_3">&nbsp;</p>

  <p class="block_4">İki saat uyuduktan sonra Quint onu kaldırmaya geldi. İki saat sonra da o Visniya'yı uyandırdı ve yatmaya gitti. Sabah uyanıp gerindi ve kamp ateşinin öbür tarafına baktı. Jenkins ölmüştü.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Bir haftadır bu mağara evleri olmuştu. Adamlar yavaş yavaş kuvvetlerini topluyordu. Tal, etrafa birkaç tuzak kurmuş ve tavşan, sincap, bir de irice bir hindi yakalamıştı. Yaban böğürtlenleri ve memleketinden bildiği birkaç ot da bulmuştu. Bu otların kökleri, birkaç saat suda yavaşça ısıtılırsa yenilebiliyordu ve oldukça besleyiciydi. Tencereleri olmadığından Tal bunları pişirmek için bir yol buldu: Yaprak köklerini sarıp, ısıtılmış kayalarla doldurduğu bir çukura bırakıyordu. Kayaların üzerine su dökerek köklerin buharda pişmesini sağlıyordu. Bu oldukça sıkıcı bir işti ve defalarca tekrar edilmesi gerekiyordu. Fakat adamlar, yemek listelerindeki bu değişimden hoşnuttu.</p>

  <p class="block_3">&nbsp;</p>

  <p class="block_4">Tal, Hisar'dan ayrıldığından beri daha güçlü hissediyordu kendini. Birkaç gün içinde yolculuklarının bir sonraki ayağına başlamaları gerektiğini biliyordu. Quint, Tal'in oturduğu yere gelerek, "Sence Kaspar bizi bulmaya çalışır mı?" dedi.</p>

  <p class="block_3">&nbsp;</p>

  <p class="block_4">"Sen onu benden daha iyi tanıyorsun. Sence?"</p>

  <p class="block_3">&nbsp;</p>

  <p class="block_4">"Değişir." Eski asker, Hisar dan çıktığından beri zayıflamış, saçı sakalı birbirine karışmıştı. "Belki yine o çılgın planlarından biriyle o kadar meşguldür ki arkamızdan asker yollamaz. Fakat buralara bir ajan dikip bizi aratacağı kesin."</p>

  <p class="block_3">&nbsp;</p>

  <p class="block_4">"Karesh'kaar'da da ajanları var mı?"</p>

  <p class="block_3">&nbsp;</p>

  <p class="block_4">Quint gülümsedi. "Her yerde var. Bazıları doğrudan onun için çalışıyor. Tıpkı senin gibi. Bazıları da Kaspar'ın bilgiye iyi para ödediğini bilen adamlar. Bardac'ta yaşayan pek çok Olaskolu var. Raporları da gördüm. Bunları kim yazmış bilmiyorum ama Kaspar'ın her yerde gözü var."</p>

  <p class="block_3">&nbsp;</p>

  <p class="block_4">"Ne olmuş yani? Olasko'dan çıktığımız an bizi tutuklatamaz."</p>

  <p class="block_3">&nbsp;</p>

  <p class="block_4">"Ama bizi öldürebilir," dedi Quint. Güldü. "Bugünlerde tek mutluluğum, kaçtığımızı duyunca nasıl sinirleneceğini hayal etmek. Nerede olduğumuzu bilmemek çok canını sıkacak. Nasıl biri olduğunu düşünürsek bir birahanede oturup yiyip içtiğimizi, kadınlarla takıldığımızı ve onunla dalga geçtiğimizi tahmin ediyordur. Böyle kötü düşüncelere kapılmak onun sonunu getiriyor."</p>

  <p class="block_3">&nbsp;</p>

  <p class="block_4">Tal gülmedi. "Kaspar'ın sıkıntıya düşmesi beni mutlu etmiyor." Sağ kolunu gösterdi. "Bunun ve daha pek çok şeyin cevabını verecek. Ondan kaçıp başka bir yerde iş bulmak seni tatmin edebilir Quint. Ama ben, onun kılıcımla ölmesini istiyorum." Tal'in gözleri buz gibi bakıyordu. "Önce elindeki her şeyi alacağım. Gücünü, zenginliğini alacağım. Sonra onu öldüreceğim."</p>

  <p class="block_3">&nbsp;</p>

  <p class="block_4">Quint, "Hayal kurmak güzeldir Tal. Ama baksana neredeyiz," dedi.</p>

  <p class="block_3">&nbsp;</p>

  <p class="block_4">Birkaç ağaç ve çalı dışında tamamen kayalık olan tepelere baktı. İkindi rüzgârı, yaklaşan yaz mevsiminin habercisi gibi sıcak esiyordu. Her yanda kuş sesleri vardı. Quint'e baktı. "Bugün yapacağım demedim ya."</p>

  <p class="block_3">&nbsp;</p>

  <p class="block_4">Quint güldü. "Pekâlâ."</p>

  <p class="block_3">&nbsp;</p>

  <p class="block_4">Tal ayağa kalktı. Diğer adamlara dönüp, "Birkaç gün daha avlandıktan sonra tekrar kuzeye ilerlemeye başlayacağız. Bu ay bitmeden yatakta uyumak istiyorum," dedi.</p>

  <p class="block_3">&nbsp;</p>

  <p class="block_4">Adamlar kafalarını salladı. Tal, Quint'e döndü. "Gidip tuzaklara bakacağım."</p>

  <p class="block_3">&nbsp;</p>

  <p class="block_4">Quint de kafasını salladı ve elinde körpe bir ağaçtan yaptığı mızrağı, belinde bıçağıyla yürüyen Tal'i izledi. Kılıcı yattığı yerdeydi. Eski yüzbaşı kafasını salladı. Tal, Ustalar Sarayı Şampiyonu gibi durmuyordu hiç. İki kolu olsa bile öyle görünemezdi. Fakat Quint, kendisinin de Olasko Orduları komutanı gibi durmadığını fark etti. Mağara yolu üzerindeki göle inip balık tutmaya karar verdi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Harap haldeki beş adam, bataklığın içinde güçlükle ilerliyordu. Yeşil balçıkla kaplı kokulu göletler, çamurlu bir alanla çevriliydi. Güdük dallarıyla ağaçlar etrafı kaplıyordu. Bu sayede kuzeye doğru ilerlerken nerede olduklarını kestirebiliyorlardı.</p>

  <p class="block_3">&nbsp;</p>

  <p class="block_4">Ümitsizlik Hisarı'ndan kurtulabilen Tal, Quint, Masterson, Visniya ve eski bir soylu olan Stolinko, bileklerine kadar uzanan suda güçlükle ilerlemeye çalışıyorlardı. Bir yandan sinek ısırıklarıyla boğuşurken sıcak onları mahvediyordu. Mağarada kısa süre de olsa dinlenmiş olmalarına rağmen Donska ve Whislia, bu meşakkatli yolculuğa dayanamamış ve ölmüşlerdi.</p>

  <p class="block_3">&nbsp;</p>

  <p class="block_4">"Şu sıcağın altında bu kahrolası yerin kuruyacağını düşünür insan," dedi Masterson. Koca baltasını hâlâ sırtında taşıyordu.</p>

  <p class="block_3">&nbsp;</p>

  <p class="block_4">Quint, kahkahayı andıran bir ses çıkardı.</p>

  <p class="block_3">&nbsp;</p>

  <p class="block_4">Tal, "Sıradağların aşağısında kalıyoruz," dedi. Durdu, alnını sildi, sonra devam etti. "Orada çok yağmur yağıyor. Bu taraf dev bir çanak gibi. Dolduğu kadar çabuk kurumuyor. Hava nasıl olursa olsun." İlerlemekte oldukları tarafı işaret etti. "Ama şuralarda bir yerde sular çekiliyor. Şu pislikten sonra iri bir akıntı bulduğumuzda nehre de onu takip ederek ulaşabileceğiz."</p>

  <p class="block_3">&nbsp;</p>

  <p class="block_4">Quint kafasını salladı. "Bölgeyle ilgili haritalardan hatırladıklarım doğruysa bir ya da iki gün içinde nehre ulaşabiliriz."</p>

  <p class="block_3">&nbsp;</p>

  <p class="block_4">"Karşıya nasıl geçeceğiz?" diye sordu Visniya.</p>

  <p class="block_3">&nbsp;</p>

  <p class="block_4">"Nehir geçitleri var," dedi Quint. "Pek iyi bilinmeyen birkaç yer var, fakat raporlarda isimleri geçiyor. Nehir kıyısına vardığımızda aşağı doğru döneceğiz. Birkaç gün içinde böyle bir geçit buluruz."</p>

  <p class="block_3">&nbsp;</p>

  <p class="block_4">"Tabii devriyelerden biri bizi daha önce bulmazsa," dedi Stolinko. Stolinko, çok konuşmayan, aksi bir adamdı. Kaspar'ı sinirlendirecek ne yapmış olabileceğini tahmin edemiyordu Tal. Fakat nihayetinde dayanıklı, güvenilir bir adamdı ve kendi payına düşen işleri şikâyet etmeden yapıyordu.</p>

  <p class="block_3">&nbsp;</p>

  <p class="block_4">Quint, "Devriyeler bu kadar iç tarafa gelmez. Buna gerek yok," dedi. Eliyle etrafı gösterdi. "Burayı korumak için bir sebep görebiliyor musun?"</p>

  <p class="block_3">&nbsp;</p>

  <p class="block_4">Yiyecekleri bitmişti, görünürde yenebilir bir şey de yoktu. Bir an önce bataklıktan çıkmak umuduyla sendeleyerek ilerlediler. İkindi sonlarına doğru Tal, "Galiba su derinleşiyor," dedi.</p>

  <p class="block_3">&nbsp;</p>

  <p class="block_4">Diğerleri de suyun artık dizlerine geldiğini fark etmişti.</p>

  <p class="block_3">&nbsp;</p>

  <p class="block_4">"Ağaçlar da azalıyor," dedi Masterson.</p>

  <p class="block_3">&nbsp;</p>

  <p class="block_4">Tal, Quint'e dönerek, "Daha önce buraya gelmemiş miydin?" dedi.</p>

  <p class="block_3">&nbsp;</p>

  <p class="block_4">"Buraya gelmemiştim. Muhafız Şehri'ndeki garnizonları teftişe gitmiş, iç tarafta devriyeye çıkmıştım. Fakat hiç bu kadar gelmedim."</p>

  <p class="block_3">&nbsp;</p>

  <p class="block_4">"Bir dakika burada bekleyin," dedi Tal.</p>

  <p class="block_3">&nbsp;</p>

  <p class="block_4">Yaklaşık yirmi dakika kadar etraflarında dolandı ve ardından, "Su bu yöne akıyor," dedi. Doğuyu işaret ediyordu.</p>

  <p class="block_3">&nbsp;</p>

  <p class="block_4">"Bu ne anlama geliyor?" diye sordu Visniya.</p>

  <p class="block_3">&nbsp;</p>

  <p class="block_4">"Nehrin bu yönde olduğu anlamına geliyor," dedi Tal. Gösterdiği doğrultuda yürümeye başladı.</p>

  <p class="block_3">&nbsp;</p>

  <p class="block_4">Bir saat sonra daha kuru bir yerde ilerliyorlardı. Günbatımı yaklaştıkça, sağa doğru yükselen toprakları gördüler. Bataklıksa sol tarafa doğru kurumuş, geniş bir akıntıya yol veriyordu. "Bu gecelik şurada kamp kuralım," dedi Tal. Kuru olacağını tahmin ettiği bir noktayı gösteriyordu. "Yarın suyu takip ederek nereye varacağımızı görürüz."</p>

  <p class="block_3">&nbsp;</p>

  <p class="block_4">Yemekleri dahi olmadan kamp yaptılar. Dolayısıyla bitkin ve mutsuz bir topluluk oluşturuyorlardı. Ertesi sabah uyanıp yola koyuldular. Tal'in de beklediği gibi, su bayır aşağı akıyordu. Yola çıktıktan iki saat sonra, bir tepeye vardılar ve nehri gördüler.</p>

  <p class="block_3">&nbsp;</p>

  <p class="block_4">Tal etrafına baktı. "Burada birilerinin olduğuna dair hiçbir iz göremiyorum."</p>

  <p class="block_3">&nbsp;</p>

  <p class="block_4">"Devriyelerin göremeyeceği kadar doğudayız," dedi Quint. "Burada kimseler yok. Ordu da devriye gezmiyor, çünkü kaçakçılar bile burayı kullanmıyor."</p>

  <p class="block_3">&nbsp;</p>

  <p class="block_4">"Neden?" diye sordu Stolinko.</p>

  <p class="block_3">&nbsp;</p>

  <p class="block_4">Quint, "Kimse bilmiyor," dedi. "Söylentiler var. Acımasız canavarların, insan etiyle beslenen vahşi ilkellerin burada kol gezdiği söylentileri..." Grup arkadaşlarının suratındaki ifadeyi görünce güldü. "Bunlar hikâyeden ibaret. Burada yaşayan insanlar var. Neden burada kaldıklarını tanrılar bilir. Ama genelde toprak verimsiz olduğundan kimsecikler gelmez." Nehri işaret etti. "Nehrin karşısı Bardac. Orada oldukça küçük bir sahil ve bir domuz çiftçisinin bile kullanamayacağı, yalnızca birkaç bin metre karelik bir alan var. Geride bıraktığımız bataklıktan da beter bataklıklar, çamlarla dolu çorak topraklar, bataklar ve kimbilir daha neler! Bardac'ta kayda değer her şey, sahilden sonraki seksen kilometre içindedir. Tek farklı yer Qulak şehri. Aranor'a çıkan geçit oradan korunuyor. Karesh'kaar'dan oraya bir yol var. Aynı şekilde sahilin kuzeyindeki Piskopos Noktası'ndan da var. Karesh'kaar'dan bir yol Hainler Körfezi ne, Piskopos Noktası'na çıkıyor. İşte size dört şehir, üç yol ve kendilerine Baron bilmem ne, Kont bilmem kim diyen bir grup kendini beğenmiş lider.</p>

  <p class="block_3">&nbsp;</p>

  <p class="block_4">"Ne zaman birileri nehrin bu yanına bir şeyler dikmeye çalışsa, öbür taraftaki haydutlar gelip orayı hallediyor. Bu yüzden Olasko'yla ilgili konuşulabilecek her şey güney tarafında," dedi Quint.</p>

  <p class="block_3">&nbsp;</p>

  <p class="block_4">"Yani sence nehri geçerken hiç sorun yaşamaz mıyız?" diye sordu Tal.</p>

  <p class="block_3">&nbsp;</p>

  <p class="block_4">"Nehri geçmek sorunlarımızın en küçüğü olacaktır," dedi Quint. Arkadaşlarına baktı. "On yedi kişilik bir grup saldırıya uğramamızı önlemeye yeterdi belki, ama karşımıza çıkacak ilk hırsız ya da ilk 'soylu'," dedi omuzlarını kaldırırken, "önce boğazımızı keser, sonra da çalmaya değecek hiçbir şeyimiz olmadığını fark eder. Hayvanlar özür de dilemezler ki!"</p>

  <p class="block_3">&nbsp;</p>

  <p class="block_4">"Hadi şu konuyu bırakalım da inelim," dedi Masterson.</p>

  <p class="block_3">&nbsp;</p>

  <p class="block_4">Tal kafasını salladı. "Gidelim."</p>

  <p class="block_3">&nbsp;</p>

  <p class="block_4">Kıyıdan ilerlerken aslında nehrin göründüğünden daha uzak olduğunu fark ettiler. Tam gün ortasında, akıntının nehre boşaldığı noktanın hemen batısındaki kıyıya ulaştılar. Tal etrafına bakındı. "Şu renge bakın."</p>

  <p class="block_3">&nbsp;</p>

  <p class="block_4">"Ne olmuş?" dedi Masterson.</p>

  <p class="block_3">&nbsp;</p>

  <p class="block_4">"Akıntı çökeltileri buraya iniyor olmalı. Çok sığ. Geçmeye çalışacağım."</p>

  <p class="block_3">&nbsp;</p>

  <p class="block_4">Tal suya girdiğinde nehrin oldukça hızlı aktığını fakat çok da derin olmadığını gördü. Yolun çeyreğini tamamladıktan sonra suyun daha kalçasına geldiğini fark etti. Durdu ve akıntıyı, girdap ve ufak çaplı anaforları takip etti. Ardından diğerlerine kendisini takip etmeleri için işaret verdi.</p>

  <p class="block_3">&nbsp;</p>

  <p class="block_4">Su derinleşmişti ve akıntının geldiği yönün aksi tarafında bir kanala dökülüyordu. Tal yüzmeye başladı. Adamlar doğru düzgün yemek yememiş, yorgunluktan bitap düşmüştü. Fakat kılıç ve mızrağıyla tek kollu bir adam buradan geçebiliyorsa diğerleri de geçebilir diye düşündü.</p>

  <p class="block_3">&nbsp;</p>

  <p class="block_4">Kıyıya ulaştıktan birkaç dakika sonra, önce Masterson, ardından da diğerleri yanına geldi.</p>

  <p class="block_3">&nbsp;</p>

  <p class="block_4">Quint etrafına bakındı. "Dostlarım, Bardac Çengeli'ne hoşgeldiniz."</p>

  <p class="block_3">&nbsp;</p>

  <p class="block_4">"Bunu atlattığımıza çok seviniyorum," diye mırıldandı Visniya.</p>

  <p class="block_3">&nbsp;</p>

  <p class="block_4">"O kadar da sevinme," dedi Quint. "Asıl şimdi işler zorlaşıyor."</p>

  <p class="block_3">&nbsp;</p>

  <p class="block_4">"Ne yapacağız?" diye sordu Stolinko.</p>

  <p class="block_3">&nbsp;</p>

  <p class="block_4">Tal, Quint'e bakarak, "Sanırım kuzeye gidip yolu bulacak, sonra da Karesh'kaar'a ulaşmak için doğuya yöneleceğiz," dedi.</p>

  <p class="block_3">&nbsp;</p>

  <p class="block_4">"Bölgedeki tüm haydutlar o yolu kullanmasa böyle yapabilirdik. Bence yolu bulalım, sonra orayı gözümüzden kaybetmeden batısından ilerleyelim. Umarım kimse bizi görmez. Soyluların kıyafetlerinden giymeyenler cinayet, hırsızlık ve kölelik için açık hedeftir. Buralarda da yasa var ama kökleşmiş değil. Olay daha çok kimin daha fazla silahı olduğuna bakar."</p>

  <p class="block_3">&nbsp;</p>

  <p class="block_4">Baltasını kaldıran Masterson, "Tam bana göreymiş," dedi.</p>

  <p class="block_3">&nbsp;</p>

  <p class="block_4">Stolinko duygusuzca, "En azından içimizden biri mutlu," dedi.</p>

  <p class="block_3">&nbsp;</p>

  <p class="block_4">"Hadi, hava kararacak," dedi Tal. Kuzeye doğru, nehir kıyısından yürümeye başladı.</p>

  <p class="block_3">&nbsp;</p>

  <p class="block_4">"Bu koku beni çıldırtıyor," dedi Masterson. Yemeğin kokusu, rüzgârla onlara kadar ulaşıyordu.</p>

  <p class="block_3">&nbsp;</p>

  <p class="block_4">"Kısık sesle konuş," diye fısıldadı Tal.</p>

  <p class="block_3">&nbsp;</p>

  <p class="block_4">Güneş batarken, Karesh'kaar yoluna bakan bir bayırda sırtüstü yatıyorlardı. Aşağıda, köle kampı okluğunu zannettikleri bir grup vardı. Yaklaşık otuz genç kadın ve erkek arka arkaya zincirlenmiş, yolun kenarına doğru dizilmişlerdi. Bağlı oldukları zincirlerin sonda kalan iki ucu da bir arabaya bağlıydı. Her arabada üçer tane olmak üzere altı muhafız görevliydi ve atlarla ilgilenen bir de arabacı vardı.</p>

  <p class="block_3">&nbsp;</p>

  <p class="block_4">"Sence bu arabalarda ne var?" diye sordu Visniya.</p>

  <p class="block_3">&nbsp;</p>

  <p class="block_4">Tal fısıltıyla, "Bence levazım var," dedi. Quint'e dönerek, "Köleler nereli?" diye sordu.</p>

  <p class="block_3">&nbsp;</p>

  <p class="block_4">"Kimbilir? Dağlardan geliyorlarsa Aranor sınırından olabilirler. Belki de bir 'soylu'nun evinden bir başka 'soylu' tarafından kaçırılmış zavallılardır. Burada işler şöyle yürür: Hükümdarın kalesinden bir günlük uzaklıktaysan seni isteyen istediği gibi avlar." Öndeki arabayı işaret etti. "Şu sancağı görüyor musunuz? Holmalee'ye ait. Kendisi kont sayılır. Oldukça büyük de bir ordusu vardır. Buralı. Bu yüzden orada altmış değil yalnızca altı muhafız var. Holmalee'nin kalesine bu kadar yakınken kimse bu konvoya zarar veremez."</p>

  <p class="block_3">&nbsp;</p>

  <p class="block_4">"Ne yapacağız?" diye sordu Stolinko.</p>

  <p class="block_3">&nbsp;</p>

  <p class="block_4">Tal, dört arkadaşına baktı. Bayılacak gibiydiler. Quint, Karesh'kaar'dan bir ya da iki günlük uzaklıkta olduklarını düşünüyordu. Fakat Tal, yarım gün daha bir şey yemeden yola devam ederlerse artık dayanamayacaklarını düşünüyordu. En son üç gün önce bir şeyler yemişlerdi ve yedikleri de yalnızca birkaç böğürtlendi. Yanlarındaki son yemek de beş gün önce bitmişti.</p>

  <p class="block_3">&nbsp;</p>

  <p class="block_4">Tal, "Karanlık çökene kadar bekleyelim. Sonra gizlice inip muhafızları öldürürüz," dedi.</p>

  <p class="block_3">&nbsp;</p>

  <p class="block_4">Masterson, "Harika!" dedi.</p>

  <p class="block_3">&nbsp;</p>

  <p class="block_4">Visniya, "Ben dövüşebilir miyim bilmiyorum," dedi.</p>

  <p class="block_3">&nbsp;</p>

  <p class="block_4">Tal, "Merak etme. Nöbetçilerden birini ben indiririm. İkinci bir nöbetçileri varsa onunla da Quint ilgilenir. Köleleri telaşlandırmazsak adamlar uyanmadan işlerini halledebiliriz," dedi.</p>

  <p class="block_3">&nbsp;</p>

  <p class="block_4">Tepeden aşağı yavaşça ilerlerken diğerlerine de kendisini takip etmelerini işaret etti. Tepenin alt kısmına vardıklarında ağaçların arasına girdiler. "Muhafızlardan biri nazlı olur da işemeye buraya kadar gelir diye ağaçların arasına saklanıyoruz."</p>

  <p class="block_3">&nbsp;</p>

  <p class="block_4">Oturdular ve karanlığın çökmesini beklemeye başladılar.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal, yamacın kenarından sürünerek ilerliyordu. Nöbetçi sırtını arabanın tekerine vermiş otururken, çenesi göğsüne değdikçe kafasını sallıyordu. Diğer iki muhafız ateşin yanında uyuyordu. Kölelerin hepsi yerde uyuyakalmıştı ve zincirin öbür tarafında, diğer arabanın yanında da öbür muhafız oturuyordu. İki arkadaşı da derin bir uykuya dalmış gibiydi.</p>

  <p class="block_3">&nbsp;</p>

  <p class="block_4">Quint, Tal'in paralelinde ilerliyordu. Görevi, tepeden indikleri yere en uzak duran nöbetçiyi öldürmekti. Diğer üç adam da tehlike işareti aldıkları an ağaçların arasından çıkacaklardı.</p>

  <p class="block_3">&nbsp;</p>

  <p class="block_4">Tal, belki de birinin yaklaştığını hissederek aniden uyanan adama iyice yaklaşmıştı. Adam daha sesini çıkarıp bağıramadan boğazını kesiverdi. Akan kanı durdurmak için ellerini çaresizce kaldırırken kan, parmaklarının arasından fışkırıyordu. Derken bakışları donuklaştı, yere yuvarlandı.</p>

  <p class="block_3">&nbsp;</p>

  <p class="block_4">Tal, uykuda olan iki adamı da çabucak öldürdü.</p>

  <p class="block_3">&nbsp;</p>

  <p class="block_4">Quint'in muhafızı sessizce ölmüştü. Fakat bu sırada uyuyanlardan biri kalkmış, telaş içinde bağırmaya başlamıştı. Birden köleler uyandı. Bağırıyor, çığlık atıyor, haykırıyorlardı. Gecenin bir yarısı yine ne olduysa, başlarına daha çok acıdan başka bir şey getirmeyeceğini düşünüyorlardı.</p>

  <p class="block_3">&nbsp;</p>

  <p class="block_4">Masterson ve diğerleri, ağaçların arasından koşarak gelip muhafızları hemen etkisiz hale getirdiler. Yalnızca Tal'in adamları ve köleler hayatta kalmıştı. Kimse bir an için duraksamadı. Ateşin başındaki yemekler hâlâ duruyordu. Aç kurtlar gibi başına üşüştüler.</p>

  <p class="block_3">&nbsp;</p>

  <p class="block_4">Tal, elinde yarısı yenmiş bir tavukla ayakta dikiliyordu. Kölelerin çoğuysa, bağlı oldukları zincirleri, sanki koparabileceklermiş gibi çekiyorlardı. Tal, Opardum lehçesiyle, "Kesin şunu!" diye bağırdı. "Hayatta kalmak istiyorsanız kesin şunu."</p>

  <p class="block_3">&nbsp;</p>

  <p class="block_4">Köleler durdu. Tal, tavuğun tadını hayatında hiç bu kadar güzel almadığını düşünerek ağzındaki lokmaları çiğniyor ve yutuyordu. Kölelere bakmaya gitti. Yaklaşık yirmi tane genç kadın vardı ve hepsi de en fazla yirmi yaşlarındaydı. Çok güzellerdi. Erkeklerin de hepsi genç, sağlıklı ve geniş omuzluydu. Köle olamayacak kadar iyi beslenmiş ve formda görünüyorlardı.</p>

  <p class="block_3">&nbsp;</p>

  <p class="block_4">Quint, üzerinden yağ ve bal akan bir parça ekmeği ısırarak geldi. "Kimsin sen?" diye sordu Tal'in hemen yanında duran genç bir adama.</p>

  <p class="block_3">&nbsp;</p>

  <p class="block_4">"İsmim Jessie."</p>

  <p class="block_3">&nbsp;</p>

  <p class="block_4">"Aranor'dan mısın?"</p>

  <p class="block_3">&nbsp;</p>

  <p class="block_4">"Evet. Talabria köyünden."</p>

  <p class="block_3">&nbsp;</p>

  <p class="block_4">"Hepiniz Aranorlu musunuz?"</p>

  <p class="block_3">&nbsp;</p>

  <p class="block_4">"Hayır," dedi genç kadınlardan biri. "Ben Qulak yakınlarındaki bir köyden geliyorum. Vergilerini ödeyebilmek için babam beni sattı."</p>

  <p class="block_3">&nbsp;</p>

  <p class="block_4">Quint diğer kölelere de baktıktan sonra gülmeye başladı, "bu kızlar da oğlanlar da genelevlere yollanacak."</p>

  <p class="block_3">&nbsp;</p>

  <p class="block_4">"Nereden biliyorsun?" diye sordu Tal.</p>

  <p class="block_3">&nbsp;</p>

  <p class="block_4">"Şunlara baksana. Üzerlerini temizle, giydir, saçlarını yağla, sonra da Kesh'li zengin tüccarlar bunlara ağırlığınca altın ödesin." Durdu, sonra en yakınında duran kıza, "Bu adamlar size dokundu mu?" diye sordu.</p>

  <p class="block_3">&nbsp;</p>

  <p class="block_4">Kız gözlerini indirdi. Güzelliği Tal'i oldukça etkilemişti. "Hayır efendim. Muhafızlar bizden uzak durdu."</p>

  <p class="block_3">&nbsp;</p>

  <p class="block_4">Quint, "İşte şimdi anlaşıldı. Bu kızların çoğunun bakire olduğuna bahse girerim. Muhafızlardan biri bunlara dokunsa efendisi kafasını vurdururdu," dedi. Bağırarak, "Sizin sahibiniz kim, biliyor musunuz?" dedi.</p>

  <p class="block_3">&nbsp;</p>

  <p class="block_4">Genç adamlardan biri, "Kimse benim sahibim olamaz!" diye bağırdı.</p>

  <p class="block_3">&nbsp;</p>

  <p class="block_4">Quint sırıtmaya başladı. En fazla on yedi veya on sekiz yaşlarında olan bu gencin yanına gitti ve omzuna vurdu. "Çok cesurca evlat!" Ardından elini çocuğun yüzünde ve omuzlarında gezdirdi. "Keshli zengin bir şarap tüccarı bu vücudun kusursuz kalması için yüklü altın ödemiştir. Yoksa bu isyanını söke söke bastırırlardı."</p>

  <p class="block_3">&nbsp;</p>

  <p class="block_4">Kızlardan biri, "Bu adamlar Kont Holmalee için çalışıyordu. Bizi şehirden Janoski diye bir köle tüccarına satacak. Muhafızlar konuşurken duydum," dedi.</p>

  <p class="block_3">&nbsp;</p>

  <p class="block_4">Tal, karnındaki ağrıyı dindirecek kadar yemişti. "Şu arabalarda ne var, ona bir bakalım," dedi. Tahmin ettiği gibi, bir kafes dolusu canlı tavuk da dahil olmak üzere köleler için gerekli malzemeler vardı.</p>

  <p class="block_3">&nbsp;</p>

  <p class="block_4">Quint diğer arabalara da baktı. "Şanslıyız," dedi.</p>

  <p class="block_3">&nbsp;</p>

  <p class="block_4">"Neden?"</p>

  <p class="block_3">&nbsp;</p>

  <p class="block_4">"Kont Holmalee ve tüccar Janoski, bunların Karesh'kaar'daki açık arttırmada güzel görünmesini istemiş. Burada bu köleler için gerekli olandan üç kat fazla erzak var. Hepsi de pazarda, bir hizmetkârın, tarla işçisinin getireceğinden dört beş kat fazla altın getirir." Çenesini sıvazlamaya başladı. "Eh, ne yapmayı öneriyorsun?"</p>

  <p class="block_3">&nbsp;</p>

  <p class="block_4">Tal sırıttı. "Serbest bırakın. Dedim ya, ben bir ordu kuruyorum." Diğerlerine dönüp, "Muhafızların üzerinden anahtarı alın. Köleleri serbest bırakın," diye bağırdı.</p>

  <p class="block_3">&nbsp;</p>

  <p class="block_4">Köleler kendi aralarında konuşmaya başladılar heyecanla. Kızlardan biri ürkerek geri çekildi. Tal, Masterson'ın kıza yanaşmaya çalıştığını fark etmişti. "Masterson!" diye bağırdı. "Eline koluna hakim ol. Bu kız senin erkekliğini elinden alamasa da ben yaparım bunu, haberin olsun."</p>

  <p class="block_3">&nbsp;</p>

  <p class="block_4">"Ama o bir köle! Üstelik oldukça da zevk verecek bir köleye benziyor."</p>

  <p class="block_3">&nbsp;</p>

  <p class="block_4">"Hayır değil," dedi Tal. "O artık özgür."</p>

  <p class="block_3">&nbsp;</p>

  <p class="block_4">Bunu duyan köleler hep bir ağızdan konuşmaya başladılar.</p>

  <p class="block_3">&nbsp;</p>

  <p class="block_4">Tal, "Kapayın çenenizi!" diye bağırdı.</p>

  <p class="block_3">&nbsp;</p>

  <p class="block_4">Herkes sustu. Tal, "Ben Tal Hawkins. Paralı asker grubunun yüzbaşısıyım," dedi. Kont Holmalee'nin sancağını indirip ateşe attı. "Benim bir orduya ihtiyacım var. İşte size sunduğum seçenekler: Şimdi gidip evinize dönmeye çalışabilirsiniz. Yolların nasıl olduğunu biliyorsunuz. Dolayısıyla risklerin de farkındasınızdır. Ya da bizimle kalırsınız. Özgür askerler olursunuz, ama bana itaat edersiniz. Ganimetlerden payınıza düşeni alırsınız, dövüşmediğimiz zamanlarda da ödemeniz yapılır." Öndeki siyah gözlü, siyah bukleli güzel kıza baktı. "Siz kadınlar! Ordumun arkasından sivil gelsin istemem. Kaltaklara da yer yok. Yanımızdaki herkes savaşımıza katılır. Bunlara kadınlar da dahildir. Nasıl dövüşeceğinizi bilmiyorsanız size öğretiriz. Şafağa kadar kararınızı verin. Ya kalır savaşımıza katılırsınız ya da kendi başınıza gider ve şansınızı denersiniz."</p>

  <p class="block_3">&nbsp;</p>

  <p class="block_4">Arkasını döndü ve ateşin başına geçerek yemeye değer başka ne var bulmaya çalıştı. Bir kalıp sert peynir ve biraz da ekmekle oturdu sonunda. Visniya bir şarap tulumu bulmuştu. Tal de büyük bir yudum aldıktan sonra içkiyi diğerlerine uzattı. Ağzı yemek dolu, "Yemekten sonra şu cesetlerden kurtulalım," dedi.</p>

  <p class="block_3">&nbsp;</p>

  <p class="block_4">Quint hemen yanına oturdu. "Bir şey var."</p>

  <p class="block_3">&nbsp;</p>

  <p class="block_4">"Nedir?"</p>

  <p class="block_3">&nbsp;</p>

  <p class="block_4">"Bu civarın en iyi dövüşçüleri sende olmayabilir. Ama gördüğüm en güzel ordunun sende olduğu kesin."</p>

  <p class="block_3">&nbsp;</p>

  <p class="block_4">Tal güldü.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_14" id="calibre_pb_22">&nbsp;</p>
</body>
</html>
