<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-13-</p>

  <p class="block_">HAPİS</p>

  <p class="block_3">&nbsp;</p>

  <p class="block_4">Tal, güvertede duruyordu.</p>

  <p class="block_3">&nbsp;</p>

  <p class="block_4">Opardum limanına sürüklenerek getirilmişti. Salador'daki gemiden çıkarıldıktan yarım günden az bir süre sonra, bir başka gemiye zincirlenmişti.</p>

  <p class="block_3">&nbsp;</p>

  <p class="block_4">Bu yolculuk kırk gün falan değil, yalnızca bir hafta sürmüştü. Pek çok defa kaçış planları geldi aklına. Bir kirişe bağlı olan büyük demir halkaya geçirilmiş zincirlerini defalarca çıkarmaya çalıştı. İlk gün bittiğinde, karamsar bir sefalete bürünmüştü. İlk hafta bittiğindeyse Tal yaka paça güverteye çıkarıldı. Geminin kaptanı onu orada bekliyordu.</p>

  <p class="block_3">&nbsp;</p>

  <p class="block_4">"İşte yeni eviniz Toprak Beyi," dedi tuhaf biçimde neşeli bir ses tonuyla. Adayı işaret ediyordu.</p>

  <p class="block_3">&nbsp;</p>

  <p class="block_4">Tal, kaptanın işaret ettiği yere baktığında kendini daha da ümitsiz hissetti. Ümitsizlik Hisarı, altı katlı, eski bir iç kaleydi. Bu adayla yaklaşık dört kilometre kadar uzaktaki anakara arasında kalan dar geçide bakıyordu. Bu kış gününde gri renge bürünen gökyüzüne doğru simsiyah uzanıyordu. Rüzgâr, Tal'in içine işliyordu.</p>

  <p class="block_3">&nbsp;</p>

  <p class="block_4">"Dük'ün atalarından biri inşa etti burayı," dedi kaptan. "O zamanlar adı Gözcü Hisarı'ydı. Muhafız şehri kurulduğunda, burası kullanamamaya başlandı. Fakat sonraları eski düklerden biri burayı zindana çevirmeye karar verdi."</p>

  <p class="block_3">&nbsp;</p>

  <p class="block_4">Büyük sandallardan biri indirildi. Tal iskeleden aşağı inerken kaba saba birkaç denizci onu aşağıya, sandala çekti. Tekne rıhtıma doğru ilerlerken kaptan neşeyle el sallayarak, "İyi tatiller Toprak Beyi!" dedi.</p>

  <p class="block_3">&nbsp;</p>

  <p class="block_4">Tal teknede oturuyordu. Gökyüzü de içi gibi sıkıntılı ve karanlıktı. Yüzüne çarpan tuzlu su damlaları buz gibiydi. Dört kürekçi olabildiğince hızlı bir biçimde rıhtıma ulaşmaya çalışırken tekne sağa sola sallanıyordu. İşleri ne kadar çabuk biterse geminin güvertesine o kadar çabuk çıkar, daha sıcak ve kuru bir yere daha çabuk geçmiş olurlardı.</p>

  <p class="block_3">&nbsp;</p>

  <p class="block_4">Rıhtımda, üzerlerinde kalın pelerinler olan üç adam bekliyordu. Tekne yanaştı, denizciler de tekneyi sabitledi. Bağlamaya bile gerek duymadılar. İkisi ayağa kalktı ve kazıkları tuttu, diğeri de Tal'e iskeleden çıkmasını işaret etti. Tal kendisine söyleneni yaparken arkasından da bir denizci geliyordu, her ikisi de rıhtıma çıktığında denizci, "Buyruk burada Müdürüm," dedi,</p>

  <p class="block_3">&nbsp;</p>

  <p class="block_4">Teşekkür bile etmeden adam kâğıdı aldı ve yine bir şey söylemeden denizci iskeleden aşağıya inerek tekneyle uzaklaştı. Kâğıdı alan adam Tal'e bakarak, "Gel," dedi.</p>

  <p class="block_3">&nbsp;</p>

  <p class="block_4">Diğer iki adam silahlı korumalardı. İkisi de sokak eşkıyalarından biraz halliceydi. Üzerlerinde üniforma yoktu ve silah niyetine kılıç değil, sopa taşıyorlardı. Kaçmaya kalksa bu iki adamın da kolunu ya da bacağını o ellerindeki sopalarla kolaylıkla kırabileceğini biliyordu. Hisara doğru ilerlerken etrafına bakındı. Zaten nereye kaçabilirim ki? diye düşündü.</p>

  <p class="block_3">&nbsp;</p>

  <p class="block_4">Düşüncelerini okumuş gibi Müdür, "Kaçmaya çalışabilirsin," dedi. "Hızlı koşabilirsin diye düşünüyorum. Kyle ve Anatoli sana yetişemez. Fakat üzerinde bu zincirler varken biraz zor olur. Kaçsan adanın kuzey sahiline ulaşabilirsin ama oradan da nereye gidebilirsin ki? Orası da yakın görünüyor, değil mi? Anakarayı diyorum. Dört kilometre kadardır. Bir eksik, bir fazla belki. Fakat seni kuzeye sürükleyecek bir akıntı var denizde. Ayrıca köpekbalıkları falan da var. Tabii ondan önce üzerindeki zincirler de var. Onlar seni aşağı çekip boğulmana sebep olabilir. Belki de güçlü bir yüzücüsündür. Kıyıya ulaşırsan yemek bulmadan önce birkaç kilometre aşman gerekir."</p>

  <p class="block_3">&nbsp;</p>

  <p class="block_4">Senelerdir hiç kapatılmamış gibi duran bir asma köprüye geldiler. Köprüyü geçerken aşağı bakan Tal, dibi kayalarla dolu yedi metrelik bir koyak gördü. ''Belki de avcısındır," dedi Müdür. "Belki kış olmasına rağmen yolunu bulursun. Ateş yakar, donarak ölmezsin.</p>

  <p class="block_3">&nbsp;</p>

  <p class="block_4">"Ama!" dedi ve döndü. Tal, ilk defa adamın yüzünü tam olarak görebiliyordu. Zindan müdürünün sol gözü yoktu. Onun yerine bir kumaş parçası vardı. Burnunun üzerinde de bir çentik görülüyordu. Sanki biri bıçakla kesmişti orayı. Dişleri dökülmüştü. Tahtadan ve dişlerden -insan ya da hayvan dişi olabilirdi bunlar- yapılmış tuhaf bir şey kullanıyordu ve bu sayede yemek yiyebiliyordu. Sırıtarak, "En yakın medeniyet onlarca kilometre ötedeki Muhafız Şehri. Orası da bir sınır şehri. Yani muhafızlar gideni de geleni de dikkatlice gözetliyor," dedi.</p>

  <p class="block_3">&nbsp;</p>

  <p class="block_4">Eski hisarın kapısına ulaştıklarında müdür durdu. "Etrafına bir bak evlat. Yukarı bak."</p>

  <p class="block_3">&nbsp;</p>

  <p class="block_4">Tal yukarı baktı.</p>

  <p class="block_3">&nbsp;</p>

  <p class="block_4">"Sanırım gökyüzünü son defa görüşün olacak bu." Korumalara işaret verdi ve Tal, eski hisarın merdivenlerine doğru götürüldü.</p>

  <p class="block_3">&nbsp;</p>

  <p class="block_4">Bir zamanlar giriş salonu olan yer şimdi bomboş, kocaman bir odaydı. Her duvarda bir kapı vardı. Yüzyıllar boyu üzerinde yürüyenlerin ayak darbelerine maruz kaldığından şeklini yitirip düzleşmiş taş zeminde ilerlerken bir başka kapıdan daha geçtiler. "Burası büyük salondu," dedi Müdür. "Şimdi yalnızca ziyafetler için kullanıyoruz."</p>

  <p class="block_3">&nbsp;</p>

  <p class="block_4">İki koruma güldü. "Gel," dedi Müdür.</p>

  <p class="block_3">&nbsp;</p>

  <p class="block_4">Büyük olasılıkla bir zamanlar Hisar komutanının özel dairesi olan odaya götürdüler Tal'i. Artık burası bir ofis haline gelmişti. İçeride, üzeri artık yemekler, boş şarap bardakları ve kâğıtlarla dolu bir masa vardı. Müdür masanın üzerindeki sıçanı kovalayınca hayvan koşarak kaçtı.</p>

  <p class="block_3">&nbsp;</p>

  <p class="block_4">Adam, üzerindeki kalın pelerini çıkarıp bir sandalyenin üzerine attı. "Bakalım burada ne varmış," dedi ve gönderilen buyruğu açtı.</p>

  <p class="block_3">&nbsp;</p>

  <p class="block_4">"Toprak Beyi Talwin Hawkins, öyle mi?"</p>

  <p class="block_3">&nbsp;</p>

  <p class="block_4">Tal hiçbir şey söylemedi.</p>

  <p class="block_3">&nbsp;</p>

  <p class="block_4">"Ben Zindan Müdürü Zirga. Dük'ün babasının muhafızları arasında çavuştum. Sonra başıma bu geldi," dedi yüzünü işaret ederek. "Karesh'kaar Savaşı'nda oldu. Senden belki biraz daha büyüktüm. Mükâfat olarak bana bu işi verdiler. Senede bir hafta iznim var. Onda da Muhafız Şehri ne gidip altınları fahişelere yediriyor, sarhoş oluyorum. Geri kalan zamanda zindandakilerle ilgilenirim.</p>

  <p class="block_3">&nbsp;</p>

  <p class="block_4">"Umarım anlaşmışızdır. Sen bela çıkarmazsan iyi anlaşırız. Öyle ya da böyle, buraya ölmeye geldin. Yani küllerini yamaçtan aşağı savurana kadar nasıl davranacağın tamamen sana kalmış." Kâğıtları Tal'e gösterdi. "Burada sana iyi davranmamız gerektiği yazıyor. Yani diğerlerinden daha fazla yemek alacak, aşağıda zindanlarda değil, iç kalede kalacaksın. Aşağıdakiler daha çabuk ölüyor. Çoğu iki seneye kalmadan gidiyor. Yukarıdaysa biraz güneş ışığı, biraz da temiz hava alabiliyorsun. Kışları soğuk olur. Yazları da esinti gelirse şanslısın. On beş, yirmi yıldır bizimle olan çocuklar var orada.</p>

  <p class="block_3">&nbsp;</p>

  <p class="block_4">"Yani seni hemen yukarı çıkaracağız. Tabii önce sağ kolunu keseceğiz."</p>

  <p class="block_3">&nbsp;</p>

  <p class="block_4">Müdür iki korumaya işaret etti. Tal'i iki kolundan tutan adamlar, onu hafifçe yukarı kaldırdılar. Böylece yerden destek alamayacaktı. Elleri arkasında onu dışarı çıkardılar ve bir başka kapıdan geçtiler. Ardından bitmek bilmeyen merdivenlerde kâh sürüklediler, kâh taşıdılar. Sonunda dar bir koridora vardılar.</p>

  <p class="block_3">&nbsp;</p>

  <p class="block_4">"Burada düzgün bir doktorumuz olmadığından kesim işlerine gelince zindana inmemiz gerekiyor," dedi Müdür. "Bazen çocuklar bir yerlerini çiziyor ya da kesiyor. Kötüleşince de kesmek zorunda kalıyorum."</p>

  <p class="block_3">&nbsp;</p>

  <p class="block_4">Masa başında oturan üçüncü bir muhafızın yanından geçerken Müdür, "Biraz konyak getir," dedi.</p>

  <p class="block_3">&nbsp;</p>

  <p class="block_4">Tal'i sürükleyen iki muhafız, geçmişte işkence için kullanıldığı açık olan bir odaya götürdüler onu. "Zaman zaman Dük, gerçekten cezalandırılmasını istediği birilerini bize gönderir. Biz de onları burada ağırlarız. Eskiden kalan parçalarla epey şey yapabilirdik ama gördüğün gibi," dedi yerdeki kirli ve dağınık bir yığın paslı aleti işaret ederek, "Dardayız. Artık o kadar iyi alet yok. Birkaç kerpeten, bıçak ve benzeri şeyler var işte." Tavandaki demir halkayı gösterdi. "Şurada süslü bir kanca vardı mesela. Birini assam tartardı, günlerce çığlık çığlığa orada kalırdı. En son kullandığımda kahrolası şey kırıldı. Yeni bir tane getirilsin diye istek yolladım ama Opardum'dakiler kıllarını kıpırdatmadı."</p>

  <p class="block_3">&nbsp;</p>

  <p class="block_4">Muhafız, elinde konyakla göründü. Müdür, "Ateş yak," dedi.</p>

  <p class="block_3">&nbsp;</p>

  <p class="block_4">Bir zamanlar işkence aletlerini ısıtmak için kullanıldığını düşündüğü geniş bir mangal vardı. Muhafız kuru samanlarla hemen bir ateş yaktı. İyice alev alana kadar odun atmaya devam etti. "Bir demir ısıt," dedi Müdür. "Kan kaybından ölmeni istemeyiz, değil mi?" dedi Tal'e dönüp.</p>

  <p class="block_3">&nbsp;</p>

  <p class="block_4">Tal kımıldamadan duruyordu. Saldırıp karşı koymak, kaçmak istediğini biliyordu, fakat durum ümitsizdi. Hayatta kalmak için tek bir şansı varsa, bunun karşı koymamaktan geçtiğini biliyordu. Dayanmalıydı.</p>

  <p class="block_3">&nbsp;</p>

  <p class="block_4">Müdür ceketini çıkardı. İçindeki kirli beyaz gömleği ortaya çıkmıştı. Duvara doğru gitti ve satıra benzeyen bir şey aldı. Aleti ateşe tuttu. "Eskiden kömürümüz vardı. Kılıç öyle sıcak olurdu ki yeterince dikkat etmezsem erimeye bile başlıyordu. Öyle bir şey işte. Amaç yarayı alazlamak. Kömürümüz varken kolunu kestiğimde kılıç öyle sıcak olurdu ki kolun kanamazdı bile. Şimdi odun kullanıyorum. Sıcak kılıç işe yaramazsa kanayan yere demir basarız."</p>

  <p class="block_3">&nbsp;</p>

  <p class="block_4">Ateşte kalan alet, birkaç dakika sonra kızarmaya başladı. Müdür, boştaki muhafıza işaret etti. Adam, demircilerin kullandığına benzeyen körükleri aldı ve pompalamaya başladı. Odunlar iyice yanmaya, yukarı doğru kıvılcımlar çıkmaya başladı.</p>

  <p class="block_3">&nbsp;</p>

  <p class="block_4">Tal'in kafası darmadağındı. O ana kadar kaçmak için bir yol bulabileceğini düşünmüştü. Müdürün de dediği gibi, bu ikisini atlatabilir, kuzey kıyısına ulaşabilir, karşı kıyıya yüzebilirdi...</p>

  <p class="block_3">&nbsp;</p>

  <p class="block_4">Birden zincirini çektiler. Dengesi bozulmuştu. Güçlü kollarla belini sardıklarını hissetti. Bir muhafız onu tutuyor, diğeri de ahşap sehpanın üzerinde kolunu kelepçeyle sabitlemeye çalışıyordu. Hızlı bir hareketle Müdür, satırı ateşten çıkardı ve tek bir hamleyle Tal'in sağ kolunu dirseğiyle bileği arasından kesti.</p>

  <p class="block_3">&nbsp;</p>

  <p class="block_4">Tal acı ve şaşkınlıkla bağırmaya başladı. Başı dönmüştü. Müdür yaraya baktı. Demiri eline alarak kanayan atardamarlardan birini alazladı. Ardından demiri ateşe geri attı. Getirilen konyaktan da büyük bir yudum aldı. "Bu işler benim canımı sıkıyor Toprak Beyi."</p>

  <p class="block_3">&nbsp;</p>

  <p class="block_4">Tal acıya dayanamıyordu. Kolundaki acı dayanılmazdı. Bayılacak gibiydi. Müdür, "Sana içki verirdim ama mahkûmlara sert içki vermemiz yasak. Kural kuraldır," dedi. Ardından kesip alazladığı kolun üzerine biraz konyak dökerek, "Ama bir keresinde yaşadığımız bir kaza sonucu fark ettim ki, kesiğin üzerine konyak dökünce iltihap toplama olasılığı daha düşük oluyor," dedi. Muhafızlara işaret etti. "Götürün. Üçüncü katta kuzeydeki oda."</p>

  <p class="block_3">&nbsp;</p>

  <p class="block_4">İki muhafız, Tal'i sürükleyerek götürmeye başladı. Daha ilk merdivenlere ulaşmadan Tal bayılmıştı.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal acı içinde yatıyordu. Kesilen sağ kolu, sürekli zonkluyordu. Ateşi de çıkmıştı. Bilinci bir kapalı bir açıktı. Bazen rüya ve hayal de görüyordu.</p>

  <p class="block_3">&nbsp;</p>

  <p class="block_4">Hatıralarının arasında kayboluyordu. Bir kez daha böyle ateşlendiğini hatırlıyordu. Bir arabada, Kendrick'in yerine gidiyordu o zaman. Onu Robert ve Pasko bulmuştu. Bazen de Roldem veya Salador'daki yatağında olduğunu hayal ediyordu. Sanki bir kâbustan uyanmaya çalışıyordu. Uyandığında her şey yoluna girecekti, biliyordu.</p>

  <p class="block_3">&nbsp;</p>

  <p class="block_4">Bazen de birdenbire uyandığı oluyordu. Kalbi hızla atıyordu. Yukarıdaki pencereden giren gri ışık ve soğukla kaplı buz gibi odada göz gezdirdi. Sonra yine bilinci kapandı.</p>

  <p class="block_3">&nbsp;</p>

  <p class="block_4">Bir süre sonra ter içinde uyandı. Fakat aklı yerindeydi. Sağ kolu zonkluyordu. Sanki sağ elinin parmaklarını hissedebiliyormuş gibi geldi. Uzanıp dokunmak istedi, fakat kesik kolundan başka bir şey olmadığını gördü. O da paçavralara sarılmış, üzerine merhem gibi bir şey sürülmüştü.</p>

  <p class="block_3">&nbsp;</p>

  <p class="block_4">Etrafına bakıp nasıl bir yerde olduğunu anlamaya çalıştı. Burayı daha önce pek çok kez görmüştü, fakat şimdi ilk defa görüyor gibiydi.</p>

  <p class="block_3">&nbsp;</p>

  <p class="block_4">Hücre taştandı ve içeride hiçbir mobilya yoktu. Tek rahatı samanla dolu bir şilte ve iki kalın battaniyeydi. Yatağından ekşi ekşi ter ve idrar kokusu yükseliyordu. Üzerinde küçük gözetleme deliği olan ahşaptan bir kapısı vardı, o da dışarıdan kilitliydi. Kapının karşısında, kendi boyundan biraz yukarıda bir pencere vardı. Pencerenin önündeyse demirden iki parmaklık vardı. Güneş ışığı buradan içeri giriyordu. En köşede, yerde bir delik vardı. Kenarları pislik doluydu. Tuvaletini buraya yapması bekleniyordu.</p>

  <p class="block_3">&nbsp;</p>

  <p class="block_4">Tal ayağa kalktı. Dizleri titriyordu. Dengesini bulmak için refleks olarak sağ elini uzattı fakat hafızası onu yanıltmıştı. Artık o el, orada değildi. Sendeledi ve düştü. Kesik kolunu duvara çarpmıştı. Çığlık atarak yatağa düştü. Başı dönüyordu.</p>

  <p class="block_3">&nbsp;</p>

  <p class="block_4">Nefes almaya çalışıyordu. Gözünden akan yaşlar yüzünü kaplarken kolundaki acıyı tüm bedeninde hissediyordu. Acı, kolundan omzuna, boynuna çıkıyordu. Vücudunun tüm sağ tarafı alevler içinde yanıyordu sanki.</p>

  <p class="block_3">&nbsp;</p>

  <p class="block_4">Yavaşça nefes alarak Büyücünün Adası'nda öğrendiği bir zihin tekniğini uygulamaya çalıştı. Acısını bu şekilde unutabilecekti. Yavaşça acısı uzaklaştı ve azaldı. Artık kendisinden uzak tutabileceği bir kutuya kaldırmıştı sanki acısını.</p>

  <p class="block_3">&nbsp;</p>

  <p class="block_4">Gözlerini açtı ve ayağa kalktı. Bu kez dengesini sağlayabilmek için dikkatlice sol elini kullandı. Dizleri titriyordu fakat nihayet dengesini buldu. Etrafına bakındı. Görecek hiçbir şey yoktu.</p>

  <p class="block_3">&nbsp;</p>

  <p class="block_4">Sendeleyerek pencereye gitti, uzanarak baktı. Demir parmaklıkları sallamayı denedi fakat kayanın içine iyice gömülü olduklarını gördü. Sol taraftakini yuvasında biraz oynatabiliyordu. Sol koluyla iyice asılarak dışarı bakmaya çalıştı, fakat bu denemesi sonucu tüm bedenini bir acı kapladı. Böylece bunu daha sonra tekrar denemeye karar verdi.</p>

  <p class="block_3">&nbsp;</p>

  <p class="block_4">Uyandıktan bir saat sonra, hücresinin kapısı açıldı. Omuz hizasında dağınık saçları ve bakımsız sakalı olan oldukça kirli bir adam, elinde bir kovayla önünde dikiliyordu. Tal'i görünce gülümsedi. "Yaşıyorsun," dedi. "Bu iyi bir şey, değil mi? Kestikleri genelde yaşamıyor, biliyor musun?"</p>

  <p class="block_3">&nbsp;</p>

  <p class="block_4">Tal hiçbir şey söylemeden adama baktı. Bu kirliliğin ve yüzünü kaplayan kılların arasından hiçbir tarafını göremiyordu.</p>

  <p class="block_3">&nbsp;</p>

  <p class="block_4">"Nasıldır bilirim," dedi sol kolunu uzatırken. Onun da sol kolu dirseğine kadardı. "Yaşlı Zirga buraya geldiğimde kesti. İltihaplanmıştı."</p>

  <p class="block_3">&nbsp;</p>

  <p class="block_4">"Kimsin sen?"</p>

  <p class="block_3">&nbsp;</p>

  <p class="block_4">"Adım Will. Yakalanana kadar da mesleğim hırsızlıktı." Kovayı yere bıraktı.</p>

  <p class="block_3">&nbsp;</p>

  <p class="block_4">"Böyle gidip gelmene izin veriyorlar mı?"</p>

  <p class="block_3">&nbsp;</p>

  <p class="block_4">"Burada bir süredir kalanlara izin veriyorlar. Önümüzdeki bahara tam on yıldır burada olacağım. Tembel olduklarından, çok içtiklerinde boğazlarını kesmeyeceğimizi düşünecek kadar bize güvenirlerse, işleri yapmamıza izin veriyorlar. Zaten burada yapacak pek bir şey yok. O yüzden bir şeyler taşıyıp oraya buraya koşturmak çok sorun olmuyor. Hem fazladan yemek de alabiliyorum. Bir ya da iki senede bir de şarap veya konyak kaçırdığım oluyor.</p>

  <p class="block_3">&nbsp;</p>

  <p class="block_4">"Bir de ölüleri çıkarıyorsun. O da fena sayılmaz."</p>

  <p class="block_3">&nbsp;</p>

  <p class="block_4">Kulaklarına inanamayan Tal, "Ölüleri çıkarmak mı?" dedi.</p>

  <p class="block_3">&nbsp;</p>

  <p class="block_4">"Vakit geçirmek için iyi bir şey. Öğleden sonra dışarı çıkıyor önce cesedi yakıyorsun. Küllerin birazını aldıktan sonra kuzey kıyısındaki yamaca taşıyorsun ve dua ederek rüzgâra bırakıyorsun. Sıradan işlerden uzaklaşmış oluyorsun işte, sence de öyle değil mi?"</p>

  <p class="block_3">&nbsp;</p>

  <p class="block_4">Tal kafasını salladı. "Kovada ne var?"</p>

  <p class="block_3">&nbsp;</p>

  <p class="block_4">"Bunlar senin kap kaçağın." Will kovanın içinden metal bir tava ve tahta kaşık çıkardı. "Ben ya da diğer çocuklardan biri günde iki defa yanına gelecek. Sabahları lapa, akşamları etli yemek veriyorlar. Çok farklı bir şey değil, ama ölmezsin işte. Zirga özellerden biri olduğunu söyledi. Yani sen daha fazla yemek alacaksın."</p>

  <p class="block_3">&nbsp;</p>

  <p class="block_4">"Özel mi?"</p>

  <p class="block_3">&nbsp;</p>

  <p class="block_4">"Aslında şaka gibi bir şey," dedi Will gülümseyerek. Gülümseyince o kir pasın, saçların ve kılların arasında bir yüzü olduğunu gördü Tal. "Dük Kaspar fazladan yemek, fazladan battaniye, hattâ bazen de ceket emri verir. Böylece mahkûmlar daha uzun süre hayatta kalır ve Zirga'nın deyimiyle, tatillerinin tadını çıkarırlar.</p>

  <p class="block_3">&nbsp;</p>

  <p class="block_4">"Çoğumuz bu iki konumun arasındayızdır. Sıradan insanlarız. Sorun çıkarmazsak bize yemek verirler, çok fazla da dövmezler. Jasper diye bir muhafız vardı önceden. Fena sarhoş olurdu. Sırf zevkine adam döverdi. Bir gece yine öyle sarhoş oldu da yamaçtan düşüp boynunu kırdı. Kimse onu özlemiyor.</p>

  <p class="block_3">&nbsp;</p>

  <p class="block_4">Dükün en çok nefret ettiği adamlar zindanda kalır. Orada çok yaşamazlar zaten. Belki bir iki yıl.</p>

  <p class="block_3">&nbsp;</p>

  <p class="block_4">Sen yemeklerin yanında ekmek alabileceksin. Özel günlerde yemek için belki başka şeyler de verirler, bilinmez. Zirga'nın ruh haline bağlı hepsi."</p>

  <p class="block_3">&nbsp;</p>

  <p class="block_4">"Buradan giden oluyor mu?"</p>

  <p class="block_3">&nbsp;</p>

  <p class="block_4">"Yani cezası affedilen ve gönderilen birilerini mi kastediyorsun?"</p>

  <p class="block_3">&nbsp;</p>

  <p class="block_4">"Evet."</p>

  <p class="block_3">&nbsp;</p>

  <p class="block_4">"Hayır," dedi Will kafasını sallayarak. "Hepimiz buraya ölmeye geldik." Çömelerek, "Açıkçası yirmi yıl daha yaşarsam beni serbest bırakırlar herhalde," dedi. "Tabii cezamın otuz senelik olduğunu hatırlatmam ve burada Opardum'a mesaj göndermeyi umursayacak birilerinin olmasını beklemem gerekiyor. Opardum'dan birilerinin de dava kayıtlarımı bulması gerek bir de. Birileri bu dava kayıtlarını inceleyecek, yargıçlardan birine tahliyem için kâğıt imzalatacak ve Zirga'ya ya da yirmi sene sonra buranın müdürü kimse ona bu kâğıdı yollayacak. Gördüğün üzere benim pek inancım yok. Buna en büyük sebep de Ümitsizlik Hisarı'nda otuz yıl yaşamış hiçbir adamın olmaması."</p>

  <p class="block_3">&nbsp;</p>

  <p class="block_4">"Bu kaya parçasının üzerinde ömrünü geçirmek zorunda olan bir adam için fazla neşelisin."</p>

  <p class="block_3">&nbsp;</p>

  <p class="block_4">"Bana göre iki yol var: Bir köşeye kıvrılıp mutsuz olabilirsin ya da her şeyin tadını çıkarmaya çalışabilirsin. Ben, beni asmadıkları için kendimi şanslı hissediyorum. İflah olmaz bir hırsız olduğumu söylüyorlardı. Üç kere yakalandım. İlkinde daha çocuk olduğumdan, bir seneliğine hapiste çalışmaya gönderdiler. İkincisinde otuz kırbaç yedim, beş sene de ağır iş yaptım. Üçüncüsünde beni asabilirlerdi aslında, ama nedense buraya yolladılar. Belki soymaya girdiğim evin yargıcın evi olmasından kaynaklanıyor bu. İdamın benim için mükâfat olduğunu düşünmüş olabilir." Güldü. "Hem neler olabileceğini kim bilebilir! Bir gün rıhtıma indiğimde tekne bulurum belki. Ya da Bardac Çengeli'ndeki o katiller burayı basıp muhafızları öldürmeye, mahkûmları da korsan yapmaya karar verir."</p>

  <p class="block_3">&nbsp;</p>

  <p class="block_4">Tal, acısına rağmen güldüğünü fark etti. "Çok iyimser birisin, öyle değil mi?"</p>

  <p class="block_3">&nbsp;</p>

  <p class="block_4">"Ben mi? Belki de. Ama elden başka ne gelir ki?" Ayağa kalktı. "İsminin Talwin Hawkins olduğunu söylediler. Doğru mu?" "Bana Tal diyebilirsin."</p>

  <p class="block_3">&nbsp;</p>

  <p class="block_4">"Tal öyleyse." Etrafına bakındı. "Şimdi mutfağa dönüp yemeği hazır etmem gerek. Acıkmışsındır."</p>

  <p class="block_3">&nbsp;</p>

  <p class="block_4">"Yemek yiyebilirim sanırım. Ne kadar zaman oldu?"</p>

  <p class="block_3">&nbsp;</p>

  <p class="block_4">"Elini üç gün önce kestiler. Hayatta kalır mısın pek emin değildim açıkçası. Yemeği getirdiğimde yarana bakarım." Kesik kolunu kaldırdı. "Uzman sayılırım,"</p>

  <p class="block_3">&nbsp;</p>

  <p class="block_4">Tal kafasını salladı. Will odadan çıktı. Sırtını taşlara yaslayan Tal, soğuğun vücudundaki tüm ısıyı emdiğini hissetti. Battaniyesini omuzlarına çekerken bu işi tek elle yapmak zorunda kaldığı için örtüyü sürekli düşürüyordu. Sonunda battaniyeye sarınmayı başardı ve rahatını buldu. Yemeği beklemekten başka yapacak bir şeyi yoktu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Yaraya bakan Will, "İyileşme var," dedi. Bandajı tekrar kapadı. "Zirga'nın bu paçavralara sürdüğü merhem ne bilmiyorum ama işe yaradığı kesin. Domuz leşi gibi kokuyor ama yaranın iltihap kapmasını önlüyor. Olay da bu zaten değil mi?"</p>

  <p class="block_3">&nbsp;</p>

  <p class="block_4">Tal, biraz sebze ve etin yemeğin pişirildiği tencereye en azından bir kere girdiğini gösterecek kadar et kokusu veren yemeğini yedi. Bir parça ekmek de verilmişti. Will, bir hafta bununla idare edeceğini, yalnızca özel olanların haftada bir ekmek aldığını söyledi.</p>

  <p class="block_3">&nbsp;</p>

  <p class="block_4">Tal, "Peki nasıl senin gibi olunur? Muhafızların güvenini nasıl kazanırsın?" dedi.</p>

  <p class="block_3">&nbsp;</p>

  <p class="block_4">"Sorun çıkarmamalı, sana ne söylenirse onu yapmalısın. Bazen bizi dışarıda çalıştırırlar ama her zaman değil. Kötü bir fırtına gelirse sonrasında etrafı biz toparlar, rıhtımı biz tamir eder ya da yağmur yağdığında gemi mutfağındaki delikleri biz kaparız, işini iyi yaparsan hücrenden çıkabilirsin.</p>

  <p class="block_3">&nbsp;</p>

  <p class="block_4">"Özel olarak yapabildiğin bir şey varsa da işe yarar."</p>

  <p class="block_3">&nbsp;</p>

  <p class="block_4">"Nasıl yani?"</p>

  <p class="block_3">&nbsp;</p>

  <p class="block_4">"Zirga bir demirci mahkûm olsa diye hayıflanır hep. İstediği buradaki bazı şeyleri tamir ettirmek. Demirci olduğunu iddia eden biri vardı burada, ama aslında değildi. Zirga onu zindana kapadı. Sorun şu ki, adamın orada olduğunu unuttu. Birilerinin aklına gelene kadar adamcağız açlıktan ölmüştü bile."</p>

  <p class="block_3">&nbsp;</p>

  <p class="block_4">"Başka ne olabilir?"</p>

  <p class="block_3">&nbsp;</p>

  <p class="block_4">"Bilmem. Sorarım. Ama ihtiyaç duydukları bir şey yapsan bile özeller hücrelerinden dışarı çıkarılmazlar."</p>

  <p class="block_3">&nbsp;</p>

  <p class="block_4">Tal rahat edebilmek için omuzlarını kaldırdı ama bu neredeyse olanaksızdı. "Neden en baştan söylemedin ki?"</p>

  <p class="block_3">&nbsp;</p>

  <p class="block_4">"Bana hücrenden çıkıp çıkamayacağını sormadın. Nasıl benim gibi olabileceğini sordun."</p>

  <p class="block_3">&nbsp;</p>

  <p class="block_4">Tal güldü. "Haklısın. Vaktimi boşa harcadığını düşünüyordum tam da, ama zaten elimde kalan tek şey bu değil mi? Zaman." Will ileri doğru yürüdü. "Doğru dedin Tal. Yine de ne olacağını bilemezsin. Zirga her zaman her şeyi kuralına göre yapmaz. Kontrolün onda olması hoşuna gidiyor. Zaten kimse de gelip onu kontrol etmiyor. O yüzden senden bahsederim. Neler yapabilirsin?"</p>

  <p class="block_3">&nbsp;</p>

  <p class="block_4">Tal düşündü. "Eskiden müzik aletleri çalardım." Kesik kolunu kaldırdı. "Sanırım bu mantıksız olur artık." Sonra, "Yemek yapabilirim," dedi.</p>

  <p class="block_3">&nbsp;</p>

  <p class="block_4">"Buradaki yemekler zaten oldukça kolay."</p>

  <p class="block_3">&nbsp;</p>

  <p class="block_4">"Farkındayım," dedi Tal. "Ama belki Zirga ve muhafızlar tadı daha güzel bir şeyler yemek ister."</p>

  <p class="block_3">&nbsp;</p>

  <p class="block_4">"Belki. Bundan bahsederim. Başka?"</p>

  <p class="block_3">&nbsp;</p>

  <p class="block_4">"Boya yaparım."</p>

  <p class="block_3">&nbsp;</p>

  <p class="block_4">"Buna da pek lüzum yok En azından benim gördüğüm kadarıyla. Buraya geldiğimden beri hiçbir şey boyamışlığım yok. Yalnızca bir kere domuzları tuttukları yerin çitlerine astar boyası atmıştık."</p>

  <p class="block_3">&nbsp;</p>

  <p class="block_4">"Ben portre ve manzara resimlerinden bahsediyorum ama." Yaralı koluna baktı. "En azından eskiden yapabilirdim..."</p>

  <p class="block_3">&nbsp;</p>

  <p class="block_4">"Ha, sen kodamanların duvarlarına astıkları süslü resimleri diyorsun. Hırsızlık yaparken bir iki defa görmüştüm öyle şeyler." "Evet, işte onlardan." "Öyle bir şeye astar boyasından bile az ihtiyaç var."</p>

  <p class="block_3">&nbsp;</p>

  <p class="block_4">Tal, "bir şeyler çalabilirdim ama," dedi. Ne demek istediğini anlatabilmek için kesilen kolunu gösteriyordu.</p>

  <p class="block_3">&nbsp;</p>

  <p class="block_4">"Ne yazık, değil mi?" Will gülümsedi. "Yemek işini Zirga'ya söylerim." "Teşekkürler."</p>

  <p class="block_3">&nbsp;</p>

  <p class="block_4">Will çıkınca Tal duygularını zaptetmeye çalışarak uzandı. Kafese konulmuş bir hayvan gibi hissediyordu kendini. Böyle kapatılmış hayvanların, kurtulmak için kanlar içinde kalana dek kendilerini parmaklıklara attıklarını görmüştü. Şu halde hiçbir yere kaçamayacağını biliyordu. Bu adadan tek kaçış umudu, ilk olarak bu hücreden çıkmaktı. Sabredecekti. Çünkü zamandan bol bir şeyi yoktu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal tüm kuvvetiyle kendini pencereye çekmeye çalıştı. Son yarım saattir bu manzarayı defalarca görmüştü. Fakat kendini yukarı çeker çekmez gördüğü bu soğuk kış manzarasıyla ilgilenmiyordu. Kuvvetini toplamaya çalışıyordu. Bir aydır hücresinde oturup yalnızca Will'le konuştuğundan, sıkıntıdan aklını yitireceğini düşünüyordu. Sol koluyla kendini ilk defa çekmeye kalktığında aşağı inmeden dışarı bakmayı başarmıştı.</p>

  <p class="block_3">&nbsp;</p>

  <p class="block_4">Penceresinden hisarın kuzey avlusunu görebiliyordu. Kümesleri göremiyordu, fakat domuzların, koyunların ve tavukların seslerini duyabiliyordu. Arada sırada köpeklerin havladığı da oluyordu. Eski bir araç hazırlık alanına benzeyen yerde şimdi bembeyaz karların altında kalmıştı. Aradan gri ve siyah parçaları görünüyordu.</p>

  <p class="block_3">&nbsp;</p>

  <p class="block_4">Geçen ay içinde, dünyayı gördüğü bu küçük manzaranın, karla kaplı bir parça toprağın, duvarın görünen o kısmının ve ötedeki yamacın ne kadar değerli olduğunu anlamıştı. Sis kalktığında uzaktaki denizi de görebiliyordu. Havanın elvermediği zamanlardaysa yamacın üzerini adeta gri bir örtü kaplıyordu.</p>

  <p class="block_3">&nbsp;</p>

  <p class="block_4">Yemekler ona göre sıkıcı ve yetersizdi. Sakatlığı ve yediği basit yemekler sebebiyle, kilo verdiğini biliyordu. Fakat açlıktan ölüyor da değildi. Ne kadar kötü olsa da ekmek doyurucuydu ve içinde fındıkla tahıl parçaları vardı. Güveç, içinde birkaç sebze olan ve iyice seyreltilmiş çorbalara benziyordu, fakat Will'in de dediği gibi, arada içine et attıkları da oluyordu. Lapa da zaten çok doyurucuydu.</p>

  <p class="block_3">&nbsp;</p>

  <p class="block_4">Banyo yapabilmeyi çok isterdi. Temiz olmayı ne kadar özlediğini fark etti. Çocukken Orosini'de bütün bir kışı banyo yapmadan geçirir, bunun farkına bile varmazdı. Fakat artık 'medeni' biriydi ve sıcak banyolar, masajlar, kremler ve yağlar hoşuna gidiyordu.</p>

  <p class="block_3">&nbsp;</p>

  <p class="block_4">Kendisine temiz kıyafet verilip verilmeyeceğini de sormuştu Will'e. Opardum ya da Muhafız Şehri'nden biri onun için kıyafet alır, oraya mahkûm veya erzak getiren bir sonraki geminin kaptanına rüşvet verirse temiz kıyafetleri olabileceği cevabını almıştı. Tabii bu durumda Zirga'ya da rüşvet verilmeliydi.</p>

  <p class="block_3">&nbsp;</p>

  <p class="block_4">Bunun gerçekleşmesinin imkânsızdan da öte olduğunu fark eden Tal, birisi ölene kadar elindekilerle yetinmesi gerektiğini anlıyordu. Will, birisi ölürse onun kıyafetlerini alabileceğini söylemişti. Fakat kıyafetler muhafızların daha çok sevdiği birilerine uyarsa yine hiç şansı olmazdı.</p>

  <p class="block_3">&nbsp;</p>

  <p class="block_4">Tal, her gün ümitsizliği kendinden uzak tutmaya çalışıyordu. Vazgeçmeyeceğini, mücadele etmeden ölümün kendisini alamayacağını biliyordu. Yaraladığı, tuzağa düşürdüğü hayvanlardan da mücadeleyi bırakanlar olmuştu. Öylece yatıyor, avcının hayatlarını bitirmesine izin veriyorlardı. O böyle hayvanlardan olmayacaktı.</p>

  <p class="block_3">&nbsp;</p>

  <p class="block_4">O hayatta kalacaktı.</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_19">&nbsp;</p>
</body>
</html>
