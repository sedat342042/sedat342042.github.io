<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-15-</p>

  <p class="block_">KAÇIŞ</p>

  <p class="block_3">&nbsp;</p>

  <p class="block_4">Tal izliyordu.</p>

  <p class="block_3">&nbsp;</p>

  <p class="block_4">Gemi yanaşırken Zirga ve iki muhafızı Anatoli'yle Kyle, her seferinde olduğu gibi yeni bir mahkûm getirilip getirilmediğine bakıyorlardı. Hisarın girişinde duran Tal, gölgelerin altında olup biteni izliyordu. Hemen arkasında duran Will de onları izliyordu.</p>

  <p class="block_3">&nbsp;</p>

  <p class="block_4">Gemiden rıhtıma indirilen teknenin içinde bir mahkûm olduğunu gördü. Tal getirilirken olduğu gibi, denizciler mahkûmu hızla tekneden indirip iskeleden çıkartıyorlardı. Yine Tal getirilirken olduğu gibi Zirga buyruğu iskelede okuma gereği duymadı fakat mahkûma, kendisini hisara kadar takip etmesini söyledi.</p>

  <p class="block_3">&nbsp;</p>

  <p class="block_4">Tal, ensesindeki tüylerin ürperdiğini hissetti. Bu mahkûmda çok tanıdık gelen bir şeyler vardı. Yürüyüşü, duruşu çok tanıdıktı. Adamın yüzünü görmeden Tal bir adım geriledi ve Will'e, "Beni takip et," dedi.</p>

  <p class="block_3">&nbsp;</p>

  <p class="block_4">Will, mutfağa dönen Tal'i izledi. Mutfakta, Royce'un sandalye üzerinde uyuyakaldığını fark ettiler. Kafasını masaya koymuştu, hemen yanında da boş bir konyak şişesi vardı. Tal'in keşfettiği şeylerden biri de, kimbilir hangi soylunun diktiği bu kalede, eski şarap mahzeninin hâlâ sapasağlam olduğuydu. İçerideki şaraplar artık içilemeyecek durumdaysa da, bayatlamamış pek çok içki vardı. Bunun yanı sıra, haftada bir ya da iki defa sarhoş olduğu zaman, Royce'un oldukça kolay idare edilebildiğini de fark etmişti.</p>

  <p class="block_3">&nbsp;</p>

  <p class="block_4">Tal etrafına bakınırken Will sessizce, "Ne oldu?" dedi.</p>

  <p class="block_3">&nbsp;</p>

  <p class="block_4">"Yeni gelen mahkûm... Onu tanıyorum," diye fısıldadı Tal.</p>

  <p class="block_3">&nbsp;</p>

  <p class="block_4">"Kim?"</p>

  <p class="block_3">&nbsp;</p>

  <p class="block_4">Tal, düşünceli görünüyordu. "Bedenine kılıcımı saplamadığım sürece görmeyi beklemediğim biri. Adı Quentin Havrevulen. Dük Kaspar'ın Yüzbaşısı."</p>

  <p class="block_3">&nbsp;</p>

  <p class="block_4">"Kaspar'ın Yüzbaşısıydı demek istiyorsun herhalde."</p>

  <p class="block_3">&nbsp;</p>

  <p class="block_4">"Öyle görünüyor." Tal düşündü. "İlk yemeğini götürdüğünde onunla konuşma. Yemeği ver ve nasıl davranıyor bir bak. Gerçekten de mahkûm olarak mı gönderilmiş yoksa bu da Kaspar'ın oyunlarından biri mi öğrenmem lazım."</p>

  <p class="block_3">&nbsp;</p>

  <p class="block_4">"Dük, yüzbaşısını neden buraya sürgün etsin ki?"</p>

  <p class="block_3">&nbsp;</p>

  <p class="block_4">"İşte benim öğrenmek istediğim de bu," dedi Tal. "Ama hazır olmam gerek."</p>

  <p class="block_3">&nbsp;</p>

  <p class="block_4">"Yarın gidiyor muyuz?"</p>

  <p class="block_3">&nbsp;</p>

  <p class="block_4">Tal'in çabuk karar vermesi gerekiyordu. "Evet," dedi. "Yarın gidiyoruz. Ama kimseye söyleme. Ne yapmak istediğimi çok iyi biliyorum, fakat kimsenin vakti gelmeden bizi ifşa etmesini istemiyorum. "</p>

  <p class="block_3">&nbsp;</p>

  <p class="block_4">Will kafasını salladı. "Sen ne dersen yaparım Tal."</p>

  <p class="block_3">&nbsp;</p>

  <p class="block_4">Tal, "Hadi yemek yapmaya devam edelim," dedi.</p>

  <p class="block_3">&nbsp;</p>

  <p class="block_4">Will, "Şansımız varsa bu kayanın üzerinde yaptığımız son yemek olur," dedi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Royce yemeğini yedi ve esnemeye başladı. "Yatmaya gidiyorum ben."</p>

  <p class="block_3">&nbsp;</p>

  <p class="block_4">Tal hiçbir şey söylemeden kafasını salladı. Royce kapısını kapatınca su kabını ve tahta kaşığını alıp tabağının üzerine koydu ve büyükçe bir tekneye taşıdı. Will de aynısını yaptı. Royce'un kapısından olabildiğince uzaklaştıklarında Tal, "Yeni mahkûm hakkında ne diyorsun?" dedi.</p>

  <p class="block_3">&nbsp;</p>

  <p class="block_4">"Kaspar için çalışıyorsa yanlış mesleği seçmiş Tal. Oyuncu olmalıymış. Ajan falan değil. Hayatım üzerine bahse bile girerim. Yüzünde o bakış vardı."</p>

  <p class="block_3">&nbsp;</p>

  <p class="block_4">Tal, Will'in ne demek istediğini çok iyi anlıyordu. Bahsettiği bir şaşkınlık ve hayret ifadesiydi: Sanki korkunç bir hata yapılmış gibi. Yalnızca artık içi taşlaşmış suçlularda bu ifade görülmezdi. Tal'den sonra yedi mahkûm getirilmişti. Fakat Tal'in tüm yardım çabalarına rağmen dördü ölmüştü. Üçünün zaten yaşamaya mecali yoktu. Dördüncüsününse kalçasındaki bir kesik, tedavi edilemeden iyice kötülemişti.</p>

  <p class="block_3">&nbsp;</p>

  <p class="block_4">Zirga bunları hiç umursamıyordu. Fakat Tal için kaybedilen her adam, hayatta kalma ihtimalinin biraz daha azalması demekti. Yine de planı kurduğundan bu yana tam üç adam kazanmıştı ve onlar da anakaraya ulaştıktan sonra büyük olasılıkla ilk ölenler arasında olacaktı.</p>

  <p class="block_3">&nbsp;</p>

  <p class="block_4">Şimdi Tal, Havrevulen'le ne yapacağını düşünüyordu. Sonunda adam ölecekti. Adamı Zirga ve muhafızlarla burada bırakmaktan başka hiçbir şey onu daha çok mutlu edemezdi. Fakat Quint'in bunu kendi yararına çevirip Kaspar'ın affını kazanmanın bir yolunu bulması riski de vardı.</p>

  <p class="block_3">&nbsp;</p>

  <p class="block_4">Havrevulen'in hayatta kalabilmesini sağlayacak en ufak bir olasılığı düşünmek bile Tal'i şu iki seçeneğe yöneltiyordu: Adadan kaçmadan onu öldürebilirdi ya da onu yanında götürebilirdi. Adamla konuşmaktan başka bir yolu yoktu.</p>

  <p class="block_3">&nbsp;</p>

  <p class="block_4">Tal, Zirga ve muhafızlar uyuyana kadar bekledi, ardından Will'i uyandırdı. ''Adamları teker teker silah deposuna gelir. Ben gelene kadar sessiz dursunlar."</p>

  <p class="block_3">&nbsp;</p>

  <p class="block_4">"Sen nereye gidiyorsun?"</p>

  <p class="block_3">&nbsp;</p>

  <p class="block_4">"Yeni konuğumuzla konuşmaya."</p>

  <p class="block_3">&nbsp;</p>

  <p class="block_4">Kalenin ilk merdiven sahanlığında Tal ve Will ayrıldı. Will yukarı çıkarken Tal de Quint'in hücresini arıyordu. Tuniğinin altında bir mutfak bıçağı taşıyordu. Quint'in hücre kapısının kilidini açmadan önce, bıçağın yetişebileceği kadar yakında olup olmadığını kontrol etti.</p>

  <p class="block_3">&nbsp;</p>

  <p class="block_4">Tal içeri girerken Quint uyandı. "Kimsin?"</p>

  <p class="block_3">&nbsp;</p>

  <p class="block_4">Karanlıkta kalan Tal'in yüzü belli olmuyordu. "Tal Hawkins," dedi sessizce.</p>

  <p class="block_3">&nbsp;</p>

  <p class="block_4">Quint döndü ve saman yatağının üzerinde doğrulup sırtını duvara yasladı. "Beni nasıl buldun?"</p>

  <p class="block_3">&nbsp;</p>

  <p class="block_4">"Burada işlerin epey gevşek yürüdüğünü zamanla anlarsın. İşini bilirsen kendine fayda bile sağlayabilirsin."</p>

  <p class="block_3">&nbsp;</p>

  <p class="block_4">"Hım," dedi Quint.</p>

  <p class="block_3">&nbsp;</p>

  <p class="block_4">Tal, "Ne oldu da buraya geldin?" dedi.</p>

  <p class="block_3">&nbsp;</p>

  <p class="block_4">Quint'ten homurtuyla kahkaha arası bir ses duyuldu. "Başarısız oldum. Başarısızlıklar konusunda Kaspar nasıldır bilirsin."</p>

  <p class="block_3">&nbsp;</p>

  <p class="block_4">Tal, eli bıçağın üzerinde, dizlerinin üzerine çöktü. "Anlatsana." "Neden?"</p>

  <p class="block_3">&nbsp;</p>

  <p class="block_4">"Çünkü merak ediyorum. Hem yardım edebilirim."</p>

  <p class="block_3">&nbsp;</p>

  <p class="block_4">"Yardım mı? Nasıl?"</p>

  <p class="block_3">&nbsp;</p>

  <p class="block_4">"Ben mutfağı yönetiyorum. Hiçbir şey yapamasam yeterince yemek yemeni sağlarım."</p>

  <p class="block_3">&nbsp;</p>

  <p class="block_4">Karanlıkta, Quint'in yüzündeki ifadeyi okuyabilmek güçtü. Fakat Tal, önerisini düşündüğünü biliyordu. "Kaybedecek neyim var ki?" dedi sonunda. "Hiçbir yere gitmiyorum. Pekâlâ, sana anlatacağım.</p>

  <p class="block_3">&nbsp;</p>

  <p class="block_4">"Kaspar sabırlı biri değildir, Sen Dük Rodoski'yi öldüremeyince beni bir göreve yolladı, ben de başarısız oldum. Kaspar mazeretlerimi dinlemedi bile. İşte buradayım."</p>

  <p class="block_3">&nbsp;</p>

  <p class="block_4">Tal bir an için sessiz kaldı. Düşünüyor gibiydi. "Sen onun kıdemli subayı, Yüzbaşısıydın Quint. Tüm orduyu sen kumanda ediyordun. Önemli bir göreve gitmiş olmalısın."</p>

  <p class="block_3">&nbsp;</p>

  <p class="block_4">"Öyleydi. Haydut kılığında bir tabur adamı Aranor Dağları'na götürdüm. Aldığımız istihbarata göre Prens ve ailesi Shenan Gölü'ndeki saraylarına doğru gidiyordu. Baharda dağlarda olacaklarmış. Kampa saldırıp muhafızları etkisiz hale getirecek, kraliyet ailesini de öldürecektik."</p>

  <p class="block_3">&nbsp;</p>

  <p class="block_4">"Ama neden?" dedi Tal şaşkınlıkla. "Phillip zaten Kaspar'ın köpeği gibiydi. Dizginleri de Kaspar'ın elindeydi. Tehdit oluşturmuyordu ki. Neden onu öldürsün?"</p>

  <p class="block_3">&nbsp;</p>

  <p class="block_4">Karanlığın içinde belli belirsiz omuzlarını kaldırdı Quint. "Bilmem. Ben onun hizmetine girdiğimden beri Kaspar hep beklenmedik şeyler yapar. Fakat son zamanlarda... Çılgınca şeyler istemeye başladı. O büyücüyle daha fazla vakit geçiriyor artık ve... Bilmiyorum.</p>

  <p class="block_3">&nbsp;</p>

  <p class="block_4">"Bir şekilde Aranor'un adamları bizim gelişimizden haberdardı. Belki de son dakikada daha fazla muhafız göndermeye karar verdiler. Sebebi her ne olursa olsun Prens Phillip ölse de Prenses Alena Opast'a, oradan da Adalar'a sağ salim götürüldü. Şimdi o ve oğulları Rillanon'da. Adalar da Roldem de Kaspar'ı tehdit ediyor artık."</p>

  <p class="block_3">&nbsp;</p>

  <p class="block_4">Tal yine bir sessizliğe gömüldü. Biraz düşündükten sonra, "Bu saldırının arkasında onun olduğunu biliyorlarsa, Kaspar'ın hizmetinde bir hain olmalı," dedi.</p>

  <p class="block_3">&nbsp;</p>

  <p class="block_4">"Ben de öyle düşünüyorum. Senin adamın Amafi, sana ihanet ettikten sonra çabuk yükseldi. Kaspar arka arkaya ufak görevlere yolladı onu. İlk başta işe yarar bir araç olduğunu düşünüyordum. Fakat o bundan da öte bir şey."</p>

  <p class="block_3">&nbsp;</p>

  <p class="block_4">"Kesinlikle. O deneyimli bir suikastçı."</p>

  <p class="block_3">&nbsp;</p>

  <p class="block_4">"Kaspar'ın planı ilk başta basitti: Roldem tahtının varisleri arasına girecek, sonra Kral Carol ve tüm ailesinin ölmesine sebep olacak bir trajedi uyduracaktı. Mesela hepsinin olduğu bir gemi batabilirdi.</p>

  <p class="block_3">&nbsp;</p>

  <p class="block_4">"Fakat işler yolunda gitmemeye başladı. Her şey Dük Rodoski'yi öldürememenle başladı."</p>

  <p class="block_3">&nbsp;</p>

  <p class="block_4">Tal güldü. "O Kaspar'ın işi, bilmiyor musun?"</p>

  <p class="block_3">&nbsp;</p>

  <p class="block_4">"Hayır," dedi Quint sessizce. "Hiç bilmiyordum."</p>

  <p class="block_3">&nbsp;</p>

  <p class="block_4">Tal, Prohaska cinayeti gerçekleştirirken kendisinin nasıl kurban edileceğini anlattı. Her şeyi anlattıktan sonra Havrevulen, "Açığa çıktığın, Prohaska'yı ele verdiğin ve bu yüzden de Kaspar tarafından buraya gönderildiğin söylendi bize," dedi. Ardından da sessizce, "Prohaska benim dostumdu," diye ekledi. "Onu ele verdiğini duyduğumda seni bana verseler seve seve öldürürdüm Tal." Karanlıkta kafasını salladı. "Bunun Kaspar'ın işi olduğunu duymak..."</p>

  <p class="block_3">&nbsp;</p>

  <p class="block_4">"Belki de değildir. Tüm bunlarda dönen başka bir oyun var." "Bunu şimdi anlayabiliyorum. Son iki yıl içinde Kaspar benden pek çok olasılık için belli planlar hazırlamamı istedi. Her seferinde de planlarımı reddedip benim sadece tuhaf diyebileceğim şeyler önerdi."</p>

  <p class="block_3">&nbsp;</p>

  <p class="block_4">Tal, elindeki seçenekleri gözden geçirdi. Quint'in gerekenden bir dakika fazla yaşamasını istemiyordu. Fakat kısa süreli olsa da olası bir müttefik olduğunu da görebiliyordu. Yeni gelmişti. Dolayısıyla kilo kaybetmemişti. Üstelik Tal onun hünerli bir kılıç ustası, tecrübeli bir asker ve son derece soğukkanlı biri olduğunu da biliyordu. Kaçışları sırasında çok işe yarayabilirdi. Şayet güvenilebilirse.</p>

  <p class="block_3">&nbsp;</p>

  <p class="block_4">Tal, biraz daha sorgulamaya karar verdi.</p>

  <p class="block_3">&nbsp;</p>

  <p class="block_4">"Bu işte Leso Varen'in parmağı olabilir."</p>

  <p class="block_3">&nbsp;</p>

  <p class="block_4">"Büyük olasılıkla. Kaspar gittikçe ona bağlanıyor, Varen'in evim dediği o mezbahada sürekli onunla vakit geçiriyordu." Quint bir an sessizleşti. "Ben askerim Tal. Asla... Derin düşünen biri olduğumu iddia etmem. Ben çok iyi bir askerim. Bu yüzden bu kadar yükseldim. Ama tüm bunlar asla görmeyeceğimi düşündüğüm şeyler... Asla hayal edemeyeceğim şeyler.</p>

  <p class="block_3">&nbsp;</p>

  <p class="block_4">"Seninle hiç... arkadaş olamadığımızı biliyorum. Seni ilk gördüğümden beri aramızda bir şeyler olacağını hissetmiştim. Şampiyonlar Turnuvası'nda Campaneal'in ölümünün bile gerçekten bir kaza olup olmadığını merak ediyordum. Ayrıca Natalia'nın sana bakışları da hiç hoşuma gitmiyordu.</p>

  <p class="block_3">&nbsp;</p>

  <p class="block_4">"Sanırım demek istediğim şey... kader bizi burada bir araya getirdiyse artık anlaşmazlık yaşamamızın bir anlamı yok. Ne de olsa uzunca bir süre ikimiz de buradayız. İkimizin de daha fazla düşmana ihtiyacı yok."</p>

  <p class="block_3">&nbsp;</p>

  <p class="block_4">Tal ayağa kalktı. "O kadar da uzun süre burada olmayacağız."</p>

  <p class="block_3">&nbsp;</p>

  <p class="block_4">"Ne demek istiyorsun?" dedi Quint.</p>

  <p class="block_3">&nbsp;</p>

  <p class="block_4">"Gel benimle," dedi Tal ve kapıyı hızla açtı.</p>

  <p class="block_3">&nbsp;</p>

  <p class="block_4">Quint onu takip etti. İki adam, kalenin içinde sessizce ilerliyordu. Görevinin başında oturması gereken Kyle'ın yerde uyuyakalmış olduğu muhafız odasının önünden geçtiler. Kalenin iç kısmına geldiklerinde Tal, "Zirga, adanın kaçışımızı engelleyeceğini düşünüyor," dedi.</p>

  <p class="block_3">&nbsp;</p>

  <p class="block_4">"Kaçmayı mı düşünüyorsun?"</p>

  <p class="block_3">&nbsp;</p>

  <p class="block_4">"Hayır, şimdi kaçıyoruz."</p>

  <p class="block_3">&nbsp;</p>

  <p class="block_4">Silah deposuna vardıklarında, üçü hariç tüm mahkûmların orada olduğunu gördüler. Az sonra Will, Masterson ve Jenkins isimli bir mahkûm daha ellerinde fenerle göründü. Tal fısıltıyla konuşuyordu. "Kimsenin bizi duyacağını sanmıyorum ama biz yine de ihtiyatı elden bırakmayalım."</p>

  <p class="block_3">&nbsp;</p>

  <p class="block_4">"Ne yapıyoruz?" diye sordu adamlardan biri.</p>

  <p class="block_3">&nbsp;</p>

  <p class="block_4">"Kaçıyoruz. Planımı anlatacağım. Tartışma yok. Benimle gelirseniz sorgusuz tüm emirlerimi yerine getirirsiniz. Dediklerimi yapmazsanız, Zirga ve muhafızlarla burada kalırsınız. Anlaşıldı mı?"</p>

  <p class="block_3">&nbsp;</p>

  <p class="block_4">Hepsi kafalarını sallayıp anlaştıklarını mırıldandı.</p>

  <p class="block_3">&nbsp;</p>

  <p class="block_4">Tal, "Giyebileceğiniz kadar kıyafet alın yanınıza. Karaya varmadan epey ıslanıp üşüyeceğiz," dedi. Fenerin fitilini açtı. Oda iyice aydınlanmıştı. Köşedeki büyük kıyafet yığınını işaret etti.</p>

  <p class="block_3">&nbsp;</p>

  <p class="block_4">Adamların çoğu üzerlerindeki kirli paçavraları çıkarıp iki üç pantolon, birkaç da gömlek giydi. "Şu sandıklarda çizme var. Ayağınıza uygun olanları bulmaya çalışın."</p>

  <p class="block_3">&nbsp;</p>

  <p class="block_4">On dakikadan az bir süre içinde adamların hepsi giyinmiş, sağlam çizmelerini ayaklarına geçirmişti. Arkadaki rafları işaret eden Tal, "Silahlar," dedi.</p>

  <p class="block_3">&nbsp;</p>

  <p class="block_4">Yüzbaşı Quint ve tüm siyasi mahkûmlar kılıç aldı. Diğerleri denizci kaması, pala ve kısa kılıç gibi silahları kullanacaktı. İri yapılı katil Masterson, büyük bir balta almayı tercih etti. Tal, bu elindekiyle birilerini ortadan ikiye kesebileceğini düşünüyordu.</p>

  <p class="block_3">&nbsp;</p>

  <p class="block_4">Will, bıçak koymak için delikleri olan iki omuz askısı buldu ve onları taktı. Deliklere de altı veya yedi tane bıçak geçirdi, Tal, ince bir kılıç seçti. Sağ kalça tarafında kını olan bir de kılıç kayışı aldı. Quint'e dönerek, "Keşke Ustalar Sarayı'nda sol elimle daha çok çalışsaydım," dedi.</p>

  <p class="block_3">&nbsp;</p>

  <p class="block_4">Quint güldü. "Silahlandık, giyindik. Ama bu kayadan nasıl kaçacağız?"</p>

  <p class="block_3">&nbsp;</p>

  <p class="block_4">Tal, herkese kendisini takip etmelerini işaret etti. Sessizce kilere geçtiler. Köşedeki bohçaları göstererek fısıltıyla, "Herkes bir tane alsın," dedi.</p>

  <p class="block_3">&nbsp;</p>

  <p class="block_4">Herkes birer tane aldıktan sonra mutfağa döndüler. "Açın," dedi sessizce.</p>

  <p class="block_3">&nbsp;</p>

  <p class="block_4">Bohçaların içinde çakmaktaşı, masat ve diğer işe yarar şeylerin yanı sıra birkaç et dilimi ve peksimet de vardı. Tal, içinde elmaların olduğu fıçının başına geçerek herkese ikişer elma attı. Ardından, "Will, sen kırbaları getir," dedi. Will kırbaları getirmeye giderken Tal hızla bohçalara baktı ve içlerine biraz daha yiyecek koydu.</p>

  <p class="block_3">&nbsp;</p>

  <p class="block_4">Masterson, "Neden hırsız gibi dolanıyoruz ki? Neden Zirga'yı ve diğerlerini öldürüp gitmiyoruz?" dedi.</p>

  <p class="block_3">&nbsp;</p>

  <p class="block_4">"Yaralanmayı göze mi alalım yani? Dört ceset ve kırık bir kolla geride kalmak ister misin?" Kimse bir şey söylemedi. "Burada hâlâ dinç olan bir tek Quint var. Şansımızın devam etmesini istiyorsak herkese ihtiyacımız olacak."</p>

  <p class="block_3">&nbsp;</p>

  <p class="block_4">Baron Visniya, "Daha fazla yemek almamız gerekmez mi?" diye sordu.</p>

  <p class="block_3">&nbsp;</p>

  <p class="block_4">Bir başkası, "Nereye kadar gideceğiz?" dedi.</p>

  <p class="block_3">&nbsp;</p>

  <p class="block_4">Tal, "Sessizlik!" dedi. Herkes mırıldanmayı kestiğinde, "Ya emirleri uygulayın ya da hücrelerinize geri dönün. Artık soru sorulmayacak," dedi.</p>

  <p class="block_3">&nbsp;</p>

  <p class="block_4">Kimse bir şey söylemedi. Tal, mahkûmlardan birine işaret ederek Will'e kırbaları taşımasında yardım etmesini söyledi. "Dışarıdaki çeşmede doldurun bunları."</p>

  <p class="block_3">&nbsp;</p>

  <p class="block_4">Tal'i takip ettiler, Kırbalar doldurulduğunda Tal grubu kuzey sahiline doğru yürütmeye başladı. Dik bir patikadan iniyorlardı. Kumluğa vardıklarında Tal birbirlerine yakın durmalarını işaret etti. Karanlıkta birileri kaybolabilirdi. Üç ayın üçü de batmıştı. Tal, iki sene önce keşfettiği küçük mağarayı arıyordu.</p>

  <p class="block_3">&nbsp;</p>

  <p class="block_4">Birkaç dakika sonra mağarayı buldu. "Şu kayaları ittirin," dedi.</p>

  <p class="block_3">&nbsp;</p>

  <p class="block_4">Adamlardan bazıları, suların sürüklediği ağaç parçalarının üzerindeki küçük kaya parçalarını kaldırmaya başladı. Mağaranın girişi böylece göründü. Dar ve alçak bir açıklıktı. İçeri girecek olan iki adam dizlerinin üzerine çöküp ilerlemeye başladı. Az ötede uzunlu kısalı kütükler, halat parçaları ve küçük bir fıçı çiviyle bir çekiç buldular.</p>

  <p class="block_3">&nbsp;</p>

  <p class="block_4">"Şimdi ne yapıyoruz?" dedi Havrevulen.</p>

  <p class="block_3">&nbsp;</p>

  <p class="block_4">"Sal yapacağız," dedi Tal. "Dört saatten az vaktimiz var."</p>

  <p class="block_3">&nbsp;</p>

  <p class="block_4">Adamlara talimat veren Tal, bu kütükleri önceden titizlikle kesmiş ve sahile kadar taşımıştı. Bu uğurda sağını solunu çizmiş, koca kütükleri ayaklarına düşürmüş, patikadan aşağı yuvarlanıp kollarını morartmış, kasları ezilmiş, ağaç dallarını döndürmüş, fakat geçen iki yıl içinde tam sekiz ağaç kesmeyi, bunların kabuklarını soymayı ve yukarıdaki korudan aşağı indirmeyi başarmıştı. Kazıkları halletmek çok daha kolay olmuştu. Bunları, dış duvarın yakınlarında terk edilmiş bir depoda bulmuştu. Eski odundu ama hâlâ işe yarardı. Bunları da mağaraya bir hafta içinde taşımıştı.</p>

  <p class="block_3">&nbsp;</p>

  <p class="block_4">Adamların birkaçı kazıkları kütüklerin üzerine bağladı. Böylece salın iskeletini oluşturdular. Tal, tam ortaya bir direk dikti. İki ana kütüğe sıkıca çivilenmiş, birbirine geçen dört çıta tutuyordu bunu. Çarşaftan yelken yapmışlardı. Üçgen şeklinde katlanıp dikilmişti o da. Direğin ucuna bu yelkeni bağladılar. Alt kısımdan açılıp arka direğe bağlanabiliyordu.</p>

  <p class="block_3">&nbsp;</p>

  <p class="block_4">"Bu şeyin üzerinde hepimiz duramayız," dedi adamlardan biri.</p>

  <p class="block_3">&nbsp;</p>

  <p class="block_4">"Öyle bir şey yapmayacağız zaten," dedi Tal. Will'e dönerek, "Şurada bir ağaç yığını daha var," dedi. Karanlıkta bir yeri işaret ediyordu. "Birkaç adam al. Onları taşıyın."</p>

  <p class="block_3">&nbsp;</p>

  <p class="block_4">Will, kendisine söyleneni yaptı ve katlı haldeki yağlı kaput bezleriyle geri döndü, içindekileri salın sol tarafına bıraktı. "Bohçalarınızı kaputun içine bırakın. Silahlarınızı da." Bu da yapıldığında Tal, "Sıkıca bağlayın. Sonra da direklere geçirin," dedi.</p>

  <p class="block_3">&nbsp;</p>

  <p class="block_4">Bağlama işini de hallettiklerinde Tal, "Planımız şu," dedi. "Bir sonraki gemi bir buçuk ayla üç ay arası bir süre içinde gelir. Yani Zirga Olasko'ya kaçtığımız haberini vermeden, bu adadan kurtulup güvenli bir yere varmamız için altı ile on iki hafta arası bir vaktimiz var. Gemi doğrudan Opardum'a giderse iki hafta daha eder.</p>

  <p class="block_3">&nbsp;</p>

  <p class="block_4">"Kuvvetli bir akıntı var. Kuzeye giderken bu akıntı bize yardımcı olacak. Çoğunuz en fazla birkaç yüz metre yüzebilecek halde. Ama sala asılabilirsiniz. Geriye kalanlarımız da ayaklarıyla suyu ittirir. Rüzgâr da bize yardım edecektir. Sırayla salı kıyıya doğru ittiririz. Çok yorulursanız kütüklere dayanabilirsiniz. Sanırım anakaraya çıkmamız birkaç saat sürer. Buranın sekiz kilometre kadar kuzeyine ineceğimizi tahmin ediyorum."</p>

  <p class="block_3">&nbsp;</p>

  <p class="block_4">"Nereye gidiyoruz?" diye sordu Masterson.</p>

  <p class="block_3">&nbsp;</p>

  <p class="block_4">"İlk olarak Karesh'kaar'a." Tal etrafına bakınarak, "Bardac Çengeli'ne vardığımızda bir tüccar grubu olduğumuzu söyleyeceğiz," dedi. "Sonraki adımımızı oraya gidince paylaşacağım. Şimdilik şu kadarını söyleyeyim: Bazılarınız oraya kadar gelemeyecek, bu uğurda ölecek. Ama o hücrelerde de ölüydünüz zaten. Yani en azından ölürseniz özgür öleceksiniz.</p>

  <p class="block_3">&nbsp;</p>

  <p class="block_4">"Karesh'kaar'a gelebilenlere de şu sözü veriyorum: Aramızdan ayrılıp kendi başınıza devam etmek isterseniz sizi durdurmayacağım. Ama yanımda kalırsanız ve tanrılar da yüzümüze gülerse, bir gün bir yanımızda Kaspar'ın kazığa geçirilmiş kellesiyle Opardum kalesi siperlerinde yan yana durabiliriz!"</p>

  <p class="block_3">&nbsp;</p>

  <p class="block_4">Bu konuşma üzerine adamlar sevinç çığlıkları atmaya başladı. Tal, "Kürekleri alın," dedi. Mağarayı işaret ediyordu.</p>

  <p class="block_3">&nbsp;</p>

  <p class="block_4">Dört adam, kürek bile denemeyecek kadar biçimsizce kesilmiş ağaç parçalarıyla geri döndü. Tal, birbirine uygun dört ağaç parçası bulmuş, bunları mutfak bıçağıyla oymuştu. "Pek bir şeye benzemiyorlar," dedi Tal, "Fakat elimizde bir tek bunlar var. Şimdi şu salı suya indirin."</p>

  <p class="block_3">&nbsp;</p>

  <p class="block_4">Adamlar eğreti salı kaldırıp hızla suya indirdiler. Ay çekildiğinden dalgalar yavaşça çarpıyor, en fazla göğüslerine geliyordu. Tamamen ıslandıktan sonra Tal ve Will gemi direğine çıktı. Tal, "Dört adam dıştaki kütüklere oturacak ve sırayla kürek çekecek. Geriye kalanlarınız salın arka tarafına tutunacak ve ayak çırparak salı ittirecek. Gün batmasına bir saatten az vakit var. Zirga ve diğerleri de bundan bir saat sonra kalkar. Bizi kalenin üzerinden göremeyecekleri kadar uzaklaşalım istiyorum," dedi. Masterson ve Quint de dahil olmak üzere, en güçlü sekiz adamı kürek çekmeleri için görevlendirdi. Diğerleri salın arka tarafına geçti ve ayaklarını çırpma emri gelene kadar kendilerini salın hâkimiyetine bıraktı.</p>

  <p class="block_3">&nbsp;</p>

  <p class="block_4">Akıntı kuzey yönünde ilerlerken, kürekçiler ve ayaklarını çırpanlar anakaraya doğru gitmeye çalışıyordu. Quint ve Masterson dışında çoğu adamda dayanacak güç kalmamıştı. Bu sebeple de ara ara Tal, bu iki adamın yerlerini değiştirerek onları bazen suya alıyordu. Kürek çekenlerse kaputtan bozma güvertede dinleniyordu. Tal, görev değişimi yaparak daha çok adamın kıyıya ulaşabilmesini umuyordu.</p>

  <p class="block_3">&nbsp;</p>

  <p class="block_4">Eziyet edercesine yavaş ilerliyordu zaman. Fakat nihayet güneş doğudan belirdiğinde, kale güneydoğuda ufak bir nokta gibi görünüyordu. Tal'in gözleri çoğuna göre daha iyiydi ve o da kalede kalanların onları çatıdan görebileceğini zannetmiyordu.</p>

  <p class="block_3">&nbsp;</p>

  <p class="block_4">En azından umudu bu yöndeydi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Zirga esneyerek odasından çıkarken bir yandan da sırtını kaşıyordu. Muhafız odasının kapısında dikilen Kyle'ı gördüğünde bir şeylerin yolunda olmadığını hemen anladı. "Ne oldu? Gece birileri mi öldü?"</p>

  <p class="block_3">&nbsp;</p>

  <p class="block_4">Kyle kafasını sallayarak, "Hayır. Sorun mahkûmlar," dedi.</p>

  <p class="block_3">&nbsp;</p>

  <p class="block_4">"Ne olmuş onlara?"</p>

  <p class="block_3">&nbsp;</p>

  <p class="block_4">"Gitmişler."</p>

  <p class="block_3">&nbsp;</p>

  <p class="block_4">"Ne demek gitmişler?"</p>

  <p class="block_3">&nbsp;</p>

  <p class="block_4">"Hiçbiri hücresinde değil."</p>

  <p class="block_3">&nbsp;</p>

  <p class="block_4">"Bu imkânsız." Zirga, muhafızın sözüne inanamayarak hücrelere bakmaya gitti. Birkaç dakika sonra, "Birileri oyun oynuyor. Bütün hücrelere bakın," dedi. Bağırarak diğerlerini çağırdı. Az sonra şaşkın şaşkın bakan Anatoli, Benson ve Royce göründü. Zirga, tüm kaleyi aramalarını emretti. Kimseyi bulamadan geri döndüklerindeyse, "Öyleyse adayı arayın!" diye bağırdı.</p>

  <p class="block_3">&nbsp;</p>

  <p class="block_4">Muhafızlar kaleden çıkarken Zirga da kalenin tepesine çıktı. Doğan güneş gözlerini kamaştırıyordu. Her yöne baktı. Bir an, kuzeybatıda, ufukta bir nokta gördüğünü sandı. Fakat az sonra onu da kaybetti. Görebildiği tek şey deniz ve gökyüzüydü. Adamları döndüğünde ne diyeceklerini bildiğinden Zirga yavaşça aşağı inerek mutfağa gitti.</p>

  <p class="block_3">&nbsp;</p>

  <p class="block_4">Tahmin ettiği gibi, silah deposu ve kilerde açıkça görülen yağma izleri vardı. Tal ve Will'in her gece yemekleri yediği küçük masaya oturdu ve bekledi. Adamları bir saat sonra dönmüştü. Hepsinin de raporu aynıydı: Mahkûmlar hiçbir yerde yoktu.</p>

  <p class="block_3">&nbsp;</p>

  <p class="block_4">Zirga, "Kuzey sahiline kim baktı?" dedi.</p>

  <p class="block_3">&nbsp;</p>

  <p class="block_4">Şişmanlıktan neredeyse çenesi bile belli olmayan Bensem, "Ben baktım efendim," dedi.</p>

  <p class="block_3">&nbsp;</p>

  <p class="block_4">"Ne gördün?"</p>

  <p class="block_3">&nbsp;</p>

  <p class="block_4">"Sahili efendim."</p>

  <p class="block_3">&nbsp;</p>

  <p class="block_4">Zirga kafasını salladı. "Seni aptal! Kumun üzerinden tekne falan indirilmiş mi, bir iz gördün mü onu soruyorum."</p>

  <p class="block_3">&nbsp;</p>

  <p class="block_4">"Hayır ama... Bakmadım."</p>

  <p class="block_3">&nbsp;</p>

  <p class="block_4">Zirga kafasını salladı. Bakışlarından, bu duyduklarına inanamadığı anlaşılıyordu.</p>

  <p class="block_3">&nbsp;</p>

  <p class="block_4">"Yani sadece adamları aradım demek istiyorum. Dönüp izlere de bakmamı ister misiniz?"</p>

  <p class="block_3">&nbsp;</p>

  <p class="block_4">Zirga, "Gerek yok. Adada değiller," dedi.</p>

  <p class="block_3">&nbsp;</p>

  <p class="block_4">Anatoli, "Ne yapacağız?" dedi.</p>

  <p class="block_3">&nbsp;</p>

  <p class="block_4">Zirga derin bir nefes alıp iç geçirdi. Royce'a dönüp, "Bize yiyecek bir şeyler pişir," dedi. Diğerlerine dönerek ele, "Biz de bekleyeceğiz," dedi.</p>

  <p class="block_3">&nbsp;</p>

  <p class="block_4">"Bekleyecek miyiz? Neyi?" dedi Kyle.</p>

  <p class="block_3">&nbsp;</p>

  <p class="block_4">"İlk geminin gelip bizi almasını."</p>

  <p class="block_3">&nbsp;</p>

  <p class="block_4">"Almasını mı? Nereye gidiyoruz?" diye sordu Royce kilere doğru giderken.</p>

  <p class="block_3">&nbsp;</p>

  <p class="block_4">"Opardum hariç herhangi bir yere," dedi Zirga. "Dük on yedi mahkûmun adadan öylece kaçmasına izin verdiğimizi duyunca buraya yeni bir müdür, dört de muhafız gönderir. Biz de buranın ilk mahkûmları oluruz."</p>

  <p class="block_3">&nbsp;</p>

  <p class="block_4">"Bunu kesinlikle istemem," dedi Anatoli.</p>

  <p class="block_3">&nbsp;</p>

  <p class="block_4">Zirga kafasını sallayıp gözlerini kapadı. "Bana biraz konyak getirin. Teşekkürler."</p>

  <p class="block_3">&nbsp;</p>

  <p class="block_4">Anatoli söyleneni yaptı. Zirga arkasına yaslanırken mutfağa bakınıyordu. Kenara ayırdığım biraz altınım vardı. Belki Conar Vilayeti'nde yapacak bir şeyler bulurum. Salmater sınırına yakın köylerden birinde kuzenim oturuyor. Belki bana da bir yer verir. Nereye gidersem gideyim çocuklar, buradan uzak olacağı kesin." Üzülerek iç geçirdi. "Ama o yemekleri sahiden çok özleyeceğim."</p>

  <p class="block_3">&nbsp;</p>

  <p class="block_4">Royce yemek yapmaya başlarken diğer üçü de kafalarını sallıyordu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Öğlen olmuştu ve Tal, beklediğinden daha kuzeye gittiklerini tahmin ediyordu. Anakaraya ilerlemek de artık daha zordu. Ne kadar kuvvetli kürek çekseler de bir türlü anakaraya yaklaşamıyorlardı sanki. Kıyıya vuran köpüklü dalgaları güçlükle görebiliyordu. Dolayısıyla üç kilometre kadar açıkta olduklarım tahmin ediyordu. Fakat son bir saattir karaya yaklaşamıyorlardı sanki.</p>

  <p class="block_3">&nbsp;</p>

  <p class="block_4">Sudaki adamlara baktığında çoğunun soğuk suya daha fazla karşı koyamadıklarını fark etti. Kürekçilere suya inmelerini söyledi, ardından da Will'e işaret ederek onunla denize daldı. En güçsüz görünenlere sala çıkmalarını ve güneşin altında mümkün olduğunca kurumaya çalışmalarını söyledi. Bu sırada diğerleri onların yerini alacaktı. Hafif bir meltem vardı ve bu da kurumalarını sağlardı. Fakat rüzgâr kuzeydoğuya esiyordu. Dolayısıyla ilkel yelkenleri hiçbir işlerine yaramayacaktı.</p>

  <p class="block_3">&nbsp;</p>

  <p class="block_4">Tal dikkatle adamları izliyordu ki sudan çıkan iki adamın durumunun ciddi olduğunu fark etti. Dişleri önlenemez biçimde birbirine çarpıyordu: Kütüklerin üzerinde güçlükle durabiliyorlardı. "Enlemesine durun ve ayaklarınızı sallandırın. Elleriniz kütüklerin üzerinde dursun. Böylece suya düşmezsiniz." Gömlekleri kurusa güneşin sıcağını da hissetmeye başlayacaklarını biliyordu. Fakat yine de zordu.</p>

  <p class="block_3">&nbsp;</p>

  <p class="block_4">Ne kadar ilerlediklerini hesaplamaya çalışıyordu, fakat yaklaşık on dakika sonra, bir ilerleme kaydediyorlarsa bile bunun geriye doğru olduğunu düşünmeye başladı. Kendisiyle beraber suda olanlara, "Ayaklarınızı çırpın," dedi.</p>

  <p class="block_3">&nbsp;</p>

  <p class="block_4">Elini önündeki direğe doladı ve elinden geldiğince kuvvetli çırpmaya başladı ayaklarını. Diğerleri de onun gibi yaparken, kürekçiler kürekleriyle onlara destek oluyordu. Birkaç dakika sonra, "Yaklaşıyor muyuz?" diye bağırdı.</p>

  <p class="block_3">&nbsp;</p>

  <p class="block_4">"Evet," cevabı geldi gemi direğinin önünde oturan birinden. "Yani bence öyle. Devam edelim."</p>

  <p class="block_3">&nbsp;</p>

  <p class="block_4">Neredeyse yarım saat boyunca sudakiler böyle ayak çırptı. Fakat Yüzbaşı Quint hariç hepsi kolay yoruluyordu. Tal, "Kim suya gelebilecek gibi hissediyor kendini?" dedi.</p>

  <p class="block_3">&nbsp;</p>

  <p class="block_4">Bir saat önce suda olan dört adam yine görevlerine dönmeye hazırdı. Tal görev değişimini sağladı. Çıkıp dinlenme sırası geldiğinde yardım almadan, kendini güçlükle kütüklerin üzerine attı. Kendine gelene dek uzun ve derin nefesler aldı. Sonra direğe gelene kadar, kütüklerden biri üzerinde sürünerek ilerledi.</p>

  <p class="block_3">&nbsp;</p>

  <p class="block_4">Anakaraya yaklaştıklarını görebiliyordu. "Bir saat daha!" diye bağırdı cesaret vermek istercesine. "Yalnızca bir saat. Sonra dalgakıranlara varacağız."</p>

  <p class="block_3">&nbsp;</p>

  <p class="block_4">Bu haber, adamları canlandırmıştı sanki. İşlerine daha da asılmaya başladılar. Tal etrafına baktı ve ne kadar talihli olduklarını düşündü. Anakaraya gelmeden dört veya beş adam kaybedeceklerini düşünüyordu, fakat şimdilik kimse ölecek gibi değildi.</p>

  <p class="block_3">&nbsp;</p>

  <p class="block_4">Derken sala doğru yaklaşan köpekbalığı yüzgecini gördü.</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_21">&nbsp;</p>
</body>
</html>
