<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-3-</p>

  <p class="block_">AV</p>

  <p class="block_3">&nbsp;</p>

  <p class="block_4">At toprağı eşeliyordu.</p>

  <p class="block_3">&nbsp;</p>

  <p class="block_4">Tal, kısır hayvanın kafasını yavaşça çevirerek, dikkatini kendi sıkıntısından çekip başka bir yöne vermeye çalıştı. Sabahın ilk ışıkları göründüğünde hava serindi ve okyanus üzerinden bir esinti geliyordu. Fakat Tal, öğleye doğru şehrin kuzeydoğusundaki tepelerin çok sıcak olacağını biliyordu. Dük Kaspar gelmeden önce dahi, Tal büyük bir avın, bir aslan ya da ayının, belki de dağ tepelerinde yaşayan daha tuhaf hayvanlardan birinin peşine düşebileceklerini tahmin ediyordu. Bu dev bir yaban domuzu da olabilirdi -ki bu hayvanların azı dişlerinin neredeyse bir metreye ulaştığı söylenirdi- bir atın iki katı büyüklüğünde olan ve ismine rağmen gerektiğinde hızlı olabilen, kısa kılıç büyüklüğünde pençeleri olan vadi tembeli de olabilirdi. Çantadaki bir dizi muhteşem silah, Tal'e yaklaşan av hakkında bilmesi gerekenleri anlatıyordu aslında: Hayvanın bıçaktan kurtulup mızrağı tutan kişiyi boynuzlamasını engellemek için büyük bıçağın üzerine iliştirilmiş çarpı şeklindeki parçalarıyla domuz mızrakları; kenarlarına ağırlık takılmış dev ağlar ve muhafazalı zırh üzerinde bir insan yumruğu büyüklüğünde delik açabilecek dev arbaletler vardı.</p>

  <p class="block_3">&nbsp;</p>

  <p class="block_4">Onlarca hizmetkâr, bir o kadar koruma ve atlarla ilgilenen üniformalı uşak da Dük'ü sabırla bekliyordu. Tal geldiğinde altı kişilik bir grup daha yola çıkıyordu. Üzerlerinde Kral'ın üniformasını taşıyan bu öncü ve izciler, en bariz av izlerini takip edeceklerdi. Tal av bölgesinin bir günlük yoldan kısa bir mesafede olmasını şaşırtıcı buluyordu. Çünkü Roldem antik bir bölgeydi ve bu sebeple de vahşi yaşamın, medeniyetin gelmesiyle dağlara doğru itilmiş olabileceğini düşünüyordu. Tüm delikanlılık döneminde ve daha sonraki dönemlerde de sıklıkla ava çıkmış biri olarak, büyük avların genelde şehre bir günlük uzaklıkta bulunmayacağını bilirdi.</p>

  <p class="block_3">&nbsp;</p>

  <p class="block_4">Tal gezi eşyalarının bakımıyla ilgilenmesi için hizmetkârlardan birini görevlendirdi. Zaten onun eşyaları, atlara yüklenen diğer çantalara göre en hafifiydi. Tal arabalarla takip edilemeyecek izlerin peşinde olacaklarını biliyordu, fakat yine de birkaç tanesini kullanabilirlerdi. Büyük bir çadırın taşınması için iki hayvan kullanılıyordu. Tal yerde uyumayı sorun etmezdi fakat Roldem seçkinlerinin buna itiraz edebileceklerini düşündü.</p>

  <p class="block_3">&nbsp;</p>

  <p class="block_4">Tal'in yanı sıra Roldemli iki asilzade daha -Baron Eugivney Balakov ve Baron Mikhael Grav- sabırla bekliyordu. Tal bu adamların itibarlarını duymuştu. Genç, hırslı adamlardı ve Kral'ın sarayında mütevazı fakat önemli görevleri vardı. Balakov, Kraliyet Saymanı'nın yardımcısıydı ve ödenek taleplerini hızlandırma ve yavaşlatma yetkilerine sahipti. Geniş omuzları, dalgın bakışları vardı. Koyu renk saçları, tıpkı sakalı gibi kısaydı. Grav da Saymanlar Odası'na bağlıydı fakat Kraliyet Ailesi Muhafızlığı'nda da geçici olarak görev alıyordu. Asıl işi saray ordularının donanım ve kıyafetlerinin sağlanması, yemeklerinin verilmesi ve paralarının ödenmesiydi. Sarışın, zayıfça bir adamdı. İnce bıyığını o haliyle muhafaza etmek için epey uğraştığı aşikârdı. İkisinin de üzerinde aşırı süslü kıyafetler vardı. Bunlar, Tal'in giymeyi tercih ettiği sade, deri tunik ve pantolondan çok uzaktı.</p>

  <p class="block_3">&nbsp;</p>

  <p class="block_4">Güneş uzak tepelerin ardından gökyüzünü aydınlatırken Dük Kaspar ve genç bir kadın saraydan çıktı ve bekleyen iki ata doğru hızla yöneldi. Tal genç kadına bakarken onun Talsinli Leydi Rowena olup olmadığını düşündü kayıtsızca. Leydi Rowena da aslında Meclis'in bir başka çalışanı olan Alysandra'ydı.</p>

  <p class="block_3">&nbsp;</p>

  <p class="block_4">Tal Büyücünün Adası'nda kaldığı sırada kızın Dük'ün yanında ne işi olduğunu anlamaya çalışırken oldukça sinirlenmişti, çünkü ya insanlar bu konuda bir şey bilmiyor ya da ona hiçbir şey anlatmıyordu. Anlayabildiği tek şey, Tal Salador'da eğitim görürken Pug'ın karısı Miranda'nın, kızı Olasko'ya göndermiş olduğuydu.</p>

  <p class="block_3">&nbsp;</p>

  <p class="block_4">Bu kadın Rowena gibi değildi, fakat ikisinin ortak bir özellikleri vardı -o da öbürü kadar güzeldi. Rowena açık tenli, peygamberçiçeği rengi gözleri olan bir kadındı. Bu hanımınsa koyu renk saçları, güneşle hafif esmerleşmiş bir teni ve en az saçları kadar kara gözleri vardı. Dük bir şey söylediğinde kadın gülümseyince Tal hemen onun kim olduğunu anladı. Dük'e oldukça benziyordu.</p>

  <p class="block_3">&nbsp;</p>

  <p class="block_4">Tal'in aklından geçenleri anlamış gibi, "Genç Hawkins, seni kız kardeşim Leydi Natalia'yı tanıştırma onuruna nail olmak isterim," dedi Dük Kaspar.</p>

  <p class="block_3">&nbsp;</p>

  <p class="block_4">Tal eyeri üzerinden selam verdi. "Şeref duydum hanımım."</p>

  <p class="block_3">&nbsp;</p>

  <p class="block_4">Diğer iki asilin Dük'ten küçük kız kardeşiyle tanışık olduğu belliydi. Kadın yirmili yaşlarının sonunda veya otuzlarının başında gibi görünüyordu. Asillerin her ikisi de Dük ve Natalia'nın peşine düşerek Tal'i geride bıraktı. Tal de ya arkalarından takip edecekti ya da atını yanlarına sürecekti.</p>

  <p class="block_3">&nbsp;</p>

  <p class="block_4">Dük Kaspar. "Avımıza ulaşmak için önümüzde yarım günlük yol var," dedi. Bir kez daha Tal'e baktı. "Bu işe yarar bir yaya benziyor Talwin. Nasıl kullanılacağını biliyor musun?" Sesi yumuşak ve biraz alaycıydı.</p>

  <p class="block_3">&nbsp;</p>

  <p class="block_4">Yaptığı şakayı anlayan Tal gülümsedi. "Yayı kılıçtan bile iyi kullanırım etendim."</p>

  <p class="block_3">&nbsp;</p>

  <p class="block_4">Bu söylediği herkesi güldürdü. Çünkü Ustalar Sarayı'nın Şampiyonu olarak Tal, dünyanın en iyi kılıç ustası olarak görülüyordu. Leydi Natalia omzunun üzerinden ona şöyle bir bakarak atını biraz daha yakından sürmesi için Tal'e bahane vermiş oldu. "Latife ediyorsunuz galiba efendim," dedi.</p>

  <p class="block_3">&nbsp;</p>

  <p class="block_4">Tal gülümsedi. "Aslında şaka yapmıyorum hanımım. Çocukluğumdan beri avlanırım. Ama kılıcı ilk defa on dördümde elime aldım."</p>

  <p class="block_3">&nbsp;</p>

  <p class="block_4">"Öyleyse dünyanın en iyi okçusu olmalısınız efendim," dedi Baron Eugivney alayla.</p>

  <p class="block_3">&nbsp;</p>

  <p class="block_4">Hâlâ gülümsemeyi sürdüren Tal, "Pek sayılmaz efendim. Hiçbir insan elf okçuların yerini tutamaz," diye yanıtladı.</p>

  <p class="block_3">&nbsp;</p>

  <p class="block_4">"Elfler!" dedi Baron Mikhael. "Efsane onlar. Babam, büyükbabam zamanında başka dünyalardan işgalcilere karşı açılmış büyük savaşı anlatırdı bana. Elflerle cüceleri bu hikâyelerde sıkça duyardım."</p>

  <p class="block_3">&nbsp;</p>

  <p class="block_4">Atını biraz, daha hızlandıran Dük, "Yolda konuşalım," dedi.</p>

  <p class="block_3">&nbsp;</p>

  <p class="block_4">Tal kendini Baron Mikhael'in yanında bulmuştu. Baron Eugivney ise Leydi Natalia'nın hemen yanında ilerlemek için atını hızlandırmıştı. "Efsane değil efendim," dedi Tal. "Vatanım Ylith yakınlarındadır. Biraz batısında efsane elfler yaşar. Kuzeyde, LaMut şehrindeyse şu diğer dünyadakilerin torunları vardır."</p>

  <p class="block_3">&nbsp;</p>

  <p class="block_4">Mikhael, Tal'in kendisiyle dalga geçip geçmediğini anlamaya çalışıyormuş gibi baktı. "Ciddi misiniz?"</p>

  <p class="block_3">&nbsp;</p>

  <p class="block_4">"Evet, Baron," dedi Tal. "İşte o elflerin hiçbir insanın yetişemeyeceği kabiliyette okçuları vardır." Tal bunu çocukluğundan değil, Büyücünün Adası'ndaki eğitmenlerinden biri olan Caleb'la yaptığı uzun konuşmalardan biliyordu. Caleb memleketi Elvandar'da bir süre elflerle yaşamıştı. Onların dilini konuşabiliyordu ve insan ırkından yalnızca bir ya da iki kişinin onlardaki okçuluk kabiliyetine yaklaşabildiğini iddia ederdi.</p>

  <p class="block_3">&nbsp;</p>

  <p class="block_4">Mikhael, konuya bir son vermek istermiş gibi, "Öyle diyorsanız," diye cevap verdi. Dük'e dönerek, "Efendim, bugün ne avlıyoruz?" dedi.</p>

  <p class="block_3">&nbsp;</p>

  <p class="block_4">Dük omzunun üzerinden, "Şansımız varsa özel bir şeyler buluruz," dedi. "Kral'a gelen bir rapora göre Kesh'ten bir wyvernin çıktığı ve dağlarda yuva yaptığı görülmüş. Şayet bu doğruysa önümüzde nadir bulunacak bir fırsat var demektir."</p>

  <p class="block_3">&nbsp;</p>

  <p class="block_4">Baron Eugivney şaşkınlıkla gözlerini kırpıştırdı. "Wyvern mi?" Mikhael'in bakışlarında da bir kuşku vardı. "Ben bunu bildiğimden..."</p>

  <p class="block_3">&nbsp;</p>

  <p class="block_4">Tal, "Küçük ejderhalardır," dedi. "Çok hızlı, çok acımasız ve çok tehlikelidirler. Fakat küçükler... ejderhalara göre tabii."</p>

  <p class="block_3">&nbsp;</p>

  <p class="block_4">Leydi Natalia Tal'in yüzüne bakarak diğer iki adamın gösterdiği bu bariz rahatsızlık karşısında gülümsedi. "Siz hiç wyvern gördünüz mü Toprak Beyi?"</p>

  <p class="block_3">&nbsp;</p>

  <p class="block_4">"Bir kere," dedi Tal. "Çocukken dağlarda görmüştüm." Bu dağların Olasko'ya yakın olduğundan bahsetmedi tabii.</p>

  <p class="block_3">&nbsp;</p>

  <p class="block_4">Saray kapısından çıkıp onları şehrin kuzeyine götürecek olan yola döndüklerinde, Dük omzunun üzerinden baktı. "Peki bu yaratıkları nasıl avlardınız Toprak Beyi?"</p>

  <p class="block_3">&nbsp;</p>

  <p class="block_4">Tal gülümsedi. "Nasıl bir orman yangını ya da gelgit dalgası görmek istemiyorsam, böyle bir işe de girişmezdim efendim. Ama illa yapmam gerekiyorsa bu işin iki yolu vardır."</p>

  <p class="block_3">&nbsp;</p>

  <p class="block_4">"Öyle mi? Anlat bakalım."</p>

  <p class="block_3">&nbsp;</p>

  <p class="block_4">"Görünürdeki yüksek yaylada duran bir koyun ya da geyik takip edilir. Yakınlara da okçu konur. Wyvern indiğindeyse ölene kadar ok atmak gerekir."</p>

  <p class="block_3">&nbsp;</p>

  <p class="block_4">"Pek zahmetli bir iş değil gibi," dedi Leydi Natalia.</p>

  <p class="block_3">&nbsp;</p>

  <p class="block_4">"Öyle," dedi Tal. "Çoğunlukla asıl iş, diğer sürüleri koruyarak yırtıcıyı öldürmektir."</p>

  <p class="block_3">&nbsp;</p>

  <p class="block_4">"Peki diğer yol ne?" diye sordu Dük.</p>

  <p class="block_3">&nbsp;</p>

  <p class="block_4">"İnini bulmak. Wyvernler sığ mağaraları, kayalardaki derin saçakları sever. Büyükbabamın anlattıklarına göre," diye söze başlamışken Tal hemen kendini durdurdu. Yıllardır ilk defa az kalsın kendini ele veriyordu. Gümüş Şahinin Pençesi'ni zihninin derinlerine iterek devam etti. "Büyükbabam da bunu Yabon dağlarındaki bir Hatadi dağlısından duymuş tabii. Dediğine göre, wyvernler ejderhalar gibi yerin çok derinine inmeyi sevmezler."</p>

  <p class="block_3">&nbsp;</p>

  <p class="block_4">Baron Mikhael, "Peki inini bulunca ne yapılıyor?" diye sordu.</p>

  <p class="block_3">&nbsp;</p>

  <p class="block_4">"Saklandığı yerden onu çıkarmak gerek. Mümkünse mağaranın ağzına ağ, biraz da ağır halat bırakılır. Dışarı çıktığında onu yavaşlatacak herhangi bir şey olabilir. Sonra yanan meşaleler atılır, mızrak ve üç ya da üç buçuk metrelik kazıklar hazırlanır. Dışarı çıktığında kazığa oturtulur ve ölmesi beklenir."</p>

  <p class="block_3">&nbsp;</p>

  <p class="block_4">"Okla öldüren olmuş mudur?" diye sordu Dük.</p>

  <p class="block_3">&nbsp;</p>

  <p class="block_4">Tal güldü. "Yanında birkaç düzine daha okçu varsa öldürülebilir belki."</p>

  <p class="block_3">&nbsp;</p>

  <p class="block_4">"Hassas bir noktası, kolay öldürme yolu yok mudur?" diye sordu Dük Kaspar.</p>

  <p class="block_3">&nbsp;</p>

  <p class="block_4">"Benim bildiğim yok," dedi Tal. Artık bir uzman gibi konuştuğunun farkına varınca hemen, "Tabii bu böyle bir şey kesinlikle yoktur anlamına gelmiyor efendim. Yalnızca büyükbabam ne kadar tehlikeli olduklarını aklıma sokmaya çalışıyordu," diye ekledi.</p>

  <p class="block_3">&nbsp;</p>

  <p class="block_4">"Bence çok iyi iş başarmış," dedi Mikhael.</p>

  <p class="block_3">&nbsp;</p>

  <p class="block_4">Şehrin içinde ilerlerken av konusunda konuşmaya devam ettiler. Bir saatten az bir zaman içinde, şehir sınırlardan çıkıp küçük konak ve çiftliklerle dolu bayırlara varmışlardı.</p>

  <p class="block_3">&nbsp;</p>

  <p class="block_4">Dük, "Öğleden sonra Kraliyet Av Alanı'na varacağız," dedi. 'Kralımız büyük bir lütufta bulunarak orada avlanmamıza izin verdi."</p>

  <p class="block_3">&nbsp;</p>

  <p class="block_4">Böylece Tal, şehre bu denli yakın bir yerde ne kadar büyük bir av yakalanabileceği sorusunun da cevabını almış oldu.</p>

  <p class="block_3">&nbsp;</p>

  <p class="block_4">"Efendim, alan birkaç yüz kilometre genişliğindedir, değil mi?" diye sordu Baron Eugivney.</p>

  <p class="block_3">&nbsp;</p>

  <p class="block_4">"Orada gördüğümüz her şeyi avlayacak değiliz," dedi Kaspar kahkaha atarak. "Yalnızca ilginç olanları avlayacağız."</p>

  <p class="block_3">&nbsp;</p>

  <p class="block_4">Yukarı doğru giden yolu takip ediyorlardı. Kuzey illere giden ana ticaret yolu buydu, fakat yol batıya dönünce kuzeydoğuya giden daha küçük bir yola saptılar onlar da. Öğle vakti olduğunda bir şeyler yiyip atlarını dinlendirmek için mola verdiler. Tal hizmetkârların bu denli hızlı bir şekilde, kaput ve tahtadan katlanabilir sandalyeleriyle tastamam küçük bir otağ dikmesine şaşırmıştı. Sundukları bu hizmet sayesinde Dük ve konukları rahatlıkla dinlenebilecekti. Yemek için büyükçe bir çayırda durdular. Çayırın öte yanında otlanan birkaç süt sığırı vardı.</p>

  <p class="block_3">&nbsp;</p>

  <p class="block_4">Artık konuşmalar saray dedikoduları halini almıştı. Zira Dük de Roldem'den en az Tal kadar uzun bir vakittir uzak kalmıştı. Natalia son olarak buraya yıllar önce gelmişti. Her iki baron da Dük'ün genç kız kardeşini uygun bir eş adayı olarak gördüklerini belli ediyor, ilgilerini ona yoğunlaştırıyorlardı. Kız yalnızca zeki ve güzel değildi, aynı zamanda onlar için iktidara ulaşma yolunda bir basamaktı. Adalar ya da Kesh'teki büyük beyliklerle karşılaştırıldığında Olasko minik bir düklük olarak görülebilirdi, fakat oldukça nüfuzlu bir yerdi. Roldem'den sonra bölgedeki en etkili ikinci noktaydı.</p>

  <p class="block_3">&nbsp;</p>

  <p class="block_4">Yemekten sonra Dük Kaspar, "Biraz yürüyelim seninle genç Hawkins," dedi.</p>

  <p class="block_3">&nbsp;</p>

  <p class="block_4">Tal kafasını sallayıp ayağa kalkarken Dük verdiği bir işaretle iki barondan yerlerinde kalmasını istedi. "Oturun beyler. İsterseniz kız kardeşimi eğlendirin."</p>

  <p class="block_3">&nbsp;</p>

  <p class="block_4">Çadırdan birkaç metre uzaklaştıklarında Dük, "Evet, genç Hawkins," dedi. "Şampiyonlar Turnuvası'nın ardından sana yaptığım iş teklifini hiç düşünebildin mi?"</p>

  <p class="block_3">&nbsp;</p>

  <p class="block_4">"Aslına bakarsanız efendim, düşündüm. Bundan çok gururlandım ve hatta onur duydum, fakat ben daha ziyade kendi adamım olmayı seviyorum."</p>

  <p class="block_3">&nbsp;</p>

  <p class="block_4">"İlginç," dedi Dük. Bir dizi ağacın olduğu noktaya vardıklarında, "Bana biraz izin ver de tuvalet ihtiyacımı gidereyim," dedi.</p>

  <p class="block_3">&nbsp;</p>

  <p class="block_4">Dük kabaca pantolonunun önünü açtı ve sırtını Toprak Beyi'ne döndü. İşi bittiğinde, "İşte senin bu özelliğine bayılıyorum Toprak Beyi," dedi.</p>

  <p class="block_3">&nbsp;</p>

  <p class="block_4">"Nedir o efendim?"</p>

  <p class="block_3">&nbsp;</p>

  <p class="block_4">"Bağımsız, oluşun."</p>

  <p class="block_3">&nbsp;</p>

  <p class="block_4">"Anlamadım?"</p>

  <p class="block_3">&nbsp;</p>

  <p class="block_4">Natalia'yla konuşan baronları işaret ederek, "Şu ikisine bak," dedi. "Festival turnuvasındaki ödülmüş gibi kız kardeşimin tepesinden ayrılmıyorlar. Kardeşim vesilesiyle bana kendilerini sevdirmeye çalışıyorlar. Etrafım dalkavuklarla, iyilik bekleyenlerle dolu. Benden hiçbir şey istemeyen biriyle nadiren karşılaşıyorum. İşte öyle insanlara da en fazla değeri veririm ben. Çünkü kesinlikle bilirim ki bana hizmet edecek olsalar, son nefeslerine dek bu işi sürdürürler." Çadıra yaklaşırken sesini biraz alçaltarak, "Bunlar ve bunlar gibiler, en dar zamanlarda göze cazip gelen efendilerin buyruğu altında daha güzel çalışırlar," dedi.</p>

  <p class="block_3">&nbsp;</p>

  <p class="block_4">Tal güldü. "Ben de öyle duydum. İtiraf etmeliyim ki, Krondor sarayında uzaktan akrabalarım olmasına karşın benim kraliyet politikalarına dair tecrübelerim oldukça kısıtlı. Aslına bakılırsa dün gece saraya yaptığım ikinci ziyaretti daha."</p>

  <p class="block_3">&nbsp;</p>

  <p class="block_4">"Opardum'a gelmelisin. Roldem sarayı gibi görkemli bir yapı değildir fakat şehrin tepesindeki iç kalede bir ömür yetecek kadar politikaya şahit olursun. Hem emrimde bir pozisyona gelebilmek için kız kardeşime sonsuz bağlılık yeminleri etmeyen genç bir adamla vakit geçirmek Natalia'ya da iyi gelecektir."</p>

  <p class="block_3">&nbsp;</p>

  <p class="block_4">Diğerlerinin yanına geldiler. Çadıra yaklaştıklarında Dük tekrar sesini yükseltti. "Ava devam edelim!"</p>

  <p class="block_3">&nbsp;</p>

  <p class="block_4">Hizmetkârlar hemen çadırı kaldırıp yük beygirlerinin üzerine attılar. Diğerleriyse tabakları ve yemekleri sepetlere doldurdu. On dakika içinde yine at sırtındaydılar ve kuzeydoğuya, ormanın derinliklerine doğru ilerliyorlardı.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_1">&nbsp;</p>

  <p class="block_4">Tal işaret verdi. Patikanın tepesini gösteriyordu. Dük kafasını salladı. Gün batımı yaklaşıyordu -gün ışığından belki bir ya da bir buçuk saat daha faydalanabilirlerdi- ve bir avın peşindeydiler.</p>

  <p class="block_3">&nbsp;</p>

  <p class="block_4">Tal kraliyet av alanının adından da anlaşıldığı gibi korunaklı bir yaban alanı olduğunu görünce oldukça şaşırmıştı. Kesildikleri takdirde gemi ve ev yapımı için kullanılabilecek el değmemiş, yaşlı ağaçlar vardı. Bir avcı olarak, Roldem krallarının bu bölgeye el değmemesi için gemicileri ağaç kesmeye onlarca kilometre ötedeki dağlara göndermesini takdir ediyordu. Bu uygulamanın büyük olasılıkla eski zamanlarda başlatıldığını ve bu sayede kraliyet ailesinin kıtlık dönemlerinde aç kalmasının önlendiğini tahmin ediyordu. Asıl amaç her ne olursa olsun, ada krallığının en büyük şehrinden bir günlük mesafe uzaklıkta bulunan bu vahşi doğanın korunmasını sağlamıştı.</p>

  <p class="block_3">&nbsp;</p>

  <p class="block_4">Kamp alanına iki saat erken varmışlardı. Büyük çadırın yanı sıra konuklar için ufak çadırlar da kurulmuştu. Dük sabahı beklemektense ava bir an evvel başlamakta ısrarcıydı. Tal de gün batımına doğru su aramaya çıkan yırtıcıların ve avların bolca bulunabileceği konusunda hemfikirdi. Tepelerin uzanış biçiminden, Tal bölgede orta uzunlukta yarım düzine kadar dere olduğunu tahmin ediyordu. Elbette her yerde de av izi vardı. Şimdiden orman domuzları, dişi domuz ve yavrularına ait izler görmüştü bile. Yarım saat önce, boyutundan tahmin ettiği kadarıyla, bir leopar veya vaşağa ait olduğunu düşündüğü izlere rastlamıştı. İzler düşündüğü bu hayvanlardan daha büyük olan kara yeleli mağara aslanlarına ait olamazdı.</p>

  <p class="block_3">&nbsp;</p>

  <p class="block_4">Öte yandan, bekledikleri avdan, wyvernden hiç eser yoktu. Tal'e göre yaratığa dair bir ize rastlamamış olmaları daha iyiydi. Bir avuç başıboş asilzadeye avcılık hünerlerini göstermeye çalışırken mideye indirilmektense tercih edebileceği başka ölüm yolları vardı.</p>

  <p class="block_3">&nbsp;</p>

  <p class="block_4">Avı Dük Kaspar yönetiyordu, sağ yanında da Tal vardı. Aralarındaysa Leydi Natalia duruyordu ve elindeki küçük yayı nasıl kullanması gerektiğini biliyor gibiydi. İki baron da sol taraftaydı. Bir dizi koruma, hizmetkâr ve öncü geride kalmış, kampta bekliyordu. Yarım düzine atlı okçu, imdat çağrılarına cevap vermek üzere hazırda bulunuyordu. Oysa Tal'in tecrübeleri, söz konusu yabani bir hayvan olduğunda, olayın daha yardım gelmeden sonuçlanabileceğini söylüyordu. Tek ümidi sorun çıkmamasıydı. Yanlarında bir de, büyük arbalet ve bir çift domuz mızrağı da dahil olmak üzere çeşitli silahlar taşıyan iki hizmetkâr vardı.</p>

  <p class="block_3">&nbsp;</p>

  <p class="block_4">Tal, Dük'ün şu noktada bu denli sessiz olması ve baronların da bir o kadar gürültü çıkarmasına şaşırıyordu. Baronlar ciddi avcı olduklarını iddia etmiş olsalar da, yürümekten rahatsızlık duydukları aşikârdı. Dük durdu ve Tal'le diğerlerine kendisine eşlik etmeleri için işaret verdi.</p>

  <p class="block_3">&nbsp;</p>

  <p class="block_4">Grup yaklaştığında Dük yere bakıyordu. "Şuna bir bakın," dedi yavaşça.</p>

  <p class="block_3">&nbsp;</p>

  <p class="block_4">Tal tek dizinin üzerine çökerek izi inceledi. Parmağını yere dokundurduğunda izin daha birkaç dakikalık olduğu kanaatine vardı.</p>

  <p class="block_3">&nbsp;</p>

  <p class="block_4">Ayağa kalktı ve, "Ayı," dedi.</p>

  <p class="block_3">&nbsp;</p>

  <p class="block_4">Baron Mikhael şaşkınlığını belirtmek istercesine ıslık çaldı. "İzin boyutuna baksanıza."</p>

  <p class="block_3">&nbsp;</p>

  <p class="block_4">"Tüm ayıların büyük babası bu," dedi Dük.</p>

  <p class="block_3">&nbsp;</p>

  <p class="block_4">Tal de böyle ayı hikâyeleri duymuştu fakat büyükbabasının büyükbabası zamanlarında soyları tükenmiş olmalıydı. Halk efsanelerinde Ja-haro Milaka, -Gri Burunlu Ayılar- olarak geçerlerdi. Belki Roldem'de avın sınırlandırılmış olması, soylarını devam ettirmelerini sağlamıştı. Dük'e dönerek, "Bu türü daha önce de duymuştum. En sakin hallerinde bile oldukça saldırgandırlar. Bahar mevsimindeyiz ve muhtemelen bu büyük iz bir erkek ayıya ait. Bu da demek oluyor ki hayvan çiftleşmek istiyor ve onun topraklarına gizlice giren hiçbir şeye kibar davranmayacaktır," dedi. Tal etrafına bakındı. "Yakınlarda. İz hâlâ nemli. Uzak olsa bu havada bir saate kalmaz kururdu."</p>

  <p class="block_3">&nbsp;</p>

  <p class="block_4">"Sence ne kadar büyük?" diye sordu Dük.</p>

  <p class="block_3">&nbsp;</p>

  <p class="block_4">"Üç buçuk metre vardır," dedi Tal. Hizmetkârlara yöneldi. "Oklar onu rahatsız etmekle kalır sadece. Daha ağır silahlara ihtiyacımız var."</p>

  <p class="block_3">&nbsp;</p>

  <p class="block_4">"Ne öneriyorsun?"</p>

  <p class="block_3">&nbsp;</p>

  <p class="block_4">"Mancınık getirdiniz mi?"</p>

  <p class="block_3">&nbsp;</p>

  <p class="block_4">Dük gülümsedi. "Daha önce de ayı avladım."</p>

  <p class="block_3">&nbsp;</p>

  <p class="block_4">Tal ciddiyeti bir kenara bırakarak, "Ben de avladım efendim," dedi, "Fakat bu zamana dek gördüğünüz en büyük boz ayı bile Gri Burunlu Ayı'nın yanında kıyas kabul etmez. Saldırıya geçerse ağır oklarla bile durduramazsınız onu. Diğer ayılar karşısında düşüp ölü rolü yapabilirsiniz. Belki birkaç dakika tepenizde eşelendikten sonra sıkılıp giderler.</p>

  <p class="block_3">&nbsp;</p>

  <p class="block_4">"Bu yaratıklarsa sizi paramparça eder. Canları isterse adamın kafasını bile koparabilirler."</p>

  <p class="block_3">&nbsp;</p>

  <p class="block_4">"Görür görmez geri çekilmek en iyisi sanki," dedi Baron Eugivney.</p>

  <p class="block_3">&nbsp;</p>

  <p class="block_4">"Ondan kaçarak kurtulamazsınız," dedi Tal hizmetkârlara doğru ilerlerken. "Tek nefeste bir atı arkasından indirip sakat bırakabilir."</p>

  <p class="block_3">&nbsp;</p>

  <p class="block_4">Diğerleri Tal'i takip etmeye başlamıştı fakat Dük yerinden kımıldamıyordu. "Bu hayvanı avlamamamızı mı öneriyorsun Toprak Beyi?"</p>

  <p class="block_3">&nbsp;</p>

  <p class="block_4">"Hayır efendim. Fakat daha iyi silahlar seçmemizi öneririm."</p>

  <p class="block_3">&nbsp;</p>

  <p class="block_4">Dük kafasını salladı. "Ne alalım öyleyse?"</p>

  <p class="block_3">&nbsp;</p>

  <p class="block_4">"At sırtında ağır kargı veya mızraklar olmasını tercih ederdim fakat bu domuz mızrakları da iş görecektir," dedi Tal arkasına bakarak.</p>

  <p class="block_3">&nbsp;</p>

  <p class="block_4">Olasko Dükü diğerlerine doğru bir adım attığı anda arkasından ağaçları dahi sarsan bir kükreme duyuldu. Keskin ve yavaş bir iniltiydi bu. Ağacın ortadan ikiye ayrılırken çıkardığı o kulak tırmalayıcı ses de bu kükremeye eşlik ediyordu. Tal yaşayan hiçbir şeyin böyle bir ses çıkaramayacağını düşünüyordu.</p>

  <p class="block_3">&nbsp;</p>

  <p class="block_4">Diğerleri donup kalırken Tal arkasını döndü ve Dük'e on metreden az bir mesafe uzaklıkta ağaçların arkasından fırlayan dev kahverengi şekli gördü. Kaspar bir insanla yüzleşmeyi bekler gibi büzülerek arkasını döndü. Yayı solda, hançeriyse sağ elindeydi.</p>

  <p class="block_3">&nbsp;</p>

  <p class="block_4">Leydi Natalia kımıldayamıyordu. "Bir şeyler yapın!" diye bağırdı.</p>

  <p class="block_3">&nbsp;</p>

  <p class="block_4">Tal yayını bir kenara atarak iki hızlı adımla, ağzı açık bakakalan bir hizmetkârın elinden domuz mızrağını kaptı. Hizmetkâr sanki kaçmak üzereydi. Tal, "Beni takip et," dedi hizmetkâra.</p>

  <p class="block_3">&nbsp;</p>

  <p class="block_4">Bayır yukarı hızla koşarken iki barona, "Şunun dikkatini dağıtın!" diye bağırdı.</p>

  <p class="block_3">&nbsp;</p>

  <p class="block_4">Dük hayvan neredeyse üzerine çıkacak kadar yaklaşana dek yerinden kımıldamadı. Son anda sola doğru fırladı. Ayı sol pençesiyle ona vurarak, yönelmiş olduğu tarafa doğru onu bir kez daha ittirmiş oldu. Tal biliyordu ki, Dük diğer yöne doğru gitmiş olsa kaburgası kırılır ve ölürdü. Gerçi yine de Dük'ün ölmüş olma ihtimali vardı.</p>

  <p class="block_3">&nbsp;</p>

  <p class="block_4">Kaspar kötü bir darbe yemişti, kımıldamıyordu. Ya bilincini yitirmiş olmalıydı ya da ölü taklidi yapıyordu. Ayı kazandığı hızla birkaç metre daha yürüdü. Sonra saldırmaya hazır bir şekilde döndü. İki baron ve Natalia ayıyı yaylım ateşine tutmuştu. Oklardan iki ya da üçü hayvana isabet etti. Ayı dönüp, kükredi. Bu sayede Tal, Dük'e ulaşabilecek vakti kazanmıştı ve hemen Dük'ün yanına geldi.</p>

  <p class="block_3">&nbsp;</p>

  <p class="block_4">Karşısında kaçmayan bir rakip olduğunu gören ayı, saldırıya bir ara verdi ve hızla ilerledi. Tal iki eliyle domuz mızrağını yukarı kaldırarak avazı çıktığı kadar bağırdı. Bu inilti, hayvanın çıkardığı sese tuhaf bir biçimde benziyordu.</p>

  <p class="block_3">&nbsp;</p>

  <p class="block_4">Ayı birkaç santim yükselerek arka ayakları üzerinde doğruldu. Kükreyerek saldırıya hazırlanırken Tal eğildi ve domuz mızrağını hayvanın göğüs kemiğinin altına doğru soktu. Ayı geri adım atarak inledi. Tal bir kez daha eğilerek mızrağı salladı. Geniş katalı bıçak, ayının kaslarını derinden kesmişti ve hayvanın kahverengi kürkü üzerinden oluk oluk kan akıyordu. Acıyla inleyen ayı bir kez daha geri çekildi, fakat Tal peşini bırakmayacaktı. Eğilip göğüs kemiği altındaki aynı noktaya mızrağını savurmaya devam ediyordu.</p>

  <p class="block_3">&nbsp;</p>

  <p class="block_4">Az sonra kan, hayvanın gövdesi üzerinden fışkırarak akmaya, ayaklarının dibinde, yerde birikmeye başlamıştı. Devasa hayvan pençelerini sağa sola sallarken, Tal aynı noktaya mızrağıyla saldırmaya devam ediyordu.</p>

  <p class="block_3">&nbsp;</p>

  <p class="block_4">Tal mızrağını kaç defa salladığını unutmuştu artık. Fakat bir düzine kadar darbeden sonra hayvan sendeleyerek soluna düştü. Tal hiç beklemeden yere eğildi ve Dük'ü sağ üst kolundan kavrayarak aşağı doğru sürüklemeye başladı. Kaspar bitkinlikle, "Ayağa kalkabilirim Toprak Beyi," dedi.</p>

  <p class="block_3">&nbsp;</p>

  <p class="block_4">Tal, Kaspar'a ayağa kalkması için yardım etti. Dük biraz sersemlemiş gibi duruyordu fakat bunun dışında herhangi bir yarası yoktu. Yalnızca çok yavaş hareket ediyordu. "Bu darbeyi bir hafta boyunca aldığım her nefeste iliklerime kadar hissedeceğim."</p>

  <p class="block_3">&nbsp;</p>

  <p class="block_4">"İyi misin?" dedi Natalia koşarak gelirken.</p>

  <p class="block_3">&nbsp;</p>

  <p class="block_4">Ellerinde yaylarıyla iki baron da yaklaştı. Mikhael, "Hayatımda böyle bir şey görmemiştim," dedi.</p>

  <p class="block_3">&nbsp;</p>

  <p class="block_4">Kaspar, "Bunu nasıl başardın Toprak Beyi?" dedi.</p>

  <p class="block_3">&nbsp;</p>

  <p class="block_4">"Büyükbabam," dedi Tal. "Bana bir keresinde çocukken çıktığı avı anlatmıştı. Büyük ayı meydan okurken şahlanırmış. Birini öldürebilmesinin tek yolunun bu olduğunu söylerdi. Kaçarsan seni arkandan çekermiş. Fakat kalır ve ona gözdağı verirsen ayı arka bacakları üzerinde yükselirmiş. Büyükbabam derdi ki, o an aşağıdan, göğüs kemiğinin hemen altına kuvvetlice ve hızla vurmak gerekir. Çünkü kalbinin altında büyük bir atardamar vardır ve derin bir mızrak kesiğiyle bu damarı delmeyi başarırsan hayvan bilincini yitirerek iç kanamadan ölür." Kanlar içinde yerde yatan ayıya bakarak, ''Görünüşe göre büyükbabam haklıymış," dedi.</p>

  <p class="block_3">&nbsp;</p>

  <p class="block_4">"Büyükbaban muazzam bir avcı olmalı," dedi Baron Mikhael sessizce.</p>

  <p class="block_3">&nbsp;</p>

  <p class="block_4">Bir an için her daim gülümseyen büyükbabası Gözlerinde Kahkahayı anımsayan Tal duygularıyla boğuşmak zorunda kaldı. Büyücünün Adasında sakin kalabilmek için öğrendiği tüm zihinsel yöntemleri kullanarak anılarını güçlükle bastırmaya çalıştı.</p>

  <p class="block_3">&nbsp;</p>

  <p class="block_4">Sessizce, "Öyleydi," dedi.</p>

  <p class="block_3">&nbsp;</p>

  <p class="block_4">Sendeleyerek ilerlerken Baron Eugivney'den destek alan Dük, "Pekâlâ Toprak Beyi," dedi. "Sana hayatımı borçluyum. Bunu ödemek için ne yapabilirim?"</p>

  <p class="block_3">&nbsp;</p>

  <p class="block_4">Tal birdenbire, öldürmeye yemin ettiği adamın hayatını hiç düşünmeden kurtardığını fark etti. Fakat Kaspar bu şaşkınlığı bir alçakgönüllülük ifadesi olarak algılamıştı. "Hadi. Kampa gidip dinlenelim. Sonra konuşuruz."</p>

  <p class="block_3">&nbsp;</p>

  <p class="block_4">"Nasıl isterseniz, Ekselansları," dedi Tal. Bir an için durumun ne kadar ironik olduğunu tam manasıyla anlamıştı. Kahkahalarla gülse mi, küfür mü etse bilemiyordu.</p>

  <p class="block_3">&nbsp;</p>

  <p class="block_4">Can çekişen ayıya baktı. Sonra mızrağını sırtlayarak Dük'ü takip etti.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">O akşam Dük, ayağını yastıklarla destekleyerek sandalyelerden birine uzandı, yaralı kemiklerini İtiraz olsun iyileştirmeye çalıştı.</p>

  <p class="block_3">&nbsp;</p>

  <p class="block_4">Adamdaki güç inanılmazdı. Kaspar hayatının en olgun dönemini yaşayan güçlü bir adamdı. Kasları güreşçiler ya da tersane işçilerininki gibi şişiyordu. Hizmetkârlar gömleğini çıkardığında ayının sebep olduğu derin ezikle kararmış yer ortaya çıktı. Tal adamda neredeyse hiç yağ olmadığını da fark etti. Birebir karşılaşmalarda oldukça tehlikeli olabilirdi.</p>

  <p class="block_3">&nbsp;</p>

  <p class="block_4">Dayanıklıydı da. Aldığı her nefes ayrı bir zorluk olmalıydı. Dükün kaburgalarının kırılmış olduğunu tahmin etse de, Tal onun rahatça uzandığını, akşam yemeğinde edilen bir iki lafa güldüğünü fark etmişti. Tek kolunu destek almak için sandalyenin arkasına dayamıştı, diğeriyleyse bir kupa şarap tutuyordu.</p>

  <p class="block_3">&nbsp;</p>

  <p class="block_4">Çok az yedi fakat şaşılacak derecede çok şarap içti. Tal bu kadar şarapla Dük'ün derin bir uykuya dalacağını düşünüyordu. Akşam sona erdiğinde Dük, Tal'e, "Pekâlâ, Toprak Beyi, sana olan borcumu ödemek için nasıl bir ödül vermem gerektiğini düşünebildin mi?" diye sordu.</p>

  <p class="block_3">&nbsp;</p>

  <p class="block_4">Tal utanmış gibi başını biraz eğerek, "Doğrusunu söylemek gerekirse Ekselansları, ben düşünmeden hareket etmiştim. Sizinki kadar kendi hayatımı da kurtarmaya çalışıyordum." Mütevazı görünmeye çalışıyordu.</p>

  <p class="block_3">&nbsp;</p>

  <p class="block_4">"Hadi ama. Öyle de olsa sonuç değişmiyor. Sen benim hayatımı kurtardın. Bunu ödemek için ne yapabilirim?"</p>

  <p class="block_3">&nbsp;</p>

  <p class="block_4">Tal gülümsedi. "Şu an pek bir şeye ihtiyacım olduğu söylenemez efendim. Fakat tahmin ediyorum ki ileride bir gün her şey bu denli güzel olmayabilir. Dar bir duruma düşersem belki o zaman sizden bir iyilik rica edebilirim, olmaz mı?"</p>

  <p class="block_3">&nbsp;</p>

  <p class="block_4">"Öyle olsun. Fakat bana göre seninki gibi kaynaklara sahip bir adam, pek de zorluk çekmeden hayatını sürdürecektir." Yavaşça ayağa kalktı. "Her biriniz için bir çadır hazırlandı ve rahatınızı sağlamak için de birer hizmetkâr görevlendirildi. Şimdilik sizlere iyi geceler dilemeliyim. Sabah olduğunda bakalım nasıl hissedeceğim. Avımızı kısa kesmeyi hiç istemem fakat korkarım küçük de olsa ejderhalarla uğraşacak halde değilim." Diğerleri buna güldü. "Zannederim yarın bu saatlerde saraya dönmüş oluruz. İyi uykular."</p>

  <p class="block_3">&nbsp;</p>

  <p class="block_4">Dük gittikten az sonra Tal de müsaade istedi. Böylece iki baronu, Leydi Natalia'nın ilgisini kazanabilmek için girdikleri yarışla baş başa bırakmış oldu. Kendisi için hazırlanan 'çadırın' da küçük otağlardan biri olduğunu gördü. Ayakta durup bir hizmetkâr yardımıyla üzerindekileri çıkarabilecek kadar genişti. Hizmetkâr Tal'in kıyafetlerini alırken, 'bunlar temizlenip sabaha hazır edilecek Toprak beyi," dedi.</p>

  <p class="block_3">&nbsp;</p>

  <p class="block_4">Tal üzerine kalın bir çift yorgan atılmış yastık yığınının ortasına oturdu. En üstte satenden bir de örtü vardı. Gereksizdi.</p>

  <p class="block_3">&nbsp;</p>

  <p class="block_4">Dağ havasını derin derin içine çekerken Natalia'yı hoş tutmaya çalışan Eugivney ve Mikhael'in seslerini duyuyordu, bunları kulak ardı etmeye çalışarak gün içinde yaşadıkları tuhaf olayları düşünmeye başladı. Ayı öyle bir hızla gelmişti ki hiç düşünmeden bir avcı gibi hareket etmiş, mevcuttaki en iyi silahı alarak doğrudan hayvana saldırmıştı. Eline bir yay alıp, hayvan Kaspar'ı öldürene kadar beyhude ok da atabilirdi. Öyle yapmış olsaydı, geriye öldüreceği tek bir kişi kalırdı: Yüzbaşı Quint Havrevulen. Üstelik halkının da intikamını almış olurdu.</p>

  <p class="block_3">&nbsp;</p>

  <p class="block_4">Tal, yaşananların neden oldukları gibi gerçekleştiği üzerine kafa yormanın ne kadar nafile bir çaba olduğunu bilecek kadar zihinsel alıştırma yapmıştı Büyücünün Adası'nda. Olma ihtimali olan şey zaten oldu. Nakor böyle söylerdi işte. Elbette ki Tal'in önündeki bu sorunun kolay bir çözümü yoktu. Fakat artık bir şeyi çok açık biliyordu: Kaspar'ın ölümünü izlemek ona hiçbir zevk vermeyecekti. Adama nefret duymadığını fark etmişti. Vahşi, tehlikeli bir yaratıktan çekinir gibi çekiniyordu ondan. Fakat nedense zevkle bir kadeh şarap içtiği bu ev sahibiyle, koca bir halkın yok edilmesini emreden çıkarcı katil kimliğini bağdaştıramıyordu. Bir şeyler uyuşmuyordu ve Tal bunun ne olduğunu çok merak ediyordu.</p>

  <p class="block_3">&nbsp;</p>

  <p class="block_4">İşin içinde başka birinin parmağı olduğundan kuşkulanıyordu. Büyücü Leso Varen'in Kaspar üzerinde büyük etkisi olduğu söyleniyordu. Tal belki de Orosini'nin yıkımı arkasındaki kişinin olabileceğini düşündü.</p>

  <p class="block_3">&nbsp;</p>

  <p class="block_4">Bu düşüncelerinden sıyrıldığında kampın da bir sessizliğe gömülmüş olduğunu fark etti. Leydi Natalia, taliplerine iyi geceler dileyip çekilmiş olmalıydı. Hiç uykusunun olmadığını da fark etmişti. Rahatlamadığı takdirde uykunun kolay kolay gelmeyeceğini biliyordu. Yorganının üzerinde çıplak otururken bağdaş kurdu ve avuç içlerini dizlerine dayadı. Gözlerini kapayarak zihnini dinlendirmek için meditasyon yapmaya başladı.</p>

  <p class="block_3">&nbsp;</p>

  <p class="block_4">Zaman durmuş gibiydi. Kalp atışlarının yavaşladığını, daha derinden nefes almaya başladığını hissediyordu. Çadır kanadının açıldığını fark ettiğinde neredeyse uykuya dalmak üzereydi.</p>

  <p class="block_3">&nbsp;</p>

  <p class="block_4">Daha kımıldayamadan, gölgeler içindeki bir siluet hızlıca bir adım atıp içeri girerek onu boğazından yakaladı. Neler olduğunu kavramaya çalışırken hafif bir koku aldı ve kulağına gelen fısıltıyı işitti. "Ne hoş. Benim için beklemişsin." Natalia dudaklarını dudaklarına götürürken Tal'i arkaya doğru ittirerek yastıkların üzerine yatırdı. Gözlerini açan Tal, loş ışıkta kendininkinden yalnızca birkaç santim uzaklıkta olan kızın o güzel yüzünü gördü. Natalia geceliğini hızla çıkarıp bir kenara atlı. Cilveyle elini karnının üzerinde gezdirirken, "Ağabeyim hayatını kurtardığın için sana nasıl teşekkür edeceğini bilmiyor olabilir. Fakat benim aklıma pek çok şey geliyor," dedi.</p>

  <p class="block_3">&nbsp;</p>

  <p class="block_4">Sonra eğildi ve onu tekrar öptü.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_14" id="calibre_pb_8">&nbsp;</p>
</body>
</html>
