<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-19-</p>

  <p class="block_">SALDIRI</p>

  <p class="block_3">&nbsp;</p>

  <p class="block_4">Rüzgâr, bıçak gibi keskindi.</p>

  <p class="block_3">&nbsp;</p>

  <p class="block_4">Büyük pelerininin altına sığınan Tal, sağ elinde bir top tutuyordu. Tuhaf, siyah bir metalden yapılmış bu topu ona veren kişi Nakor'du. İyi zıplamıyordu ve oldukça ağırdı. Fakat Tal'in eli için ciddi bir egzersizdi. Sürekli duyduğu acı, ara sıra gelen sancı ve kaşıntılara dönüşmüştü. Bazen de fazla egzersiz yaparsa kolu zonkluyordu.</p>

  <p class="block_3">&nbsp;</p>

  <p class="block_4">Fakat kolu tamamen yerine gelmişti. Bir aydır da kılıç talimi yapıyordu. İlk başta kılıcı birkaç dakikadan fazla tutamıyordu. Bazen öyle acı çekiyordu ki ağlayacak gibi oluyordu. Fakat azmetti. Artık durup düşünmese, hissettiği rahatsızlığın dahi farkına varamıyordu. O anda da, önünde olup bitenin ne olduğunu anlamaya çalışmakla o kadar meşguldü ki, elini düşünecek halde değildi.</p>

  <p class="block_3">&nbsp;</p>

  <p class="block_4">Dar bir yolda, üç bin paralı asker tek bir tabur halinde platoya doğru ilerliyordu. Saatlerdir at üzerindeydiler ve tepeye ulaştıklarında dağılıp ateş yakmadan kamp kuracaklardı. Kaleden kilometrelerce uzakta olsalar da Tal yüz tane kamp ateşi yakmayı göze alamazdı. Kaspar'ın tüm dikkati, limanın açıklarındaki filoda ve doğuda nehir kıyısından yaklaşan ordudaydı, fakat kaleye platonun olduğu yönden rüzgâr esiyordu. Dolayısıyla ateş yakıldığı takdirde dumanı kilometrelerce uzanabilirdi.</p>

  <p class="block_3">&nbsp;</p>

  <p class="block_4">Adalar ordusu artık yerleşmiş olmalıydı. Tal, Kral Ryan'ı ikna etmiş, Kaspar için bulduğu Salmater casuslarının çizdiği yoldan ordusunu teknelerle ilerletmesini, sonra da nehrin kuzey kıyısına inerek Olasko Geçiti'yle Opardum arasına beş bin kişilik bir kuvvet yerleştirmesini söylemişti.</p>

  <p class="block_3">&nbsp;</p>

  <p class="block_4">Son derece sabırsızdı. Kaspar'la son hesabına çok yakın olduğunu biliyordu. Keşke Meclis ordusunu mağaranın içine büyüyle sokabilseydi. Böylece mühendislerin geçidin dibinden yeni bir köprü yapmasını beklemek zorunda kalmazlardı. Fakat bunun imkânsız olduğunu biliyordu. Pug, Leso Varen'in kalenin kilometrelerce ötesinde yapılan bir büyüyü bile sezebileceği konusunda Tal'i uyarmıştı. Son ana kadar, bu saldırının diğerlerinden farklı olmadığını düşünmesi gerekiyordu. Bir şeyleri fark ederse bu teşebbüsü başarısızlığa uğrayabilirdi. Kaspar ele geçirilse bile asıl hedef Varen'di ve kesinlikle kaçmamalıydı. Tal, Kaspar'ın ölmesini istese de, ilk görevinin büyücünün odasına girmek olduğunu biliyordu. Çünkü büyücüyü Pug ve diğerlerine karşı koruyan büyülü korumaları orada bulacaktı. Varen onu öldürmeden önce, Tal bunları yok etmeliydi. Yoksa başarısızlığa uğrardı. Kaspar hayatta kalır, Leso Varen'in yaptığı kara büyüler engellenemez, Tal'in tüm yaşamı da anlamını yitirir, boşa geçmiş sayılırdı.</p>

  <p class="block_3">&nbsp;</p>

  <p class="block_4">Tal, en iyi iki izcisini mühendislerle önden yollamıştı. Uygulamaları gereken kesin emirler vermişti. Köprü kurulduğunda karşı tarafa geçecek, uzun patikadan çıkacak, sonra da karşılarına çıkan ilk büyük salonda beklemeye başlayacaklardı. Buradan gerisini o devralacak, askerlere, hepsinin sığabileceği mağaraya çıkan tünellerde liderlik edecekti. Buradan, kalenin içindeki terk edilmiş mahzene kısa bir yürüyüş mesafesi vardı. İşte orası, Kaspar'ın sonu olacaktı.</p>

  <p class="block_3">&nbsp;</p>

  <p class="block_4">Tal, tabur halinde kamp alanlarına doğru ilerleyen ordusunu izledi. Kamp alanlarına geldiklerinde atlarından inecek ve ilgilenmeleri için uşaklara bırakacaklardı. Bunlar, John Creed'in bulduğu eski askerler, Karesh'kaar yakınlarındaki köy ve çiftliklerden gelen acemiler ve Bardac'ta gelecekleri olmadığına inanan genç adamlardı. Aralarında birkaç kadın da vardı, Tal, yanında çarpışan herkese savaştan sonra Olasko'da bir yaşam kurma sözü vermişti. Tabii kazanabilirlerse. Son atlı da tepeyi çıkarak kendine dinlenecek bir yer aramaya başladı. Yük hayvanları arka taraftan çıkarılıyordu. Onlarda göründüğünde, Tal en ilerideki kampa doğru atını sürmeye başladı.</p>

  <p class="block_3">&nbsp;</p>

  <p class="block_4">Quint Havrevulen, John Creed ve Baron Visniya'yla Baron Stolinko onu bekliyordu. En az yüz defa planın üzerinden geçmişlerdi. Fakat yine de Tal, "Bir kez daha. Rapor verin," dedi.</p>

  <p class="block_3">&nbsp;</p>

  <p class="block_4">Quint, "Arka taraftaki izcilerimizden aldığımız işaretler her şeyin yolunda olduğunu ve kimsenin burada olduğumuzdan şüphelenmediğini gösteriyor," dedi.</p>

  <p class="block_3">&nbsp;</p>

  <p class="block_4">Creed, "Herkes işini biliyor Tal," dedi.</p>

  <p class="block_3">&nbsp;</p>

  <p class="block_4">Tal, "Bu noktada endişe etmek zorundayım," dedi.</p>

  <p class="block_3">&nbsp;</p>

  <p class="block_4">Visniya, "Keshliler geldiğinde ana savunmanın boş bırakıldığını veya yanlış emir alındığını düşünecek. Şehrin dış tarafındaki savunmanın da en iyi ihtimalle yanıltıcı olduğunu garanti eden dostlarımız var," dedi.</p>

  <p class="block_3">&nbsp;</p>

  <p class="block_4">Stolinko, "Şehrin planına bakılırsa zaten çok da duramazlardı. Yarın günbatımına kadar Kaspar'ın kuvvetleri ya tamamen şehrin içine çekilmiş olur ya da kalenin duvarları arkasına gizlenir," diye görüş bildirdi.</p>

  <p class="block_3">&nbsp;</p>

  <p class="block_4">Tal kafasını salladı. Bulduğu tünellerden kalenin bodrum katına varmak bir günlerini alırdı. "Öyleyse iki gün sonra şafak vakti, kale elimizde olacak."</p>

  <p class="block_3">&nbsp;</p>

  <p class="block_4">Canını sıkan bir şey vardı: Kaleye içten saldırmadan önce tüm adamlarının yerlerini almasını beklemeyi tercih ederdi. Mağaralarda veya bodrumda bunun için yeterli alan yoktu. İki yüz adamı merdivenlerden çıkarırken, kimse fark etmeden tepeye ulaşmalarını ummak zorundaydı. Üstelik bu adamların, kuvvetlerinin kaleye girmesini sağlayabilecek kadar uzun kilit koridorlardan birini tutması gerekiyordu.</p>

  <p class="block_3">&nbsp;</p>

  <p class="block_4">O veya adamları, bahsedilen merdivenlerde sıkışık kalırsa, kılıç ve ok kullanan altı kişilik bir ekip onları bir hafta orada tutabilirdi.</p>

  <p class="block_3">&nbsp;</p>

  <p class="block_4">Tal, atını uşaklardan birine verdi ve diğerlerinin oturduğu yere bağdaş kurdu. Sağ elindeki eldiveni çıkararak elini esnetmeye başladı. "Bizzat görmüş olmasam," dedi Quint, "kolunun kesildiğine hiç inanmazdım."</p>

  <p class="block_3">&nbsp;</p>

  <p class="block_4">Esnettiği parmaklarına bakan Tal, "Bu 'numaraları' bilen arkadaşlarının olması iyi bir şey," dedi.</p>

  <p class="block_3">&nbsp;</p>

  <p class="block_4">"Eh," dedi huysuz Stolinko, "Umarım önümüzdeki iki gün boyunca parmakların daha da iyi olur."</p>

  <p class="block_3">&nbsp;</p>

  <p class="block_4">John Creed, "Tal'in bize anlattıklarından yola çıkarsak numaraya ihtiyacımız olacağını sanmıyorum. Bu adil bir savaş. Kim daha çok istiyorsa o kazanacak," dedi.</p>

  <p class="block_3">&nbsp;</p>

  <p class="block_4">Bundan sonra da kimse bir şey söylemedi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Saatlerdir karanlıkta sürünüyorlardı. Taburda her on sırada bir askerlere meşale verilmişti. Dört seneden fazla bir süre geçmiş olmasına rağmen Tal'in yolu detaylarıyla hatırlaması, onlara hem zaman kazandırıyor hem de hayatlarını kurtarıyordu. Bu bölge, keskin yamaçlar, çıkmaz geçitlerle doluydu. Kaspar'ın hizmetinde çalışmaya başladığı ilk aylarda geceleri yaptığı keşifler, şu an çok işlerine yarıyordu.</p>

  <p class="block_3">&nbsp;</p>

  <p class="block_4">Mağaralar yılın bu zamanında kuruydu. Etraf çoğunlukla çıplak kayalarla kaplı olsa da bunların arasında sertleşmiş toprak parçaları da vardı. Aşağı taraflar yosunla kaplıyken, yüzeye yaklaştıkça bunların yerini kum granit duvarlar ve tozlu bir zemin alıyordu. Her şey küf kokuyordu.</p>

  <p class="block_3">&nbsp;</p>

  <p class="block_4">Tal, kalenin dış çemberine ulaşmadan evvel karşılarına çıkan son salonda durdu. O sene başlarında özgür bıraktığı kölelerden biri olan genç bir kadına işaret ederek, "Bir saat dinleneceğiz, herkese haber ver. Ben önden keşif yapmak için gidiyorum," dedi.</p>

  <p class="block_3">&nbsp;</p>

  <p class="block_4">Kız döndü ve haberi yaymaya başladı. Bu sırada Tal eline bir meşale alarak, ateşi diğer meşalelerden biriyle yaktı ve yoluna devam etti. Köşeyi dönerek kayboldu.</p>

  <p class="block_3">&nbsp;</p>

  <p class="block_4">Her şey tıpkı hatırladığı gibiydi. Depo alanına çıkan dar geçidi hemen buldu. Burası, uzun zaman önce terk edilmişti. Yerdeki tozun arasından görülebilen tek ayak izleri ona aitti. Aradan dört sene geçmiş olduğu için izler de daha az belirgindi.</p>

  <p class="block_3">&nbsp;</p>

  <p class="block_4">Bu mağaranın en ucunda bir kapı vardı. Açmaya çalışmadan evvel, Tal kapıyı iyice inceledi. Sert bir kapıydı ve güçlükle kımıldıyordu, fakat acele etmedi. Kapı, geçebildiği kadar aralandığında adımını attı.</p>

  <p class="block_3">&nbsp;</p>

  <p class="block_4">Odaya girdi. Artık tam olarak kaledeydi. Kayadan oyma üç duvarı vardı odanın, fakat en uçtaki duvar harçtan yapılmıştı. O tarafta yine bir kapı vardı. Kapıyı açan Tal, karşısında ayak basılmamış bir geçit buldu.</p>

  <p class="block_3">&nbsp;</p>

  <p class="block_4">Yola hızla göz atarak açacağı son kapıya ulaştı. Bu odadan sonra kalenin işe yarar bölümlerinden birine geliyordu: Kalenin tam ortasına ulaşmasını sağlayacak merdivenlere çıkan yedek kilere. Bu, mutfağa en uzak olan kilerdi. Nadiren içeri girilse de, buradaki büyük fıçılardan tuz doldurmaya gelen oluyordu mesela. Bir parça kırmızı kumaş ve büyük bir çivi çıkararak kumaşı kapıya çiviledi.</p>

  <p class="block_3">&nbsp;</p>

  <p class="block_4">Sonra geldiği yoldan geri dönmeye başladı. Ordusunun geçeceği her kapıya bu kırmızı kumaşlardan asıyordu.</p>

  <p class="block_3">&nbsp;</p>

  <p class="block_4">Birleşme yerlerinden birinde iki kumaş çıkardı. Biri kırmızı, öbürü maviydi. Sonra başka bir yönde ilerlemeye devam etti. Bir saat sonra, bir başka yol daha maviyle işaretlenmişti.</p>

  <p class="block_3">&nbsp;</p>

  <p class="block_4">Ordu keşif kolunun beklediği noktaya vardığında, kalenin içine gitmek için işaretlenmesi gereken üç yol kalmıştı. John Creed, kuvvetlerden birini sarı yoldan, arka kapılardan biri aracılığıyla hazırlık alanına çıkaracaktı. Kapı, dış duvarlarla kale arasında kalan dış avluya çıkıyordu. Görevi, şehir üzerinden saldıran Keshli askerlere içeriden saldırarak yardımcı olmaktı.</p>

  <p class="block_3">&nbsp;</p>

  <p class="block_4">İkinci grubu Quint Havrevulen, mavi yoldan silah deposuna çıkaracaktı. Ordunun asıl güç kaynağına, kalenin içinden saldırmış olacaklardı. Üçü arasında Kaspar'ın askerleriyle ilk karşılaşacak olan büyük olasılıkla o olacaktı.</p>

  <p class="block_3">&nbsp;</p>

  <p class="block_4">Tal'in göreviyse en tehlikeli olandı. Çünkü kırmızı yoldan Leso Varen'in odasına götürecekti askerlerini. Bu sayede çabuk ve kötü bir şekilde ölebileceğini biliyordu. Bu seçimi üzerine çok düşünmüştü. Fakat başka hiçbir adama bu emri veremeyeceğini hissediyordu. Ayrıca zafer bu kadar yaklaşmışken artık böyle bir şeyin de umurunda olmadığının farkına varıyordu. Buz kesmişti. Senelerce Kaspar'ı ezeceği, neden onu yok ettiğini söyleyeceği günün gelmesini beklemişti. Düşmanlarından intikam alma düşüncesi bile artık onu rahatlatmıyordu. Aslında durum tam tersiydi. Kuzgunun ölümünden sonra intikam tüm çekiciliğini yitirmişti.</p>

  <p class="block_3">&nbsp;</p>

  <p class="block_4">Bu anı görmek için heyecanla geçirdiği yıllar, artık boşa geçmiş gibi geliyordu. Bu ya hep ya hiç oyununa kendini adamadan evvelki kısa süre içinde kaçıp gitmeyi çok istemişti. Kaybettiklerini, Kaspar'ı cezalandırmakta bu kadar ısrarlı olduğu için geçmişte bırakmak zorunda kaldıklarını düşündü.</p>

  <p class="block_3">&nbsp;</p>

  <p class="block_4">Şimdi bunların ne faydası var diye düşünüyordu. Kaspar'ın ölümü, babası Şafakta Elk Çağrısı'nı, annesi Gece Rüzgârı Fısıltısını geri getirmeyecekti ki! Ağabeyi Güneşin Eli ve küçük kız kardeşi Miliana yine ölmüş olacaktı. Büyükbabası Gözlerinde Kahkaha'nın sesini bir daha ancak hatıralarında duyabilirdi. Hiçbir şey değişmeyecekti. Krondor dışından bir çiftçi aniden doğrulup, "Bir yanlış düzeltildi," demeyecekti. Roldemli bir çizmeci oturduğu yerden gökyüzüne bakıp, "Bir halkın intikamı alındı," demeyecekti.</p>

  <p class="block_3">&nbsp;</p>

  <p class="block_4">Kaspar'ı bir düşünceyle yok edebilecek olsa bu katliamdan hemen vazgeçerdi. Yüzlerce, hattâ belki binlerce kadın ve erkek ölmek üzereydi. Üstelik içlerinden biri bile neden öldüğünü bilemeyecekti. Hiçbiri, bir çocuk halkına uygulanan katliamdan kurtulduğu ve hırslı bir adam kötü bir büyücüyle anlaşma yaptığı için öldüklerini anlayamayacaktı.</p>

  <p class="block_3">&nbsp;</p>

  <p class="block_4">Tal iç geçirdi. Ne kadar uğraşsa da Kaspar'dan veya Quint'ten nefret edemiyordu. Bir ayıdan ayı gibi davrandığı için ne kadar nefret edilebilirse onlardan da o kadar nefret edebilirdi. Onlar da tabiatlarını yansıtan yaratıklardı. Kaspar için bu hırsla dolu olmak, tüm ahlak ilkelerinden yoksun olmaktı. Quint içinse emirleri gözü kapalı yerine getirmek ve ne kadar iğrenç veya ahlak dışı olsa da bu söylenenleri yapmaktı.</p>

  <p class="block_3">&nbsp;</p>

  <p class="block_4">Fakat şimdi Tal, bu adamlardan birinin alışkanlıklarını kullanarak öbürünü yok edecekti. Bu ironi nedense ona hiç de komik gelmiyordu.</p>

  <p class="block_3">&nbsp;</p>

  <p class="block_4">Keşif kolunun bulunduğu yere geldiğinde askerlerin hepsinin ön tarafa çıktığını gördü. Quint, "Hepimiz yerlerimizi aldık ve hazırız," dedi.</p>

  <p class="block_3">&nbsp;</p>

  <p class="block_4">Tal taşların üzerine oturdu. "Şimdi bekliyoruz."</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Kiler boştu. Tal, adamlarına kendisini takip etmelerini işaret etti. Kapıyı açtığında uzaktan gelen sesleri duyabiliyordu. Belirgin bir şey yoktu tabii, fakat bu sesin savaş sırasında olmaları gereken yerlere koşturan kaledeki kadın ve erkeklere ait olduğunu biliyordu. Askerler görev yerlerine geçerken hizmetkârlar da saldırıya karşı koyabilmek için gereken her şeyi hazırlıyordu: Yemek, battaniye, su, çıkması olası ateşleri söndürmek için kum, sargı bezi ve yaralılar için merhem.</p>

  <p class="block_3">&nbsp;</p>

  <p class="block_4">Tal işaretini verdi ve ilk grup dar merdivenlerden çıkmaya başladı. Kapı aralığından baktığında koridorun boş olduğunu gördü. Kapıyı açtı ve ilk yirmi adam hızla yukarı çıkarken o da kapıyı tuttu. On asker sağa, on asker de sola dönmüştü. Salonun en uç noktasına geçmeleri ve herkes yerini alana kadar beklemeleri emredilmişti.</p>

  <p class="block_3">&nbsp;</p>

  <p class="block_4">İlk takım yerini aldıktan sonra diğerleri de birbiri ardına hızla gelmeye başladı. Kırk kişi de yerini aldığında Tal işaretini verdi. Her iki takım da kendileri için belirlenen yöne döndü. İki tarafın da görevi aynıydı: Kalenin altında belirli bir yer bulup orayı tutmak. Salonlar arasındaki geçişleri engelleyip -bunun için masa, sandalye veya bulabildikleri başka şeyleri kullanacaklardı- yayları ve arbaletleriyle bu pozisyonları tutacaklardı. Tal görevini tamamlayana dek böyle kalacaklardı. Büyücünün odasına gönderilen dövüşçüleri böylece korumuş olacaklardı.</p>

  <p class="block_3">&nbsp;</p>

  <p class="block_4">Tal, arkasındakilere olabildiğince yavaş ilerlemelerini işaret etti. Ordunun en sert yirmi beş adamını kendi elleriyle seçmiş, başlarına da, sırtında hâlâ Ümitsizlik Hisarı'ndan aldığı büyük baltayı taşıyan iri yapılı katil Masterson'ı koymuştu. Gerekirse bu adamın elindeki baltayla kapıları devirebileceğini biliyordu.</p>

  <p class="block_3">&nbsp;</p>

  <p class="block_4">Tal köşeyi döndü, kısa bir koridordan, sonra da bir dizi basamaktan geçti. Yukarıda aşağı inen merdivenler çıktı karşısına. Öte yandan diğer iki merdiven, her iki taraftan yukarı çıkıyordu. Kendi adamlarının arkasından gelen gruplar, bu merdivenlerden çıkarak Kaspar'ın adamlarından karşılarına çıkanların hepsini öldürecekti. Tal, yirmi beş kişilik grubunu, Leso Varen'in odasına inen merdivenlerden götürecekti.</p>

  <p class="block_3">&nbsp;</p>

  <p class="block_4">Büyücünün odalarından ilkine çıkan koridordan hızla geçti. Kapıya yaklaştığında, ensesindeki ve kollarındaki tüylerin ürperdiğini hissetti. Durdu ve hiç tereddüt etmeden, "Geri çekilin!" diye bağırdı.</p>

  <p class="block_3">&nbsp;</p>

  <p class="block_4">Arkasındakiler bir an için duraklasalar da hemen geri çekilmeye başladılar. Bu sırada dayanılmaz yükseklikte tiz bir ses kapladı her yanı. Adamlar kulaklarını tıkayarak acı içinde çığlık atmaya başladılar. Kapıya en yakın olan Tal, en çok acıyı çeken kişi olmuştu. Geriye doğru yürümeye çalışırken dizleri titriyor, düşecek gibi oluyordu.</p>

  <p class="block_3">&nbsp;</p>

  <p class="block_4">Koridorun en sonuna geldiğinde ses de kesilmişti. Tal, görüşünü geri kazanabilmek için kafasını iki yana salladı. Tek kelime etmeden Masterson'a kapıyı yıkmasını işaret etti. Masterson kafasını salladı. Yüzünü bir hışım kaplamıştı. Kapıya yüklendi.</p>

  <p class="block_3">&nbsp;</p>

  <p class="block_4">Varen, Tal ve diğerlerinin kaçmasını ya da koridorda şaşkınlık içinde kalmasını bekliyorduysa yanılmıştı. Masterson dev baltasıyla kapının ortasına vurmuştu. Etrafta ağaç parçaları uçuşuyordu. Üç kere daha vurdu ve kapıyı taşıyan destekler düştü. Koca ayağıyla kapıyı tekmeleyerek menteşelerin arasındaki ağacı ve kilit aynasını indirdi kapı açılmıştı. Birkaç adım gerisindeki Tal'le birlikte içeri daldı.</p>

  <p class="block_3">&nbsp;</p>

  <p class="block_4">Tal'in ardından da yirmi beş adam girdi içeri. Odanın en ucunda Leso Varen tek başına duruyordu. Zayıf büyücü, korku dolu değil de canı sıkılmış gibi duruyordu. "Bu kadarı fazla," dedi sadece.</p>

  <p class="block_3">&nbsp;</p>

  <p class="block_4">Elini şöyle bir salladı. Tal'in tüm bedenini bir acı kaplamıştı. Güçlükle ayakta durabiliyordu. Kendisine karşı koyan parmaklarının arasından kılıcı kayıp gitti. Öbür adamlar da yerde kıvranıyor ya da ellerinin üzerine düşmüş kusuyorlardı.</p>

  <p class="block_3">&nbsp;</p>

  <p class="block_4">Tal, her yanda baygın yatan adamlarını gördü. Yalnızca Masterson ayaktaydı ve adam, her adım atışında sendeliyordu. Bu iri kıyım dövüşçünün nasıl olduysa büyüsüne karşı koyabildiğini gören Varen, sabrı tükenmiş gibi ofladı. Siyah ağaçtan ince bir asa aldı eline. Asayı adama doğrultarak bir şeyler söyledi.</p>

  <p class="block_3">&nbsp;</p>

  <p class="block_4">Masterson'ın kafası ve omuzlarını alevler kaplamıştı. Acı içinde çığlık atarken elindeki balta düştü. Dizlerinin üzerine düşmüştü, bir yandan da beyhude yere alevlere vurmaya çalışıyordu. Alevler yeşil renkteydi ve odaya yağlı bir koku ve yanık etten çıkan o iğrenç kokuyu yayıyordu.</p>

  <p class="block_3">&nbsp;</p>

  <p class="block_4">Tüm kasları ağrı içinde olmasına rağmen Tal ilerlemeye çalışıyordu. Kılıcı, açık haldeki elinin hemen yanında duruyordu, fakat parmaklarına söz geçirip onu kavramasını söyleyemiyordu. Çaresizlik içinde kemerindeki bıçağı çıkardı ve son kalan kuvvetiyle bıçağı büyücüye fırlattı.</p>

  <p class="block_3">&nbsp;</p>

  <p class="block_4">Bıçak doğru yolda ilerliyordu, fakat Varen hiç istifini bozmadı. Bıçak birkaç santim önünde yere düştü. Sanki görünmez bir duvara çarpmıştı. Büyücü Tal'e yaklaştı.</p>

  <p class="block_3">&nbsp;</p>

  <p class="block_4">"Talwin Hawkins, değil mi? Şaşırdım doğrusu," dedi yavaşça.</p>

  <p class="block_3">&nbsp;</p>

  <p class="block_4">Sesi, odada çığlık atan adamların sesini bastıracak kadar yüksekti. Tal'in sağ koluna bakarak, "Şunu kesecekler sanıyordum," dedi. İç geçirdi. "Kaspar'ın adamlarının sorunu bu işte. Detaylarla ilgilenmeleri konusunda onlara hiç güvenemiyorsun. Önce Salador'da ölmen gerekiyordu, fakat sen bu onuru gösteremedin. Şimdiyse beklenmedik bir anda buraya ordunla geliyorsun... Çok sinir bozucu Talwin!" Etrafına bakındı. "Kaspar şehrini elinde tutamazsa ben taşınmak zorunda kalacağım... Yine! Sahiden çok üzücü." Öyle eğildi ki, yüzü Tal'inkinden yalnızca birkaç santim uzaktaydı. Tal'se dik durmaya, yere düşmemeye çalışıyordu. "Çok inatçı bir çocuksun, değil mi?" diye sordu Varen. Tal'i hafifçe sağa doğru itti, Tal düştü.</p>

  <p class="block_3">&nbsp;</p>

  <p class="block_4">"Tüm bunların senin işin olduğunu sanmıyorum. Ne de olsa bir ıslığınla koca Kesh ordusunu toplayamazsın. Nehrin oradaki Adalar'dan gelen bir avuç adamı saymıyorum bile. Ryan ve Carol'ı nasıl ikna ettin bilmek isterdim doğrusu. Fakat vaktimiz dar. Konuşacak tek dakikam yok." Leso Varen yürüdü ve pencereden dışarı baktı. "Hiç iyi görünmüyor. Duvarlarda Keshliler var. Bir ordu dolusu tanımadığım adam da avlunun kapısını açıyor. Böyle olmaz."</p>

  <p class="block_3">&nbsp;</p>

  <p class="block_4">Pencereyi açtı ve asasım dışarı uzattı. Tal, dışarıdakilere büyü yaptığını hissedebiliyordu. Fakat bunu her yapışında, kendi hissettiği acının da yavaşça azaldığını fark etmişti. Artık görmekte güçlük çekmiyordu. Üstelik kımıldayabiliyordu da.</p>

  <p class="block_3">&nbsp;</p>

  <p class="block_4">Aşağıdakilere de birkaç dakika boyunca aynı acıyı yaşatan Varen, bir kez daha Tal'e döndü. "Biliyorum, çok eğlenceliydi ama artık ölme vaktin geldi," dedi. Asasını bir kenara bırakıp cüppesinin üzerinden bir hançer çıkardı. Emin adımlarla Tal'e yöneldi.</p>

  <p class="block_3">&nbsp;</p>

  <p class="block_4">Creed'in adamları, Olasko savunması arkadan saldırıya uğradıklarını anlayana kadar duvarlara çıkmışlardı bile. Keshliler, yazın çıkan orman yangınları gibi şehre dağılmışlardı. Bir düzen içinde geri çekilmeleri emredilen Olasko askerleri de aceleyle kapıya yönelmişti.</p>

  <p class="block_3">&nbsp;</p>

  <p class="block_4">Gözlerini, tırmanma merdiveni ve kuşatma mekânizmaları taşıyan Kesh Askerlerine dikmiş duvardaki askerler, birden düşmanlarını yanı başlarında bulmuşlardı. Burç merdivenlerinden hızla yukarı çıkanlar da vardı. Keshlilere ölüm yağdırması gereken okçular, yakın dövüşler istilacılara karşı koymaya çalışıyorlardı.</p>

  <p class="block_3">&nbsp;</p>

  <p class="block_4">Creed etrafına bakındı ve askerleri hızla kapıya ulaşırken memnuniyetle kafasını salladı. Adamlar oradaki birliği de alt etmiş, Keshlileri içeri almak için kapıları açıyordu.</p>

  <p class="block_3">&nbsp;</p>

  <p class="block_4">Tam o sırada kapının sağ tarafında bir patlama oldu. Her iki taraftaki adamlar da havaya uçmaya başlamıştı. İkinci ve sonra üçüncü bir patlamayla, adamlar saklanmaya, geri dönüp kaçmaya başladılar. Creed, cüppeli bir adamın dışarı bakıp sonra geri çekildiğini gördü.</p>

  <p class="block_3">&nbsp;</p>

  <p class="block_4">Büyücü ne yapmaya çalışıyordu bunu bilemiyordu ama yarattığı karmaşa, işgalcilerin işine gelmişti. Creed adamlarına kapıyı açmaya devam etmelerini söyledi. Kapı tam olarak açıldığında, muharebenin yarım saatten az bir süre içinde sona ereceğini biliyordu. Duvardaki çekişmeyi gören Creed, tünelden hâlâ çıkmakta olan askerlerini kalenin alt kısmındaki kapıya yönlendiriyordu. Saldırı öyle çabuk olmuştu ki kapılar hâlâ açıktı. Askerlerini Quint ve Tal'in bölüklerine yardım etmeleri için içeri yollayabilirdi.</p>

  <p class="block_3">&nbsp;</p>

  <p class="block_4">Kaleye baktı ve orada savaşın nasıl gittiğini merak etti. Keshliler içeri girdiğine göre savaşın sonu artık belli olmuştu: Kaspar'ın ordusu yenilecekti. Tal'in zekâsına bir kez daha hayran kalarak, gencin tüm bunların sonunu görebilecek kadar çok yaşayabilmesini diledi.</p>

  <p class="block_3">&nbsp;</p>

  <p class="block_4">Kesh askerleri ellerinle tırmanma merdivenleriyle kapıya doğru hızla ilerlerken Creed, bölüğün komutanına el salladı. "İçerideyiz!" diye bağırdı Creed. Kapıları işaret ediyordu. "Merdivenleri oraya dayayın ve de şuraya," derken iki noktayı gösteriyordu, "iki taraftan bastıracağız."</p>

  <p class="block_3">&nbsp;</p>

  <p class="block_4">Komutan ne söylemek istediğini anlamıştı ve adamlarını gösterilen noktalara gönderdi. Creed etrafına son bir defa daha bakarak her şeyin yolunda gittiğinden emin olmak istedi. Olasko askerleri silahlarını atıyor, istilacılardan canlarını bağışlamalarını diliyordu.</p>

  <p class="block_3">&nbsp;</p>

  <p class="block_4">Creed, birliklerden birine onu takip etmesini işaret ederek kalenin içine geçti. Yüzbaşı Quint'in de kendisi kadar rahat olduğunu umuyordu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Yüzbaşı Quint Havrevulen, eğreti barikatlardan birinin arkasında diz çökmüştü. Aslında bu askerlerin yemek masalarından biriydi. O ve adamları silah deposuna girmiş, Dük'ün yedek askerlerinin kalenin gereken kısımlarına kolaylıkla dağıtılabilmeleri için yemekhanede toplandığını görmüşlerdi.</p>

  <p class="block_3">&nbsp;</p>

  <p class="block_4">Ne yazık ki Quint, sürekli bir saldırı devam ettirebilecek kadar çok adam sokamamıştı kapıdan. Yemekhaneye ulaştıkları geniş kilerden yaklaşık iki düzine adamı iki defa geçirmeyi başarmıştı, fakat onlar da geri püskürtülmüştü. Şimdi de yemekhanenin üzerindeki balkonlara okçuları yerleştirmişlerdi. Dolayısıyla Quint'in askerleri hareket ettikleri an delik deşik olabilirlerdi.</p>

  <p class="block_3">&nbsp;</p>

  <p class="block_4">İşgalcilerin dağılmasını engelleyen tek şey, masalardan ördükleri siperdi. Çünkü bu siperin üzerinden geçmeye çalışan tüm Olasko askerleri öldürülüyordu. Quint'in yanındaki paralı askerlerden biri, kurdukları sipere ya da arkalarındaki duvara inen her okla bariz biçimde irkiliyordu. "Buradan kurtulabilecek miyiz Yüzbaşı?" diye sordu.</p>

  <p class="block_3">&nbsp;</p>

  <p class="block_4">"Kahretsin ki bilmiyorum," diye yanıtladı Quint. "Ama burada oturmaktan sıkıldım artık." Etrafına bakındı. "Yardım et de şu masayı itelim." İki adama daha yardım etmeleri için işaret verdi. Masayı bir metre kadar ileri ittiler. Diğer taraftaki masaları da aynı şekilde itmeleri için işaret etti Quint. Az sonra, kilerden çıkıp yeni bir saldırıya hazırlanabilecek bir düzine adamı daha alabilecek kadar yer açılmıştı.</p>

  <p class="block_3">&nbsp;</p>

  <p class="block_4">Tam Quint saldırıya hazırlanıyordu ki bir ses duyuldu. "Siz köpekler teslim olmaya hazır mısınız?"</p>

  <p class="block_3">&nbsp;</p>

  <p class="block_4">Quint, "Kim öldü de seni komutaya geçirdiler Alexi?" diye bağırdı.</p>

  <p class="block_3">&nbsp;</p>

  <p class="block_4">Bir sessizlik oldu. Aynı ses, "Quint? Sen misin?" dedi.</p>

  <p class="block_3">&nbsp;</p>

  <p class="block_4">"Başka kim olacak?" diye bağırdı Quint.</p>

  <p class="block_3">&nbsp;</p>

  <p class="block_4">"Şimdiye kadar ölmüşsündür diye düşünüyorduk."</p>

  <p class="block_3">&nbsp;</p>

  <p class="block_4">"Sizi hayal kırıklığına uğrattığıma üzüldüm fakat başka planlarım vardı."</p>

  <p class="block_3">&nbsp;</p>

  <p class="block_4">"Kafanı getirsem, Dük bana büyük ödül verir Yüzbaşım."</p>

  <p class="block_3">&nbsp;</p>

  <p class="block_4">"Gelip alman yeterli," diye bağırdı Olasko Ordusu'nun eski Yüzbaşısı. Bir cevap gelmeyince, "Belki de durumu konuşmak istersin önce," dedi.</p>

  <p class="block_3">&nbsp;</p>

  <p class="block_4">"Aklından ne geçiyor?"</p>

  <p class="block_3">&nbsp;</p>

  <p class="block_4">"Anlaşma."</p>

  <p class="block_3">&nbsp;</p>

  <p class="block_4">Yine bir sessizlik olmuştu. Ardından Alexi isimli asker, "Buradan sesini gayet iyi duyabiliyorum. Aklından neler geçiyorsa söyle," dedi.</p>

  <p class="block_3">&nbsp;</p>

  <p class="block_4">"Birkaç bin Kesh Askeri kapılarınızdan girmek üzere Alexi. Kalede iki grup asker daha var. Arkandaki tünelden de dahası gelecek. Bizi buraya sıkıştırmış olabilirsin, fakat habercilerini yollarsan tüm diğer cephelerde bölüklerinizin baskı altında olduğunu öğrenebilirsin. Kazanamazsın. Fakat buradaki savaşa son verirsen sen ve adamların hayatta kalır."</p>

  <p class="block_3">&nbsp;</p>

  <p class="block_4">"Savaşa son verirsem ve sen bana burada hikâye uyduruyorsan, Dük bağırsaklarımdan çorap yapar."</p>

  <p class="block_3">&nbsp;</p>

  <p class="block_4">"Habercilerini yolla. Bilgi iste. Ben beklerim." Quint, yanındaki askerlere sırıtarak baktı. "Benim olduğum taraf kazandığı sürece bir acelem yok."</p>

  <p class="block_3">&nbsp;</p>

  <p class="block_4">Oldukça uzun bir sessizlik oldu. Ardından Alexi, "Pek çok şey olabilirsin Yüzbaşı Quint. Fakat yalancı değilsin. Koşulların nedir?" dedi.</p>

  <p class="block_3">&nbsp;</p>

  <p class="block_4">"Emirleri yerine getiren adamlarla bir sorunumuz yok. Silahlarınızı indirdiğiniz an anlaşma koşullarının koruması altında olacaksınız. Bu iş bittikten sonra buraları kim devralır bilemem ama kim gelirse gelsin Olasko'da huzuru sağlamak için askere ihtiyacı olacak. Hepsi bu kadar. Bir de diğer asker grupları arkanızdaki kapıları kırmaya başladığında, bu kahrolası masaların öbür tarafına geçeriz. Şimdi teslim olursanız herkes daha çok yaşayabilir. Her şey yoluna girdiğinde oturup birer bira bile içebiliriz. Ne diyorsun?" "Habercilerimi yollayacağım Quint. Adamlarıma o masaların arkasında kaldığınız sürece ateş etmemelerini söyleyeceğim. Anlaştık mı?"</p>

  <p class="block_3">&nbsp;</p>

  <p class="block_4">"Anlaştık!" Quint kılıcını indirdi. Bu, rahatlayıp bir süreliğine de olsa endişe etmeden dinlenebilecekleri anlamına geliyordu. "Bu işin sonu iyi olabilir," diye fısıldadı. Yukarı baktığında okçuların yaylarını indirip onlara yaslandığını gördü. Arbaletleri taşıyanlar da silahlarını indirmişti. Arkasına yaslandı. "Umarım diğer yerlerde de her şey bu kadar iyi gidiyordur," dedi.</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_25">&nbsp;</p>
</body>
</html>
