<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-7-</p>

  <p class="block_">YEMİN</p>

  <p class="block_3">&nbsp;</p>

  <p class="block_4">Dalgalar gemiye vuruyordu.</p>

  <p class="block_3">&nbsp;</p>

  <p class="block_4">Dolfen kuzeybatıdan kuzeye doğru hızla gidiyordu. Güneye doğru esen sert sonbahar rüzgârı, hafifçe yana eğilmesine sebep oluyordu. Yağmur kaputtan pelerinini delip geçerken Tal de tuniğinin üzerine yapıştığını hissediyordu. Fakat kendisi ve Amafi için özel olarak ayrılan kamaralarda daha fazla kalamazlardı. Denizciler bulabildikleri korunakların altına toplanmış, batıya yönelecek gemi için yelkenleri toplama emrini bekliyorlardı.</p>

  <p class="block_3">&nbsp;</p>

  <p class="block_4">Beklenen emir gelirken, Tal çıplak ayaklı denizcilerin güçlükle direklere tırmanışını, ıskota halatlarını çekerek bumba ve serenleri oynatışlarını hayretler içinde izledi. Gemi silkelendi, ahşabı gıcırdadı. Hemen ardından yelkenlerin rüzgârdan toplayabildiği tüm güçle, yepyeni bir müzik tutturdu. Dalgalar artık başka bir yönden vuruyordu.</p>

  <p class="block_3">&nbsp;</p>

  <p class="block_4">Her biri siyah ya da gri görünen hareketli bulutlar, gökyüzünü adeta bir tabloya çevirmişti. Tal bu görüntüyü zihnine kazıyabilmeyi öyle isterdi ki! O ince detayları resmedebilmek büyük bir başarı olurdu. Tüm yaşamı boyunca fırtınalarda gökyüzünün tek bir gri renge büründüğünü zannederdi. Fakat şimdi görüyordu ki denizde kurallar tamamen değişebiliyordu.</p>

  <p class="block_3">&nbsp;</p>

  <p class="block_4">Sonra ışığı gördü.</p>

  <p class="block_3">&nbsp;</p>

  <p class="block_4">Batıda görülen bir ışık karanlığı yardı ve bir parça güneş ışığı bulutların arasından kendini gösterdi. Yağmurun hafiflediğini hissetti. Birkaç dakika içinde gökyüzü berraklaşmaya, batı yönündeki kara bulutlar dağılmaya başladı. Yakınlardaki bir denizci, "Bora geçti Toprak Beyi," dedi ve halatı güverteden çekmeye başladı.</p>

  <p class="block_3">&nbsp;</p>

  <p class="block_4">"Büyük bir fırtınaydı," dedi Tal.</p>

  <p class="block_3">&nbsp;</p>

  <p class="block_4">"Pek sayılmaz. Büyük bir fırtınada, mesela bir ya da iki hafta süren bir borada gemi çevirmeyi dene sen. Ya da kasırgadan bir gün bir gece kaçmayı... İşte asıl ona büyük derdik."</p>

  <p class="block_3">&nbsp;</p>

  <p class="block_4">Sırıtan Tal, "Ben kendimi eğlendirecek başka yol bulurum," dedi.</p>

  <p class="block_3">&nbsp;</p>

  <p class="block_4">İskalaryadan güçlükle çıkan denizci, "Keyfin bilir Toprak Beyi," dedi.</p>

  <p class="block_3">&nbsp;</p>

  <p class="block_4">Fırtına dinerken rüzgâr da daha ılık esmeye başladı. En azından yağmur yağmadığından Tal öyle olduğunu hissediyordu. Gemi dalgalara çarparak ilerliyordu. Bu yavaş sallantılar, Tal'e atların bir aşağı bir yukarı hareketine sebep olan eşkin yürüyüşlerini anımsatmıştı. Bu ritimle, kendini Opardum kuleleri manzarasına doğru at üzerinde ilerliyor gibi hissetti.</p>

  <p class="block_3">&nbsp;</p>

  <p class="block_4">Yukarıdaki gözcü, "Kara göründü!" diye bağırdı. Hava açıldıkça, Tal Opardum'u görmeye başladı.</p>

  <p class="block_3">&nbsp;</p>

  <p class="block_4">Rillanon bu zamana dek bir gemi güvertesinden gördüğü en görkemli şehirdi, fakat Opardum da oldukça etkileyiciydi.</p>

  <p class="block_3">&nbsp;</p>

  <p class="block_4">Gemi yana eğim yaptı ve birden güneybatıya döndüler. Rüzgârın da itişiyle, doğrudan şehre doğru gidiyorlardı. Bulutların tıpkı bir çift perde gibi aralanmasıyla, Tal tam karşısında güneşle yıkanmış gökyüzünü buldu.</p>

  <p class="block_3">&nbsp;</p>

  <p class="block_4">Bu bölgenin coğrafyasını, incelemiş olduğu haritalardan biliyordu. Fakat parşömen üzerine çizilmiş o mürekkep çizgiler, onu önünde duran bu manzaraya hazırlamamıştı. Olasko'nun güneybatısının ada ve akarsu yataklarından oluştuğunu, yalnızca liman şehri Inaska'nın yerleşim bölgesi olarak öne çıktığını biliyordu. Yüzlerce köy, Anatak Nehri'nin ağzında bulunan binlerce hatta daha fazla adayı doldurmuştu. Adaların geri kalanı, bereketli meyve, pamuk ve keten ekim alanlarından oluşuyor, arada egzotik ağaçlar, hayvanlarla dolu alanlar ve kuru tarım yapmaya teşvik edecek kadar yüksek birkaç tepe bulunuyordu. Ancak nehrin kuzey kıyısında, ufak fakat gelişmekte olan limanın hemen yukarısında Opardum vardı.</p>

  <p class="block_3">&nbsp;</p>

  <p class="block_4">Limana doğru hızla ilerlerken, şehir, dağdan oyulmuş gibi görünüyordu. Tal bu görüntünün bir göz yanılgısı olduğunu biliyordu. Fakat denizden bakıldığında bir dizi kulenin dağın ön yüzünden fırlayıp metrelerce yükseğe uzandığı zannedilebilirdi.</p>

  <p class="block_3">&nbsp;</p>

  <p class="block_4">Tal yapmış olduğu okumalardan, dağın oldukça geniş olduğunu ve düz sayılabilecek bir otlağın tepeden batı yönünde aşağı doğru metrelerce indiğini biliyordu. Bu noktada bir dizi kırıkla kanyon ve yarıklar oluşuyordu. Dolayısıyla uçmayan hiçbir şey kara parçasının öbür yanına geçemezdi. Bu altüst olmuş bölgenin gerisinde, çoğu hâlâ el değmemiş duran otlak ve ormanlıklar vardı. Bu kısım da Olasko Şehir Girişi'ne dek uzanıyordu.</p>

  <p class="block_3">&nbsp;</p>

  <p class="block_4">Geminin kaptanı emirler yağdırırken denizciler yelkenlere camadan vurmak için direklere çıkıyordu. Amafi güverteye geldi. "Haşmetlim, size kuru bir ceket getirdim."</p>

  <p class="block_3">&nbsp;</p>

  <p class="block_4">Tal üzerindeki ıslak kaputu çıkararak kuru olanı minnetle kabul etti. Amafi, "Demek burası yeni evimiz, öyle mi?" dedi.</p>

  <p class="block_3">&nbsp;</p>

  <p class="block_4">"Evet," dedi Tal. "Buranın dilini konuşmayı öğrenmek zorundasın."</p>

  <p class="block_3">&nbsp;</p>

  <p class="block_4">Bölgenin dili Roldem diline benziyordu, çünkü adaya yerleşenler Doğu Krallığı'nı oluşturan pek çok milleti kurmuştu. Maladon ve Semrick Düklükleri buna dahil değildi yalnız, buralara Ran Krallık şehrinin insanları yerleşmişti. Hem Krallık Dili'ni, hem de Roldem dilinin yerel ağzını konuşuyorlardı.</p>

  <p class="block_3">&nbsp;</p>

  <p class="block_4">Tal, "Aslına bakarsan her şeyiyle Roldem dilini andırıyor. Sadece yerel kullanımları ve bazı farklı kelimeleri var. Hızlı öğreneceksin, tamam mı?" dedi.</p>

  <p class="block_3">&nbsp;</p>

  <p class="block_4">"Evet Haşmetlim," dedi Amafi.</p>

  <p class="block_3">&nbsp;</p>

  <p class="block_4">Tiramola yaparak ilerlerken gemi yavaşladı, kaptan gemiyi rüzgâra bıraktı. Şehre yaklaştıkça, günün parlak ışıkları altında detaylar daha da belirginleşiyordu.</p>

  <p class="block_3">&nbsp;</p>

  <p class="block_4">"Tıpkı söyledikleri gibi: fırtına sonrası sessizlik," dedi Leydi Natalia arkalarından.</p>

  <p class="block_3">&nbsp;</p>

  <p class="block_4">Tal dönüp gülümsedi. "Zannederim o ifade fırtına öncesi sessizlik hanımım."</p>

  <p class="block_3">&nbsp;</p>

  <p class="block_4">"Her neyse," dedi. "Evim."</p>

  <p class="block_3">&nbsp;</p>

  <p class="block_4">Buranın kadın için ev anlamına gelebileceğini Tal anlıyordu, fakat onun için yabancı memleketlerden bir diğeriydi. Limandan işaret verildi ve bağlı gemiler Dolfen için yol açtı. Bunun sebebi de geminin düklük bayrağını taşımasıydı. Rillanon, Roldem, Salador ve hattâ Krondor'Ia mukayese edilince, buranın oldukça küçük bir liman olduğu söylenebilirdi. Arkada görülen şehir, daha çok düzlüklerden oluşuyordu. Fakat ani yükseltiler, seneler içinde set çekilmiş ve rampa veya sokaklarla önü kesilmiş toprak ve kaya parçaları da vardı. Bir de arkadan iç kale yükseliyordu. Yamacın yüzüne doğru dimdik duruyordu. Dük'e eşlik edenlerin anlattığına göre de kale, kayaların derinine dek uzanıyordu.</p>

  <p class="block_3">&nbsp;</p>

  <p class="block_4">Yapıyı ilk inşa edenlerin, burayı biçimlendirmek için beyaz veya çok açık gri renkte taşlar kullanması ona çok saçma gelmişti.</p>

  <p class="block_3">&nbsp;</p>

  <p class="block_4">Bu renk yüzünden yamacın karanlığında hisar oldukça göze çarpıyordu.</p>

  <p class="block_3">&nbsp;</p>

  <p class="block_4">Tal'in tahminine göre yerden itibaren on kat yükseğe çıkan hisar oldukça büyüktü. Bu boyutun yarısından az büyüklükte bir duvar da yapıyı çevreliyordu. Köşelerdeki kuleler de altı metre kadar daha yükseğe çıkıyordu. Yani aralıksız ok atışları, şehirden kaleye girmeye çalışan herkesi durdurabilirdi.</p>

  <p class="block_3">&nbsp;</p>

  <p class="block_4">Tal dikkatini şehirden çevirip güneye doğru bakmaya başladı. Bu mesafeden Güney Adaları'nın bir kısmını görebiliyordu ve bunlar da ufuktaki kahverengi karaltılardan ibaretti.</p>

  <p class="block_3">&nbsp;</p>

  <p class="block_4">Natalia elini Tal'in omzuna koyarak, "Eğleneceğiz Talwin," dedi.</p>

  <p class="block_3">&nbsp;</p>

  <p class="block_4">Tal elini kadının eli üzerine koydu. Rillanon'da son iki gün içinde yaşananlar dikkatini dağıtmıştı. Kaspar'ın talimatlarını yerine getirmiş, Burgess'in yerini tespit etmişti. Burgess'e de Dük'le kendisine aracılık edeceği sözünü vermişti. Tüccar bir ya da iki ay içinde ruhsat veya izin bekleyen ticari mal örnekleriyle Opardum'a gelecekti.</p>

  <p class="block_3">&nbsp;</p>

  <p class="block_4">Fakat bir şeyler yanlış gibiydi. Ne derse desin, Burgess bir tüccar olarak Quincy de Castle kadar gerçek gelmiyordu. De Castle Adalar Krallığı ajanı olabilirdi, fakat tam bir tüccardı. Tal pek çok tüccarla iskambil oynamış, Rupert Avery'nin biyografisini okuyarak kişilikleri hakkında genel bir görüş edinmişti. Fakat Burgess bambaşka bir şeydi. O yumuşak gibi görünen adamın altında bir tehlike yattığından Tal neredeyse emindi.</p>

  <p class="block_3">&nbsp;</p>

  <p class="block_4">Gemi limana girdi. Krallık şehirleri veya Roldem'in aksine, burada güverteye çıkan bir liman rehberi yoktu. Kaptan gemiyi rıhtımda en uçta, hisara en doğrudan giden noktada duran Dük'ün özel iskelesine yöneltti.</p>

  <p class="block_3">&nbsp;</p>

  <p class="block_4">Yılların verdiği tecrübeyle, kaptan gemisini sağ salim iskeleye yanaştırdı. İpler bağlandı, gemi sabitlendi ve sürme iskele yıkatıldı. Bu sırada Dük de gitmeye hazır, güvertede bekliyordu. Kendisini bekleyen arabaya doğru kız kardeşi ve kıdemli komutanları eşliğinde hızla ilerlemeye başladı.</p>

  <p class="block_3">&nbsp;</p>

  <p class="block_4">Tal çok az tanıdığı Teğmen Gazan ve Dük'ün çalışanları tarafından acil olduğu düşünülen kimi mesajlar getirmek suretiyle iskeleye gelen düşük rütbeli bir kâtiple üçüncü arabaya bindi. Amafi arabanın arkasındaki dar bir yerde, faytoncunun hemen yanında gidecekti.</p>

  <p class="block_3">&nbsp;</p>

  <p class="block_4">Hisara gitmek üzere yola çıktıklarında, Tal Opardum'u iyiden iyiye merak etmeye başlamıştı. Burayla ilgili beklentilerinin, kısmen, Kaspar'a yönelik düşünceleriyle şekillendiğini düşünüyordu. İlk bakışta dost canlısı biri gibi görünse de Dük toplu katliam yapabilecek bir adamdı. Belki de bu sebeple Tal bu şehrin kasvetli, hattâ soğuk bir yer olmasını bekliyordu. Öğle güneşi altındaysa görüntü, onun hayallerinden başka her şeye benziyordu.</p>

  <p class="block_3">&nbsp;</p>

  <p class="block_4">Geniş tabanlı futalar sürekli limana girip çıkıyor, gemilerden ufak çapta yükler taşıyorlardı. Güney Adaları'ndan gelen daha küçük ticaret gemileri, taşıdıkları malları iskelede indiriyordu. Araba şehir içinde yoluna devam ederken Tal, binaların çoğunun beyaz badanalı olduğunu, güneş ışığıyla parladığını ve çatıların da genel olarak kırmızı ya da turuncu renkte kiremitlerle döşendiğini fark etti. Meydanlarda pek çok küçük tapınak vardı. Bu yapılar da zarif çeşmeler etrafında konumlandırılmıştı. Tüccarlar mallarını pazarlarda satmaya çalışıyordu ve pek çok dükkân da müşteri doluydu. Göründüğü kadarıyla Opardum başarılı, gelişmekte olan, hareketli bir şehirdi.</p>

  <p class="block_3">&nbsp;</p>

  <p class="block_4">Kanalın üzerinden geçerken Tal hâlâ ticaret yapıldığına dair işaretler görebiliyordu. Anatak Nehri'nden yeni çıkmış nehir tekneleri güvertelerinde çalıştırılan çubukçular tarafından bir sıra kanal havuzuna doğru yavaşça manevra yaparken yükleme ve boşaltma için limandaki iskelelere doğru yöneliyorlardı. Olasko'da iki ekili bölge vardı: güneydeki adalar ve Olasko Giriş Kapısı ile Aranor Prensliği sınırı arasında kalan çayırlıklarla tepeler. Opardum ve Olasko Giriş Kapısı arasında kalan toprakların büyük bölümü orman ve yabani çayırlardan oluşuyordu. Buralardan geçmek oldukça tehlikeliydi, dolayısıyla da iki şehir arasında ticaret nehir üzerinden yapılıyordu.</p>

  <p class="block_3">&nbsp;</p>

  <p class="block_4">Hisara varıp ana kapıdan girer girmez sağa döndüler ve eski dış kale duvarlarını aşarak gösteri alanını andıran, fakat ahır olmaktan öteye gitmeyen açıklığa vardılar. Büyük bir araç alanı ve elli, belki de daha fazla atı alabilecek kadar geniş bir ahır, dış duvara doğru oturtulmuştu.</p>

  <p class="block_3">&nbsp;</p>

  <p class="block_4">Seyisler atları almak için hızla gelirken faytoncu da kapıyı açtı. Bir uşak, "Siz Toprak Beyi Talwin misiniz?" dedi.</p>

  <p class="block_3">&nbsp;</p>

  <p class="block_4">"Evet." Tal etrafında baktığında, Kaspar ile Natalia'nın çoktan merdivenleri aşıp kaleye girdiklerini gördü.</p>

  <p class="block_3">&nbsp;</p>

  <p class="block_4">Çocuk gülümseyerek, "Ben Rudolph, Toprak Beyi. Odanıza kadar size eşlik edeceğim," dedi.</p>

  <p class="block_3">&nbsp;</p>

  <p class="block_4">Tal Amafi'ye dönerek, "Çantalarla ilgilen," dedi ve dönerek çocuğu takip etmeye koyuldu.</p>

  <p class="block_3">&nbsp;</p>

  <p class="block_4">Tal'in tahminlerine göre, Rudolph on bir ya da on iki yaşlarında bir çocuktu. Saraydaki görev kıyafeti olan kırmızı tayt ve siyah tuniği içinde yakışıklı görünüyordu. Siyah zemin üzerine saldıran gümüş domuz arması (Olasko nişanıydı bu) göğsünün üzerine, işlenmişti.</p>

  <p class="block_3">&nbsp;</p>

  <p class="block_4">Çocuk o kadar hızlı ilerliyordu ki, Tal de ona yetişebilmek için acele ediyordu. "Odanızı seveceksiniz Toprak Beyi," dedi çocuk. Kasten aynı hızla yoluna devam ederek, Tal'e etrafına bakma fırsatı vermiyordu.</p>

  <p class="block_3">&nbsp;</p>

  <p class="block_4">Yan girişten kaleye girdiler. Tal buranın Dük tarafından tercih edilen kapı olduğunu tahmin etti. Büyük olasılıkla kendi odasına en yakın kapı burasıydı. Tal yolda karşısına çıkan şeyleri, hangi kapılardan girdiklerini, kullandıkları koridorları ve çıktıkları merdivenleri aklında tutmaya çalıştı. Odasına vardığında nerede olduğunu tam olarak bilemese de, tek başına çıksa kaybolma ihtimalinin oldukça yüksek olacağını biliyordu.</p>

  <p class="block_3">&nbsp;</p>

  <p class="block_4">Daire tam beş odadan oluşuyordu. İçeri adımını atar atmaz, Tal geniş pencereli oturma odasıyla karşılaştı. Taş duvarlardan giren soğuğu en aza indirebilmek için duvarlar goblenle kaplanmış, odaya bir halı, birkaç masa ve sandalye konmuştu. Tahminlerine göre altı kişi rahatlıkla bu odaya sığabilirdi. Diğer iki kapı arasında da büyük bir şömine vardı.</p>

  <p class="block_3">&nbsp;</p>

  <p class="block_4">Rudolph sağ taraftaki geniş banyoyu gösterdi. Fayans kaplı odanın tam ortasında bir su gideri vardı. Hemen yanındaysa pirinçten bir küvet bulunuyordu. Bir çift oturma yerinin yanı sıra, banyoya oldukça göz alıcı bir ayna da konmuştu. "İstediğiniz takdirde her sabah bir berber odanıza gönderilecek efendim."</p>

  <p class="block_3">&nbsp;</p>

  <p class="block_4">"Uşağımın beni tıraş etmesini tercih ederim," dedi Tal.</p>

  <p class="block_3">&nbsp;</p>

  <p class="block_4">"Görevlilere söylerim efendim."</p>

  <p class="block_3">&nbsp;</p>

  <p class="block_4">Ardından Tal'e yatak odasını gösterdi. Odada yere yakın ve oldukça geniş bir yatak, üzerinde sayısız örtü, yatak yastığı ve süs yastıkları vardı. Çok büyük olmayan bir şömine de unutulmamıştı. Bunun da oturma odasındakiyle aynı bacayı kullandığını geçirdi Tal aklından. Sağdaki kapı ufak bir odaya çıkıyordu. Aynı zamanda buranın oturma odasına da bir kapısı vardı. Hizmetkâr odasıydı ve Amafi'ye verilecekti.</p>

  <p class="block_3">&nbsp;</p>

  <p class="block_4">Solda, daha küçük bir başka odaya çıkan farklı bir kapı vardı. Tal kendisinden önce burada çocuklu bir ailenin kalmış olabileceğini düşündü. Rudolph'a dönüp, "Teşekkürler. Artık gidebilirsin. Dikkat et de hizmetkârım çantalarla buraya gelebilsin," dedi.</p>

  <p class="block_3">&nbsp;</p>

  <p class="block_4">"Tabii, Toprak beyi." Koridora açılan kapıya yönelen delikanlı çıkmadan önce, "Yemekten önce istediğiniz bir şey var mı efendim?" dedi.</p>

  <p class="block_3">&nbsp;</p>

  <p class="block_4">Tal yemeğe daha birkaç saat olduğunu tahmin ediyordu. "Kaleyi gezmek isterim."</p>

  <p class="block_3">&nbsp;</p>

  <p class="block_4">"Bununla ilgilenebilirim Toprak Beyi. Evinize varana dek sizin uşağınız olarak görevlendirildim. Görevlilere gidip tıraşla ilgili talimatlarınızı... yani kendi hizmetkârınızın sizi tıraş etmesini tercih edeceğinizi bildireceğim ve hemen döneceğim."</p>

  <p class="block_3">&nbsp;</p>

  <p class="block_4">"Hemen gelme," dedi Tal. "Çantalarım geldikten bir saat kadar sonra burada ol. Banyo yapıp şu yolculuk kıyafetlerini üzerimden atmam gerek."</p>

  <p class="block_3">&nbsp;</p>

  <p class="block_4">"Pekâlâ efendim. Hemen sıcak su gönderiyorum."</p>

  <p class="block_3">&nbsp;</p>

  <p class="block_4">"Güzel," dedi Tal. Bu dost canlısı çocuğu sevmeye başlamıştı.</p>

  <p class="block_3">&nbsp;</p>

  <p class="block_4">"Dük sizi yemeğe bekliyor olacak Toprak Beyi. Yani üzerinizi değiştirebilmeniz için vaktinde geri dönmeliyiz."</p>

  <p class="block_3">&nbsp;</p>

  <p class="block_4">Tal şüphe içinde kaşını kaldırdı fakat bir şey söylemedi.</p>

  <p class="block_3">&nbsp;</p>

  <p class="block_4">Bu hareketin ne anlama geldiğini anlayan çocuk, "Ekselansları eve döndüğünde hep bir davet düzenler. Yani bu akşam böyle bir kutlama olacak," dedi.</p>

  <p class="block_3">&nbsp;</p>

  <p class="block_4">"Güzel. Banyom bittikten sonra gel."</p>

  <p class="block_3">&nbsp;</p>

  <p class="block_4">Çocuk koridora çıktı. "Hizmetkârınız çantalarınızla geliyor efendim," dedi. "Ben bir saat sonra burada olurum."</p>

  <p class="block_3">&nbsp;</p>

  <p class="block_4">Amafi oda hizmetkârlarına iki büyük çantayı nereye koymaları gerektiğini gösterdi ve işleri bittikten sonra onları geri yolladı. Sonra daireye şöyle bir baktı. "Çok güzelmiş Haşmetlim."</p>

  <p class="block_3">&nbsp;</p>

  <p class="block_4">Tal, "Buna alışsan iyi olur. Bir süre evimiz burası olacak," dedi.</p>

  <p class="block_3">&nbsp;</p>

  <p class="block_4">Fakat içten içe biliyordu ki, burası asla onun evi olamazdı. İçlerine karışıp Kaspar'ın yaratıklarından biri haline gelmesi gerektiğini biliyordu. Aksi takdirde Dük'ü yok etmeye dair yaptığı uzun soluklu planlar asla başarıya ulaşamazdı. Yine de doğrudan bir tuzağın içine düştüğünü hissetmeden de edemiyordu -tıpkı onu çevreleyen avcıları görmeden tuzağa doğru koşan vahşi bir boğa gibi...</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Rudolph basamakları hızla tırmanırken Tal de onu takip ediyordu. Tal geçtikleri her koridoru, merdiveni ve kaledeki tüm önemli odaları dikkatle aklında tutmaya çalışıyordu. Zihninde bir harita çiziyordu.</p>

  <p class="block_3">&nbsp;</p>

  <p class="block_4">Merdivenlerin sağ ve sol olmak üzere iki yana ayrıldığı bir noktaya vardıklarında, "Bu yoldan gidersek benim daireme çıkarız," dedi Tal sağ tarafı göstererek.</p>

  <p class="block_3">&nbsp;</p>

  <p class="block_4">"Evet, Toprak Beyi. Çok güzel," dedi çocuk sırıtarak.</p>

  <p class="block_3">&nbsp;</p>

  <p class="block_4">"Bu taraf nereye gidiyor?" diye sordu solu işaret ederek.</p>

  <p class="block_3">&nbsp;</p>

  <p class="block_4">Çocuk, "Şimdi gösteriyorum," dedi. Yürümeye başladılar.</p>

  <p class="block_3">&nbsp;</p>

  <p class="block_4">Neredeyse iki saattir dev Opardum kalesini geziyorlardı. Çocuk gerektiği takdirde bölgede yaşayan tüm insanların ek odalar, duvarın içinde kalan dış binalar ve kayaların içine uzanan eski tüneller arasına alınabileceğini söylediğinde Tal ona inanmıştı. Burası inanılmaz derecede büyüktü. Nedendir bilinmez, Olasko Dükleri seneler içinde kaleye sürekli yeni binalar ekleme ihtiyacı hissetmişti.</p>

  <p class="block_3">&nbsp;</p>

  <p class="block_4">Yarım saat sonra bir koridora vardılar ve Rudolph burada durdu. Dük'ün büyük salonu ve neredeyse bir düzineden fazla odası olan özel dairesine çıkan koridordan az evvel geçmişlerdi. Rudolph, "Bu koridorun sonunda bir merdiven var Toprak Beyi. Oraya girmeye kimsenin izni yok, dedi.</p>

  <p class="block_3">&nbsp;</p>

  <p class="block_4">"Sahiden mi?"</p>

  <p class="block_3">&nbsp;</p>

  <p class="block_4">"Evet. Dük bu konuda çok katı."</p>

  <p class="block_3">&nbsp;</p>

  <p class="block_4">"Ne var orada?"</p>

  <p class="block_3">&nbsp;</p>

  <p class="block_4">"Leso Varen," dedi çocuk fısıltıyla. Sanki adını söylemek bile onu korkutuyordu.</p>

  <p class="block_3">&nbsp;</p>

  <p class="block_4">Tal bilmiyor gibi davrandı. "Leso Varen nedir ya da kimdir?"</p>

  <p class="block_3">&nbsp;</p>

  <p class="block_4">Çocuk, Tal'i oradan uzaklaştırmak ister gibi elinden tuttu. "Gitmemiz gerek. Kendisi Dük'ün danışmanı olur. Herkes büyücü olduğunu söylüyor. O da tıpkı diğer insanlar gibi görünüyor ama..."</p>

  <p class="block_3">&nbsp;</p>

  <p class="block_4">"Ama ne?"</p>

  <p class="block_3">&nbsp;</p>

  <p class="block_4">"Ben onu pek sevmiyorum," dedi çocuk yine fısıltıyla. "Beni korkutuyor. "</p>

  <p class="block_3">&nbsp;</p>

  <p class="block_4">"Ama neden?" dedi Tal gülerek. Sanki bu durumu hafife alıyor gibi görünmeye çalışıyordu.</p>

  <p class="block_3">&nbsp;</p>

  <p class="block_4">"Bilmiyorum Toprak Beyi. Korkutuyor işte."</p>

  <p class="block_3">&nbsp;</p>

  <p class="block_4">Tal ilgisiz gibi görünmeye çalıştı, fakat Varen'in dairesine çıkan girişi kafasına kazıdı. Derken burnuna hafif bir koku geldi ve gözleri açıldı. Bu kokuyu, bu aromayı tanıyor, dokunduğu teni hatırlıyordu. Alysandra! Ya da burada bilindiği adıyla Leydi Rowena. Gölgeler Meclisi'nin bir diğer üyesi olan bu kadın, soğukkanlılıkla yaptığı hesaplarla yaşardı ve son derece güzeldi. Peki büyücünün dairesinin yakınında ne yapıyor olabilirdi?</p>

  <p class="block_3">&nbsp;</p>

  <p class="block_4">"Artık gitmeliyiz Toprak Beyi," dedi Rudolph. Eliyle Tal'i çekerek onu içinde bulunduğu dalgınlık durumundan çekip çıkardı. "Dükün davetine hazırlanmalısınız."</p>

  <p class="block_3">&nbsp;</p>

  <p class="block_4">Rudolph elini bırakırken Tal kafasını salladı ve bir kez daha çocuğun ardına düştü. Kaleyle ilgili gözlemlerine dayanarak çocuğun odasına giden yolda dairesel bir rota izlediğini, böylece büyücünün kaldığı yerin yakınlarından geçmediğini tahmin ediyordu. Rudolph'u takip ederken Rowena'nın Leso Varen'in yanın da ne yaptığı sorusu bir kez daha aklına takıldı.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal kendisini bekleyen yeni kıyafetleri görünce oldukça şaşırdı. Amafi her şeyi hazırlamıştı. Lavanta rengindeki ceket, işlenmemiş inciler ve lal taşını andıran taşlarla süslenmişti. Tayt beyazdı ve gümüş tokalı bir çift yarım çizme yatağın yanı başında kendisini bekliyordu. Adalar Kralı'nın verdiği kılıç için getirilen yeni kemer takımı tamamlıyordu. Şapka yoktu, dolayısıyla da Tal kafasına bir şey takmadan gitti.</p>

  <p class="block_3">&nbsp;</p>

  <p class="block_4">Dük'ün salonu çok büyüktü. Neredeyse Roldem Kralı'nın salonu kadardı, Tal buranın bir zamanlar kalenin merkezi olduğunu tahmin etti. Eski bir asilzade ve tüm çalışanları burada yaşamış olabilirdi. Dük'ün sandalyesinin arkasındaki dev şöminede ateş yanıyordu. Ancak şömineyle sandalye arasındaki mesafe, Kaspar ve masasında oturanların rahat edebilmelerini sağlayacak kadar uzaktı. Dük'ün masası bir platform üzerindeydi. Aşağıda kalan iki masaysa dikey olarak ana masaya doğru uzanıyor, bir 'U' şekli oluşturuyordu. Bulunduğu yükseklikten Kaspar masasındaki tüm konuklarını görebiliyordu. Kaspar'ın sağında Natalia, solunda da Leydi Rowena oturuyordu. Tal, Natalia'nın bakışlarını yakalayıp gülümsedi. Fakat Rowena'yı kasten görmezden geldi. İstediği kimliğe bürünebilmesi onu bir kez daha şaşırtmıştı. Hem bambaşka biriydi, hem de Büyücünün Adası'nda onun aklını çelen, âşık olduğuna inandıran ve sonunda kendisine karşı ne bir ilgi, ne de şefkat duyduğunu söyleyen o güzel kızdı. Şimdiyse hiç zorluk çekmeden Kaspar'ın sarayında bir hanımefendi olmuştu. Beyefendinin koluna taktığı ve istekle yatağını paylaştığı güzel bir ödüldü. Tal, Kaspar'ın, yatağına aldığı bu kadının hiçbir pişmanlık kırıntısı dahi hissetmeden boğazına bıçak dayayabileceğini tahmin edip etmediğini düşündü bir an. Büyük, olasılıkla bilmiyordur, dedi kendine. Şayet biliyor olsaydı Rowena çoktan ölmüş olurdu.</p>

  <p class="block_3">&nbsp;</p>

  <p class="block_4">Tal, Dük'ün sol yanındaki masaya götürüldü. Orta yaşlı bir adamın yanına oturmuştu. Adam kendisini Dük'ün Vergi Tahakkuk Görevlisi ya da kısaca tahsildar Sergey Latimov olarak tanıttı.</p>

  <p class="block_3">&nbsp;</p>

  <p class="block_4">Yemek sessizce devam ediyordu. Diğer saraylardaki gibi göstericiler yoktu. Son tabaklar da kaldırılırken Dük Kaspar ayağa kalktı. "Dostlarım," dedi yüksek sesle. "Aramıza, sizlere tanıştırmak istediğim yeni birisi katıldı. Zeki ve oldukça yetenekli bu genç adam, Olasko'ya büyük katkı sağlayacak, Toprak Beyi Hawkins, lütfen ayağa kalk."</p>

  <p class="block_3">&nbsp;</p>

  <p class="block_4">Tal ayağa kalktığında Kaspar, "Sizlere Adalar Krallığı'ndan Roldem'deki Ustalar Sarayı Şampiyonu Toprak Beyi Talwin Hawkins'i tanıtmaktan mutluluk duyarım. Bu gece kendisi hizmetimize giriyor," dedi.</p>

  <p class="block_3">&nbsp;</p>

  <p class="block_4">Masadakiler alkışladı. Leydi Rowena da gerekli ölçüde ilgisini gösterdi, ardından tekrar Dük'e yöneldi. Tal, Dük'ün masasından önemli bir kişinin alkışlara katılmadığını fark etti. Kaspar'ın askerleri arasında rütbesi en yüksek kişi olan Komutan Quint Havrevulen sessizce oturmuş, genç yabancıyı izliyordu. Tal koltuğuna dönerken komutanın bu ilgisizliğinin Adalıları genel anlamda sevmemesinden mi, yoksa Ustalar Sarayı Turnuvası'nda kendisinin yaveri Teğmen Campaneal'i öldürmesinden mi kaynaklandığını merak etti.</p>

  <p class="block_3">&nbsp;</p>

  <p class="block_4">Yemek sona ererken Kaspar ayağa kalktı ve, "Toprak Beyi, lütfen benimle gel," dedi. Leydi Rowena'yı tek başına bırakarak masadan ayrıldı.</p>

  <p class="block_3">&nbsp;</p>

  <p class="block_4">Tal tüm yemek boyunca sandalyesinin arkasında onu bekleyen Amafi'ye işaret ederek odaya gönderdi ve kendisi de hızla Dük'ün yanına gitti. Kaspar büyük elini Tal'in omzuna koyarak, "Yemin etmenin tam vaktidir şimdi. Benimle gel. Seninle tanıştırmak istediğim biri var," dedi. Tal, Kaspar'ın omuzları arkasından Natalia'nın yüzündeki ifadede bir endişe kırıntısı olduğunu görebiliyordu.</p>

  <p class="block_3">&nbsp;</p>

  <p class="block_4">Pek çok koridordan geçtikleri bu yol boyunca hiçbir koruma ya da hizmetkâr onlara eşlik etmemiş ve bu durum Tal'i oldukça şaşırtmıştı. Derken Rudolph'un yasaklı olduğunu söylediği merdivenlere geldiklerini fark etti. Kaspar, "Ben seni çağırmadığım sürece kalenin bu kısmına giriş yasaktır Toprak Beyi. Anlaşıldı mı?" dedi.</p>

  <p class="block_3">&nbsp;</p>

  <p class="block_4">"Evet Ekselansları."</p>

  <p class="block_3">&nbsp;</p>

  <p class="block_4">Merdivenlerden çıkıp bir koridordan geçtiler ve sonunda büyük ahşap bir kapıya vardılar. Kaspar kapıyı çalmadan içeri girdi ve Tal'e de içeri girmesini işaret etti.</p>

  <p class="block_3">&nbsp;</p>

  <p class="block_4">Oda oldukça genişti fakat içeride çok az eşya vardı. Yalnızca bir masa ve bir sandalye bulunuyordu. Soğuğa karşı duvarlar goblenle kaplanmıştı fakat bunun dışında odanın rahat denebilecek bir tarafı yoktu. Büyük ocakta ateş yanıyordu ve üç adam bekleme halindeydi.</p>

  <p class="block_3">&nbsp;</p>

  <p class="block_4">Bunların ikisi muhafızdı ve hemen Tal'in iki yanına geçip kollarından tuttular. Kaspar, "Onu sandalyeye bağlayın," dedi.</p>

  <p class="block_3">&nbsp;</p>

  <p class="block_4">Tal karşı koymanın nafile olacağını anladığından adamların kendini sandalyeye bağlamasına izin verdi. Üçüncü adamsa gelip onu incelemeye başladı. Zayıf, orta boyluydu bu adam. Uzun ve koyu renk saçları, omuzlarını geçiyordu. İncecik bir yüzü vardı. Çıkık burnu, gözleri de bu denli farklı olmasa tüm yüze dikkat çeken tek taraf olabilirdi. Fakat gözleri kapkaraydı. Öyle bir şey vardı ki o gözlerde, Tal ürktü. Adam Tal'in önüne geçti ve, "Merhaba genç adam," dedi. "Dük Kaspar, muhteşem potansiyeli olan, yetenekli bir genç olduğunu söylüyor. Ben de öyle olduğunu umuyorum." Bir an yüzünü Tal'den çevirip Kaspar'a baktı. "Şayet değilsen, bu odadan sağ kurtulamazsın."</p>

  <p class="block_3">&nbsp;</p>

  <p class="block_4">Sırtını Tal'e çevirip masaya geçti. Masadan bir şey alıp yeniden Tal'in önüne geçti. "Başlasak mı?" dedi Dük'e.</p>

  <p class="block_3">&nbsp;</p>

  <p class="block_4">Tal hareket etmeden oturuyordu. Arkasında duran Dük Kaspar, "Başla," dedi,</p>

  <p class="block_3">&nbsp;</p>

  <p class="block_4">Tal kendisine neredeyse tanıdık gelen bir uğultu duydu. Sanki birileri uzaktan bir şeyler mırıldanıyordu. Gözkapakları ağırlaştı. Vücudunun da ağırlaştığını hissediyordu. Sanki uyuyacaktı.</p>

  <p class="block_3">&nbsp;</p>

  <p class="block_4">Derken bir ses, "Aklın benim aklım olsun. Altık benden hiçbir yalan saklayamazsın," dedi.</p>

  <p class="block_3">&nbsp;</p>

  <p class="block_4">Tal, kafatasının altında, ensesinin hemen üzerinde tuhaf derecede tanıdık gelen bir karıncalanma hissetti. Büyü yapıldığını anlamıştı. Bu tarz hislere Büyücünün Adası'ndan alışkındı, çünkü üzerinde pek çok farklı büyü denenmişti. Pug, Miranda ve Magnus'un yaptığı her şeyin, bu çetin sınavdan geçebilmesini sağlamak için yapıldığını tahmin ediyordu.</p>

  <p class="block_3">&nbsp;</p>

  <p class="block_4">Dük Kaspar, Tal'in görebileceği bir noktaya geldi. "Sen, Talwin Hawkins, bana ve soyuma, ben seni azat edene dek hizmet etmeye, hayatın üzerine yemin ediyor musun? Hiçbir baskı altında kalmadan, koşulsuz, yalansız ve hilesiz bana hizmet edecek misin? Buna cevabın hayırsa, hayatını almamıza izin veriyor musun?"</p>

  <p class="block_3">&nbsp;</p>

  <p class="block_4">"Evet," dedi Tal. Sesinin kısık çıktığını hissetti. Babasının bir gece ona ateş başında yaptığı konuşma hâlâ aklındaydı. "Asla bir yemini hafife alma. Çünkü ettiğin yeminle yalnızca hayatını ve kutsal onurunu değil, halkının onurunu da ortaya koyarsın. Bir yemini bozmak, şerefini kaybetmek, ruhunu kaybetmek ve halkından uzak düşmek demektir."</p>

  <p class="block_3">&nbsp;</p>

  <p class="block_4">"Evet," diye tekrar etti.</p>

  <p class="block_3">&nbsp;</p>

  <p class="block_4">Bir süre sonra o tuhaf his yavaşça kayboldu ve tuhaf görünüşlü adam, "Yeminini tüm içtenliğiyle etti," dedi.</p>

  <p class="block_3">&nbsp;</p>

  <p class="block_4">"Güzel," dedi Dük. "Çözün."</p>

  <p class="block_3">&nbsp;</p>

  <p class="block_4">Tal bir süre oturduğu yerde bileklerini ovdu. "Benim pek çok düşmanım var Tal. Düşmanlarımın da pek çok ajanı. Hizmetime girmek isteyen tek kişi sen değilsin," dedi Dük ve gülümsedi. "Sözünün eri olacağından şüphe etmemiştim zaten." Döndü ve, "Bu benim en güvenilir danışmanım Leso Varen," dedi.</p>

  <p class="block_3">&nbsp;</p>

  <p class="block_4">Adam nezaketle selam verdi. Fakat gözleri Tal'in üzerine yapışmış gibiydi. "Genç ve alışılmadık bir adamsın Toprak Beyi," dedi.</p>

  <p class="block_3">&nbsp;</p>

  <p class="block_4">Tal ayağa kalktı. "Teşekkür ederim efendim."</p>

  <p class="block_3">&nbsp;</p>

  <p class="block_4">Dük eliyle işaret ederek muhafızları gönderdi ve Tal'i kolundan tuttu. Onu kapıya doğru yönlendirerek, "Şimdi git ve dinlen," dedi. "Burada Leso'yla işlerim var. Yarın senin için görevlerimiz olacak."</p>

  <p class="block_3">&nbsp;</p>

  <p class="block_4">"Size hizmet etme şansını bana verdiğiniz için teşekkür ederim Ekselansları."</p>

  <p class="block_3">&nbsp;</p>

  <p class="block_4">Kaspar gülerek kapıyı açtı ve, "Bana öyle hemen teşekkür etme genç Hawkins. Henüz vereceğim görevleri duymadın. Senin için planladıklarımı duyduğunda o kadar da müteşekkir olmayabilirsin," dedi.</p>

  <p class="block_3">&nbsp;</p>

  <p class="block_4">Bunu da söyledikten sonra Tal'i kapıya kadar geçirdi ve kapıyı arkasından kapadı. Merdivenlerden aşağı doğru inen Tal, kendisine ne söylenmiş olursa olsun, Leso Varen'in kelimeleriyle değil gözleriyle anlattığı bir şüphe taşıdığını düşünüyordu. Biliyordu ki, büyücünün yanında adımlarını dikkatli atmalıydı.</p>

  <p class="block_3">&nbsp;</p>

  <p class="block_4">Yine de ilk sınavı atlatmıştı ve hâlâ nefes alıyordu. Şimdilik her şey yolundaydı.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_14" id="calibre_pb_12">&nbsp;</p>
</body>
</html>
