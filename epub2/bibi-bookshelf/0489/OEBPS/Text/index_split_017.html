<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-12-</p>

  <p class="block_">İHANET</p>

  <p class="block_3">&nbsp;</p>

  <p class="block_4">Tal hamle yaptı.</p>

  <p class="block_3">&nbsp;</p>

  <p class="block_4">Rakibini kolaylıkla indirmişti. Salondaki kalabalık alkışlamaya başladı. Önce rakibini, sonra da Saray Üstadı'nı selamladı.</p>

  <p class="block_3">&nbsp;</p>

  <p class="block_4">Roldem'deki Ustalar Sarayıyla kıyaslanırsa Kılıç Evi oldukça mütevazi bir yerdi. Tüm bir adayı kaplamıyordu fakat büyük bir yapıydı. Tabii karmaşık odalar, banyo gibi hizmetleri yoktu ve Roldem'de görülen rahatlıkların pek azı bulunabiliyordu. Adalar Kralı ya da Salador Dük'ü buraya destek sağlamıyordu. Hünerlerini taze tutmak isteyen bir grup asilzade tarafından açılmış özel bir kulüp gibiydi burası. Sınırda görev yapan asilzadeler ve garnizon askerleri, kılıç ustaları gözetimi altında talim yapma şansı bulabiliyorlardı, fakat Salador gibi şehirlerde yaşayan saray asilzadeleri, söz konusu kılıç sanatı olunca, tek başlarına kalıyorlardı. Üyelik ucuz değildi, fakat Ustalar Sarayı Şampiyonu olarak Tal misafirdi. Salador'da kaldığı süre boyunca da her türlü imtiyazdan faydalanabilecekti. Daveti aldığında bunun akıllıca bir hareket olacağını Amafi'ye söylemişti. Kılıç Evi'ne katılmasıyla, genç asilzadelerin buraya olan ilgisi yeniden alevlenmişti.</p>

  <p class="block_3">&nbsp;</p>

  <p class="block_4">Roldem'de de olduğu gibi pek çok zengin ailenin kızları ve soylu köklerden gelen genç hanımlar, artık düello izlemenin oldukça zevkli bir meşgale olduğunu düşünüyordu. Toprak beyi olarak Salador'a ilk gelişinde Tal, umut vaat eden genç bir asilzadeydi. Şimdiyse ünlüydü ya da Prens Matthew'la yaşadıkları duyulduysa adı kötüye çıkmış da denebilirdi. Batılı cesur ve genç toprak beyi, şehirde evliliğe uygun erkekler arasında gösteriliyordu.</p>

  <p class="block_3">&nbsp;</p>

  <p class="block_4">Dük'ün kalesine mecburen gitmek zorundaydı. Eski çağlardan kalan bir hatıra gibi duran bu geniş ve soğuk kale, aslında defalarca yenilenmek, modern hale getirilmek istenmişti. Şu anki Dük Duncan, Kral'ın uzaktan kuzeniydi. Altmışlarının sonlarında, neşeli bakışları olan bu adam, genç toprak beyinin şehre gelişini hoş karşılamış ve ihtiyaç duyduğu her türlü şey için ona yardımcı olabileceklerini söylemişti.</p>

  <p class="block_3">&nbsp;</p>

  <p class="block_4">Dük'ün oğlu Laurie, babasının hemen yanında duruyordu. Olup bitenler onu epey eğlendiriyor gibiydi. Tal, genç adamı birkaç defa görmüştü. Diğer asilzade çocuklarının aksine, vaktini ve enerjisini içkiye, kadınlara ya da kumara harcamıyordu. Bir keresinde Laurie'yi son derece güzel genç bir hanıma eşlik ederken görmüştü -daha sonra bu kızın Krondor Dükü'nün hizmetindeki bir asilzadenin kızı olduğunu öğrenmişti- bir keresinde de şehirdeki iyi mekânlardan birinde ufak bir miktar için sessizce kumar oynarken yakalamıştı. Yanında yine aynı güzel kadın vardı. Hanımefendinin bir sonraki Salador Düşesi olacağı söyleniyordu. Tal, Laurie'yi sudan başka herhangi bir içeceğe dokunurken görmemişti. Şehirde dolaşan söylentiler doğrultusunda, bir sonraki Salador Dükü kıvrak zekâlı, hünerli ve sakin bir genç olarak nitelendiriliyordu. Tek dikkat çekici tarafı, müzikteki inanılmaz yeteneğiydi. Pek çok enstrüman çalabiliyordu ve sesi güçlü, oldukça da güzeldi. Yine söylentilere göre, bu yeteneğini büyük büyükbabasından almıştı.</p>

  <p class="block_3">&nbsp;</p>

  <p class="block_4">Tal, bu genç adamla daha yakından tanışabilmek için gerekli koşulların oluşabilmesini umuyordu, fakat bu pek de olası değil gibiydi. Laurie, adı çıkmış biriyle arkadaşlık kurmaktan çekinecek gibi duruyordu.</p>

  <p class="block_3">&nbsp;</p>

  <p class="block_4">Tal, elinde bir havlu ve temiz bir tunikle kendisini bekleyen Amafi'nin yanına geçti. "Tebrikler Haşmetlim," dedi Amafi.</p>

  <p class="block_3">&nbsp;</p>

  <p class="block_4">"Teşekkürler Amafi."</p>

  <p class="block_3">&nbsp;</p>

  <p class="block_4">Ruthia'nın Sarayı'nın önünde gerçekleşen saldırının üzerinden neredeyse bir ay geçmişti. Sonrasındaysa benzer bir girişimde bulunulmamıştı. Amafi'nin şehirde tanıdıkları vardı. Suikastçının adını öğrenip kimin için çalıştığını bulacaktı, fakat bu zamana kadar ortaya çıkan bir şey yoktu.</p>

  <p class="block_3">&nbsp;</p>

  <p class="block_4">O zamandan beri Tal'in hayatı Kılıç Evi'nde, şehirdeki lokantalarda -gerçi Lucien öyle yetenekliydi ki sıklıkla evde de yemek yiyordu- geçiyor, pek çok toplantı ve kutlamalara, kumar oyunlarına çağırılıyor, üst tabakadan hoş hanımlarla geziyordu.</p>

  <p class="block_3">&nbsp;</p>

  <p class="block_4">Bir kez daha düelloya çıkıp çıkmayacağını düşünürken kalabalıkta bir hareketlenme oldu. Bu, önemli bir kişinin geldiği anlamını taşırdı. Tal, yarım düzine muhafızı ve saray mensubu maiyetinde Dük Varian Rodoski'nin içeri girişini ilgiyle izledi. Bir an için kendini mahcup hissetti. Dük'le bir yerde karşılaşacaklarını biliyordu, fakat Tal'in, Dük'ün kuzeni Prens Matthew'u rezil ettiği mekâna bu denli benzeyen bir yerde bu karşılaşmanın gerçekleşeceğini hiç tahmin etmemişti.</p>

  <p class="block_3">&nbsp;</p>

  <p class="block_4">Dük, en fazla otuz beş yaşlarında genç bir adamdı. Esmer ve yakışıklıydı. Yedi sene önce Kesh'ten soylu bir kadınla evlenene dek hanımlar arasında oldukça popüler olduğu söyleniyordu. İki sene önce yaşanan talihsiz bir binicilik kazasıyla Dük dul kalmış ve eşinin yasını tutmuştu. Şimdiyse, dedikodulara göre, tek günahı arada içki âlemlerinde kumar oynamak, atlara bahis yatırmak ve Lonca Ligini Futbol maçlarını seyretmekti. Bunun dışında iki çocuğuna çok düşkün bir babaydı. Altı yaşında bir kızı, dört yaşında bir oğlu vardı. Kılıç karşılaşmalarına uygun giyinmişti. Üzerinde klasik kapitoneli ceket, dar bir tayı ve uygun ayakkabılar vardı. Elinde de uzun kılıcını taşıyordu. Kazara gerçekleşebilecek kesiklerden yüzü ve boynu koruyan metal korumalı düello başlığı da yanındaki hizmetkârındaydı.</p>

  <p class="block_3">&nbsp;</p>

  <p class="block_4">Dük, Tal'i gördü ve kafasını salladı. Ona doğru yaklaşırken sanki aklında bir şeyler vardı. İyice yaklaştığında selam vermek için elini kaldırdı. "Toprak Beyi. Epey zaman olmuştu."</p>

  <p class="block_3">&nbsp;</p>

  <p class="block_4">Tal, hazırlıksız yakalanmıştı. Fakat bir an duraksadıktan sonra Dük'ün elini sıkarak hafifçe eğildi ve selam verdi. "Evet Ekselansları."</p>

  <p class="block_3">&nbsp;</p>

  <p class="block_4">Dük'ün yüzünde ne bir sahtelik, ne de numara vardı. Eğilip fısıltıyla, "Ailedeki herkes Matthew'u küçük düşürmene o kadar kızmadı, biliyorsun değil mi?" dedi, "Tek merak ettiğim neden bunu senden önce başka birinin yapmadığı. Bir bakıyorsun dayanılmaz derecede kendini beğenmiş oluyor, bir bakıyorsun sıkıcı birine dönüşüyor. Sinek gibi küçük ama mide bulandırıyor. Kıçına tekmeyi basarak iyi ettin. Annesi bunu yıllar önce yapmalıydı." Sonra durdu ve Tal'e bakıp gülümsedi. "Benimle bir müsabaka yapmak ister miydiniz efendim?"</p>

  <p class="block_3">&nbsp;</p>

  <p class="block_4">Tal de gülümsedi. "Ciddi misiniz Ekselansları?"</p>

  <p class="block_3">&nbsp;</p>

  <p class="block_4">"Hem de nasıl."</p>

  <p class="block_3">&nbsp;</p>

  <p class="block_4">Tal kafasını sallayarak gülümsedi. "Benim için bir şereftir Ekselansları."</p>

  <p class="block_3">&nbsp;</p>

  <p class="block_4">Dük, "Yalnızca beni de Matthew'u yumrukladığın gibi yumruklamazsan, pekâlâ anlaşabiliriz," dedi.</p>

  <p class="block_3">&nbsp;</p>

  <p class="block_4">"Söz veriyorum Ekselansları," dedi Tal.</p>

  <p class="block_3">&nbsp;</p>

  <p class="block_4">Meydana çıktıklarında kalabalıktan uğultular yükselmeye başladı. İki adam, dövüş pozisyonu aldı. Saray Üstadı, "Beyler, ilk dokunuşu yapan kazanır," dedi.</p>

  <p class="block_3">&nbsp;</p>

  <p class="block_4">Tal'in Dük karşısında oldukça güçlü olduğu göz önüne alınırsa, karşılaşmanın beklendiği gibi geçtiği söylenebilirdi. Fakat Tal, pek çok defa açıkları görmezden gelmiş, Dük'ün oyununu sergilemesine izin vermişti. Nihayet karşılaşma sona erdiğinde Dük, "Tebrikler Toprak Beyi. Cömertliğin için minnettarım," dedi.</p>

  <p class="block_3">&nbsp;</p>

  <p class="block_4">Ellerinde havlularla efendilerinin ceketlerini çıkarmak için bekleyen hizmetkârların yanına giderken Tal, "Benim için büyük zevkti Ekselansları," dedi. "Kuzeniniz karşısındaki ölçüsüz öfkemden dolayı üzgün olmamın yanı sıra, sizin tecrübeli bir kılıç ustası olduğunuzu da belirtmeliyim. Görevinize bu denli vakit ayırmak zorunda kalmasaydınız. Ustalar Sarayındaki en iyi rakiplerimden biri siz olabilirdiniz sanırım."</p>

  <p class="block_3">&nbsp;</p>

  <p class="block_4">"Çok naziksin. Gençken bir kez denedim. Otuz ikinci sıradaydım," dedi Dük. Bir yandan da havluyla kurulanıyordu. "Rütbe sebebiyle böyle bir sıralama vardı sanırım, fakat işime yaramadı. Karşıma çıkan ilk rakip beni yendi. Daha önce, açık rekabette yarışsaydım benim için daha iyi olurdu."</p>

  <p class="block_3">&nbsp;</p>

  <p class="block_4">"Çabucak bir yere yerleşmektense, bu bir şeyleri öğrenmenin daha iyi bir yoludur," diye kabullendi Tal, havlusunu Amafi'ye geri verirken.</p>

  <p class="block_3">&nbsp;</p>

  <p class="block_4">"Acelen yoksa yolun karşısındaki yerde, bir kadeh şarap içmek için bana eşlik edersin belki Toprak Beyi. Seninle konuşmak istediklerim var."</p>

  <p class="block_3">&nbsp;</p>

  <p class="block_4">Tal Amafi'ye baktı. "Kıyafetlerimi getir," dedi. Dük'e dönerek, "Benim için şereftir Ekselansları," dedi.</p>

  <p class="block_3">&nbsp;</p>

  <p class="block_4">"Yarım saat sonra diyelim mi?"</p>

  <p class="block_3">&nbsp;</p>

  <p class="block_4">"Orada olacağım."</p>

  <p class="block_3">&nbsp;</p>

  <p class="block_4">Tal üzerini değiştirdi ve Bıçak Sırtı denen hanı buldu. Kılıç Evi üyelerinin sevdiği yerlerden biriydi burası. Arka tarafta Dük için ayrılan özel odayı buldu. Daha içeri gireli birkaç dakika olmuştu ki Dük Varian geldi.</p>

  <p class="block_3">&nbsp;</p>

  <p class="block_4">Şarap servis edilirken, Dük sıradan şeylerden konuştu. Ardından hizmetkârları dışarı yolladı. Kafasıyla Amafi'yi işaret edince Tal de Amafi'ye işaret vererek onu dışarı yolladı.</p>

  <p class="block_3">&nbsp;</p>

  <p class="block_4">Yalnız kaldıklarında Dük Rodoski, "Kaspar seni buraya beni öldürmen için mi yolladı Toprak Beyi?" dedi.</p>

  <p class="block_3">&nbsp;</p>

  <p class="block_4">Tal kaskatı durdu. Sonra şaşırmış gibi yaptı. "Ekselansları, bu kötü bir şaka olsa gerek."</p>

  <p class="block_3">&nbsp;</p>

  <p class="block_4">"Pek sayılmaz," dedi Rodoski. Şarabından bir yudum aldı. "Kendine bu kadar güvenme Talwin. Bu bölgedeki tüm önemli liman ve şehirlerde ajanları olan tek kişi senin efendin değil. Karşılıklı çıkarlar söz konusu olduğunda, Roldem'in bilgi paylaşımı için anlaşmalı olduğu pek çok millet vardır. Prens Janosh'a yaptığın ziyaret, Prenses Svetlana'nın vefatına epey yakın zamanlarda gerçekleşti mesela. Nasıl yaptın bilmiyorum ama..." Omuzlarını kaldırdı. "Ona bir düşmanlığım olmasa bile, özlediğimi de söyleyemeyeceğim."</p>

  <p class="block_3">&nbsp;</p>

  <p class="block_4">"Neden böyle bir işte parmağım olduğunu düşünesiniz ki?"</p>

  <p class="block_3">&nbsp;</p>

  <p class="block_4">"Çünkü bu tam Kaspar'ın tarzı Toprak Beyi. Üstelik Kaspar'ın ne niyette olduğunu da biliyorum. Fakat sanırım sen bilmiyorsun."</p>

  <p class="block_3">&nbsp;</p>

  <p class="block_4">Tal arkasına yaslandı. Bu konu ilgisini çekmişti. Kaspar'ın isteklerini gözden geçirdiğinde, tam anlamıyla mantıklı bir sonuca ulaşamıyordu. Taktik açısından bakıldığında, Prenses Svetlana'nın öldürülmesi mantıklıydı tabii ki. Çünkü bu sayede bir sınır boyu güvenli hale getirilmişti ve bu sırada Kaspar dikkatini başka şeylere yöneltebilirdi. Fakat Kaspar'ın Rodoski'yi neden öldürmek istediğini Tal hâlâ anlayamamıştı.</p>

  <p class="block_3">&nbsp;</p>

  <p class="block_4">"Dur sana bir harita çizeyim," dedi Dük. Parmağını şarabın içine batırdı. Masanın üzerine Krallıklar Denizi'nin bir taslağını çizdi. Sonra da Roldem'den Aranor'a bir çizgi çekti. Aynısını Aranor'dan Opardum'a doğru da yaptı. "Olasko'dan Roldem'e altı adımlık bir mesafe var. Şimdi anladın mı?"</p>

  <p class="block_3">&nbsp;</p>

  <p class="block_4">Bir an için Tal ne demek istediğini anlayamamıştı. Altı adım ne demekti? Sonra anladı. Yavaşça, "Kaspar, Roldem Kralı olmak istiyor," dedi.</p>

  <p class="block_3">&nbsp;</p>

  <p class="block_4">"Çoğuna göre oldukça akıllısın," dedi Rodoski. "Kaspar yalnızca yetenekli bir general değil. Aynı zamanda son derece kabiliyetli bir idareci ve karizmatik bir lider. İstediği aptalı kendi uğruna ölmesi için ikna edebilir. Harika bir Roldem Kralı olurdu, fakat ben ailemi seviyorum -hattâ o aptal Matthew'u bile- ve hem onların hayatta kalmasını hem de kendi yaşlılık günlerimi görmek istiyorum. Dolayısıyla Kaspar'ın planlarını bozmalıyım."</p>

  <p class="block_3">&nbsp;</p>

  <p class="block_4">Tal, dikkati bir süre daha kendinden uzak tutmak, mümkünse zarar görmemek için bir hikâye uydurmaya çalışıyordu. "Söyledikleriniz doğruysa kuzeyde neden askeri hareketlilik var? Kaspar Orosini halkının kökünü kuruttu, Latagore'u dize getirdi ve Farinda'ya doğru gidiyor."</p>

  <p class="block_3">&nbsp;</p>

  <p class="block_4">"Kaspar ordusunu Krallık sınırında öyle bir yere koymak istiyor ki, sonunda Kral Ryan'ın Ran ve Rodez'den bir ordu yollayıp cevap vermekten başka hiçbir seçeneği kalmasın. Ran ve Rodez'i korumak için Dolth'tan birlik yollamak zorunda. Dolth'u korumak için Euper'den asker çağırmak zorunda. Salador'daki garnizon da harekete geçene kadar bu böyle gider.</p>

  <p class="block_3">&nbsp;</p>

  <p class="block_4">"Roldem'in kontrolünü ele geçirmek için Kaspar'ın bir orduya ihtiyacı yok. Kuzeni Aranorlu Prens Philip'e, sıradaki diğer altı kişiye de bunu kabul ettirebilir. Kısacası Roldem'e vardığında çok az mukavemetle karşılaşacaktır. Hattâ büyük destek alır. Kral'ın sarayındaki ona sadık ajanlardan değil, hükümette düzenli bir geçiş olmasını isteyenler de ona destek verir.</p>

  <p class="block_3">&nbsp;</p>

  <p class="block_4">"Kral Ryan her şeyin sona erdiğini anlayacak, Kaspar'ın taht üzerindeki yasal hakkını kabul edecektir. Bu anlaşmanın bir parçası olarak güzel Natalia'yla evlenmeyi bile düşünebilir. Adalar'ın Kaspar'ın hükümdarlığını tanıması da Kesh'in ondan uzak durmasını sağlar.</p>

  <p class="block_3">&nbsp;</p>

  <p class="block_4">"Sahiden de harika bir plan. Sorun şu ki, bunun gerçekleşmesine izin verilemez."</p>

  <p class="block_3">&nbsp;</p>

  <p class="block_4">Tal arkasına yaslandı. Mantıksız gelen bir şeyler vardı. "Kulağa harika geliyor gerçekten de. Çok karışık ve ince düşünülmüş, fakat bana kalırsa bu planın gerçekleşeceğinden emin olsanız burada oturup benimle şarap içmezdiniz Ekselansları. Çoktan ölmüş olurdum."</p>

  <p class="block_3">&nbsp;</p>

  <p class="block_4">Dük sertçe masaya vurdu. Kapı hızla açıldı ve içeri arbalet taşıyan iki adam girdi. Silahlarını Tal'e doğrultuyorlardı. "Kılıcına davranma Toprak Beyi. Belki kılıcını bana doğrultabilirsin ama bir şey yapmaya vaktin kalacağını sanmıyorum."</p>

  <p class="block_3">&nbsp;</p>

  <p class="block_4">İki korumanın omuzlarının üzerinden Amafi görülüyordu. Hizmetkârı iki adam tutuyordu. Biri ağzını kapamıştı, öbürü de boğazına bıçak dayamıştı. Tal arkasına yaslanırken elini yavaşça masadan kaldırdı.</p>

  <p class="block_3">&nbsp;</p>

  <p class="block_4">"Haklısın Toprak Beyi. Seni öldürmek istesem çoktan ölmüş olurdun." Durdu. "Sen bir keçisin."</p>

  <p class="block_3">&nbsp;</p>

  <p class="block_4">"Ekselansları?"</p>

  <p class="block_3">&nbsp;</p>

  <p class="block_4">"Bir kaplanı yakalamak için keçiyi kazığa geçirir beklersin. Kaspar'ın seni bu şehre, bu festival için, kuzenimle yaşadığın o fiyaskodan hemen sonra ve Salmater sarayını ziyaret etmenin üzerinden daha pek zaman geçmeden göndermesi sence de tuhaf değil mi? Daha açık olabilir miydi sence?"</p>

  <p class="block_3">&nbsp;</p>

  <p class="block_4">"Fakat hâlâ bir kanıtınız yok," dedi Tal.</p>

  <p class="block_3">&nbsp;</p>

  <p class="block_4">Dük güldü. "Kanıta ihtiyacım yok ki! İstesem sabaha limanda cesedini bulurlar. Dük Duncan'ın yapacağı tek şeyse, Baron kuzenine bir başsağlığı mektubu yollamak olur.</p>

  <p class="block_3">&nbsp;</p>

  <p class="block_4">"Fakat ben seni öldürmeyeceğim. Seni zincirleyip Kaspar'a geri yollayacağım. Sana ne yapacağına kendisi karar versin. Çünkü görevini tamamlayamadın Toprak Beyi.</p>

  <p class="block_3">&nbsp;</p>

  <p class="block_4">"Görüyorsun ya, senden beni öldürmen beklenmiyordu. Benim seni öldürmem gerekiyordu. Gerçek suikastçıysa güvende olduğumu düşündüğüm bir anda beni bulacaktı."</p>

  <p class="block_3">&nbsp;</p>

  <p class="block_4">"Gerçek suikastçı mı?"</p>

  <p class="block_3">&nbsp;</p>

  <p class="block_4">Dük parmaklarını şıklattı. İçeri bir adam getirdiler. O kadar çok dövülmüştü ki artık bir şey hissedemiyordu. Gelen iki muhafızın arasında tepkisizce duruyordu. "Bu adamı tanıyor musun?" Tal, adamı hatırlamaya çalıştı fakat başarılı olamadı. Yine de tanıdık geliyordu.</p>

  <p class="block_3">&nbsp;</p>

  <p class="block_4">"Kaspar'ın karargâhından."</p>

  <p class="block_3">&nbsp;</p>

  <p class="block_4">"Prohaska!" diye fısıldadı Tal.</p>

  <p class="block_3">&nbsp;</p>

  <p class="block_4">"Demek onu tanıyorsun."</p>

  <p class="block_3">&nbsp;</p>

  <p class="block_4">Tal doğruldu. "Tam olarak tanımıyorum fakat tanışıklığımız var." "Senin gibi o da üçkâğıtçı. Salador'da kendini Coshenski olarak tanıtıyordu. Olasko Geçiti'nden bir tüccar güya. Nüfuzlu dostları sayesinde Dük'ün Kışdönümü kutlamasına davetiye ayarladı." Tal, "Geldiğinden haberiniz olduğuna göre Olasko'daki ajanlarınız sahiden de iyi olmalı," dedi.</p>

  <p class="block_3">&nbsp;</p>

  <p class="block_4">"Evet," dedi Dük. "Fakat sen bize hediye olarak geldin."</p>

  <p class="block_3">&nbsp;</p>

  <p class="block_4">"Ne demek istiyorsunuz?"</p>

  <p class="block_3">&nbsp;</p>

  <p class="block_4">Dük Varian, "Seni bulup öldürecektik zaten Talwin. Bize elleriyle verdiler seni. Böylece davette hazırlıksız yakalanacaktım ve dostun Prohaska beni öldürecekti," dedi.</p>

  <p class="block_3">&nbsp;</p>

  <p class="block_4">"Beni ele mi verdiler yani? Peki kim?"</p>

  <p class="block_3">&nbsp;</p>

  <p class="block_4">Rodoski güldü. "Hâlâ anlamıyor musun? Kaspar seni ele verdi. Sen nasıl banyodan sonra havlu kullanıyorsan, Kaspar da insanları öyle kullanır. Kaspar, senin beni öldürmeye geldiğini ajanlarıma iletti. Senin yoldan çekilmeni istiyor çünkü. Leydi Natalia sana fazla düşkün. Üstelik hızlı yükselişinle sarayda kendine pek çok düşman edindin şimdiden. Kaspar seni bir tehdit olarak görüyor bile olabilir. Çünkü varisi olmadığından kendisine bir şey olur, sen de kız kardeşiyle evlenirsen, Opardum'u kim yönetir? Keçi sendin işte. Anladın mı?"</p>

  <p class="block_3">&nbsp;</p>

  <p class="block_4">Artık her şey Tal'e daha mantıklı geliyordu. Arkasına yaslandı. "Tüm bunları biliyorduysanız neden doğrudan Kaspar'a saldırmadınız?"</p>

  <p class="block_3">&nbsp;</p>

  <p class="block_4">Varian, "Seni limana atmak için hiçbir kanıta ihtiyacım yok. Gecenin bir vakti Kaspar'ın boğazını kestirmek için de bir kanıta ihtiyacım yok. Fakat ona o kadar yaklaşacak birini bulamayız. Bunun sebebini sen daha iyi bilirsin," dedi.</p>

  <p class="block_3">&nbsp;</p>

  <p class="block_4">"Leso Varen."</p>

  <p class="block_3">&nbsp;</p>

  <p class="block_4">"Evet. O şeytan büyücü çok tehlikeli. Bu yüzden fazla ölümcül olmadıkları sürece Kaspar'ın oyunlarını oynamasına izin veriyoruz. Elimizden geldiği zaman da önüne geçiyoruz. Fakat bir gün çok ileri gidecek -Kral Carol'ın izin verebileceği son nokta da Kaspar'ın beni öldürmeye teşebbüs etmesi olur- ve o gün geldiğinde filomuzla Opardum'a gidip Keshli askerleri indireceğiz ve Kaspar'ı böylece yok edeceğiz."</p>

  <p class="block_3">&nbsp;</p>

  <p class="block_4">Tal doğruldu. "Neden benim yaşamama izin veriyorsunuz?"</p>

  <p class="block_3">&nbsp;</p>

  <p class="block_4">"Çünkü Kaspar'a görmezden gelemeyeceği bir mesaj yollamak ya da onu anlamamış gibi yapmak zorundayım. Prohaska'nın cesedini yollayacağım. Yanında da zincirlere bağlı olarak sen olacaksın. Varacağı sonuç kesin olacak." Dük ayağa kalktı. "Seni de Kaspar'ın merhametine bırakıyorum. Seni şu an öldürmüş olmamı dileyeceğin günler de gelebilir. Fakat hayatta kalırsan Roldem'e ayak basar basmaz öldürüleceğini de unutma." Korumalara dönüp, "Götürün," dedi.</p>

  <p class="block_3">&nbsp;</p>

  <p class="block_4">İki asker Tal'i tuttu ve silahlarını aldı, sonra da kollarını arkadan bağladı. Askerlerden biri arkasına geçti. Birden gözleri yanmaya başladı ve bilincini yitirdi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal karanlık bir yerde uyandı. Bir geminin içinde zincirlenmiş vaziyetle olduğunu anlaması uzun sürmedi. Sallantılar, limandan çıkıp denize açıldıklarını söylüyordu. Hemen yanında duran Amafi inliyordu. Tal, "Uyuyor musun?" dedi.</p>

  <p class="block_3">&nbsp;</p>

  <p class="block_4">Az sonra öksürükle karışık bir inilti duyuldu. Amafi, "Buradayım Haşmetlim," dedi.</p>

  <p class="block_3">&nbsp;</p>

  <p class="block_4">"İhanete uğradık," dedi Tal.</p>

  <p class="block_3">&nbsp;</p>

  <p class="block_4">"Öyle görünüyor."</p>

  <p class="block_3">&nbsp;</p>

  <p class="block_4">Tal elinden geldiğince rahat bir nokta bulmaya çalışıyordu, çünkü bunun uzun, soğuk ve ıslak bir yolculuk olacağının farkındaydı. Birkaç saat sonra bir denizci geldi. Elinde iki kâse yemek vardı. Haşlanmış hububat, kuru yemiş ve tuzlanmış domuz eti yiyeceklerdi. "Yiyin," dedi denizci ikisine de birer kâse vererek. "Yarına kadar bir tek bunlar var."</p>

  <p class="block_3">&nbsp;</p>

  <p class="block_4">Tal yemeğini alıp yemeye başladı. Tadı tuzlu ve yavandı. Fakat karnı doymuştu ve mümkün olduğunca güçlü kalması gerektiğini biliyordu.</p>

  <p class="block_3">&nbsp;</p>

  <p class="block_4">Yolculuk çok yavaş geçiyordu. Karanlıkta sağa sola sallanarak yiten günler bitmek bilmiyordu. Her gün denizci, elinde aynı yemekle aşağı iniyordu sadece. Kırk bir ya da kırk ikinci günde, Tal artık tuzlu et de vermediklerini fark etti.</p>

  <p class="block_3">&nbsp;</p>

  <p class="block_4">Yaklaşık on gün sonra gemi silkelenmeye başladı. Opardum'a yaklaşmak üzere olmalıydılar. Gün bitmeden Kaspar'ın huzuruna çıkarlardı.</p>

  <p class="block_3">&nbsp;</p>

  <p class="block_4">Tal'in aklından sürekli aynı düşünce geçiyordu. İhanete uğramıştı. Tilkiler kralı sahiden de bir akrep olduğunu ve doğasına sadık kalarak iğnesini batırdığını göstermişti.</p>

  <p class="block_3">&nbsp;</p>

  <p class="block_4">Artık Tal de yemininden azat olmuştu. Artık Kaspar'ı öldürse de yeminini bozmuş olmazdı.</p>

  <p class="block_3">&nbsp;</p>

  <p class="block_4">Tabii hayatta kalabilirse.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Doğrudan kaleye götürüldüler. Kaspar'ın karşısına çıkarılmadan önce belki zincirlerinin çözüleceğini ya da üzerini temizlemek için odasına gönderilebileceğini umuyordu fakat bu umudu da boşa çıktı.</p>

  <p class="block_3">&nbsp;</p>

  <p class="block_4">Büyük salonda tek başına oturan Kaspar'ın huzuruna çıkarıldı. Etrafında yalnızca askerleri vardı. Ne Leydi Natalia oradaydı, ne de saray nedimleri. "Pekâlâ, Baron Talwin," dedi Kaspar doğrudan söze girerek. "Görevinde başarısız oldun."</p>

  <p class="block_3">&nbsp;</p>

  <p class="block_4">Tal, olaylardan haberi yokmuş gibi davranmanın bir işe yaramayacağının farkındaydı. "Zaten başka türlü bir sonuç çıkması olanaksızmış Ekselansları."</p>

  <p class="block_3">&nbsp;</p>

  <p class="block_4">Kaspar güldü. "Ölmediğine göre Dük Rodoski'nin başka planları var sanırım. Belki bu başarısızlığımı yüzüme vurmak istiyor."</p>

  <p class="block_3">&nbsp;</p>

  <p class="block_4">"Öyle bir şey. Artık Kral Carol'ın en son izin vereceği noktaya geldiğinizi söyledi. Bir kural daha çiğnerseniz Roldem filosu Keshli asker bölüklerini Opardum'a yollayacak."</p>

  <p class="block_3">&nbsp;</p>

  <p class="block_4">"Ah, öyle mi söyledi?" Kaspar kıkırdadı. "Oyun içinde oyun. Baron. Dük Varian gibi yüksek rütbeli birinin bile farkında olmadığı bir oyun var işin içinde."</p>

  <p class="block_3">&nbsp;</p>

  <p class="block_4">"Neyse," dedi elini sallayarak, "Bu artık seni ilgilendiren bir mevzu değil. Beni hayal kırıklığına uğrattın Baron. Emrettiğim gibi Rodoski'yi öldürmemekle kalmadın. Aynı zamanda öldürülme onurunu da göstermedin. Yani bir bakıma beni iki defa hayal kırıklığına uğratmış oldun. Bu da benim kaldıramayacağım bir şeydir. Fakat samimi bir gençtin ve beni oldukça eğlendirdin. Bunların hatırına ölümünün çabuk ve acısız olmasını sağlayacağım." Muhafızlara dönüp, "Götürün," dedi.</p>

  <p class="block_3">&nbsp;</p>

  <p class="block_4">Muhafızlar Tal'i kollarından yakalarken Tal, "Bana hayatınızı borçlusunuz!" dedi.</p>

  <p class="block_3">&nbsp;</p>

  <p class="block_4">Kaspar arkasına yaslandı ve muhafızlara durmalarını işaret etti. "Kahretsin ki haklısın," dedi Kaspar. Kafasını iki yana salladı. "Pekâlâ, ödemediğim bir borçla yaşayamam zaten. Sana yaşamını bağışlıyorum Toprak Beyi. Artık baron değilsin. Fakat seninle işim bittiğinde böyle bir şey istememiş olmayı dileyeceksin." Ardından Amafi'ye dönüp, "Seninle ne yapacağım?" dedi.</p>

  <p class="block_3">&nbsp;</p>

  <p class="block_4">Amafi, "Zincirleri çıkararak işe başlayabilirsiniz Ekselansları," dedi.</p>

  <p class="block_3">&nbsp;</p>

  <p class="block_4">Dük işaret verdi, muhafızlar Amafi'yi serbest bıraktı. Zincirlerinden kurtulan Amafi selam vererek, "Umarım Toprak Beyi'nin başarısızlığı benim hizmetime gölge düşürmemiştir Ekselansları," dedi.</p>

  <p class="block_3">&nbsp;</p>

  <p class="block_4">"Hayır, kesinlikle Amafi. Sen harika bir araçsın. Senden ne istediysem harfiyen yerine getirdin. Ne eksik, ne fazla."</p>

  <p class="block_3">&nbsp;</p>

  <p class="block_4">Tal uşağına bakarak, "Sen!" dedi.</p>

  <p class="block_3">&nbsp;</p>

  <p class="block_4">"Birileri Dük'ün Salador'daki ajanlarına, onu öldürmek için yola çıktığını haber vermeliydi Toprak Beyi," dedi Kaspar. "Bu haberi Dük'e zamanında yetiştirmeleri için buradaki Roldemli ajanlara güvenemezdim. Sana ihanet etmesi için adamına rüşvet vermek daha zarif bir hareketti. Salador'daki ajanlarımdan biriyle nasıl iletişime geçebileceğini anlattım. Ajanım da Dük Duncan'ın çalışanlarından biriyle görüşmesini sağladı. Geriye kalan tek adımda da, Dük Rodoski'ye ulaşmaktı."</p>

  <p class="block_3">&nbsp;</p>

  <p class="block_4">Amafi, Tal'e selam verdi. "Karşılaştığımız ilk gece sizin de söylediğiniz gibi Haşmetlim, 'Risk altında kalmadan bana kolaylıkla ihanet edebileceğin günlere kadar'. İşte o gün geldi."</p>

  <p class="block_3">&nbsp;</p>

  <p class="block_4">"Mükâfatını alacaksın Amafi," dedi Kaspar. "Şimdi git ve temizlen."</p>

  <p class="block_3">&nbsp;</p>

  <p class="block_4">Eski suikastçı, "Evet Ekselansları, fakat sizi bir konuda uyarabilir miyim?" dedi.</p>

  <p class="block_3">&nbsp;</p>

  <p class="block_4">"Nedir o?"</p>

  <p class="block_3">&nbsp;</p>

  <p class="block_4">"Talwin Hawkins'in yanında, genç olmasına rağmen son derece tehlikeli bir adam olduğunu anlayacak kadar uzun süre çalıştım. Borcunuzu bir kenara bırakıp kendisini öldürürseniz iyi edersiniz."</p>

  <p class="block_3">&nbsp;</p>

  <p class="block_4">"Hayır," dedi Kaspar. "Uyarını anlıyorum. Fakat tuhaf olsa da benim de bir şeref anlayışım var. O benim hayatımı kurtardı, ben de bu borcu göz ardı edemem." Durdu. "Fakat uyarını dikkate alacağım. Şimdi git."</p>

  <p class="block_3">&nbsp;</p>

  <p class="block_4">Amafi Dük'e selam vererek çıktı. Tal'e dönen Kaspar, "Sana hayatını bağışladım, fakat hiçbir insanın bulunmak istemeyeceği bir yerde geçireceksin bu hayatı. Zaten oraya çok dayanan da çıkmaz. Bundan sonraki hayatını Ümitsizlik Hisarı'nda geçireceksin. Tanrılar merhamet ederse orada hemen ölürsün. Fakat yaşadığım tecrübelere dayanarak söyleyebilirim ki, tanrılar nadiren merhamet gösterir," dedi.</p>

  <p class="block_3">&nbsp;</p>

  <p class="block_4">Muhafız komutanına dönüp, "Oraya vardığında Hisar kumandanına, bu adama güzel yemekler vermesini ve işkence etmemesini söyle. Tabii mahkûmun sağ elini kestikten sonra işkence etmemesini," dedi.</p>

  <p class="block_3">&nbsp;</p>

  <p class="block_4">Tal, başına gelecekleri duyduktan sonra öylece kaldı. Ardından başka bir şey söylenmeden askerler onu sürükleyerek çıkardı. Kaspar'ı son gördüğü an, tahtında oturan Dük'ün yüzünde pişmanlıkla karışık bir mutluluk ifadesi vardı.</p>

  <p class="block_19"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_17">&nbsp;</p>
</body>
</html>
