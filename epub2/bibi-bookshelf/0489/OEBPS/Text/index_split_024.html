<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-18-</p>

  <p class="block_">ALDATMACA</p>

  <p class="block_3">&nbsp;</p>

  <p class="block_4">Tal bekledi.</p>

  <p class="block_3">&nbsp;</p>

  <p class="block_4">Saraydaki telaş, açıkça görülüyordu. Duvarların kenarına dizilmiş kraliyet korumaları ve salonun iki tarafında, tahtın yukarısındaki balkonlarda bekleyen bir düzine okçu, buradakilerin sıradan insanlar olmadığının birer göstergesiydi.</p>

  <p class="block_3">&nbsp;</p>

  <p class="block_4">Adalar Kralı Ryan, üzerindeki günlük kıyafetiyle kımıldamadan oturuyordu. Aceleyle karar verilmiş bir toplantıydı bu. Tal'in sağında, siyahlara bürünmüş bir adam duruyordu. Boyu kısa olmasına rağmen kudretli olduğu her halinden belliydi. Kısacası kraliyet ailesine evlatlık yoluyla uzaktan bağlı olan efsanevi Kara Büyücü Pug da orada bekliyordu.</p>

  <p class="block_3">&nbsp;</p>

  <p class="block_4">Kral, iki adama yaklaşmalarını işaret etti. Adamlar, önlerine bir dizi asker çıkıp onları durdurana dek yürüdüler.</p>

  <p class="block_3">&nbsp;</p>

  <p class="block_4">Kral iki adama baktı. Sonunda, "Babam bir gün gelebileceğin konusunda beni uyarmıştı Pug. Söylediklerinden anladığım kadarıyla pek hoş ayrılmamışsınız," dedi.</p>

  <p class="block_3">&nbsp;</p>

  <p class="block_4">Pug gülümsedi. "Az bile söylüyorsunuz Majesteleri."</p>

  <p class="block_3">&nbsp;</p>

  <p class="block_4">"Anlattığına göre Adalar'a olan bağlılığını terk etmiş, sana miras kalan tüm unvanları bırakmış ve kendisine hoş olmayan sözler sarf etmişsin."</p>

  <p class="block_3">&nbsp;</p>

  <p class="block_4">"Yine az söylüyorsunuz Majesteleri." Pug durdu. Ardından, "Kral Patrick gençliğinde, son yıllarında olduğu gibi sabırlı ve düşünceli bir adam değildi. Fevriydi ve ani kararlar verirdi. Ben tamamen iyi niyetimle hareket ettim. Batı Diyarları'nın yarısının Zümrüt Kraliçe ordularınca yok edildiğini gördükten daha birkaç ay sonrasıydı ve ben Adalar'ı Yüce Kesh'le bir savaşa sokmasını istemedim," dedi.</p>

  <p class="block_3">&nbsp;</p>

  <p class="block_4">"Evet," dedi Kral. "Bunları da duydum. Fakat size kalan unvan ve ismi reddetmeniz, bazıları tarafından ihanet olarak görülüyor. Şimdilik bunu bir kenara bırakıp konuya gelelim. Neden buradasın?" Ardından Tal'i işaret etti. "Ve bu suikastçıyı neden sarayıma getirdin?"</p>

  <p class="block_3">&nbsp;</p>

  <p class="block_4">"Çünkü Talwin Hawkins, tehlikeye atılan ve Olaskolu Dük Kaspar tarafından, kendi çıkarları için kurban edilen bir genç adam. Onu kandırdılar, sonra ona ihanet ettiler. O da yaşananları telafi etmek için Majesteleri'ni, Adalar'ı bekleyen büyük tehdide karşı uyarmak istiyor, Ben de ona kefil olmaya, Majesteleri'ne söylenenlerin hakikat olup olmadığını doğrulamaya geldim."</p>

  <p class="block_3">&nbsp;</p>

  <p class="block_4">Tal, iyileşmeye başlayan kolundaki sargı yüzünden biraz tökezleyerek de olsa eğilerek selam verdi. Ardından, "Majesteleri, eminim casuslarınız Kaspar'ın bitmek bilmeyen plan ve oyunlarından sizi haberdar etmiştir, Bildiğiniz üzere Salmaterli Prenses Svetlana'nın ölümünden o sorumludur. Bu sayede Prens, Kaspar'ı bağlı olduğu lord olarak görmeye ikna olmuştur," dedi.</p>

  <p class="block_3">&nbsp;</p>

  <p class="block_4">"Bu durumdan haberdar değildim," dedi Kral.</p>

  <p class="block_3">&nbsp;</p>

  <p class="block_4">Tal, önce korumalardan birine ardından da Büyücünün Adası'ndan Pug'la birlikte gelen Pasko'ya işaret etti. Pasko, muhafıza bir parşömen verdi. "Bu, Kaspar'ın kendi arşivlerinden büyük zahmetlerle alınmış ve bugün Salmater'le Olasko'nun içinde bulunduğu durumu gösteren belgenin mühürlü bir kopyasıdır."</p>

  <p class="block_3">&nbsp;</p>

  <p class="block_4">Kral, belgeyi muhafızdan aldı. "Bunun gerçek olduğunu nerden bileceğim?"</p>

  <p class="block_3">&nbsp;</p>

  <p class="block_4">"Gerçek olduğuna ben kefilim efendim," dedi Pug.</p>

  <p class="block_3">&nbsp;</p>

  <p class="block_4">"Peki bunu nereden buldunuz?"</p>

  <p class="block_3">&nbsp;</p>

  <p class="block_4">Cevabı Tal verecekti. "Kaspar'ın sarayında, onun zulmünden zarar görmüş eski kurbanlarına acıyan kişiler var hâlâ. Majesteleri Olasko'dan Baron Visniya ve Baron Stolinko'yu tanıyordur belki. Kaspar'ın şahsi emri doğrultusunda bir süre boyunca birlikte hapis yattık. Kendileri ve başka soylular da, uydurma usulsüzlükler ya da Kaspar'ın hizmetindeki başka isimlerin kişisel çıkarları için öldürülmüş ya da hapse atılmıştı. Haksızlığa uğrayarak hapse atılan bu insanların, sarayda hâlâ dostları vardı. Bu kişiler, Opardum'a yapacağımız baskın dolayısıyla ortaya çıkabilecek durumlardan bizleri haberdar edecek."</p>

  <p class="block_3">&nbsp;</p>

  <p class="block_4">"Opardum'a saldırmayı mı planlıyorsunuz?" dedi Kral. "Açık sözlülüğüne hayran kaldım genç Hawkins. Cesaretine de. Böyle bir savaşta kullanabileceğin orduyu nereden buldun peki, öğrenebilir miyim?"</p>

  <p class="block_3">&nbsp;</p>

  <p class="block_4">"Majesteleri, sonbaharın ilk haftasına kadar emrimde çalışmaya hazır üç bin askerim olacak."</p>

  <p class="block_3">&nbsp;</p>

  <p class="block_4">"Bir sınır karakoluna ya da küçük bir garnizona saldıracak olsan, bu bahsettiğin orduya önemli bir kuvvet diyebilirdik. Fakat Opardum için senin..." derken durdu ve Şövalye Mareşal Sir Lawrence Malcolm'un dudaklarını okuyarak, "...yirmi bin ya da daha fazla adama ihtiyacın olacak," dedi. "Yanılmıyorsam bu da denizden veya karadan saldırırsan olur." Bir kez daha askeri danışmanına baktı. Kendisi, kralı onaylar mahiyette kafasını sallıyordu.</p>

  <p class="block_3">&nbsp;</p>

  <p class="block_4">"Alışılagelmiş bir saldırı olsa, bu dediklerinizde haklı olurdunuz Majesteleri. Fakat bahsettiğim üç bin kişi Opardum'a arkadan saldıracak."</p>

  <p class="block_3">&nbsp;</p>

  <p class="block_4">Kral güldü. "Arkadan mı? Yanılıyorsam düzelt beni, fakat Opardum kalesinin arkasında sert bir yamaç var. Üstelik yanlış hatırlamıyorsam, buraya yukarıdan da bir giriş yok."</p>

  <p class="block_3">&nbsp;</p>

  <p class="block_4">"Haklısınız Majesteleri. Fakat içeri girmek için bir yol var. Benim ordum da saldırısını oradan yapacak."</p>

  <p class="block_3">&nbsp;</p>

  <p class="block_4">Kral sabırsızlanıyordu. "Harika öyleyse, bu çabanızda size başarılar diliyorum. Komşu ülkelerin bazıları kötüdür. Kaspar ise tam bir zorba. Yok olduğun görmek beni üzmez. Fakat bunun Adalar la ne ilgisi var?"</p>

  <p class="block_3">&nbsp;</p>

  <p class="block_4">"Benim bir şaşırtmacaya ihtiyacım var."</p>

  <p class="block_3">&nbsp;</p>

  <p class="block_4">Kral uzunca bir süre sessiz kaldı. Ardından, "Şaşırtmacaya mı?" dedi.</p>

  <p class="block_3">&nbsp;</p>

  <p class="block_4">"Efendim, Inaska'ya hiç girmeden Güney Adaları'ndan bir geçiş yolu gösterebilirim size. Ve oraya Opardum veya Olasko Geçiti'ni tehdit edecek bir ordu yerleştirebilirsiniz. Kaspar da askerlerini destek için getirmek yerine Olasko Geçiti'nde bırakmak zorunda kalacaktır."</p>

  <p class="block_3">&nbsp;</p>

  <p class="block_4">"Ya da ordularını her iki şehirden de yola çıkartıp benim ordumu arada ezebilir."</p>

  <p class="block_3">&nbsp;</p>

  <p class="block_4">"Bunu tehlikeye atamayacak kadar meşgul olacak Majesteleri." "Neden?"</p>

  <p class="block_3">&nbsp;</p>

  <p class="block_4">"Çünkü Roldem Kralı, binlerce Kesh askeriyle dolu filosunu Opardum açıklarında bekletiyor olacak."</p>

  <p class="block_3">&nbsp;</p>

  <p class="block_4">"Kesh mi!" diye bağırdı Kral. "Kesh'in Kaspar'la ne ilgisi var?" "Kaspar'ın Aranorlu Prens Phillip cinayetinde parmağı olduğu biliniyor."</p>

  <p class="block_3">&nbsp;</p>

  <p class="block_4">"Bu yeni bir şey değil Toprak Beyi. Prenses Alena da Rillanon'da misafirimiz. Bu konuyla ilgili olarak Kaspar'a ciddi mesajlar gönderdik. Prensesin dönüşüyle beraber, küçük Prens Tal'i geçebilecek yaşa gelene dek yerine bir vekil bulacak."</p>

  <p class="block_3">&nbsp;</p>

  <p class="block_4">"Saygısızlık etmek istemem ama Majesteleri, Olasko'da Kaspar olduğu sürece bu neredeyse olanaksız bir durum. Roldem Kralı da bunun farkında. Tıpkı Dük Rodoski'yi ortadan kaldırmak istediği gibi, Phillip'i de Kaspar'ın ortadan kaldırdığını biliyor. Amacı Kral Carol'ın tahtına daha yakın olabilmek. Kaspar, Roldem Kralı olmak istiyor Majesteleri."</p>

  <p class="block_3">&nbsp;</p>

  <p class="block_4">"Öyle gibi görünüyor, fakat hiç olası değil."</p>

  <p class="block_3">&nbsp;</p>

  <p class="block_4">"Kaspar ordusunu Farinda'ya yollar, burayla olan sınıra da on bin adam ve at yerleştirirse gayet olası olacaktır efendim. Karşılaşmak için kuvvetlerinizi oraya göndermekten başka seçeneğiniz kalmayacaktır. Bu sırada kendisi Roldem'de taç giyecek tabii." "Peki bunu nasıl başaracak? Büyüyle mi?"</p>

  <p class="block_3">&nbsp;</p>

  <p class="block_4">Pug öne çıktı. "Aynen öyle Majesteleri. Bu yüzden konuyla ilgili olarak bizimle birlikte hareket etmenizi istiyoruz. Aksi takdirde yılsonu gelmeden Kaspar Roldem tahtına çıkar. Hattâ Roldem tahtı bile onu tatmin etmeyecektir. Yeniden harekete geçecektir. Önce diğer Doğu Krallıkları'na karşı durur. Miskalon, Roskalon ve diğerlerini Salmater'le birlikte dize getirir. Böylece vilayet ve düklükler, Roldemli Kral Kaspar'a sadakatlerini bildirir. Ardından Rillanon'a doğru yola çıkar."</p>

  <p class="block_3">&nbsp;</p>

  <p class="block_4">Kral bir süre sessiz kaldı. Ardından, "Karanlık bir resim çiziyorsunuz beyler," dedi. "Pekâlâ, daha fazla duymak istemiyorum. Öğle yemeğinden sonra konseyimle görüşüp elinizdeki kanıtları sunarsınız. Fakat sizi uyarıyorum. Yeterince ikna edici olamazsanız derhal bu sarayı terk edersiniz. Burada ikinize de güvenilmiyor beyler. Size güvenmeden önce çok şey göstermeniz gerekecek. Rahat etmeniz için her şey sağlanacak. Öğleden sonra tekrar görüşeceğiz."</p>

  <p class="block_3">&nbsp;</p>

  <p class="block_4">Pug, Tal ve Pasko selam vererek çıktılar. Koridorda Tal Pug'a dönerek, "Bu ilk adımdı," dedi.</p>

  <p class="block_3">&nbsp;</p>

  <p class="block_4">Pug, "Atmamız gereken daha çok adım var," dedi.</p>

  <p class="block_3">&nbsp;</p>

  <p class="block_4">Öğleden sonra Kral ve konseyiyle yapılacak toplantı öncesi bir şeyler yiyip kendilerine gelebilecekleri misafir odasını göstermek üzere gönderilen uşağı takip ettiler.</p>

  <p class="block_3">&nbsp;</p>

  <p class="block_4">Odada, üzeri atıştırmalıklarla dolu büyük bir masa ve isterlerse uzanıp kestirebilecekleri kadar büyük iki kanepe vardı. İstekleriyle ilgilenmek için bekleyen bir de hizmetkâr vardı. Fakat Pug hizmetkâra dönerek, "Sen çık," dedi.</p>

  <p class="block_3">&nbsp;</p>

  <p class="block_4">Hizmetkâr selam vererek odadan çıktı. Pug gözlerini kapadı, ellerini sağa sola salladı, ardından, "Büyüyle bizi duyamazlar şimdi," dedi. Pasko'ya dönerek de, "Kapının dışında bekle. Normal yollardan da duyulmayalım," dedi. Pasko kafasını sallayarak odadan çıktı.</p>

  <p class="block_3">&nbsp;</p>

  <p class="block_4">Tal kendine bir kadeh şarap doldururken kafasıyla Pug'a da işaret ederek bir kadeh isteyip istemediğini sordu. "Su yeter," dedi Pug.</p>

  <p class="block_3">&nbsp;</p>

  <p class="block_4">Tal, Pug'a bir bardak su doldurup verdi. Kendi şarabını da sol eline aldı. Sağ elinin henüz küçük olan parmaklarını sargının altından esnetmeye çalışırken kullanılan büyünün ne olduğunu bir kez daha düşündü. Her hareketi acı veriyordu, fakat öte yandan elinde his olması harika bir şeydi. Bu acının da geçeceğini biliyordu. Nakor zamanla bunun geçeceğini, egzersizle daha da kolay iyileşebileceğini söylemişti. Bir şeyden emindi: Kaspar'la karşılaştığında sağ elinde kılıcı olacaktı.</p>

  <p class="block_3">&nbsp;</p>

  <p class="block_4">Tal, "İşte başlıyoruz," dedi.</p>

  <p class="block_3">&nbsp;</p>

  <p class="block_4">"Evet," dedi büyücü. "Gün bitmeden Adalar'ın desteğini almış olacağız."</p>

  <p class="block_3">&nbsp;</p>

  <p class="block_4">Tal bir sandalyeye oturup bir başkasına ayaklarını uzattı. Pug, kanepelerden birine oturmuştu. Tal, "Kral'a anlattıklarımızda bir parça olsun gerçeklik payı var mıydı?" dedi.</p>

  <p class="block_3">&nbsp;</p>

  <p class="block_4">"Gerçeklik müzakere edilebilir bir olgudur. Seneler içinde bunu öğrendim."</p>

  <p class="block_3">&nbsp;</p>

  <p class="block_4">"Bu oynanan oyunla ilgili hiçbir fikrim olamaz, değil mi?"</p>

  <p class="block_3">&nbsp;</p>

  <p class="block_4">Pug, "Herhangi birimizin bir fikri var mı ya da bu olanları gerçekten anlayabilecek kapasitede miyiz onu bile bilmiyorum," dedi. Bir an için sustu. Ardından, "Çok şey yaşadın Tal. Henüz otuz yaşında bile değilsin, fakat bir insanın ancak iki ömründe yaşayabileceği kadar çok acı çektin. İki iş bittiğinde hayatta kalabilirsek sana olabildiğince çok şey anlatacağım," dedi.</p>

  <p class="block_3">&nbsp;</p>

  <p class="block_4">"Hayatta kalırsak mı?"</p>

  <p class="block_3">&nbsp;</p>

  <p class="block_4">"Planın ilk bakışta gayet başarılı görünüyor. Fakat senin, Kaspar'ın ve hattâ Meclis ya da Leso Varen'in bile ötesinde güçler var bu işin içinde. Meclis, Varen'in gücüne karşı seni korumak için üzerine düşeni yapacak. Yapmaya çalıştığı şeyi doğru tahmin edebildiysek, o zaten gücünün büyük kısmını başka bir tarafa yönlendirmiş olacak. Bu durumda da savunmasız kalacak. Yine de bu oyunun en tehlikeli oyuncusu o. Çünkü ben güç anlamında ona eş olsam bile onda ahlak ilkesi denen bir şey yok ve dolayısıyla yenilmektense hiç umursamadan etrafındaki her şeyi yok etmekten çekinmeyecektir."</p>

  <p class="block_3">&nbsp;</p>

  <p class="block_4">Tal, "İçimi iyimserlikle doldurdun," dedi.</p>

  <p class="block_3">&nbsp;</p>

  <p class="block_4">Pug güldü. "Hepsi birer risk. Fakat hayat da bir risk değil mi?"</p>

  <p class="block_3">&nbsp;</p>

  <p class="block_4">Şarabından bir yudum alan Tal, "Doğru," dedi. "Peki Kral Ryan'ı ikna ettikten sonra ne olacak?"</p>

  <p class="block_3">&nbsp;</p>

  <p class="block_4">Pug gülümsedi. "İşin zor kısmı başlayacak. Kral Carol ve Keshli elçileri ikna edeceğiz."</p>

  <p class="block_3">&nbsp;</p>

  <p class="block_4">Tal kafasını salladı. "Öyleyse çabuk konuşsan iyi edersin Pug. Çünkü Roldem topraklarına bir daha adım atarsam beni öldürecekler."</p>

  <p class="block_3">&nbsp;</p>

  <p class="block_4">Pug, "Hem de çok çabuk konuşacağım."</p>

  <p class="block_3">&nbsp;</p>

  <p class="block_4">Tal düşünceler içinde arkasına yaslandı. Planın cesur, çekinmesiz ve hattâ çılgınca olduğunu biliyordu. Fakat Kaspar'ı kesin olarak ve aniden alt edebilmek için tek umutları buydu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Ne var ki, nihayet Olasko'yu yok edeceği düşüncesi onu heyecanla doldurmuyordu. Bunun yerine donuk bir boşluk vardı içinde. Şarabını yudumladı.</p>

  <p class="block_3">&nbsp;</p>

  <p class="block_4">Roldem görevlilerinden oluşan bir heyet ve merasim kıtası, Adalar Kralı'nın gemisi iskeleye bağlanırken rıhtımda bekliyordu. Sürme iskele indirildi, görevliler kraliyet misafirini karşılamak için öne çıktı. Geminin ana direğinde Adalar kraliyet ailesinin flaması dalgalanıyordu ve bu da, gemide kraliyet ailesinden birinin olduğu anlamına geliyordu.</p>

  <p class="block_3">&nbsp;</p>

  <p class="block_4">Fakat lüks kıyafetler içinde bir asilzade değil, siyahlara bürünmüş kısa boylu bir adam indi sürme iskeleden. Arkasında da, oradakilerin çok iyi tanıdığı, elinde kaputtan bir seyahat çantası taşıyan başka bir adam vardı.</p>

  <p class="block_3">&nbsp;</p>

  <p class="block_4">Kral'ın Danışmanı öne çıktı. "Bunun anlamı nedir?" Tal'i işaret ederek, "Bu adamı hemen tutuklayın," dedi.</p>

  <p class="block_3">&nbsp;</p>

  <p class="block_4">Pug elini kaldırdı. "Bu adam, Adalar Kralı'nın koruması altındadır ve bu heyetin bir parçasıdır."</p>

  <p class="block_3">&nbsp;</p>

  <p class="block_4">"Peki siz kimsiniz beyefendi?"</p>

  <p class="block_3">&nbsp;</p>

  <p class="block_4">Pug, "İsmim Pug. Kimileri beni Kara Büyücü olarak tanır. Kral Ryan'ı temsilen burada bulunuyorum," dedi.</p>

  <p class="block_3">&nbsp;</p>

  <p class="block_4">"Fakat direkte kraliyet flaması var!"</p>

  <p class="block_3">&nbsp;</p>

  <p class="block_4">Pug, "Buna izin vermesi için Kral'ı zorlamam nedeniyle kendimden utanıyorum. Fakat uzaktan da olsa kraliyet ailesiyle bağlantım var. Beni evlat edinmişlerdi. İsmim conDoin arşivlerinde kayıtlıdır. Kral Ryan'ın büyük büyükbabası Dük Borric tarafından evlat edinilmiştim," dedi.</p>

  <p class="block_3">&nbsp;</p>

  <p class="block_4">Danışmanın kafası karışmış gibiydi. "Belgeleriniz nerede?"</p>

  <p class="block_3">&nbsp;</p>

  <p class="block_4">Pug süslü bir tomar kâğıt çıkardı. Kral Ryan'ın hizmetindekiler aceleyle fakat hiçbir detayı unutmadan hazırlamışlardı bu belgeleri. Üzerlerinde gerekli damgalar vardı ve Yıldızlimanı'ndan Dük Pug'la Toprak Beyi Talwin Hawkins'i, Kral Carol ve Yüce Kesh İmparatoru'nun olağandışı saray elçileri olarak göstermekle birlikte, bu iki temsilcinin Adalar adına pek çok anlaşma yapma yetkisinde olduğunu ifade ediyordu.</p>

  <p class="block_3">&nbsp;</p>

  <p class="block_4">"Her şey burada gibi görünüyor... Ekselansları." Tal'e kötü kötü bakan Danışman, "Lütfen benimle gelin beyler," dedi.</p>

  <p class="block_3">&nbsp;</p>

  <p class="block_4">Arabaya geldiklerinde Tal elindeki çantayı arabacıya fırlattı, sonra da Pug'ı takip ederek içeri girdi. Vekil, ikisinin ardından içeri girerek, "Çantalarınız saraya getirilecek," dedi.</p>

  <p class="block_3">&nbsp;</p>

  <p class="block_4">Tal, "Yanımızdaki çantaların hepsini az önce verdim zaten efendim," dedi.</p>

  <p class="block_3">&nbsp;</p>

  <p class="block_4">"Yani çok uzun kalmayacak mısınız?"</p>

  <p class="block_3">&nbsp;</p>

  <p class="block_4">Tal sırıttı. "Burada iki günden fazla kalırsak sürpriz olur."</p>

  <p class="block_3">&nbsp;</p>

  <p class="block_4">Danışman Pug'a bakarak, "Dürüstlüğümü mazur görün Ekselansları," dedi. Ardından Tal'e dönerek, "Fakat Toprak Beyi bu adadan canlı çıkarsa, bu da benim için sürpriz olur," dedi.</p>

  <p class="block_3">&nbsp;</p>

  <p class="block_4">Tal omuzlarını silkti. "Bırakalım da buna Kral karar versin."</p>

  <p class="block_3">&nbsp;</p>

  <p class="block_4">Yolculuğun geri kalan kısmında kimseden ses çıkmadı.</p>

  <p class="block_3">&nbsp;</p>

  <p class="block_4">Dük Rodoski öfkeden yerinde duramıyordu. Kral, Pug'ın anlattığı her şeyi dinlemiş, sonra tıpkı Kral Ryan gibi Kral Carol da özel meclisi ve Yüce Kesh İmparatorluğu Elçisi önünde bir sunum yapmalarında ısrarcı olmuştu. Salona girdiğinde Tal'in orada oturduğunu gören Dük, neredeyse kılıcına davranıyordu.</p>

  <p class="block_3">&nbsp;</p>

  <p class="block_4">"Kendinize gelin!" diye emretti Kral. "Bu adamlar buraya Adalar bayrağı korumasıyla geldiler ve kendilerine diplomatik nezaket çerçevesinde davranılacak."</p>

  <p class="block_3">&nbsp;</p>

  <p class="block_4">Dük, "Söyledikleri her şey birer yalan, kuzen!" diye cevap verdi.</p>

  <p class="block_3">&nbsp;</p>

  <p class="block_4">"Oturun!" diye bağırdı Kral.</p>

  <p class="block_3">&nbsp;</p>

  <p class="block_4">Dük Rodoski söyleneni yaptı, fakat şüphesini de açıkça göstermiş oldu.</p>

  <p class="block_3">&nbsp;</p>

  <p class="block_4">Kral danışmanlarını huzuruna çağırana dek Pug bekledi.</p>

  <p class="block_3">&nbsp;</p>

  <p class="block_4">Danışman Kral'a ve konseyindekilere hitaben konuşmaya başladı. "Majesteleri, beyler, bu... tuhaf giyimli beyefendi Yıldızlimanı Dük'ü ve Kral Ryan'ın kuzeni Pug. Kendisinin bugün bana ilettiklerini size de anlatmasını istemiştim. Ekselansları?"</p>

  <p class="block_3">&nbsp;</p>

  <p class="block_4">Pug ayağa kalkarak, "Öncelikle bu Dük unvanının nezaketen kullanıldığını ifade etmeliyim," dedi. "Ryan'ın babası Patrick Krondor Prensiyken, Adalar'a olan sadakatimi bir kenara bıraktım. Kral'ın kuzeniyim, fakat uzaktan.</p>

  <p class="block_3">&nbsp;</p>

  <p class="block_4">"Az sonra söyleyeceğim şeyleri duyunca kulaklarınıza inanamayacaksınız. Öyle şeyler duyacaksınız ki benim aklımı yitirdiğimi düşüneceksiniz. Fakat şimdiden söyleyeyim, beyler. Aklım yerinde ve söyleyeceklerim de kesinlikle hayal ürünü değil.</p>

  <p class="block_3">&nbsp;</p>

  <p class="block_4">"Eminim ki arşivlerinizde Adalardan IV. Rodric'in hükümdarlığı sırasında toplanmış bazı belgeler vardır. Fakat bahsettiğim şey Gediksavaşları, dünyamızın Tsurani tarafından işgal edilmesi olmayacak. Bunlar tarihi gerçeklerdir. Fakat bu gerçeğin arkasında, bilinenden çok daha müthiş bir öykü yatmaktadır.</p>

  <p class="block_3">&nbsp;</p>

  <p class="block_4">"Savaş, büyük ölçüde çevrilen oyunlar yüzünden gerçekleşti. Böylece iki dünya birbirine girdi. Tek bir amaç vardı: Sethanon şehri altına gizlenmiş kadim bir nesnenin kullanılması. Bu maddenin adı da Yaşamtaşı'dır." Kral Carol'a baktı. "Bunların arşivlerinizde olması beni oldukça şaşırtır Majesteleri. Karanlık Yol Kardeşliği orduları sahte peygamber Murmandamus'un bayrağı altında güneye doğru ilerlediğinde, Sethanon savaşından geriye kalan ve gerçeği bilen bir tek ben, Tomas -Elf Kraliçesi Aglaranna'nın eşi-, Prens Arutha ve daha sonra Kral Lyam ve artık ölü olan iki Tsuranili büyücü vardı.</p>

  <p class="block_3">&nbsp;</p>

  <p class="block_4">"Yaşamtaşı iki kere daha tehdit altında kaldı. Önce Moredhel lideri Delekhan, sonra da Zümrüt Kraliçe orduları saldırıda bulundu.'' "Bu Yaşamtaşı denen şey de neyin nesi?" diye sordu Rodoski. "Önemi nedir ki uğruna savaşlar çıkmış?"</p>

  <p class="block_3">&nbsp;</p>

  <p class="block_4">"Bu dünyaya insanlar inmeden evvel yaşamış ırk olan Valheru tarafından yaratılmış kadim bir şey. Tanrılara karşı bir silah olarak kullanılmak üzere yapılmış. Murmandamus, Delekhan ve Zümrüt Kraliçe ise dünyayı yönetmek için bu taşı kullanmak istedi."</p>

  <p class="block_3">&nbsp;</p>

  <p class="block_4">"Yani Olaskolu Kaspar da bu Yaşamtaşı'nı almak mı istiyor?" diye sordu Kral Carol. "Hayır," dedi Pug. "Bu taş seneler önce... yok edildi. Artık bir tehdit oluşturmuyor." Taşın Tomas'ın oğlu Calis tarafından, tutsak edilen hayat özlerini özgür bırakıp iyilikle kötülük arasındaki eski dengeyi kısmen de olsa yakalamaya yardım etmek için kullanıldığını anlatmaya çalışmak yerine, böyle söylemenin daha iyi olacağını düşünmüştü.</p>

  <p class="block_3">&nbsp;</p>

  <p class="block_4">Keshli Elçi, "Sanırım arşivlerimizde böyle bir şeyden bahsediliyor efendim," dedi.</p>

  <p class="block_3">&nbsp;</p>

  <p class="block_4">Pug gülümsedi. "Şüphesiz. İlk Sethanon savaşında Lord Hazara-Khan'ın emrinde çalışan Kesh askerleri vardı. Gördüklerini rapor ettiğini zannediyorum."</p>

  <p class="block_3">&nbsp;</p>

  <p class="block_4">"Bunlar yaşanırken orada olduğunuzu ve onu tanıdığınızı bilmek bana çok tuhaf geliyor," dedi Hiçi. "Bunlar bir yüzyıl önce yaşandı."</p>

  <p class="block_3">&nbsp;</p>

  <p class="block_4">"Yaşlandım," dedi Pug duygusuzca. "Şimdi konumuza dönelim. Olaskolu Kaspar son on senedir bölgeye inanılmaz zarar veriyor. Buna Salmater Prensesi ve Aranor Prensi'nin cinayeti de dahil. Roldem Kraliyet Ailesi'nin her bir üyesi için bir suikast planı var."</p>

  <p class="block_3">&nbsp;</p>

  <p class="block_4">Rodoski kendine hakim olamadı. Tal'i işaret etti. "Ve şu adam da onun araçlarından biriydi. Salmaterli Svetlana'yı öldürdü. Bana düzenlenecek suikastta da yer alacaktı."</p>

  <p class="block_3">&nbsp;</p>

  <p class="block_4">Pug omuzlarını kaldırdı. "Bu teşebbüs hemen önlendi efendim. Benim anlatmak istediğim de bu. Kaspar'ın hırsları açık ve ortada. Roldem tahtına oturmak istediğini bütün dünya bilse bile umurunda değil gibi görünüyor. Bir gün Adalar tahtına oturmak isterse de aynı şey geçerli olacak.</p>

  <p class="block_3">&nbsp;</p>

  <p class="block_4">"Fakat Kaspar aptal bir adam değil. Dolayısıyla kendinize onun neden bu kadar açık oynadığını sormalısınız. Neden hırslarını saklamıyor ve sizin vereceğiniz tepkileri umursamayacağını bu denli açıkça gösteriyor?"</p>

  <p class="block_3">&nbsp;</p>

  <p class="block_4">Rodoski arkasına yaslandı. Öfke içindeki Dük'ün bile bu soruyu düşünmeye başladığını görebiliyordu Tal.</p>

  <p class="block_3">&nbsp;</p>

  <p class="block_4">"Cevap," dedi Pug, "Kral Carol'ın Yüce Kesh'le olan karşılıklı savunma anlaşmasını uygulamaya koyması için bir sebep. Elçi, İmparator'a, İmparatorluk'un doğu kıyısındaki garnizonlarını kuzeye çekmesini söylemeli. Hem de hemen. Roldem donanması o limanlara uğrayıp askerleri Opardum'a göndermeli.</p>

  <p class="block_3">&nbsp;</p>

  <p class="block_4">"Kral Ryan, Olasko Geçiti'ni tehdit etmek için bir ordu gönderecek ve Toprak Beyi Hawkins de kalenin içine birliğini sokacak. Tüm bunlar kış gelmeden tamamlanmalı. Çünkü Kaspar, asıl hamlesini Kışdönümü Gecesi gerçekleştirmeyi planlıyor. Opardum kalesinde çok az kişinin girmeye izinli olduğu kanatta, Leso Varen diye bilinen bir adam yaşıyor. Kendisi çok kudretli bir büyücüdür ve karanlık sanatları uygular. Tüm yasa ve akitleri, gelenekleri ve sosyal sözleşmeleri, yani insanları bir düzene sokup huzurlu kılan her şeyi yok etmeyi amaçlayan kötülük ve karmaşa güçlerine hizmet ediyor. Bu güçlerin, iyilik ve kötülük düşüncelerinizi gölgede bıraktığına ne kadar işaret etsem az. Aklı başında insanlarsanız, Leso Varen durdurulmazsa bu dünyayı nasıl bir dehşetin beklediğini anlayabilmeniz imkânsız olacaktır."</p>

  <p class="block_3">&nbsp;</p>

  <p class="block_4">"Sadece bu adamı yok edebilmek için Kesh'in tüm doğu garnizonlarına ve Roldem donanmasına ihtiyacınız olacak yani, öyle mi?" diye sordu Keshli Elçi.</p>

  <p class="block_3">&nbsp;</p>

  <p class="block_4">Pug, "Özetlemek gerekirse, evet," dedi.</p>

  <p class="block_3">&nbsp;</p>

  <p class="block_4">Kral, "Konseyi beklerken sizinle ilgili olarak arşivlerimize baktık Dük Pug," dedi. "Okuduklarım doğruysa siz de oldukça kudretli bir büyücüsünüz. Sırf yaşınız bile bu raporların doğru olduğuna inanmama sebep oluyor.</p>

  <p class="block_3">&nbsp;</p>

  <p class="block_4">"Leso Varen'i neden kendiniz bulup yok etmediniz?"</p>

  <p class="block_3">&nbsp;</p>

  <p class="block_4">Pug gülümsedi. Bu tebessümde acı da vardı. "Bu adamla daha önce karşı karşıya kaldım Majesteleri. Bu süre boyunca pek çok farklı isim kullandı, fakat nasıl bir kokarcayı kokusundan tanıyabiliyorsanız, ben de kara büyülerinin iğrenç kokusunu alabiliyorum. Öldürülmesi kolay bir adam değil o. Deniyorum dediysem lütfen bana inanın." Sesi kısıldı ve bir an için gözleri daldı. "Bir keresinde... onun öldüğünü sandım. Fakat görünen o ki yanılmışım."</p>

  <p class="block_3">&nbsp;</p>

  <p class="block_4">"Pekâlâ," dedi Dük Rodoski. "Bu adamın güçlerini karanlık bir dille resmettiniz ve seneler öncesinde yok edilmiş tehlikeli bir şeyin hikâyesini anlattınız. Anlayabilmemiz için konuyu bağlayabilir misiniz?"</p>

  <p class="block_3">&nbsp;</p>

  <p class="block_4">Pug, " Leso Varen'in yeni bir Yaşamtaşı yarattığını sanıyorum. Ve bu taşı yılın en karanlık gecesi olan Kışdönümü Gecesi'nde kullanmayı planladığı düşüncesindeyim," dedi.</p>

  <p class="block_3">&nbsp;</p>

  <p class="block_4">Kral arkasına yaslandı. "Yeni bir Yaşamtaşı mı? Tam olarak ne işe yarayacak bu?"</p>

  <p class="block_3">&nbsp;</p>

  <p class="block_4">Pug, "Efendim, bu taş herhangi bir biçimde kullanılabilir," dedi. "Doğru ellere geçerse iyilik için kullanılır, Fakat kendi başım ve sevdiğim herkesin yaşamı üzerine bahse girerim ki, Varen'in ellerinde yalnızca kötülük için kullanılacak.</p>

  <p class="block_3">&nbsp;</p>

  <p class="block_4">"Yeni bir Yaşamtaşıyla, Zümrüt Kraliçe'nin ordusunun Adalar'ı işgalinden bu yana görülmemiş bir büyüklükte savaş açabilir." Bu bir tür kaçıştı. Çünkü yalnızca bir avuç insan işin aslını biliyordu: Zümrüt Kraliçe öldürülmüş, yerine onun kılığında bir iblis geçmişti. Bu detay, Kral'ın saray üyelerinin kafalarını karıştırmaktan başka bir işe yaramazdı. Bir süre duraksadıktan sonra Pug, "Alınan her hayatla Yaşamtaşı daha da güçlenir," diye devam etti. "Kimin öldüğü ya da ölenlerin kimin tarafında olduğu önemli değil. Varen, Kaspar'ın ordusunun yanında olursa, savaşın sonunda, başında olduğundan daha güçlü olacaktır. Yapılan her savaş, onu daha da güçlendirecektir.</p>

  <p class="block_3">&nbsp;</p>

  <p class="block_4">"Nihayetinde, dünyayı yönetmesini sağlayacak silah elinde olacak. Hattâ daha da fazlası: Tanrılara bile meydan okuyabilecek.</p>

  <p class="block_3">&nbsp;</p>

  <p class="block_4">"O zaman göklerde savaş çıkacak ve ayağınızın altındaki topraklar kömüre, küle dönecek."</p>

  <p class="block_3">&nbsp;</p>

  <p class="block_4">"Buna inanamam," dedi Kral,</p>

  <p class="block_3">&nbsp;</p>

  <p class="block_4">Pug eliyle işaret edince, Pasko elindeki eski belgelerle bu adım öne çıktı. "Bunlar Rillanon arşivlerinden. Kral Ryan bunları almama izin verdi. Size, Prens Arutha'nın kendi eliyle yazdığı belge de dahil olmak üzere dosyadaki tüm resmi evrakları veriyorum. Benim yazmış olduğum belgeler de var. Bunlarda size zaten anlatmış olduğum şeylerden ya da en azından Gediksavaşları döneminde bilindiği kadarıyla her şeyden bahsediliyor. Yılansavaşları zamanında Erik von Darkmoor'un hazırlamış olduğu bir belge de dahil olmak üzere, döneme ait çeşitli raporlar da var. Hepsi gerçektir ve kraliyet arşivcileri tarafından tasdiklenmiştir.</p>

  <p class="block_3">&nbsp;</p>

  <p class="block_4">"Size verdiklerimin dışında bildiğimiz her şeyi de anlattım."</p>

  <p class="block_3">&nbsp;</p>

  <p class="block_4">"Bunun bedelini kim ödeyecek peki?" diye sordu Keshli Elçi. "Yalnızca altından bahsetmiyorum. Tüm o acıyı kim çekecek, kimler ölecek?"</p>

  <p class="block_3">&nbsp;</p>

  <p class="block_4">"Ekselansları," dedi Pug, "Kral Ryan'a yapmış olduğum teklifi size de yapacağım," dedi. "Çabalarınızın bedelini ben karşılayacağım. Bunu sağlayabilirim. Fakat dünyayı kimsenin hayal bile edemediği bir dehşetten kurtarmak için her şeylerini vermeye hazır cesur adamlar bulmak, benim gücümün de ötesinde olan bir şey.</p>

  <p class="block_3">&nbsp;</p>

  <p class="block_4">"Efendiler, Majesteleri, biz şimdi harekete geçmezsek, Kışdönümü Gecesi'ne kadar bu dünya, asla kavrayamayacağımız bir karanlığa doğru yavaş yavaş geçmeye başlayacak. Bu kararı kendiniz için değilse de çocuklarınız ve bir gün dünyaya gelecek onların çocukları için verin."</p>

  <p class="block_3">&nbsp;</p>

  <p class="block_4">Pug etrafındakilerin yüzlerine teker teker baktı. Tal, artık büyüyle bağdaştırdığı o karıncalanma hissini duydu yine. Pug'ın yaptığı büyünün zor algılanan cinsten olduğunu biliyordu. Çünkü anlaşılır bir şey yapsa geri tepebilirdi. Onları sakinleştirecek, verdikleri karar konusunda içlerinin rahat olmasını sağlayacak ve şüphelerini kenara itecek bir büyü yapmıştı.</p>

  <p class="block_3">&nbsp;</p>

  <p class="block_4">Kral, "beyler, sizin için hazırlanan odalara çekilirseniz biz de konuyu tartışabiliriz," dedi. Pasko'nun verdiği belgelerin oluşturduğu yığına bakarak, "Bunların hepsini okumak vaktimizi alabilir. Yemeği odanıza gönderteceğim. Görüşmemize de sabah devam ederiz," diye ekledi.</p>

  <p class="block_3">&nbsp;</p>

  <p class="block_4">Pug, Tal ve Pasko selam vererek Kral'ın salonundan ayrıldılar. Mütevazı odalarına bir uşak eşliğinde çıktılar. Yalnız kaldıklarında Tal, Pasko'ya baktı. "Ustalar Sarayı Şampiyonluğu için dövüştüğümde verilen oda kadar güzel değil."</p>

  <p class="block_3">&nbsp;</p>

  <p class="block_4">Pasko, "O zamanlar sizi daha çok seviyorlardı. O zamanlar kraliyet ailesinden birini öldürmeye teşebbüs de etmemiştiniz henüz," dedi.</p>

  <p class="block_3">&nbsp;</p>

  <p class="block_4">Pug, "Bu seferki Adalarda olduğundan da zor," dedi. Kapı çaldı, Pug, Pasko'ya kapıya bakmasını işaret etti. Pasko kapıyı açtığında, ellerinde atıştırmalık ve şarapla dolu tepsiler taşıyan hizmetkârlar içeri girdiler. Hizmetkârlar çıkıp kapı bir kez daha kapandığında Pasko, Pug ve Tal için hafif bir yemek hazırlamaya koyuldu.</p>

  <p class="block_3">&nbsp;</p>

  <p class="block_4">Pug, "Sanırım onları ikna edeceğiz. Fakat bunun üzerine daha çok tartışma olabilir," dedi.</p>

  <p class="block_3">&nbsp;</p>

  <p class="block_4">Tal iç geçirdi. Paralı askerlerine kavuşmak için sabırsızlanıyordu. John Creed'e güveniyordu. Halkının intikamını almayı ne kadar çok istese de, Quint ve diğerlerine de güvenmeye başlamıştı artık. Fakat yine de elindeki bir paralı asker ordusuydu ve her an bir sorun çıkabilirdi.</p>

  <p class="block_3">&nbsp;</p>

  <p class="block_4">Nihayet Tal, Pug'a dönüp, "Şimdi ne yapacağız?" dedi.</p>

  <p class="block_3">&nbsp;</p>

  <p class="block_4">"Bekleyeceğiz," dedi Pug. "Ki bu hepsinden de zor."</p>

  <p class="block_3">&nbsp;</p>

  <p class="block_4">Pasko kafasını salladı. "Siz yemeğinizi yerken ben de banyolarınızı hazırlarım. Yemeğin erken gelmesi için de görevlilerle konuşacağım. "</p>

  <p class="block_3">&nbsp;</p>

  <p class="block_4">Pug ayağa kalkmıştı. "Benim için isteme. Ben bu gece eşimle yemek yiyeceğim. Şafak sökmeden geri dönerim." Elini sallayarak ortadan kayboldu.</p>

  <p class="block_3">&nbsp;</p>

  <p class="block_4">Tal, Pasko'ya baktı. "Tıpkı Magnus gibi. Bunu yapmalarından nefret ediyorum."</p>

  <p class="block_3">&nbsp;</p>

  <p class="block_4">Pasko kafasını salladı.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_14" id="calibre_pb_24">&nbsp;</p>
</body>
</html>
