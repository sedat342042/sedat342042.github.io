<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-5-</p>

  <p class="block_">HİZMET</p>

  <p class="block_3">&nbsp;</p>

  <p class="block_4">Kaspar gülümsedi.</p>

  <p class="block_3">&nbsp;</p>

  <p class="block_4">"Genç Hawkins, görüyorum ki kendine oldukça rahatsız bir durum yaratmışsın." Büyük bir sandalyede oturan Dük Kaspar, hizmetkârına işaret ederek odadaki yuvarlak masanın üzerinde duran şarap bardaklarını doldurmasını istedi. Bu oda, Kral'ın kendisine yapılan ziyaretler için tahsis ettiği büyük dairenin bir bölümüydü.</p>

  <p class="block_3">&nbsp;</p>

  <p class="block_4">Amafi özel hizmetkâr olarak kapının hemen dışında bekliyordu. Pasko'ysa evde, dönüşü için hazırlanıyordu. Hasta baba hikâyesi ona göre uygundu. Zaten Prandur Kapısına giden bir gemide yer ayrılmıştı bile. Oradan bir başka gemiyle Kıyı Kolcusuna, son olarak da arabayla Kendrick'in yerine geçecekti. Bir hafta içinde ayrılıyordu.</p>

  <p class="block_3">&nbsp;</p>

  <p class="block_4">Tal önceki gün, Dük'ün huzuruna çıkmak istediğini belirten bir mesaj göndermişti. Ertesi sabah saray uşaklarından biri gerekli cevabı getirdi. Tal, öğleden sonra gelmesi için davet edilmişti, fakat ana kapı yerine saray hizmetkârlarının girişini kullanması tavsiye ediliyordu -bunun sebebi açıktı.</p>

  <p class="block_3">&nbsp;</p>

  <p class="block_4">Kaspar boynuna kadar düğmeli, sırma işlemeli bir tunik giymişti. Bu tarz bir kıyafeti Tal daha önce hiç görmemişti. Olasko modası olabileceğini düşündü. "Alışılmadık sezileri olan, sakin bir genç olduğunu sanıyordum. Hiç tarzın olmayan böyle bir şeye neyin sebep olduğunu bana anlatabilir misin?''</p>

  <p class="block_3">&nbsp;</p>

  <p class="block_4">Tal bardağını alıp, alışkanlık gereği bir kez kokladı. Bir yudum aldıktan sonra, "Kuzgunormanı, Krushwin'den gelen yeni bağ mahsulü olmalı bu," dedi.</p>

  <p class="block_3">&nbsp;</p>

  <p class="block_4">Kaspar kaşlarını kaldırarak, "Şaraptan anlıyorsun Talwin," dedi. "Evet, geçen ay gelmişti. Kral benim için birkaç şişe buraya, ayırmış. Şimdi soruya cevap ver."</p>

  <p class="block_3">&nbsp;</p>

  <p class="block_4">Bu son söylediği, Tal'in bu zamana kadar Kaspar'dan duymaya alışık olmadığı bir emir tonundaydı.</p>

  <p class="block_3">&nbsp;</p>

  <p class="block_4">Tal mahcup görünmeye çalıştı. "Prens Matthew tam bir hödük."</p>

  <p class="block_3">&nbsp;</p>

  <p class="block_4">"Doğrudur, fakat diğer Roldem asilzadelerinin de ondan aşağı kalır yanı yoktur. Neden onu halk içinde küçük düşürdün?" "Çünkü onu öldürsem idam sehpasından kurtulamazdım sanırım," dedi Tal ve şarabından bir yudum alarak durdu. "Kraliyet ailesinden olmasa, aramızda bir onur meselesi olduğunu belirterek karşısına çıkardım. "</p>

  <p class="block_3">&nbsp;</p>

  <p class="block_4">"Öyle mi?" dedi Dük kaşlarını kaldırarak. "Kimin onuru peki? Seninki değildir herhalde. Akıllı birine benziyorsun. Şişirilmiş prensiplere itibar etmezsin."</p>

  <p class="block_3">&nbsp;</p>

  <p class="block_4">Bu soruyu gerektiği kadar iyi düşünmemiş olduğunu fark eden Tal, "Bu bir hanımın onuru efendim," dedi.</p>

  <p class="block_3">&nbsp;</p>

  <p class="block_4">"Prens Matthew'la bir kadın yüzünden mi kavgalısın?"</p>

  <p class="block_3">&nbsp;</p>

  <p class="block_4">Tal inandırıcı bir hikâye bulamazsa yakın inceleme altına alınacağını biliyordu, bu yüzden de doğaçlama yapması gerekti. "Kavgalı değilim ama savunma halindeyim. Bahsi geçen hanım dul. Prens de bu hanıma karşı ilgisinde oldukça... ısrarcı."</p>

  <p class="block_3">&nbsp;</p>

  <p class="block_4">"Öyleyse bu bahsettiğin Leydi Gavorkin," dedi Kaspar kıkırdayarak. "Kendi sarayımda olduğu kadar buralarda da dedikodu kaynaklarım var."</p>

  <p class="block_3">&nbsp;</p>

  <p class="block_4">Tal omuzlarını kaldırdı. "Leydi ve ben oldukça yakındık, benim evlenmek gibi bir düşüncem yok, fakat o, şayet koşullar elverirse, kendine yeni bir eş arıyor. Zaten Krallık mal varlıklarının bir kısmını elinden almayı düşünüyor. O da gelirini kaybetmekten korkuyor."</p>

  <p class="block_3">&nbsp;</p>

  <p class="block_4">Kaspar durumla ilgili daha fazla bir şey bilmesine gerek olmadığını belirtti. "Kadının durumunu biliyorum. Matthew insanlar içinde onunla görülürse, kadınla ilgilenen diğer asilzadelerin çocukları Gavorkin'i gözden çıkarır. Anlıyorum."</p>

  <p class="block_3">&nbsp;</p>

  <p class="block_4">Tal, Kaspar'ın bu hikâyeye inanıp inanmadığından emin değildi. Tal'in bu hikâyeyi dayandırdığı tek şey, bir öğleden sonra Leydi Gavorkin'i ziyaret ettiğinde ondan duyduğu sözlerdi: Prensi itici buluyordu.</p>

  <p class="block_3">&nbsp;</p>

  <p class="block_4">"Yine de," dedi Kaspar bir kez daha kıkırdayarak, "onca insan içinde onu çocuk gibi ağlatmak zorunda mıydın?"</p>

  <p class="block_3">&nbsp;</p>

  <p class="block_4">"Ölmesinden iyidir," dedi Tal.</p>

  <p class="block_3">&nbsp;</p>

  <p class="block_4">"Belki de değildir," dedi Kaspar. "Kendine çok kötü bir düşman edindin. Matthew'un içinde bir damla olsun bağışlama duygusu yoktur. Kral'ın yakın aile çevresinden olan tek kişi o. Gücünü özel hakaretlerden öcünü almak için kullanabilir. Şu an bile kafana ödül koymuş olabilirler. Yerinde olsam arkamı kollardım genç Hawkins."</p>

  <p class="block_3">&nbsp;</p>

  <p class="block_4">"Bu yüzden size geldim."</p>

  <p class="block_3">&nbsp;</p>

  <p class="block_4">"Kral üzerinde biraz etkim olabilir. Üstelik sana borçluyum. Fakat Matthew konusunda..." Ellerini iki yana açarak omuzlarını kaldırdı.</p>

  <p class="block_3">&nbsp;</p>

  <p class="block_4">"Efendim, sizin hizmetinizde çalışıyor olsam Matthew bana doğrudan saldırmaya cesaret edemez. Önermiş olduğunuz işi kabul etmeye karar verdim.''</p>

  <p class="block_3">&nbsp;</p>

  <p class="block_4">Kaspar arkasına yaslandı. "Sebebini anlıyorum, fakat dürüst olmak gerekirse bu bana ani bir değişim gibi geldi."</p>

  <p class="block_3">&nbsp;</p>

  <p class="block_4">"Teklifinizi daha önce ciddi olarak düşünüp tartmıştım Ekselansları. Fakat Salador, Ran ve Bas-Tyra dışında ticaret yapabilmeyi umuyordum, belki siz de yerel temsilcileriyle görüşmüşsünüzdür. Atlı Quincy de Castle."</p>

  <p class="block_3">&nbsp;</p>

  <p class="block_4">Kaspar'ın gözlerinde parlayan ışık, yalanını ortaya çıkarıyordu sanki. "Öyle birini tanımıyorum," dedi. "Neden ticaret yapmak istiyorsun peki?"</p>

  <p class="block_3">&nbsp;</p>

  <p class="block_4">Tal bir an için durup kafasını toparlamaya çalıştı. "Beni asilzadelikle birleştiren tek bağ da oldukça ince efendim. Aile reisimiz var olduğumdan bile habersiz. Neticede ben ikinci göbekten kuzeniyim." Sesini alçalttı. "Doğrusunu söylemek gerekirse 'Toprak Beyi' unvanını da baba tarafından bir yerel mahkeme yargıcının kurnaz dalavereleri sayesinde kullanabiliyorum. O unvanın getirdiği topraklar da bana gelir sağlamıyor." Tekrar normal ses tonunu kullanmaya başlayan Tal, "İki şeye ihtiyacım var: para ve şan. Ya orduya yazılırım -ve doğrusunu söylemek gerekirse bunu bir süre denedim ve kuzey soğuğunda goblinleri benzetmek de çekilecek şey değil- ya da varlıklı biriyle evlenirim. Fakat varlıklı biriyle evlenebilmek için de para ve şöhrete ihtiyacım var. Bu bir kısırdöngü, anlayabiliyor musunuz?" dedi.</p>

  <p class="block_3">&nbsp;</p>

  <p class="block_4">"Evet, anlıyorum."</p>

  <p class="block_3">&nbsp;</p>

  <p class="block_4">"Böylece doğuya geldim. Batıda siyaset ve ticaret insanlara olanaklar sağlamıyor fakat burada durum farklı. Orada her şey görev ve hizmete bağlı fakat burada insan beklentilerini keşfedebilir, bulabilir. Ustalar Sarayı Şampiyonluğu bana ün kazandırdı.</p>

  <p class="block_3">&nbsp;</p>

  <p class="block_4">Ekonomik anlamda de Castle ve ortaklarıyla yükselirsem zengin olabilirim."</p>

  <p class="block_3">&nbsp;</p>

  <p class="block_4">''Genel olarak bu tasarı güzel tabii, Toprak Beyi, fakat amacına daha doğrudan ulaşmanı sağlayacak yollar yok mu?"</p>

  <p class="block_3">&nbsp;</p>

  <p class="block_4">"Benim görebildiğim kadarıyla yok. Elimdeki en iyi fırsat Leydi Gavorkin'di fakat Kraliyet de onun benim gibi Adalar'dan gelen fakir bir toprak beyiyle evlenmesini kabul etmez."</p>

  <p class="block_3">&nbsp;</p>

  <p class="block_4">"Özellikle de şimdi," dedi Kaspar kıkırdayarak,</p>

  <p class="block_3">&nbsp;</p>

  <p class="block_4">Tal acı bir gülümsemeyle, "Evet," diyerek onay verdi. "Hem Prens konusunda kendimi durdurabilseydim, bence geleceğim başka bir yerde olacaktı. Şimdi görüyorum ki Roldem'deki tüm beklentilerim suya düştü..." Omuzlarını silkti.</p>

  <p class="block_3">&nbsp;</p>

  <p class="block_4">"Benimle olan bağını kullanarak başarıya ulaşabileceğini düşünmüştün," diye cümlesini tamamladı Kaspar.</p>

  <p class="block_3">&nbsp;</p>

  <p class="block_4">"Evet Ekselansları."</p>

  <p class="block_3">&nbsp;</p>

  <p class="block_4">"Mantıksız bir seçim değil," dedi Kaspar. "Zeki adamlara verecek işim her zaman vardır. Tabii gelecekte prensleri uluorta rezil etme güdüne karşı koyabileceğini düşünerek böyle söylüyorum. Opardum'da senin için bir komutanlık görevi var."</p>

  <p class="block_3">&nbsp;</p>

  <p class="block_4">"Komutanlık mı?" Tal gülümsedi. "Söylediğim gibi, askeriye hayatını bir defa denedim efendim. Bana kalırsa yeteneklerime göre benim için ideal iş o değil."</p>

  <p class="block_3">&nbsp;</p>

  <p class="block_4">"Bu yalnızca bir unvan. İstersen kendini yine 'toprak beyi' olarak tanıtırsın. Kimse sana selam durmayacak, kimse tören alanında yürümeni beklemeyecek. Emrim altında çalışan komutanların hiçbiri üniforma giymiyor."</p>

  <p class="block_3">&nbsp;</p>

  <p class="block_4">Tal sanki anlamış gibi, "Ya," dedi. "Aradığınız şey bir ajan yani."</p>

  <p class="block_3">&nbsp;</p>

  <p class="block_4">"Ajan güzel kelime. Aracı da öyle. Gerekirse temsilci bile olabilir. İsim önemli değil fakat amaç aynı: şaşmaz bir sadakat ve gayretle bana hizmet etmek. Alacağın ödül de çabana eş değer olacak."</p>

  <p class="block_3">&nbsp;</p>

  <p class="block_4">Tal şarabını bitirdi. "Toparlanayım mı?"</p>

  <p class="block_3">&nbsp;</p>

  <p class="block_4">"Daha sonra," dedi Kaspar. "Ben bir hafta daha buradayım. Sonra Rillanon'a gideceğim, Adalar Kralı'nı ziyaret edip Opardum'a döneceğim. Opardum'a gelene kadar resmi olarak hizmetimde değilsin. Bunun sebebi sana daha sonra anlatılacak.</p>

  <p class="block_3">&nbsp;</p>

  <p class="block_4">"Ancak o zamana kadar benim korumam altında olacaksın. Prens Matthew'a gizli bir not gönderip senin başına bir şey gelirse bunu kendime yapılmış bir hakaret olarak algılayacağımı söyleyeceğim ve seni Roldem'den olabildiğince uzak bir yere götüreceğime dair söz vereceğim.</p>

  <p class="block_3">&nbsp;</p>

  <p class="block_4">"Belki üç sene sonra geri dönüp şampiyonluğunu korumaya çalışabilirsin. Tuhaf olur elbette ama en azından o vakte kadar Matthew bu konuyu etraflıca düşünmüş olur." Durdu ve ekledi: "Belki de o zamana kadar kasıntı aptalı bir başkası öldürmüş olur."</p>

  <p class="block_3">&nbsp;</p>

  <p class="block_4">Kaspar ayağa kalktı. Görüşmenin bittiği anlamına geliyordu bu. "Toprak Beyi, şimdi evine dön ve beladan uzak durmaya çalış."</p>

  <p class="block_3">&nbsp;</p>

  <p class="block_4">"Pekâlâ Ekselansları," dedi Tal.</p>

  <p class="block_3">&nbsp;</p>

  <p class="block_4">Dük bir kapıdan, Tal başka bir kapıdan çıktı. Dışarıda kendisini Amafi bekliyordu. Yeni hizmetkârına yürümesini işaret etti ve birlikte saraydan ayrıldılar. Bu kez ana kapıdan çıkıyorlardı.</p>

  <p class="block_3">&nbsp;</p>

  <p class="block_4">Saraydan sağ salim çıktıklarında Amafi, "Haşmetlim, neler oldu?" diye sordu.</p>

  <p class="block_3">&nbsp;</p>

  <p class="block_4">"Artık Olasko Dükü Kaspar'ın hizmetindeyiz Amafi."</p>

  <p class="block_3">&nbsp;</p>

  <p class="block_4">Eski suikastçı sırıttı; tam bir kurt gibi görünüyordu. "Desenize azamete doğru yükselişimiz başladı!"</p>

  <p class="block_3">&nbsp;</p>

  <p class="block_4">"Evet," dedi Tal. Fakat içten içe, bunun aslında karanlığa doğru bir düşüş olduğunu hissediyordu.</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_4">Sert meltem, dalgalara çarparak ilerleyen gemiyi Tal'in gördüğü en harika şehre doğru hızla itiyordu. Hayır; dedi kendi kendine. Bu şehir hayal edebileceğinden bile daha güzeldi.</p>

  <p class="block_3">&nbsp;</p>

  <p class="block_4">Renkli taşlar, zarif kemerlerle örülü muazzam Rillanon, ufuktaki tepelere karşı duruyordu. Akşama yol veren güneş, derin gölgeler arasında parlak ışığıyla kendini gösteriyordu. Buranın tarihini Tal daha önce duymuştu. Deli Kral IV. Rodric şehirdeki tüm renksiz ön cephelerin canlı renklerde yontma taşlarla değiştirilmesini buyurmuştu. Kral Lyam, Patrick ve şimdi de Kral Ryan bunu devam etmişti. Bugün Adalar Krallığı başkentindeki neredeyse tüm binalar, görkemli birer çalışma olarak dikiliyordu. Mermer ve granitten oluşan Rillanon'da beyaz ve pembe, sarı ve bal rengine rastlamak, arada biraz mor, yeşil, kırmızı ve mavi bulmak mümkündü. Şehre yaklaştıkça detaylar iyice belirginleşti. Tal ile Amafi, Dük Kaspar'ın gemisi Dolfen'in pruvasında ağızları açık bir halde etrafı izliyorlardı.</p>

  <p class="block_3">&nbsp;</p>

  <p class="block_4">Arkadan gelen bir ses, "Burayı ilk defa mı ziyaret ediyorsun Toprak Beyi?" dedi.</p>

  <p class="block_3">&nbsp;</p>

  <p class="block_4">Tal arkasını döndüğünde Dükle karşılaştı. Cevap vermeden önce eğilip selam verdi. "Evet Ekselansları."</p>

  <p class="block_3">&nbsp;</p>

  <p class="block_4">Amafi sessizce uzaklaşarak efendisi ve Dük'e özel konuşabilmeleri için izin vermiş oldu.</p>

  <p class="block_3">&nbsp;</p>

  <p class="block_4">"Memleketimle herkesten çok gurur duyarım Toprak Beyi," dedi Dük. "Opardum kendi çapında güzel bir şehir, fakat kabul etmek gerekir ki, ilk bakışta Rillanon'un güzelliğiyle başka hiçbir şehir yarışamaz."</p>

  <p class="block_3">&nbsp;</p>

  <p class="block_4">"Katılıyorum efendim. Tarihiyle ilgili bir şeyler okumuştum..."</p>

  <p class="block_3">&nbsp;</p>

  <p class="block_4">Tal bu okumaları yaparken nerede olduğunu anımsamaya çalıştı. "Öğrenciyken babam Krallık tarihini okumaya zorlamıştı beni." Dönerek eliyle etrafı işaret etti. "Fakat bu... tarif edilemez bir şey."</p>

  <p class="block_3">&nbsp;</p>

  <p class="block_4">"Öyle, değil mi?" Dük Kaspar kıkırdadı. "Birileri Adalar Krallığına savaş açsa, böyle bir güzelliğin yağmalanması ne büyük trajedi olur! Bu kuleler hücum altında kalmadan Krallık'ın teslim olması çok daha iyi olur, sence de öyle değil mi?"</p>

  <p class="block_3">&nbsp;</p>

  <p class="block_4">Tal kafasını salladı. "Bana kalırsa Adalarla savaşa gidilmemesi daha akıllıca bir seçim olur."</p>

  <p class="block_3">&nbsp;</p>

  <p class="block_4">"Bir mücadeleyi kazanmak için silahlı çatışmadan başka yollar da vardır," dedi Dük. Hem kendi kendine hem Tal'la konuşuyor gibiydi. "Kimileri savaşın kötü diplomasilerin sonucu olduğunu söyler, kimileriyse diplomasi yapma yolu olduğunu. Bu ikisi arasında herhangi bir fark olup olmadığına karar verebilecek kadar âlim değilim." Döndü ve Tal'e gülümsedi. "Şimdi kamarana git ve üzerine güzel bir şeyler giy. Bu gece Kral'ın sarayında yemek yiyoruz." Yelkenlere baktı. "Zannederim limana yarım saatten az bir mesafe uzaklıktayız. Kraliyet iskelesine kadar sorunsuz gideriz."</p>

  <p class="block_3">&nbsp;</p>

  <p class="block_4">Tal aşağı indi ve söyleneni yaptı. Saraydaki takdim için hazırlanmayı tam bitirmişti ki, kapı çaldı. Amafi kapıyı açtığında karşısında bir kamarot duruyordu.</p>

  <p class="block_3">&nbsp;</p>

  <p class="block_4">"Evet?"</p>

  <p class="block_3">&nbsp;</p>

  <p class="block_4">"Dük selamlarını iletiyor Toprak Beyi. Onunla güvertede buluşacaksınız."</p>

  <p class="block_3">&nbsp;</p>

  <p class="block_4">"Hemen geliyorum," dedi Tal.</p>

  <p class="block_3">&nbsp;</p>

  <p class="block_4">Tal tuniğini düzeltti ve Roldem'den ayrılmadan önce onun için özel yapılmış şapkasını aldı. Bütün hafta, Kaspar'ın söylediği gibi dikkat çekmemiş, halk içine çıkmamaya özen göstermişti. Gerçi bu çok da önemli değildi. Zira Roldem seçkin tabakasından gelen davetiyeler, Prens Matthew'u rezil etmesinin ardından artık gelmez olmuştu. Tal kendisinin Kaspar'ın korumasında olduğuna dair haberin yerine ulaştığını düşünüyordu, çünkü intikam almak için herhangi bir girişim olmamıştı -en azından Tal ve Amafi böyle bir şey fark etmemişti.</p>

  <p class="block_3">&nbsp;</p>

  <p class="block_4">Gemi limandaki dalgakırana yanaşırken Tal hızla güverteye çıktı. Gemiden ilk göründüğünde Roldem ne kadar nefes kesiciyse, Rillanon da o kadar hayret vericiydi. Yaklaştıkça daha da çarpıcı görünüyordu. Şehir yalnızca parlak mermer ve granitlerden örülmemişti; her şeyiyle bir düzen içindeydi. Çiçek kafesleri, yamaç bahçeleri, renkli bayrak ve flamalar, kuvars ve camdan yapılmış pencereler vardı. İkindi güneşi, yansıttığı altın ve bal rengi, pembe ve beyaz ışığıyla, taşları adeta ateşe vermişti.</p>

  <p class="block_3">&nbsp;</p>

  <p class="block_4">"Muhteşem," dedi Amafi.</p>

  <p class="block_3">&nbsp;</p>

  <p class="block_4">"Evet," dedi Dük. "Sırf bu manzarayı yakalayabilmek için günbatımından önce gelmeye çalışırım hep."</p>

  <p class="block_3">&nbsp;</p>

  <p class="block_4">Adalar Krallığı sancağını taşıyan bir kraliyet filikası bölgeden ayrılırken Olasko Dükü'ne hürmeten flamasını indirdi. Her iki gemideki denizciler selâmlaştı. Etrafındaki ihtişam Tal'i soluksuz bırakmıştı. Her milletten gemi Krallıklar Denizi'ne demir atmıştı; ya limana geliyor ya da oradan ayrılıyordu. Kesh'ten tüccarlar, Doğu Krallıklarından gelen gemiler ve bilinen dünyanın dört bir köşesinden gelen yük araçlarını gördü.</p>

  <p class="block_3">&nbsp;</p>

  <p class="block_4">Yelkenlere camadan vuruldu, Dolfen'in kaptanı yanaşan küçük bir tekne için yavaşladı. Gemiden tekneye doğru bir kaytan iskele atıldı. Merdivenden çıkan Liman Rehberi, hızla kıç güverteye yönelip geminin başına geçti. Bu noktadan sonra gemiyi Kraliyet Limanına götürmek onun işiydi.</p>

  <p class="block_3">&nbsp;</p>

  <p class="block_4">Tal önündeki manzarayı içine çekmeye çalıştı. Latagore'u, Krondor'u, Salador'u, son olarak da Roldem'i ilk gördüğü anı hatırlamaya çalıştı. Her biri sayesinde yeni izlenimler edinmiş, yeni duygular yaşamıştı fakat Rillanon hepsini gölgede bırakıyordu.</p>

  <p class="block_3">&nbsp;</p>

  <p class="block_4">Geminin son yelkenleri de toplandı. Gemi belirlenen rotada büyük bir rahatlıkla süzülüyordu. Limanda çımacılar, ellerindeki uzun çubuklarla gemiyi tutmak için bekliyor, usturmaçalar da geminin zarar görmemesi için iskelenin kenarına asılıyordu. Derken geminin ön ve arka taraflarından halatlar atıldı. Tal farkına bile varamadan gemi iskeleye bağlanmıştı.</p>

  <p class="block_3">&nbsp;</p>

  <p class="block_4">Leydi Natalia, arkasında hizmetkârlarıyla kamarasından çıktı. Tal'e bakarken ışıl ışıl gülümsüyordu. "Geldik mi?"</p>

  <p class="block_3">&nbsp;</p>

  <p class="block_4">"Geldik hanımım," dedi Tal sırıtarak. "Kesinlikle geldik."</p>

  <p class="block_3">&nbsp;</p>

  <p class="block_4">Natalia da hâlâ gülümsüyordu, fakat etrafı kolaçan ediyordu; sanki tetikte gibiydi. Sonra sadece Tal'e odaklandı. "Uslu durmalıyız Toprak beyi."</p>

  <p class="block_3">&nbsp;</p>

  <p class="block_4">Tal kafasını salladı. Bu gereksiz bir uyarıydı. Roldem ve son durakları Opardum arasında, her an izlendiğini biliyordu. Matthew rezaletini ona hiç yakıştıramıyorlardı; öyle ki Dük'ün kız kardeşi bile artık ondan şüphe duyuyordu. Geçirdikleri tutku dolu gece tamamen unutulmuş gibiydi. Bu sebeple Tal, teklif olarak algılanabilecek herhangi bir şeyi dile getirmekten kaçınıyordu. Kadının onu yönlendirmesine izin vermenin daha iyi olacağına karar vermişti.</p>

  <p class="block_3">&nbsp;</p>

  <p class="block_4">Gemiden ilk inen Dük Kaspar oldu. Ardından kız kardeşi ve diğerleri geldi. Kaspar sarayındaki yeri henüz resmiyet kazanmadığından Tal arkadaydı. Sonra Amafi ve diğer hizmetkârlar indi.</p>

  <p class="block_3">&nbsp;</p>

  <p class="block_4">Adalar Krallığı'nın resmi armasını taşıyan arabalar bekliyordu onları. Arma, kızıl bir çayırda elinde yukarı doğru kaldırdığı kılıcı ve kafasında bir taçla kükreyen altın bir aslanı resmediyordu.</p>

  <p class="block_3">&nbsp;</p>

  <p class="block_4">Üniformalı arabacılar beklemedeydi. Kaspar ve kız kardeşi, en öndeki en süslü arabaya bindiler. Dük'ün beraberindeki diğer insanlar da onları takip etti. Tal'in Amafi'yle bindiği araba işe yarar ve temizdi, fakat lüks olduğu kesinlikle söylenemezdi.</p>

  <p class="block_3">&nbsp;</p>

  <p class="block_4">Araba dükkânların ve evlerin önünden ilerleyip, saraya doğru giden yolda görkemli çeşmeleri olan büyük meydanlardan geçerken, Tal camdan sarkmış, etrafı seyrediyordu. Şehir birkaç tepenin üzerine kurulmuştu. Bu yüzden de yüksek köprüleri aşarken, ara sıra zemin eğim kazanıyordu. Tal denize akan ufak nehirleri görebilmek için pek çok defa aşağı baktı. Amafi'ye Kral Dili'nde, "Bu şehir harika," dedi.</p>

  <p class="block_3">&nbsp;</p>

  <p class="block_4">"Kesinlikle Haşmetlim," dedi Amafi. "Söylentilere göre, ilk Adalar Kralı kalesini yaptırırken buranın en yüksek tepesini seçmiş. Korsanlardan pek de farksız olmayan adamları, bir dizi ahşap köprü koruyormuş. Seneler içinde şehir, iskeleden yukarı, saraydan aşağı büyüyerek sokak ve köprülerden oluşan bu labirent halini almış."</p>

  <p class="block_3">&nbsp;</p>

  <p class="block_4">İkinci köprüden sonra yollarındaki son köprüye geçerlerken Tal aşağı baktı ve yamaç kenarlarına inşa edilmiş evleri gördü. Alttan kolonlarla ustaca desteklenmiş bu evler, yukarıdaki sokaklara dar merdivenlerle bağlanıyordu. Aşağıdaysa Rillanon Nehri, her iki taraflarından da kuvvetli granit duvarlarla çevrili bir dizi küçük şelalenin üzerinden denize doğru hızla akıyordu.</p>

  <p class="block_3">&nbsp;</p>

  <p class="block_4">Saraya yaklaştıklarında, "Acaba burada yaşayanlar bu güzelliğe alışmış mıdır?" dedi Tal.</p>

  <p class="block_3">&nbsp;</p>

  <p class="block_4">"Şüphesiz öyle, Haşmetlim, her gün karşılaştığı şeylere karşı ilgisizleşmek, insanın doğasında vardır," dedi Amafi. "İyi bir suikastçı bunu anlar. Çok geç olana dek fark edilmemenin yolu, alışılagelmiş çevrenin bir parçası olabilmektir. Fark edilmemek, karanlık gölgelerde kaybolmaktan çok arka plana karışabilme sanatıdır."</p>

  <p class="block_3">&nbsp;</p>

  <p class="block_4">"Büyük olasılıkla haklısın," dedi Tal.</p>

  <p class="block_3">&nbsp;</p>

  <p class="block_4">"Elbette haklıyım Haşmetlim. Öyle olmasa şimdiye çoktan ölmüştüm."</p>

  <p class="block_3">&nbsp;</p>

  <p class="block_4">Kral Dili'ni konuşuyorlardı ve bu dil bulundukları ortama uygun gibi görünüyordu. Fakat Tal birilerinin onları duyabileceğini düşündü. Queg diline dönerek, "Yapman gereken bazı şeyler var," dedi.</p>

  <p class="block_3">&nbsp;</p>

  <p class="block_4">"Görevim size itaat etmek Haşmetlim."</p>

  <p class="block_3">&nbsp;</p>

  <p class="block_4">"Sana ihtiyacım olmadığında biraz geride beklemeni istiyorum. Benim üçüncü gözüm, üçüncü kulağım olacaksın. Beni kim izliyorsa takip et, ben ya da beyim Kaspar hakkında söylenen her sözü dinle." Etrafındakileri işaret etti. "Başkalarıylayken Kral Dili'nde konuşmayacağız. Yalnızca Queg dilini kullanacağız."</p>

  <p class="block_3">&nbsp;</p>

  <p class="block_4">"Siz nasıl isterseniz Haşmetlim."</p>

  <p class="block_3">&nbsp;</p>

  <p class="block_4">Saraya gelmeden önceki son köprüden de geçtiler. Kapı açıldığında Tal, Dük'ü ve hemen arkasından gelenleri taşıyan arabaların çoktan kraliyet arabalığına dönmüş olduklarını gördü. Tal'in ağzı açık kalmıştı.</p>

  <p class="block_3">&nbsp;</p>

  <p class="block_4">İskeleden bakıldığında fevkalade görünen saray, yakından bakılınca neredeyse inanılmazdı. Yüzyıllar önce bu tepede eski bir kale inşa edilmişti. Fakat sonrasında kanatlar ve yeni binalar da eklenmiş, kale hol ve salonlar, bahçe ve çeşmelerden oluşan geniş bir yapı halini almıştı. Avlu bile Roldem sarayının üç katı büyüklüğündeydi. Fakat bu sarayı özel kılan şey ön cephesiydi. Her bir noktası, üzerinde altın ve gümüş noktacıklar halindeki beyaz granitlerle, uyumlu bir biçimde donatılmıştı. Batarken pembe bir ışık saçan güneşin altında, taşlar parlak pembeler, göz kamaştırıcı turuncular ve araya giren mavi parçalar olarak görünüyordu. Her pencere kemerli, berrak camlardan yapılmıştı ve kulelerin tepelerinde parlak flamalar dalgalanıyordu. Bitki kafesleri ve pencere çiçekliklerinde farklı bitkiler vardı.</p>

  <p class="block_3">&nbsp;</p>

  <p class="block_4">Bir hizmetkâr geldi. ''Toprak Beyi Hawkins?"</p>

  <p class="block_3">&nbsp;</p>

  <p class="block_4">"Evet?" dedi Tal.</p>

  <p class="block_3">&nbsp;</p>

  <p class="block_4">Hizmetkâr döndü ve kraliyet uşaklarından biri göründü. Uşak on üç yaşından büyük değildi. Hizmetkâr, "Toprak Beyi'ne ve yardımcısına odalarını göster," diye talimat verdi.</p>

  <p class="block_3">&nbsp;</p>

  <p class="block_4">Tal çantalarının daha sonra getirileceğini biliyordu. Yürümeye başladı. Gözleri, onları geniş basamaklardan sarayın girişine götüren çocuğun üzerindeydi. Her basamağın iki başında birer muhafız duruyordu. Yani sağ ve sol taraflarda bir düzine kadar adam vardı. Hepsinde de geniş köşeli, parlak metal miğferler, altın aslan armasıyla süslenmiş kırmızı cüppeler, siyah tunik ve pantolonlar vardı. Çizmeleri parlatılmıştı ve her birinin elinde de baltalı kargı vardı.</p>

  <p class="block_3">&nbsp;</p>

  <p class="block_4">Tal saraya girdiğinde, bahçeye açılan dev bir kapı ve salona açılan bir başka kapıya çıkan taş yolla karşılaştı. Tal ve Amafi, sağa yönelen çocuğu takip etti. Bir dizi uzun koridordan geçtikten sonra konuk odalarına vardılar. Tal'in kapısı önünde duran uşak, koridorun en ucunu işaret ederek, "Efendim, Dük Kaspar bu koridorun diğer ucunda," dedi. "Biraz yürümeniz gerekecek efendim." Kapıyı açtı. İçeri giren ilk kişi Tal oldu.</p>

  <p class="block_3">&nbsp;</p>

  <p class="block_4">Tal çok etkilenmişti. Kaspar grubunun ikincil bir üyesi olarak, daha mütevazı bir oda bekliyordu. Şayet onun odası böyleyse, Kaspar'ın odası Kral'ın Roldem'deki odasına rakip çıkacak cinsten olmalıydı.</p>

  <p class="block_3">&nbsp;</p>

  <p class="block_4">Odada sayvanlı büyük bir karyola vardı. Sayvan perdesi açıktı. Yatağın üzeri büyük bir yatak örtüsü, sayısız minder ve yastıkla doluydu. Karşı duvarda dev gibi bir şömine duruyordu, fakat yakılmamıştı. Yılın bu zamanında zaten ihtiyaç da yoktu, fakat Tal tüm kış boyunca şöminelerin yakılıyor olduğunu geçirdi aklından.</p>

  <p class="block_3">&nbsp;</p>

  <p class="block_4">Her duvarda büyük goblenler asılıydı. Taşların soğukluğunu kesiyorlardı. Bu oda, ilk yapılan kulenin bir parçası olmasa da, büyük olasılıkla sarayın eski kısımlarından biriydi, Uşak, şöminenin solundaki kapıyı işaret ederek, ''Yardımcınızın yatağı orada efendim," dedi.</p>

  <p class="block_3">&nbsp;</p>

  <p class="block_4">Tal kapıyı açarak içeri baktı. Roldem'deki dairesinden daha büyük olan gizli bir bölmeydi burası. Bir sene boyunca her gece farklı kıyafet giyse, o kıyafetlerin hepsi buraya sığabilirdi. Üstelik yatak, masa, komodin ve hizmetkârın rahatını sağlayacak bir sandalye de burada bulundurulabilirdi.</p>

  <p class="block_3">&nbsp;</p>

  <p class="block_4">Tal dönerek, "Yeterli," dedi.</p>

  <p class="block_3">&nbsp;</p>

  <p class="block_4">Uşak, "Efendim, diğer kapı tuvalete çıkıyor," dedi.</p>

  <p class="block_3">&nbsp;</p>

  <p class="block_4">"Teşekkür ederim," dedi Tal ve çocuk çıkmak üzere kapıya yöneldi.</p>

  <p class="block_3">&nbsp;</p>

  <p class="block_4">Kapıya geldiğinde dönüp, "Bir şeye ihtiyacınız olursa şu ipi çekin efendim. Dük için hazırlanan karşılama töreni iki saat içinde başlayacak. O zamana kadar dinlenecek vaktiniz var efendim," dedi.</p>

  <p class="block_3">&nbsp;</p>

  <p class="block_4">Kapıyı açtığında, Tal dışarıda bir dizi saray görevlisinin beklediğini gördü. Uşak diğerlerinin arasından sıyrılıp geçerken Tal'in çantaları içeri getirildi. Bir başka hizmetkâr, üzerinde minik kekler, meyveli pastalar ve taze üzüm salkımları olan bir tepsiyle içeri girdi. Yine bir başkası, meyve sularıyla seyreltilmiş kadehler dolusu buz gibi şarap ve birkaç bardakla bir testi bira getirdi.</p>

  <p class="block_3">&nbsp;</p>

  <p class="block_4">Hizmetkârlar çıkar çıkmaz, buharlı su kovaları taşıyan bir dizi genç adam içeri girdi. Doğrudan banyoya gittiler. Tal bu gençlerin de işlerini bitirip çıkmalarını bekledi. Sonra da banyoya girip ne yaptıklarına baktı.</p>

  <p class="block_3">&nbsp;</p>

  <p class="block_4">Banyo özeldi. Fayanslarla kaplı taştan bir küvet vardı. Tal elini küvetin içine daldırdı ve, "Ben üzerimi çıkarana kadar istediğim ısıya ulaşır. Amafi, bu gece için en güzel kıyafetlerimi hazırla. Kızıl kahve siyah tuniğimi, gri taytımı, altın kemerli siyah yarım çizmelerimi çıkar. Gümüş saplı kılıcımı ve şahin tüylü, siyah fötr şapkamı da takacağım," dedi.</p>

  <p class="block_3">&nbsp;</p>

  <p class="block_4">"Evet Haşmetlim," dedi Amafi. O çantaları açıp kıyafetleri çıkarırken Tal de üzerindeki yolculuk elbiselerini çıkarıyordu.</p>

  <p class="block_3">&nbsp;</p>

  <p class="block_4">Küvetin içine girerken Tal yukarısında tuhaf bir mekanizma olduğunu fark etti. Üzerinde minik delikler olan geniş kafalı pirinç bir boru vardı. Hemen yanında da bir zincir duruyordu. Doğruldu ve zinciri çekti. Buz gibi su akmaya başladı üzerine. Şaşkınlıkla ciyakladı. Tekrar zinciri çektiğinde su durdu.</p>

  <p class="block_3">&nbsp;</p>

  <p class="block_4">Çığlığı işiten Amafi elinde bir bıçakla odaya girdi. Sırılsıklam saçlarıyla titreyen Tal'den başka hiçbir şey göremeyince, "Haşmetlim, sorun nedir?" dedi.</p>

  <p class="block_3">&nbsp;</p>

  <p class="block_4">Tal gülerek, "Yok bir şey. Sadece suyun böyle gelmesini beklemiyordum. Durulanmak için birebir. Fakat su oldukça soğuk," dedi. Tal küvetin kenarında bir kalıp kokulu sabun buldu ve köpürtmeye başladı. "İşim bitince sen de küveti kullanabilirsin. Su temiz olur."</p>

  <p class="block_3">&nbsp;</p>

  <p class="block_4">"Çok cömertsiniz," dedi Amafi, Queg dilinde.</p>

  <p class="block_3">&nbsp;</p>

  <p class="block_4">"Bana biraz şarap getir lütfen," dedi. Birkaç dakika sonra hizmetkârı elinde buz gibi şarapla geri döndü.</p>

  <p class="block_3">&nbsp;</p>

  <p class="block_4">Yıkanması bittikten sonra Tal arkasına yaslanıp şarabını içerek biraz dinlendi. Kral'ın odasının kimbilir nasıl lüks olduğunu düşünerek gülümsedi ve fısıltıyla, "Kral olmak güzel şey olsa gerek" dedi.</p>

  <p class="block_3">&nbsp;</p>

  <p class="block_4">Roldem kraliyet sarayı Tal'i ne kadar etkilediyse. Adalar Kralı'nın odası da onu bir o kadar şaşkınlığa uğrattı.</p>

  <p class="block_3">&nbsp;</p>

  <p class="block_4">Kaspar'ın çalışanlarından biri olarak Dük'ün ardından içeri girmesine izin verilmişti fakat resmi bir takdim yapılmamıştı. Kral, Kaspar ve kız kardeşini selamlarken Tal salonun bir köşesinde durdu.</p>

  <p class="block_3">&nbsp;</p>

  <p class="block_4">Kral Ryan, yirmi üç yaşından büyük olmayan, genç bir adamdı. Babası Kral Patrick birkaç sene önce aniden ölmüş, sıkıntılı saltanatı sona ermişti. Patrick, öfkeli, kararları şüphe uyandıran biriydi. Kendisinin tam aksi olan Lyam ve Borric'ten sonra onun dönemi başlamıştı. Yılan Savaşları denen o korkunç günlerin ardından Batı Diyarları sıkıntı içinde yeniden inşa edilirken Patrick, Krondor'un başındaydı. Efsaneler ve tarih işte tam bu noktada çakışır. Karanlık efsanelerin yaratıkları Pantathia Yılan Rahiplerinin, Krondor Krallığı'na canavarca bir saldırı düzenlediği, bin ya da daha fazla gemiden oluşan bir donanmayla dünyanın dört bir yanına açıldıkları söylenir. Hikâyenin aslı ne olursa olsun, ortaya çıkan sonuç basitti: Krondor enkaz haline gelmişti. Patrick, Krondor'daki saltanatı süresince Kesh'le iki defa çarpışmak zorunda kalmıştı. Babası Kral Borric öldüğünde, Patrick çoktan bitkin ve yorgun bir adama dönüşmüştü. Saltanatı hiç de güzel geçmemişti.</p>

  <p class="block_3">&nbsp;</p>

  <p class="block_4">Ryan bir muamma olarak görülüyordu. Kaspar'ın ziyaretinin bir sebebi de, genç hükümdarın kabiliyetlerini değerlendirmekti. Kaspar'ın komutanlarından biri olan Janos Prohaska, Tal'in hemen yanında duruyordu. Fısıltıyla, "Kral, efendimizden biraz yakınıyor olmalı," dedi.</p>

  <p class="block_3">&nbsp;</p>

  <p class="block_4">Resmi takdim bir türlü yapılamadığından Tal de fısıltıyla, "Neden böyle söylüyorsun komutan?" diye karşılık verdi.</p>

  <p class="block_3">&nbsp;</p>

  <p class="block_4">"Kendi milletinin asilzadelerini tanımıyor musun?" dedi yavaşça.</p>

  <p class="block_3">&nbsp;</p>

  <p class="block_4">"Sima olarak tanımıyorum," dedi Tal.</p>

  <p class="block_3">&nbsp;</p>

  <p class="block_4">Kral'ın her iki tarafında da altışar adam duruyordu. Bekar kralsa, yükseltinin üzerindeki tahtta tek başına oturuyordu. Kaspar karşılaması için Kral'a teşekkür ederken yanlarda duran bu adamlar da onu inceliyordu.</p>

  <p class="block_3">&nbsp;</p>

  <p class="block_4">Prohaska, "Kral'ın yanında Rillanon Dükü Lord Vallen duruyor. Onun yanındaki Krondor Dükü Lord James. Kral'ın yanında en güçlü iki dükü var. Doğu ve Batı Diyarları'nı onun adına yönetiyorlar. Krondor'un prensi olmadığı için James aynı zamanda Batı'nın vekil hükümdarlığını yapıyor," dedi.</p>

  <p class="block_3">&nbsp;</p>

  <p class="block_4">Tal bu iki adama baktı. Duruşları benzerdi, yaşlıcaydılar, fakat boyları uzun ve bakışları deliciydi. İktidarı onlarca yıldır ellerinde tutan bu adamların gözlerinde sessiz bir güven vardı. Krondor Dükü'nün yanında bir başka adam vardı. Biraz daha gençti ve sessizce Dük'le konuşuyordu. Prohaska, "Lord James'le konuşan o adam, Kral'ın Maliye ve Hazine Müşaviri Lord Williamson Howell. Kendisi saray düküdür, fakat diğer ikisi kadar güçlüdür. Altınlar söz konusu olunca dünyanın en cin fikirlisidir. Arkasındaki iki yaşlı askeri görüyor musun?" dedi.</p>

  <p class="block_3">&nbsp;</p>

  <p class="block_4">Tal kafasını salladı. "Evet, gördüm." Dimdik asker duruşuyla orta yaşlı bu adamın üzerinde kırmızı kraliyet cüppesi vardı. Fakat diğeri, Dük James'inki gibi, üzerinde dağ tepesine doğru uçan bir kartalı gösteren açık mavi yuvarlak bir arma taşıyan, mavi bir cüppe giymişti. Yetmişlerindeydi adam. Bir zamanlar oldukça iri ve kuvvetli olduğu anlaşılabiliyordu. Kasları yaşlandıkça yumuşamıştı fakat Tal yine ile onu tehlikeli bir rakip olarak görebilirdi.</p>

  <p class="block_3">&nbsp;</p>

  <p class="block_4">"Bu, Doğu Orduları Şövalye-Komutanı Sir Lawrence Malcolm. Yanındaki de Krondor Şövalye-Komutanı Erik von Darkmoor. Arkasındaki de Kral'ın Doğu Donanması Amirali Daniel Marks ve yaveri.</p>

  <p class="block_3">&nbsp;</p>

  <p class="block_4">"Şayet bu bir davet olmasa, savaş konseyi olduğunu zannederdim."</p>

  <p class="block_3">&nbsp;</p>

  <p class="block_4">Adamları inceleyen Tal, Prohaska'yla aynı fikirdeydi. Davete katılan biri gibi neşeli değillerdi. Roldem'de her zaman görülen neşe dolu kutlama havası, bu gece bu sarayda yoktu.</p>

  <p class="block_3">&nbsp;</p>

  <p class="block_4">Dük tahttan çekilirken Teşrifatçıbaşı bir adım öne çıktı ve demir uçlu sopasını taş zemine vurdu. "Hanımlar, Beyler, Efendiler! Majesteleri sizi Büyük Salon'daki yemeğe davet ediyor."</p>

  <p class="block_3">&nbsp;</p>

  <p class="block_4">Tal diğerlerini takip ederek bir uşak yardımıyla kendisine ayrılan yeri buldu. Buradaki hava da Roldem'de gördüğünden çok daha kontrollüydü. Evet, insanlar konuşuyordu ve onun da pek çok düşük rütbeli asilzadeyle sohbetleri olmuştu, fakat Roldem sarayı müzikle çınlar, dansçılarla hareketlenirken burada ufak bir müzisyen topluluğu, arka planda hafif bir müzik çalıyordu.</p>

  <p class="block_3">&nbsp;</p>

  <p class="block_4">Yemek muhteşemdi, tıpkı şarap gibi. Fakat Tal'in içine kötü bir şeyler olacağı doğuyordu. Yemeğini tamamlamak üzereyken saray uşaklarından biri yanında bitiverdi. "Efendim, Kral sizi huzuruna davet ediyor."</p>

  <p class="block_3">&nbsp;</p>

  <p class="block_4">Tal ne özelliği olduğunu tam olarak anlamamıştı, fakat kalkıp uşağı takip etti. Sonunda yan sehpa ve ana masa arasındaki boş alana ulaştılar. Kral'ın tam karşısına getirilmişti. Şimdi tüm meclis kendisini dikkatle inceliyordu.</p>

  <p class="block_3">&nbsp;</p>

  <p class="block_4">Kral yüksek arkalıklı koltuğunda oturuyordu. Sağında, onur konuğu olarak Dük Kaspar vardı. Solunda da Leydi Natalia oturuyordu. Tal'in anladığı kadarıyla Natalia Kral'ı büyültmeyi başarmıştı. Diğer Adalar asilleri masanın etrafına dizilmişti.</p>

  <p class="block_3">&nbsp;</p>

  <p class="block_4">Uşak, "Majesteleri, Toprak Beyi Talwin Hawkins," diye takdim etti.</p>

  <p class="block_3">&nbsp;</p>

  <p class="block_4">Tal elinden geldiğince doğal bir selam vermeye çalıştı fakat gergin olduğunu fark ediyordu. Gerginliğini iyi saklıyordu fakat kendisi hissedebiliyordu. Diğer ülkelerde kendini düşük rütbeli bir Krallık asilzadesi olarak yutturmakta hiç sorun yaşamıyordu. Fakat burada, doğmuş olduğunu söylediği milletin kralı karşısında duruyordu. Üstelik daha da kötüsü, sözde kuzeninin bağlılık yemini ettiğini söylediği dük, yalnızca dört sandalye ötesindeydi. Derin bir nefes aldı.</p>

  <p class="block_3">&nbsp;</p>

  <p class="block_4">Kral beyaz tenli, açık kestane saçları olan bir adamdı. Koyu kahverengi gözleriyle Tal'i süzüyordu. Tal, Kral'ın zeki göründüğünü düşünüyordu. Üstelik Kral olmasaydı bile pek çok kadın onu çekici bulabilirdi. Ardından gülümseyerek, "Hoşgeldin Toprak Beyi. Bizi onurlandırdın," dedi.</p>

  <p class="block_3">&nbsp;</p>

  <p class="block_4">Tal, "Majesteleri çok naziksiniz,'' dedi.</p>

  <p class="block_3">&nbsp;</p>

  <p class="block_4">"Boş laf," dedi Kral. "Ustalar Sarayı Şampiyonu olarak Adalar'a şeref verdin. Defalarca nerede olduğunu soruşturmuştuk."</p>

  <p class="block_3">&nbsp;</p>

  <p class="block_4">Dük James, Tal'i yakından inceledi. "Akraban Baron Seljan Hawkins bile seni nerede bulacağını bilemiyordu." Tal, ses tonuna bakarak, Tal Dük'ün biraz şüphelendiğini seziyordu.</p>

  <p class="block_3">&nbsp;</p>

  <p class="block_4">Tal kafasını salladı. "Majesteleri, Ekselansları, itiraf etmeliyim ki, Baron'un çok uzaktan kuzeni olduğumu söylemek bile durumu abartmak olur. Kazandığım zaferle ilgili haberler kendisine ulaşana kadar benim varlığımdan bile haberi olduğunu zannetmiyorum. Onun büyükbabasıyla benimki kardeşmiş. Ortak tek noktamız soyadlarımız. Bildiğim kadarıyla bu unvanı taşımamın tek sebebi, babamın Hanedanlık Kalemi'ndeki nüfuzudur."</p>

  <p class="block_3">&nbsp;</p>

  <p class="block_4">Dük sırıttı. "Diğer bir deyişle, baban birilerine rüşvet yedirmiş."</p>

  <p class="block_3">&nbsp;</p>

  <p class="block_4">Tal de gülümseyerek karşılık verdi ve omuzlarını silkti. "Öyle bir şey söylemedi, ben de sormadım. Tek bildiğim, babamın üzerine olan mülklerin çoğunun, Ylith dışındaki bataklıklarda olduğu. Zaten kiralarından tek para görmedim."</p>

  <p class="block_3">&nbsp;</p>

  <p class="block_4">Bu söylediği üzerine masa başındaki herkes kahkahayla gülmeye başladı. Tal'in kendini aşağılayarak dalga geçmesi, gergin havayı dağıtmıştı.</p>

  <p class="block_3">&nbsp;</p>

  <p class="block_4">"Baban bu konuyla ilgili olarak yasaları biraz çiğnemiş olsa bile ben burada rütbe ve unvanını tanıyorum. Sahip olduğun topraklar değersiz olsa bile," dedi Kral. "Aramızdan birinin Ustalar Sarayı Şampiyonu olması, ödüllendirilmesi için yeter sebeptir." Verdiği işaretle, uşaklardan biri üzerinde inanılmaz güzellikte gümüş bir kılıç olan mor bir yastık getirdi. Kılıcın gümüş filigran desenli, kafesli bir kabzası vardı ve bıçak kısmı, Tal'in bugüne dek gördüğü en iyi çelikten yapılmıştı. "Rodez'deki dökümhanede yapıldı bu," dedi Kral. "Dünyanın en iyi kılıçlarının orada yapıldığı kabul edilen bir gerçektir ve biz de böyle bir kılıcın şampiyona yakışacağını düşündük."</p>

  <p class="block_3">&nbsp;</p>

  <p class="block_4">Tal kılıcı ve bir başka uşağın kendisine uzattığı süslü kını alarak, "Majesteleri, beni mahcup ediyorsunuz," dedi.</p>

  <p class="block_3">&nbsp;</p>

  <p class="block_4">"Dostumuz Dük Kaspar'a hizmet ettiğini görüyoruz."</p>

  <p class="block_3">&nbsp;</p>

  <p class="block_4">"Evet Majesteleri."</p>

  <p class="block_3">&nbsp;</p>

  <p class="block_4">Kral arkasına yaslanırken yüzündeki gülümseme yerini ciddiyete bıraktı. "Ona iyi hizmet et. Fakat bil ki, hayat ve kader seni memleketine savurursa, senin için burada hep bir yer olacaktır Toprak Beyi." Yanındaki Kaspar'a bakan Kral, "Kapımız yeni bir kılıca her zaman açıktır. Özellikle de bu kadar yetenekliyse," dedi.</p>

  <p class="block_3">&nbsp;</p>

  <p class="block_4">Tal kafasını salladı. Kral'ın tek bir el hareketiyle huzurundan gönderilmişti. Uşağı takip ederek masadaki yerine geri döndü. Fakat Kral'ın bu son sözleri odadaki havayı yine bozmuştu.</p>

  <p class="block_3">&nbsp;</p>

  <p class="block_4">Tal otururken Prohaska'nın söylediklerini düşündü. Ona katılıyordu. Bu şölenli bir tören değildi. Bu bir savaş konseyiydi.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_14" id="calibre_pb_10">&nbsp;</p>
</body>
</html>
