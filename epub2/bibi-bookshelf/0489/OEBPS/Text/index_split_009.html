<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-4-</p>

  <p class="block_">SEÇİM</p>

  <p class="block_3">&nbsp;</p>

  <p class="block_4">Tal oturdu.</p>

  <p class="block_3">&nbsp;</p>

  <p class="block_4">Köşede sessizce dikilen şekle bakarken divandaki yastıkların üzerine oturdu. "Pasko, Amafi'yi pazar kapanmadan önce gidip gelmesi için gereksiz bir işe yolladı. Yani birkaç dakikalığına yalnızız." Elindeki bir kadeh şarabı kaldırarak, "Bana katılır mısın?" dedi.</p>

  <p class="block_3">&nbsp;</p>

  <p class="block_4">Uzun boylu figür köşeden çıktı ve şapkasını çıkardı. Uzun, beyaz saçları omuzlarına dökülüyor ve solgun mavi gözleriyle Tal'e bakıyordu. "Çok uzun kalmayacağım. Babam bir mesaj ve birkaç soru için yolladı beni."</p>

  <p class="block_3">&nbsp;</p>

  <p class="block_4">"En azından şöyle otur Magnus."</p>

  <p class="block_3">&nbsp;</p>

  <p class="block_4">"Ayakta kalayım," dedi genç büyücü. Magnus Tal'e bir süre büyü ve mantık sanatını öğretmişti, fakat Tal'e öğretmenlik yapan tüm insanlar arasında Tal'in en az yakınlık duyduğu kişi Magnus'tu. Tal bunu tuhaf karşılıyordu, çünkü Magnus'un küçük kardeşi Caleb, Meclis'te kardeş gibi yakınlık duyduğu tek adamdı. Her ikisi de avcıydı, ikisi de büyücülerin kültüründe yaşıyor fakat büyü yapamıyordu, ikisi de hemen her gün etraflarında gördükleri şeylerin çoğunu anlayamıyordu. Meclis'e hizmet eden tüm isimler arasında yalnızca Magnus'un annesi Miranda ona Magnus'tan daha yabancı geliyordu.</p>

  <p class="block_3">&nbsp;</p>

  <p class="block_4">Tal, "Üzgünüm fakat zorlu bir gün ve gece geçirdim. Neredeyse hiç uyumadım. Aklım başımda değil," dedi.</p>

  <p class="block_3">&nbsp;</p>

  <p class="block_4">Magnus gülümsedi. "Anladığım kadarıyla ayı ve Leydi Natalia karşısındaki kahramanlıklarından bahsediyorsun."</p>

  <p class="block_3">&nbsp;</p>

  <p class="block_4">"Duydun mu?" dedi Tal şaşkınlıkla doğrulurken. Saraydan çıktıktan sonra bir saatten az bir süre içinde şehre varmıştı. Saraydan ayrılma vakti de zaten bir saatten az bir zaman öncesine rastlıyordu ki, bu da dedikoduların inanılmaz bir hızla yayılmış olması gerektiği anlamına geliyordu. Gözlerini kıstı. "Bunu duymuş olamazsın. Birebir gördün!"</p>

  <p class="block_3">&nbsp;</p>

  <p class="block_4">"Evet, seni izledim."</p>

  <p class="block_3">&nbsp;</p>

  <p class="block_4">Tal bu durum karşısındaki hoşnutsuzluğunu gizlemedi. Magnus, Tal'i ikinci defa gizliden izliyordu. "Kuzgunla dövüşümü izlemek istemeni bir nebze olsun anlayabiliyorum fakat basit bir avı niye izleyesin?"</p>

  <p class="block_3">&nbsp;</p>

  <p class="block_4">"Çünkü Olaskolu Kaspar'la ilgili hiçbir şey basit değildir. Babam, Kaspar'ın gözüne girmeye çalışırkenki çabaların sırasında iyi olmanı sağlamamı istedi. Onu ayıdan kurtarışın ve kız kardeşinin kalbini kazanışın arasındaki süreçte her şey yolunda gitmiş gibi görünüyor. Hem bu seni son izleyişim olacak."</p>

  <p class="block_3">&nbsp;</p>

  <p class="block_4">"Neden?"</p>

  <p class="block_3">&nbsp;</p>

  <p class="block_4">Magnus iki eliyle birden geniş kenarlı şapkasını tuttu. "Önce sorular. Kaspar için çalışmaya hazır mısın?"</p>

  <p class="block_3">&nbsp;</p>

  <p class="block_4">"Sayılır fakat tam olarak değil."</p>

  <p class="block_3">&nbsp;</p>

  <p class="block_4">"Yakın zamanda olursun öyleyse, değil mi?"</p>

  <p class="block_3">&nbsp;</p>

  <p class="block_4">"Evet."</p>

  <p class="block_3">&nbsp;</p>

  <p class="block_4">"Dük ya da kız kardeşi, Leso Varen denen adamdan bahsetti mi?"</p>

  <p class="block_3">&nbsp;</p>

  <p class="block_4">"Hayır. Söylemiş olsalar fark ederdim."</p>

  <p class="block_3">&nbsp;</p>

  <p class="block_4">"Babamın son sorusu da şöyle: Kaspar'ın anlamlandırabileceğimiz tüm hedeflerinden yüzlerce kilometre uzaklıkta olan Adalar Krallığı sınırına neden birlik yerleştirmeye çalıştığına dair bir fikrin var mı?''</p>

  <p class="block_3">&nbsp;</p>

  <p class="block_4">"Kesinlikle hayır."</p>

  <p class="block_3">&nbsp;</p>

  <p class="block_4">"Öyleyse ben bir soru sorayım: Neden Kaspar'ı o ayının pençesinden kurtardın?"</p>

  <p class="block_3">&nbsp;</p>

  <p class="block_4">Tal kafasını sallayarak şarabından bir yudum aldı. "Doğrusunu söylemek gerekirse o an hiçbir şey düşünmedim. Sadece içgüdülerimle hareket ettim. Fakat biraz düşündükten sonra bana tanrıların bir şeyler anlatmaya çalıştığına karar verdim."</p>

  <p class="block_3">&nbsp;</p>

  <p class="block_4">"Neymiş o?"</p>

  <p class="block_3">&nbsp;</p>

  <p class="block_4">"Kaspar'ın öldüğünü görmek bana yetmeyecek. En azından neden öldüğünü bilmek zorunda. Ve dahası..."</p>

  <p class="block_3">&nbsp;</p>

  <p class="block_4">"Ne?"</p>

  <p class="block_3">&nbsp;</p>

  <p class="block_4">"Onu boynu bükük bir halde görmek istiyorum. Yaptığı her şeyin, verdiği her katliam emrinin, tüm hain kararlarının boşa gittiğini fark etmesini istiyorum."</p>

  <p class="block_3">&nbsp;</p>

  <p class="block_4">Bir süre sessiz kalan Magnus, "Onu öldürmek, böylesine bir hale sokmaktan çok daha kolay olacak," dedi.</p>

  <p class="block_3">&nbsp;</p>

  <p class="block_4">"Yine de benim amacım bu."</p>

  <p class="block_3">&nbsp;</p>

  <p class="block_4">"Hatırlatman gerekir ki," dedi Magnus, "amacın ilk olarak neden Krallık'la savaşa gitmek istediğini öğrenmek. Elimizdeki her bilgi, bize şüphelerinde haklı olduğunu gösteriyor: Kaspar Doğu Krallıklarınla bir ittifak kurarak delicesine bir şeyler tasarlıyor. Böylece Adalar'a karşı bir kışkırtma yapabileceğini düşünüyor.</p>

  <p class="block_3">&nbsp;</p>

  <p class="block_4">"Deli diye üzerine basarak söylüyorum. Çünkü bu zamana dek yaptığı hiçbir şeyde zerre akıl yok."</p>

  <p class="block_3">&nbsp;</p>

  <p class="block_4">Tal kafasını salladı. "Hayatım üzerine bahse girerim ki Kaspar kesinlikle deli değil. Hilekâr, tehlikeli, sevimli ve hatta eğlenceli bile denebilir. Fakat herkes kadar onun da aklı başında. Seçimleri anlamsız da gelebilir ama arkasında hep bir plan vardır." Öne doğru eğilerek şarap kadehini masaya bıraktı. "Pasko ve Amafi gelir artık. Biz de şu işi bir an evvel halletsek iyi olacak."</p>

  <p class="block_3">&nbsp;</p>

  <p class="block_4">"Öyleyse mesaja geçelim. Babamın mesajı bu. İlişkilerini koparacaksın."</p>

  <p class="block_3">&nbsp;</p>

  <p class="block_4">"Bu tam olarak ne anlama geliyor?"</p>

  <p class="block_3">&nbsp;</p>

  <p class="block_4">"Yani artık seni kimse aramayacak Tal." Magnus şapkasını düzeltti. "Kaspar'ın teklifini kabul edip hizmetine girdiğinde Pasko'yu kovmak için bir bahane bul. Şu Amafi denen adama ne yapacağını da tamamen sana bırakıyorum. Fakat Meclisle bağlantın ya da Meclis'e dair en ufak bir ipucu dahi vermeyeceğine dair yemin ettin.</p>

  <p class="block_3">&nbsp;</p>

  <p class="block_4">"Bundan böyle sen bizi bulana dek seninle iletişime geçmeyeceğiz. Kuzeydeysen Kendrick'in yerine gitmek için bir yol bul ya da kendin git. Rillanon'da Altın Güneş hanına gidersin. Salador'daki Fıçı ve Asma'yı biliyorsun zaten. Krondor'a yolun düşerse, Amiral Trask var. Orada Molkonski'nin Hanı'ndaki gece barmenini bulabilirsin. Opardum'da çalışan kimsemiz yok ne yazık ki. Fakat Bardac Çengeli'ndeki Karesh'kaar kasabasında Örs ve Maşa'yı bulabilirsen mesajını bize ileteceklerdir."</p>

  <p class="block_3">&nbsp;</p>

  <p class="block_4">Tal güldü. "Tüm ajanlarınızı hanlara, birahanelere mi yerleştirdiniz?"</p>

  <p class="block_3">&nbsp;</p>

  <p class="block_4">Magnus gülümsedi. "Hayır, fakat han ve birahanelerin bilgi toplamak için faydalı yerler olduğunu düşünüyoruz. Bu yerlerden herhangi birine mesajını ulaştırmak için bir yol geliştir kendine. Notunu Kuytu Orman Toprak Beyi ne diye gönderirsen bize ulaşır. İstersen şifre de kullanabilirsin. Başka şehirlerde başka hanlar da var. Gitmeden önce Pasko sana bunların tam bir listesini verir." "Neden onsuz devam etmek zorundayım?"</p>

  <p class="block_3">&nbsp;</p>

  <p class="block_4">"İki... hayır, üç sebebi var bunun. Öncelikle, Leso Varen'e yaklaşan Meclis üyesi sayısı arttıkça aldığımız risk de büyüyor. Annem, Leydi Rowena'nın Kaspar'a bir kadının yaklaşabileceği kadar yaklaşmasını sağladı. Zannederim yatak konuşmalarında Kaspar ağzından bir şeyler kaçırabilir diye beyhude bir umut içindeydi. Siz de orada olunca hassasiyetimiz artar. Pasko işimize yaramaktan çok tehlikeyi artırır.</p>

  <p class="block_3">&nbsp;</p>

  <p class="block_4">"Ayrıca Pasko için başka görevlerimiz var.</p>

  <p class="block_3">&nbsp;</p>

  <p class="block_4">"Ve son olarak da o, Meclis için çalışıyor; Toprak Beyi Ylithli Hawkins için değil. Sen kendini aksine inandırmış olsan da." "Anlaşıldı."</p>

  <p class="block_3">&nbsp;</p>

  <p class="block_4">"Şimdi şunu açıklığa kavuşturalım: Kaspar'dan öcünü almak için eline ne fırsatlar geçerse geçsin unutma ki, o, sorunun yalnızca bir kısmı. Leso Varen'le ilgili neler bulabiliyorsun, ona bak. Bu olaydaki asıl tehlike o. Eğer kim olduğun anlaşılırsa Meclisin güvenliğini riske atmadan seni öldürürüz. Anlaşıldı mı?"</p>

  <p class="block_3">&nbsp;</p>

  <p class="block_4">"Hem de nasıl."</p>

  <p class="block_3">&nbsp;</p>

  <p class="block_4">"Güzel. Öleyim deme sakın. Ya da en azından ölmeden önce dişe dokunur bir şeyler yapmaya çalış. Başın derde girerse seni kurtaramayız ve kurtarmayız da."</p>

  <p class="block_3">&nbsp;</p>

  <p class="block_4">Birden ortadan kayboldu. Magnus'un az önce durduğu yerde bir hava değişimi oldu. Oda sessizleşmişti.</p>

  <p class="block_3">&nbsp;</p>

  <p class="block_4">Tal uzanıp şarap kadehini aldı. Fısıltıyla, "Son sözü hep onun söylemesinden nefret ediyorum," dedi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal zihni karışmış biçimde uyandı. Önceki gece Magnus'la yaptığı konuşma sırasında yalnızca bir kadeh şarap içmişti. Gün içinde hiçbir şey olmamış, dağda sakin bir at gezisinden sonra şehir içinden saraya geçmişti. Fakat iyi uyuyamamıştı ve bu huzursuz gecelerinin sebebinin şu an karşısında olan seçimden kaynaklanıp kaynaklanmadığını düşündü.</p>

  <p class="block_3">&nbsp;</p>

  <p class="block_4">Kaspar ona borçluydu, Tal onun hizmetinde çalışıp huzursuz görünmemeyi nasıl başarabilirdi ki? Prens Matthew'u öldürdükten sonra Kaspar'ın onu korumak için araya girmesini sağlamak artık son derece makul geliyordu ona. Magnus haklıydı. Tal'in Ustalar Sarayı şampiyonluğu ona pek çok ayrıcalık kazandırmıştı fakat bununla gelen yükümlülükler neydi? Bir an için bunu düşündü.</p>

  <p class="block_3">&nbsp;</p>

  <p class="block_4">Prens Matthew'un kendisini düelloya davet etmek zorunda kalacağı birkaç durum yaratabileceğini biliyordu. Düellonun ilk kan usulüne göre yapılmasında ısrar edilse de Tal 'yanlışlıkla' onu öldürebilirdi. Ne yazık! Fakat böyle şeyler hep olur. Nedense, diye düşündü Tal, hepsi de benim başıma geliyor. Yok, hayır, böyle olmazdı. Düellolar onur için yapılırdı ve Kral da bir daha asla saraya adım atmasına izin vermeyebilirdi...</p>

  <p class="block_3">&nbsp;</p>

  <p class="block_4">Belki bir kavga çıkarabilirdi. Matthew şehirdeki kimi tuhaf genelevleri ve oyun salonlarını severdi. Herkesin onu tanımasına rağmen 'kılık değiştirerek' bu yerlere gider ve statüsünden faydalanırdı.</p>

  <p class="block_3">&nbsp;</p>

  <p class="block_4">Tal bu fikri de bir kenara koydu. Böyle bir yerde olay çıkarsa yeterince göz önünde olmazdı.</p>

  <p class="block_3">&nbsp;</p>

  <p class="block_4">Onu kolay bir biçimde öldürüp affedilmekle idam edilmek arasındaki o sihirli bölgeye inme şansı yoktu. Öyle sihirli bir yere inse ve Kaspar araya girse bile bu durum, Kaspar'ın ona karşı olan borcunun silinmesine sebep olurdu. Oysa Tal bu borcun varlığından memnundu.</p>

  <p class="block_3">&nbsp;</p>

  <p class="block_4">Ayağa kalkarken Prens Matthew'u öldürmemeye karar vermişti. Aklında başka bir fikir vardı. Tekrar oturdu, düşündü ve bu olaydaki rolüne yeterince kafa yormadığına kanaat etti. Roldem'de istenmeyen adam olmanın bir başka yolu daha olabilirdi. Celladın kılıcına kurban gitmeden Roldem'deki tüm sosyal geleceğini görünürde ortadan kaldırabilirdi. İşte o noktada Dük'ün hizmeti altında çalışmaktan başka seçeneği kalmamış gibi görünebilirdi.</p>

  <p class="block_3">&nbsp;</p>

  <p class="block_4">"Pasko," diye seslendi. Az sonra Amafi içeri girdi. "Ben yardımcı olabilir miyim Haşmetlim?" dedi adam Adalar dilinde. "Pasko nerede?" diye sordu pantolonunu işaret ederken.</p>

  <p class="block_3">&nbsp;</p>

  <p class="block_4">Bir zamanlar kendisine suikast girişiminde bulunan Amafi, pantolonu Tal'e uzattı. "Yiyecek alışverişi için sabah pazarına gitti Haşmetlim. Ben nasıl yardımcı olabilirim?"</p>

  <p class="block_3">&nbsp;</p>

  <p class="block_4">Tal durup düşündükten sonra, "Galiba nasıl valem olabileceğini öğrenebilmen için iyi bir zaman," dedi.</p>

  <p class="block_3">&nbsp;</p>

  <p class="block_4">"Vale mi dediniz Haşmetlim? Ben bu kelimenin anlamını bilmiyorum."</p>

  <p class="block_3">&nbsp;</p>

  <p class="block_4">Tal, Amafi'nin güçlükle algılayabildiği Roldem dilinde konuştuğunu unutmuştu. "İl cameriere personale," dedi Queg dilinde.</p>

  <p class="block_3">&nbsp;</p>

  <p class="block_4">Amafi, Adalar dilinin bilinen adı Kral Dili'nde, "Özel hizmetkâr yani," dedi. "İyi yetiştirilmiş insanlar arasında epey zaman geçirdim Haşmetlim. Yani sizin ihtiyaçlarınızın neler olduğunu öğrenmem de pek zor olmayacak. Fakat Pasko'ya ne olacak?"</p>

  <p class="block_3">&nbsp;</p>

  <p class="block_4">"Korkarım Pasko kısa bir süre sonra bizden ayrılıyor." Tal oturdu ve botlarını ayağına geçirdi. "Bir aile meselesi söz konusu. Latagore'un kuzeyindeki baba tarafına dönmek zorunda." Amafi durumun detaylarını sormadı. Yalnızca, "Öyleyse rahatınızı sağlamak için ona yetişmeye çalışmalıyım," dedi.</p>

  <p class="block_3">&nbsp;</p>

  <p class="block_4">Yine Roldemce konuşmaya başlayan Tal, "Yine de Roldemcen üzerinde çalışmamız gerek," dedi. "Ben Ustalar Sarayı'na gidiyorum. Burada Pasko'yu bekle, sonra da gün içinde sırasıyla neler yaptığımı öğren ondan. Her şeyi yeri geldikçe açıklayacaktır. Bir süre gölgesi ol, onu izle. Beni ya da yanımdakileri rahatsız etmediği sürece soru sorabilirsin. Soruların canımızı sıkacaksa ikiniz yalnız kalana dek bekle.</p>

  <p class="block_3">&nbsp;</p>

  <p class="block_4">"Pasko öğlen Remarga'nın yerine gelsin ve temiz kıyafetler gelirsin. Yemeğimi... Büyük Kanal'ın hemen kıyısındaki Baldwin'in yerinde yiyeceğim. Öğleden sonra iskambil oynamak için Depanov'un yerine geçerim. Akşam yemeği için daha uygun kıyafetler almaya eve dönerim."</p>

  <p class="block_3">&nbsp;</p>

  <p class="block_4">"Peki efendim."</p>

  <p class="block_3">&nbsp;</p>

  <p class="block_4">Tal önceki gün giydiği gömleği giyerek bir yandan kılıcını alırken bir omzuna da günlük ceketlerinden birini attı. "Pasko dönene kadar yapacak bir şeyler bul. Öğlen ikinizle de görüşeceğim."</p>

  <p class="block_3">&nbsp;</p>

  <p class="block_4">"Peki Haşmetlim," diye tekrarladı Amafi.</p>

  <p class="block_3">&nbsp;</p>

  <p class="block_4">Tal dairesinden çıkarak hızla merdivenden indi. Kılıcını beline taktı, ceketiniyse omzunda bıraktı. Ilık bir gündü ve şapka takmamıştı. Ustalar Sarayı'na giden yolda ilerlerken kendi başını fazla derde sokmadan bir kraliyet üyesine ne kadar zarar verebileceğini düşündü.</p>

  <p class="block_3">&nbsp;</p>

  <p class="block_4">Sabah güneşi, okyanustan esen ılık meltem, Leydi Natalia'yla yaşadığı ateşli sevişme... hepsi bir araya geldiğinde Tal mükemmel bir halet-i ruhiyeye bürünmüştü. Ustalar Meydanı'na vardığında, kraliyet ailesinden birini kendi kafası vurulmadan nasıl küçük düşürebileceğine dair bir plan yapmıştı bile. Üstelik bu tecrübenin eğlenceli bile olabileceğini düşünüyordu şimdi.</p>

  <p class="block_3">&nbsp;</p>

  <p class="block_4">Bir hafta sonra Tal Ustalar Sarayı'ndan içeri girdiğinde salon ağzına kadar doluydu. Dünyanın En İyi Kılıç Ustası'nın dönüşüyle, alıştırma ve müsabakaları izlemek, şehrin pek çok genç hanımının gözde meşgalesi haline gelmişti. Pek çok asilzade kızı ve genç hanımların önemli bir kısmı, günlük alışverişlerine ara verip kılıç sporuna karşı duydukları bu yeni ilgiye vakit ayırıyordu.</p>

  <p class="block_3">&nbsp;</p>

  <p class="block_4">Tal'se avdan döndüğünden bu yana bir haftadır her gün alıştırma yapıyor, Prens Matthew'la karşı karşıya gelme fırsatını yakalamaya çalışıyordu. Sonunda Prens'in Ustalar Sarayı'nda ortaya çıkmak için onun gitmesini beklediğini fark etti. Tal kibirli Prens'in Ustalar Sarayı'na gelenlerin gösterdiği ilgiyi Şampiyonla paylaşmak istemediğini düşündü. Bu sebeple o gün için Tal, normalde yaptığının aksine, çalışmalarını sabah değil öğleden sonra yapmaya başladı.</p>

  <p class="block_3">&nbsp;</p>

  <p class="block_4">Eğitmenler de dahil olmak üzere, salondaki herkes başarısından ötürü selamlıyordu onu. Bugün Saray Üstadı, baş eğitmen ve ortaya çıkabilecek herhangi bir anlaşmazlıkta hakem rolünü üstlenecek kişi Vassily Turkov'du. Diğer eğitmenler dev salonun her bir köşesinde öğrencilerle çalışma yapıyordu fakat Saray Üstadı tam ortada müsabakaları denetliyordu.</p>

  <p class="block_3">&nbsp;</p>

  <p class="block_4">Salon döşemeleri kakma ahşaptandı ve karmaşık bir desene göre yerleştirilmişti. Fakat kısa bir süre inceledikten sonra bu desenin, farklı çalışma alanları arasında sınır oluşturma görevini üstlendiği anlaşılıyordu. Zemin, süslemeli yüksek tavanı destekleyen elle cilalanmış dev ahşap sütunlarla çevriliydi. Tal kafasını kaldırdığında tavanın yeniden boyandığını ve artık, tavan pencerelerini çevreleyen beyaz kabartmalı çiçek çelengi motifleri üzerine altın rengi yapraklarla süslendiğini gördü. Salon, sütunlar arasında tek bir duvar boyunca uzanıyordu, fakat diğer duvarda, tavandan yere kadar uzanan ve içeriyi aydınlatan büyük pencerelerden vardı.</p>

  <p class="block_3">&nbsp;</p>

  <p class="block_4">Vassily geldi ve Tal'in elini sıktı. "Bu sabah ortalarda görünmeyince kendine bir günlük izin verdiğini düşünmüştüm Toprak Beyi." Kalabalık salona bakarak, "Bu böyle devam ederse geçici oturma yerlerini yeniden kurmak zorunda kalabiliriz," dedi. Ustalar Şampiyonluğu Turnuvası'nda pencerelerin önüne geçici oturaklar konulmuş, mümkün olduğunca çok seyirciye yer ayrılmaya çalışılmıştı.</p>

  <p class="block_3">&nbsp;</p>

  <p class="block_4">Tal gülümsedi. "Ben yalnızca alıştırma yapmaya geldim Üstad."</p>

  <p class="block_3">&nbsp;</p>

  <p class="block_4">Adam kafasını sallayarak gülümsedi. "Öyleyse sana bir rakip bulalım." Etrafta Ustalar Sarayı Şampiyonu'yla kılıç tokuşturmaya hevesli pek çok genç adam vardı. İçlerinden birini çağırdı. "Anatoli, ilk sen!"</p>

  <p class="block_3">&nbsp;</p>

  <p class="block_4">Tal bu genç adamın kim olduğunu bilmiyordu fakat genç hiç tereddüt etmeden söyleneni yaptı. Ustasına ve ardından Tal'e eğilip selam verdi. Üstad Vassily, "Kılıçlar! Kazanan üç puan alacak!" diye bağırdı.</p>

  <p class="block_3">&nbsp;</p>

  <p class="block_4">Her ikisi de boyunlarından kasıklarına kadar tüm vücutlarını kaplayan kapitoneli ceketler, tozluk ve deri tabanlı ayakkabılar giymişti. Üzerlerinde, nefes almalarını ve etrafı görmelerini sağlayacak açıklığı sunan kafesli başlıklardan vardı. Başlık, kafalarını her türlü yaralanmaya karşı koruyordu. İleri doğru birer adım atıp karşı karşıya durdular.</p>

  <p class="block_3">&nbsp;</p>

  <p class="block_4">Üstad, kılıcını uzatarak ikisinin arasına girdi. Her iki taraf da kılıcını kaldırıp Üstad'ın kılıcına dokundurdu ve bir süre böyle kaldı. Üstad kılıcını çektiğinde de karşılaşma başladı.</p>

  <p class="block_3">&nbsp;</p>

  <p class="block_4">Tal neredeyse bir yıla varan Salador ziyareti boyunca düellolara çıkmıştı. Karşısına gelen kaliteli rakiplerin sayısı açısından Kılıç Sarayı, Ustalar Sarayıyla bir tutulamazdı, fakat Tal'in körelmesini engelleyebilecek yeterli sayıda iyi kılıç ustası orada da vardı.</p>

  <p class="block_3">&nbsp;</p>

  <p class="block_4">Biraz zamana ihtiyacı vardı, çünkü Büyücünün Adası'ndayken karşısına alabileceği tek kişi Caleb'dı ve o da anne babası tarafından verilen görevler yüzünden çoğunlukla etrafta olmazdı. Üstelik Tal'in tanıdığı en iyi avcı ve okçu olan Caleb'ın bile kılıç ustalığında geliştirmesi gereken taraflar vardı.</p>

  <p class="block_3">&nbsp;</p>

  <p class="block_4">Bunun öncesindeyse, Tal paralı askerlerle birlikteydi ve düello inceliklerinin çoğu onlar için bir şey ifade etmiyordu. Mükemmel kılıç ustalığını sanat olarak değil, hayatta kalabilme yolu olarak görüyorlardı. Tal savaş taktiği olarak karşısındaki rakiplerinin kasıklarına tekme atsa, gözlerini çıkarsa veya kulaklarını ısırsa, bu duruma Ustalar Sarayı'nın pek hoş bakmayacağından neredeyse emindi. Senelerini Ustalar Sarayı'nda geçiren pek çok genç adamın, kılıçlarını öfkeyle kullanmadıklarını fark etmişti. İşte Roldem'in medeni bağrında genç bir asilzadenin hayatı böyle geçerdi.</p>

  <p class="block_3">&nbsp;</p>

  <p class="block_4">Genç Anatoli'nin işi kolay bitmişti, çünkü temel kılıç kullanımında başarılı olsa da özel bir yeteneği yoktu. Üç genç daha böyle geri döndü. Ardından Tal sahayı terk etmeye karar verdi.</p>

  <p class="block_3">&nbsp;</p>

  <p class="block_4">Doğruca soyunma odasına geçmek yerine, salonun öbür ucunda, üzeri içki ve yiyeceklerle dolu bir masaya gitti. Masanın tam ortasında, içi su ve üzerinde yüzen limon dilimleriyle dolu kristal bir kâse vardı. Bu mayhoş tada alıştıktan sonra içki Tal'in hoşuna gitmeye başladı. Tepsilerin içinde taze meyveler, peynirler, ekmekler, hamur işleri ve füme etler vardı. Günlük alıştırmalarını tamamlayanlar için de şişelerce bira ve şarap hazırlanmıştı. Tal hizmetkârların birinden bir bardak limonlu su istedi, ardından da bir dilim elma alarak bir yandan odadakileri izledi, bir yandan da meyveyi yedi.</p>

  <p class="block_3">&nbsp;</p>

  <p class="block_4">Saray hizmetkârlarından biri Tal'in hemen yanı başında duruyor, görüntünün bozulmaması için boşalan tabakları hızla dolduruyordu. Bu masrafları hesaplayınca, Ustalar Sarayını işletmenin ne kadar pahalıya patladığını düşündü. Tüm asilzadeler, sarayı kılıç sanatındaki yetkinliklerini geliştirmek için kullanabiliyordu. Altını olan halktan insanlar da, hatırı sayılır bir ücretle buraya girebiliyordu ki, pek çok kişi de, özellikle siyasal sebeplerle, böyle yapıyordu. Bunun dışında bu saray yavrusunun işletme masrafları tamamen Kral'ın omuzlarındaydı.</p>

  <p class="block_3">&nbsp;</p>

  <p class="block_4">Bir an için Tal, Kral Carol'ın ne büyüklükte bir servete sahip olduğunu merak etti. Krondorlu tüccar Rupert Avery'nin hayatını anlatan kitabı anımsadı ve kibirli adamın bahsettiği rakamları düşündü. Büyücünün Adası'ndaki küçük kulübesinde yapayalnız oturan Gümüş Şahinin Pençesi, bu rakamların yazarın Krallık tarihinde iddia ettiği gibi öneme sahip olduğu düşüncesini cesaretlendirmek için şişirildiğini tahmin ediyordu. Fakat şimdi Roldem sarayının ne kadar da büyük olduğunu ve Roldem donanması bir yana, sırf bu sarayı yönetmenin bile ne kadar masraflı olduğunu göz önüne alınca, Tal Pençe'nin ne kadar da saf olduğunu fark etti. Bir deyim hatırladı sonra: ''Kral olmak güzel şey." Bunu hangi eğitmeninin söylediğini hatırlayamıyordu fakat Pençe bu konuda onlarla aynı fikirdeydi.</p>

  <p class="block_3">&nbsp;</p>

  <p class="block_4">Bir an için Dük Kaspar'ın iktidar açlığını anlar gibi olmuştu.</p>

  <p class="block_3">&nbsp;</p>

  <p class="block_4">Ardından bir başka grubun içeri girdiğini gördü. Dönüp bakmasına gerek yoktu. Prens Matthew'un geldiğini anlamıştı. Tal önceki hafta kurduğu planı, defalarca gözden geçirmiş olmasına rağmen bir kez daha düşündü. Dük'ü kahramanca kurtarmış, Kral'ın beğenisini kazanmıştı. Yani idam sehpasına düşmeden ya da sessizce denize atılmadan bu işten sıyrılma şansı şu an için yüksekti.</p>

  <p class="block_3">&nbsp;</p>

  <p class="block_4">İçkisinden bir yudum aldıktan sonra, Prens ve etrafındakilerin bulunduğu yere doğru rahat bir tavırla yürümeye başladı. Prens Matthew daha otuz yaşlarındayken göbek yapmayı başarmıştı, ama bunun dışında zayıf ve kibirli biriydi. Bu durum, kendinden büyük bir şeyi yutmaya çalışan dev bir sürüngenin komik görüntüsünü akla getiriyordu. Yine de Prens, bu aşırılığı gizlemek için, tam ortasından sıkıca tutturulmuş ve omuzları vatkalı bir ceket giymişti. Saçı kısaydı ve şekil vermek için bol bol yağ kullanılmıştı. Hızla geri çekilen saç çizgisini gizlemek için saçını öne doğru taramış, düzeltilmesi saatler alacak, incecik bir bıyık bırakmıştı. Yanında bir de gösterişli, küçük bir gözlük taşıyordu. Queg'den getirilen eflatun kuvarslarla süslü bu gözlükle etrafa bakarken sanki gözlük sayesinde detayları daha iyi algılayabiliyormuş gibi bakıyordu.</p>

  <p class="block_3">&nbsp;</p>

  <p class="block_4">Tal, Prens kendisini fark edene kadar yakın bir mesafede bekledi ve ardından eğilerek selam verdi.</p>

  <p class="block_3">&nbsp;</p>

  <p class="block_4">Prens, "Toprak Beyi. Seni tekrar görmek ne güzel! Kutlamada seninle görüşemedim, kusura bakma. Fakat çok keyifsizdim," dedi.</p>

  <p class="block_3">&nbsp;</p>

  <p class="block_4">Sarayda dolaşan dedikodulara göre, Prens, Kaspar'ın hoşgeldin kutlamasından bir önceki gece o kadar çok şarap içmişti ki, odasındaki dolaptan öteye birkaç adım atsa bağırsakları birden rahatsızlanıyordu. "Bu benim kaybımdır efendim. İyileştiğinizi görmek çok güzel."</p>

  <p class="block_3">&nbsp;</p>

  <p class="block_4">"Düelloya çıktın mı?" diye sordu Prens.</p>

  <p class="block_3">&nbsp;</p>

  <p class="block_4">"Henüz bir düellodan çıktım efendim."</p>

  <p class="block_3">&nbsp;</p>

  <p class="block_4">"Ah, pek yazık. Bugün güzel bir karşılaşma izleyebileceğimi ummuştum."</p>

  <p class="block_3">&nbsp;</p>

  <p class="block_4">Prens berbat bir eskrimciydi. Fakat bazı politik sebeplerden ötürü karşılaşmaları nadiren kaybederdi. Tal, Prens'in hemen yandaki soyunma odalarından birinde, masözün huzur veren ellerine kendini bırakıp Tal'in karşılaşmasının bittiği haberini beklediğinden emindi. "Ziyanı yok efendim. Henüz salondan çıkmış değilim. Yani isterseniz sizinle karşılaşmaktan mutluluk duyarım."</p>

  <p class="block_3">&nbsp;</p>

  <p class="block_4">Prensin etrafındakiler bakıştı. En iyi gününde bile Prens, Tal'in en kötü günündeki performansına karşılık veremezdi. Üstelik Tal'in bu zamana dek hiçbir müsabakayı kaybetmediği ve bir sonraki Ustalar Sarayı Turnuvası'na kadar böyle devam ederse tüm zamanların hiç yenilgi almayan tek kılıç ustası unvanını alacağı göz önünde bulundurulursa, Prens'e karşı bilerek yenilebileceği ihtimali de oldukça düşüktü.</p>

  <p class="block_3">&nbsp;</p>

  <p class="block_4">Prens Matthew zorlama bir tebessüm takındı. "Ne şans! Rakiplerimi çoktan ayarladım."</p>

  <p class="block_3">&nbsp;</p>

  <p class="block_4">Üç genç kılıç ustası yanı başlarında duruyordu. İçlerinden biri de Anatoli'ydi. Gülümseyerek bir adım öne çıktı ve, "Efendimiz, ben yerimi severek Şampiyon'a verebilirim," dedi.</p>

  <p class="block_3">&nbsp;</p>

  <p class="block_4">Bakışlarla birini öldürmek mümkün olabilseydi, Anatoli o an küle dönerdi. Prens, "Çok naziksin genç efendi. Bunu kesinlikle unutmayacağım," dedi.</p>

  <p class="block_3">&nbsp;</p>

  <p class="block_4">Tal gülmemek için kendini tutuyordu. "Neden diğer ikisiyle başlamıyorsunuz efendim? Ben de o sırada limonlu suyumu bitiririm. Onlarla işiniz bittiğinde seve seve son rakibiniz olurum."</p>

  <p class="block_3">&nbsp;</p>

  <p class="block_4">Prens gülümsedi. En azından yiğitliğine leke sürülmeyecekti. İlk iki müsabakayı kazanacaktı. Sonrasında turnuva şampiyonuna yenilmekse bir utanç kaynağı olamazdı. Kimbilir, belki de şampiyon berabere kalarak Prens'e yalakalık yapmak isterdi. Daha önce böyle şeyler yaşandığı kesindi.</p>

  <p class="block_3">&nbsp;</p>

  <p class="block_4">Tal masaya geri dönerek bir parça elma daha aldı. Prens ise oldukça ikna edici bir şekilde karşılaşmaları kaybetmeyi başaran rakiplerinden hızla kurtuldu.</p>

  <p class="block_3">&nbsp;</p>

  <p class="block_4">Tal elindeki suyu bırakarak meydana döndü. "Tebrikler Haşmetmeap. Tek damla ter akıtmadan işlerini hallettiniz." Gerçek şu ki, Prens tüm gün tepe tırmanmış yaşlı bir at gibi nefes nefese kalmıştı.</p>

  <p class="block_3">&nbsp;</p>

  <p class="block_4">"Ne kadar... naziksin... toprak beyi."</p>

  <p class="block_3">&nbsp;</p>

  <p class="block_4">"Yediye diyelim mi? Böylece her ikimiz de iyice alıştırma yapmış oluruz."</p>

  <p class="block_3">&nbsp;</p>

  <p class="block_4">Üstad Vassily gözlerini kısarak Tal'e baktı. Yediye demek, yedi hamle arasından üstünlük sağlamak demekti. Normal bir karşılaşma üçe kadar olurdu. Tal zorlanmadan kazanırdı, fakat normalde üçte iki olan temas sayısı, bu müsabakada dörde çıkıyordu. Prens, Tabin tam da istediği noktadaydı şimdi. Geri adım atmak istemiyordu. "Elbette," dedi.</p>

  <p class="block_3">&nbsp;</p>

  <p class="block_4">Tal, "Her ikimiz de düz kılıçlarla karşılaşma yaptık. Daha ağır bir silahla pratik yapmak işime yarar. Süvari kılıcına ne dersiniz? Ya da uzun kılıca?" dedi.</p>

  <p class="block_3">&nbsp;</p>

  <p class="block_4">Bu söylenenleri duyabilen herkes bir an için sessizliğe gömüldü. Prens Matthew düz kılıçta berbattı fakat en iyi silahı oydu. Ağır süvari kılıçlarını kullanabilmek için hızlı ve kuvvetli saldırılar gerekliydi. Piyade kılıçlarınaysa dayanıklılık gerekirdi. Prens bu iki uğursuz silah arasından daha iyi olanı seçti. "Süvari kılıcı olsun öyleyse Toprak Beyi."</p>

  <p class="block_3">&nbsp;</p>

  <p class="block_4">Tal meydan görevlilerinden birine işaret ederek başlığını ve kılıcını istedi. Bir başkasıysa Prens'e alıştırma kılıçlarından birini getirdi. Üstad Vassily, Tal'e yanaşıp fısıltıyla, "Sen ne yaptığını zannediyorsun Toprak Beyi?" dedi.</p>

  <p class="block_3">&nbsp;</p>

  <p class="block_4">"Birilerinin bu çalımlı aptalın havasını söndürme vakti geldi diye düşünüyorum Üstad Vassily."</p>

  <p class="block_3">&nbsp;</p>

  <p class="block_4">Saray Üstadı küçük dilini yutmuştu. Toprak Beyi Hawkins'le yaşadıkları, onun sosyal becerilere sahip istisnai genç bir adam olduğuna inanmasını sağlamıştı. Karşısına çıkan hemen her kadını etkileyebiliyordu ve erkeklerin çoğu da onunla dost olmak istiyordu. Şimdiyse tutmuş Prens'i küçük düşürme niyetindeydi. "O Kral'ın kuzeni, Toprak Beyi!" diye tısladı Vassily.</p>

  <p class="block_3">&nbsp;</p>

  <p class="block_4">Kin dolu konuşmaya çalışan Tal, "İşte bu gerçek sayesinde eminiz ki, o domuz, bu yaşadığını asla unutmayacak," dedi. "Hadi şu işi bitirelim."</p>

  <p class="block_3">&nbsp;</p>

  <p class="block_4">Yerlerini aldıkları anda Tal, istese Prens'i hemen halledebileceğini, yaralayabileceğim ve hattâ öldürebileceğini biliyordu. Bu dolgular ve başlığa rağmen, bir kılıç (kör uçlu alıştırma kılıcı olsa da) ustasının elinde büyük kayıplara sebep olabilirdi. Ve Tal de bu türden bir ustaydı.</p>

  <p class="block_3">&nbsp;</p>

  <p class="block_4">Vassily istemeyerek de olsa yerini aldı ve kılıcını kaldırdı.</p>

  <p class="block_3">&nbsp;</p>

  <p class="block_4">"Yerlerinize!"</p>

  <p class="block_3">&nbsp;</p>

  <p class="block_4">Her iki adam da geldi ve kılıçlarını onunkine dokundurdu. Vassily, "Başlayın!" diye komut verir vermez, Prens hızlı fakat zayıf bir hamleyle yukarıdan saldırmaya çalıştı.</p>

  <p class="block_3">&nbsp;</p>

  <p class="block_4">Tal hiçbir zorluk yaşamadan darbeyi geri çevirdi. Prensin dengesi şimdiden bozulmuştu. Tal hiç tereddüt etmeden rakibinin omzuna doğru bir karşı atak geliştirmeli ya da onu savunmasız bırakmalıydı. Fakat bunun yerine bir adım geriledi. "Neden bu yaptığınızı tekrar denemiyorsunuz Haşmetmeap?" dedi kulağa oldukça alaycı gelen bir ses tonuyla. Sanki bu alıştırma müsabakasını bir derse dönüştürmüştü.</p>

  <p class="block_3">&nbsp;</p>

  <p class="block_4">Tal yerini aldı, kılıcı elinde beklemeye başladı. Bu sırada Prens geri çekildi ve sonra kılıcıyla hazır biçimde ona yaklaştı. Aynı hamleyi bir öncekinden daha da sarsak bir şekilde tekrarladı. Tal hamleyi kolaylıkla engelledi. Prens Matthew bir kez daha dengesini kaybetmiş, pek çok yerden açık veriyordu. Tal istese maçı böyle kazanabilirdi. Fakat son anda yalnızca kaburgalarına sert bir darbe indirdi. Öyle sertti ki, Prens'ten acı dolu bir homurtu yükseldi.</p>

  <p class="block_3">&nbsp;</p>

  <p class="block_4">"Toprak Beyi Hawkins'e bir sayı!" dedi Vassily. Bu sırada şaşkınlık ve öfke arasında kalmış bir ifadeyle Tal'e bakıyordu.</p>

  <p class="block_3">&nbsp;</p>

  <p class="block_4">Prens Matthew derin bir nefes alarak ayağa kalktı. Sol eliyle karnını, kaburgalarını tutuyordu. Endişelenmiş gibi görünmeye çalışan Tal, "Umarım canınızı yakmadım Haşmetmeap," dedi.</p>

  <p class="block_3">&nbsp;</p>

  <p class="block_4">Bir an Tal, Prens'in kusacağını sandı. Kelimeleri yutuyor gibi konuşuyordu. "Hayır... ben... iyiyim... Toprak Beyi."</p>

  <p class="block_3">&nbsp;</p>

  <p class="block_4">Tal canlılıkla, "Hadi tekrar deneyelim," dedi.</p>

  <p class="block_3">&nbsp;</p>

  <p class="block_4">Bir an için Prens sanki geri çekilecekmiş gibi durdu. Fakat sonra yerine döndü. Tal, "Fazla uzanmamaya çalışın Haşmetmeap," dedi.</p>

  <p class="block_3">&nbsp;</p>

  <p class="block_4">Öfkesini gizlemekte pek de başarılı olamayan Üstad Vassily geldi. Yapabileceği hiçbir şey yoktu. Saray Üstadı olarak, herhangi bir sebepten herhangi bir müsabakayı durdurabilirdi. Seneler içinde, ileri seviyede olup da başlangıç seviyesindekilere zorbalık eden pek çok kişinin karşılaşmasını da durdurmuştu. Fakat bu, Roldem Hanedanlığının Prensi'ydi. Tal ona bir ceza vermek islediği için karşılaşma durdurulursa, Krallık küçük düşürülmüş olurdu.</p>

  <p class="block_3">&nbsp;</p>

  <p class="block_4">Tal yaptığı sert hamlelerle iki sayı daha aldı. Prens karşılaşma alanına yaklaşırken Üstad Vassily fısıltıyla, "Toprak Beyi, artık yeter!" dedi.</p>

  <p class="block_3">&nbsp;</p>

  <p class="block_4">"Majesteleri karşılaşmayı bırakmak isterse karşı gelmem," dedi Tal. Ses tonunda olabildiğince aşağılama vardı. Üstelik yakındakilerin duyabileceği kadar da yüksek sesle konuşmuştu.</p>

  <p class="block_3">&nbsp;</p>

  <p class="block_4">Prens Matthew gururlu bir adamdı -bu gururu başarıdan ziyade boş kibrinden gelse de. "Bırakmıyorum," derken sanki gözyaşlarını tutmaya çalışıyordu.</p>

  <p class="block_3">&nbsp;</p>

  <p class="block_4">Tal gülümseyerek, "Doğru dediniz efendim. Bu salona unutamayacakları bir şey yaşatalım, olur mu?" dedi.</p>

  <p class="block_3">&nbsp;</p>

  <p class="block_4">Vassily başlama emrini verdi. Prens Matthew, Tal'in ilk hamleyi yapmasını bekliyordu. Tal vuracak gibi yaptı. Prens de karşılık verdi. Tal hızla Prens'in elindeki kılıcı düşürdü, sonra da kendi kılıcının ucunu başlığının altına sokarak çıkardı. Prensin arkasına geçerek var gücüyle kalçasına vurdu. Kalabalık bu durama hemen tepki verdi. Şaşkınlık ifadelerine, ıslık ve alaylar karıştı. Darbe öyle ağırdı ki, Prens Matthew dizleri üzerine, öne doğru düştü. Yüzü kıpkırmızı kesilmiş, bir önceki darbelerin acısıyla döktüğü gözyaşları yüzünden gözleri şişmişti. Fakat bu son vuruş onu gerçekten ağlatmıştı. Tüm çabalarına rağmen kendini tutamadı.</p>

  <p class="block_3">&nbsp;</p>

  <p class="block_4">Saray çalışanları hızla yanına gelerek, küçük düşürülen Prens'e ayağa kalkması için yardım etti. Tal arkasını dönüp oradan uzaklaşmaya başlayarak bir başka nezaket kuralını daha çiğnemiş oldu. Ustalar Sarayı'na Tal'i bir kez olsun görebilme umuduyla gelmiş olan salondaki genç hanımlar, kalkıp orayı terk ettiler; hepsinin gözlerinden bir ayıplama okunuyordu.</p>

  <p class="block_3">&nbsp;</p>

  <p class="block_4">Üstad Vassily hızla Tal'in yanına giderek, "'Sen aklını mı kaçırdın?" dedi.</p>

  <p class="block_3">&nbsp;</p>

  <p class="block_4">Prens'e gülümseyerek bakan Tal, "Aksine Üstad Vassily," dedi.</p>

  <p class="block_3">&nbsp;</p>

  <p class="block_4">Vassily, kısık, uyarıcı bir ses tonuyla, "Yerinde olsam Toprak Beyi, kısa süre içinde bir yolculuk planlamaya başlardım. Ustalar Sarayı Şampiyonu ol ya da olma, kendine oldukça tehlikeli bir düşman edindin. Prens'in pek çok özelliği vardır, fakat bunların arasında bağışlayıcılık yoktur," dedi.</p>

  <p class="block_3">&nbsp;</p>

  <p class="block_4">Tal odanın diğer ucundaki Prens Matthew'a gözlerini kenetlediğinde, öfke ve utanç dolu gözyaşlarının arasında, kendisine kontrolsüz bir hırs bilendiğini gördü. "Sanırım haklısınız," dedi Tal. Sesindeki alayı, yakındaki herkesin duymasını istiyordu. "Fakat bu öğleden sonra yaptığımız müsabakaya bakarsak aslında o kadar da tehlikeli biri değil."</p>

  <p class="block_3">&nbsp;</p>

  <p class="block_4">Söyleyecek başka bir söz bulamayan Saray Üstadı döndü ve yanından ayrıldı. Tal, Pasko ve Amafi'nin kendisini beklediği köşeye gitti. Pasko olup biteni anlamıştı fakat Amafi, " Haşmetlim, intihar etmek istiyorsunuz herhalde?" dedi.</p>

  <p class="block_3">&nbsp;</p>

  <p class="block_4">"Yok, hayır. Neden sordun?"</p>

  <p class="block_3">&nbsp;</p>

  <p class="block_4">"Artık Prens sizin ölmenizi istiyor." Geniş bir gülümsemeyle, "Üstelik o kadar çok altını var ki, en azından size ihanet etmeyi şöyle bir düşünebilirim," diye ekledi.</p>

  <p class="block_3">&nbsp;</p>

  <p class="block_4">Tal, o anın tadını çıkardığını herkese göstermek istiyormuş gibi yüksek sesle güldü. "Öyleyse bana ihanet etme, ben de ücretini artırmayı düşüneyim."</p>

  <p class="block_3">&nbsp;</p>

  <p class="block_4">"Elbette efendim."</p>

  <p class="block_3">&nbsp;</p>

  <p class="block_4">Soyunma odasına doğru ilerlerken Pasko fısıltıyla, "Dikkatli olun. Daha müsabaka bitmeden Matthew'un adamları bu aşağılayıcı olayla ilgili haberlerle binayı terk etmişti. Güçlü bir düşmanınız var artık," dedi.</p>

  <p class="block_3">&nbsp;</p>

  <p class="block_4">Tal yavaşça nefesini verdi. Sanki o ana kadar içinde tuttuğu gerginliği bırakıyordu. "Öyleyse artık güçlü bir müttefik bulma vakti geldi."</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_14" id="calibre_pb_9">&nbsp;</p>
</body>
</html>
