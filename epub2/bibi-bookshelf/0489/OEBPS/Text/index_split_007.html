<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-2-</p>

  <p class="block_">DAVET</p>

  <p class="block_3">&nbsp;</p>

  <p class="block_4">Tal gülümsedi.</p>

  <p class="block_3">&nbsp;</p>

  <p class="block_4">İki sene önce Ustalar Sarayı'nda aldığı zaferden sonra ilk defa saraya geliyordu. Kral, Olasko Dükü'nün gelişini kutlamak için düzenlenen davete katılması için Talwin Hawkins'e bir davetiye gönderilmişti.</p>

  <p class="block_3">&nbsp;</p>

  <p class="block_4">Tal, çoğu başka milletlerden gelen Roldem asilzadelerinin ardında ve halkın zengin kesiminden olan insanların önünde, sabırla, kendi takdim sırasının gelmesini bekledi. Roldem sarayındakilerin gözünde, Adalar Krallığı'ndan bir toprak beyi, bolca altını olan bir kurdele üreticisinden rütbe olarak çok az yukarıda olabilirdi.</p>

  <p class="block_3">&nbsp;</p>

  <p class="block_4">Yine de Tal, geniş paçalı yeni pantolonu -şimdinin modası buydu- tokalarına kadar örtülen botları, siyah deriden geniş kemeri ve işlenmemiş incilerle çift dikiş geçilmiş eski moda sarı tuniğiyle oldukça görkemli duruyordu. Tüm diğer asilzadeler zamanın gözde modeli düşük omuzlu yeleklerden giyerken, Tal Kral tarafından kendisine iki sene önce hediye edilmiş olan ceketi giymeyi tercih etmişti.</p>

  <p class="block_3">&nbsp;</p>

  <p class="block_4">Kral'la son karşılaşmasında Tal ilgi odağıydı -Ustalar Turnuvası'nın kazananı, altın kılıcın sahibiydi ve bunlar, dünyanın en iyi kılıç ustası olduğunu gösteriyordu.</p>

  <p class="block_3">&nbsp;</p>

  <p class="block_4">Şimdiyse davetin ilgi odağı Olaskolu Kaspar'dı ve Tal diğer katılımcılardan farksızdı. Nihayetinde isminin söylendiğini duyduğunda hızla kalktı ve tahta yaklaştı. Kraliyet ailesinin önünde selam vermesi gereken noktaya yaklaşırken karşısındaki manzaraya baktı. Kral Carol tahtında oturuyordu ve eşi Kraliçe Gertrude da sağındaydı. Solunda veliaht Prensi Constantine oturuyordu. Tal, Prensi meraklı gözlerle etrafa bakan, çevresindeki yetişkinlerin laklaklarını dikkatlice dinlerken hafifçe gülümseyen, sessiz bir delikanlı olarak anımsıyordu. Zeki bir çocuk olduğunu düşünüyordu. Kraliyet ailesinin küçük üyeleri yoktu. Hizmetkârlar ve dadılar, diğer iki Prens ve Prensesi, büyük olasılıkla yatmaları için hazırlıyordu.</p>

  <p class="block_3">&nbsp;</p>

  <p class="block_4">Constantine'in solunda, elmas halka ve kopçaları olan bordo bir kadife tunik giymiş bir adam duruyordu. Bu sezonun gözdesi geniş paçalı pantolonlardan değil, siyah bir tayt giymişti ve parlak çizmeleri vardı. Tal'in iki sene önce gördüğü siyah şapkayı giymişti yine -sağ kulağından neredeyse omzuna kadar uzanan, solunda da altından brövesi bulunan, kadife, büyükçe bir şey.</p>

  <p class="block_3">&nbsp;</p>

  <p class="block_4">Bu Olasko Dükü'ydü.</p>

  <p class="block_3">&nbsp;</p>

  <p class="block_4">Olaskolu Kaspar genç Prens'le konuşmasına devam ederken toprak beyini süzüyordu. Tal bu becerisinin farkına varmıştı. Uzak kuzeni Prens Constantine'i oyalarken Olasko bir yandan da Tal'i yakından inceliyordu. Tal, Kaspar'ın aynı anda iki işe de yoğunlaşabilen adamlardan olduğunu düşündü. Bunun büyücüler arasında bile nadiren rastlanılan bir yetenek olduğunu biliyordu.</p>

  <p class="block_3">&nbsp;</p>

  <p class="block_4">Kral'ın önünde selam verirken, göz ucuyla Kaspar'a bakarak kendini anımsattı. Geniş göğsü, kuvvetli omuzlarıyla cüsseli bir adamdı. Dar taytından belli olan kasları, aynı zamanda hızlı bir adam olabileceğini gösteriyordu. Tal'e öyle bir baktı ki, delikanlı, Dük'ün kendine değer biçildiğini anladığını düşündü. Yuvarlak bir yüzü vardı, fakat çıkık çenesi, komik bir ifade oluşmasını engelliyordu. İncecik, siyah bir sakalı vardı, bıyığı tıraşlıydı. Bu da çenesine daha da sert bir hava katıyordu. Saçı da çoğunlukla siyahtı, aralardaki gri tutamlar, kırklı yaşlarının başında olduğunu gösteriyordu. Gözleri avcı gözleri gibiydi -siyah ve keskin. Dolgun dudakları etkileyiciydi ve sırıtmaya benzer o gülümsemesini de Tal daha önce defalarca görmüştü.</p>

  <p class="block_3">&nbsp;</p>

  <p class="block_4">Tal doğrulduğunda Kral, "Toprak Beyi Hawkins, seni sarayımızda tekrar görmek çok güzel," dedi.</p>

  <p class="block_3">&nbsp;</p>

  <p class="block_4">"Ben de Roldem'e döndüğüm için çok mutluyum Majesteleri." Kraliçe gülümseyerek, "Görüyorum ki, galibiyetinize binaen sunduğumuz kıyafeti giymişsiniz," dedi.</p>

  <p class="block_3">&nbsp;</p>

  <p class="block_4">Tal, Gertrude'a bakarak en çekici gülümsemesini takındı. "Majesteleri, bu kıyafeti daha önce yalnız bir defa, galibiyetim gecesinde giydim ve muhterem huzurunuz dışında bir daha asla giymeyeceğime dair yemin ettim."</p>

  <p class="block_3">&nbsp;</p>

  <p class="block_4">Kral memnuniyetle kafasını sallayarak, "Ne kadar düşüncelisin. Tekrar hoşgeldin," dedi.</p>

  <p class="block_3">&nbsp;</p>

  <p class="block_4">Tal bu sözün ardından çekilmesi gerektiğini biliyordu. Böylece Kral'ın sol tarafına geçerek kendinden sonra takdim edilenleri izledi. Birkaç defa Kaspar'a kaçamak bakışlar attı, ancak Dük, Prensle yaptığı sessiz konuşmaya kendini kaptırmış gibi görünüyordu.</p>

  <p class="block_3">&nbsp;</p>

  <p class="block_4">Nihayetinde son takdim de yapıldı ve Teşrifatçıbaşı tahtın önüne geçti. "Majesteleri izin verir mi?" dedi eğilerek.</p>

  <p class="block_3">&nbsp;</p>

  <p class="block_4">Kral elini salladı ve Teşrifatçıbaşı, "Efendiler, hanımlar ve beyler, lütfen şölen odasına geçin ve Majestelerini bekleyin!" dedi.</p>

  <p class="block_3">&nbsp;</p>

  <p class="block_4">Tal tahttan inen kraliyet ailesini ve hemen arkalarından onları takip eden Olasko Dükü'nü izledi. Sarayın içinde yakınlardaki bir odaya geçeceklerini ve tüm konuklar yerlerini alana kadar bekleyip baş köşeye geleceklerini biliyordu.</p>

  <p class="block_3">&nbsp;</p>

  <p class="block_4">Tal sabırla sırada bekledi. Fakat yirmiden fazla uşak oturma planı için Teşrifatçıbaşı'na yardım ettiğinden hızlı ilerliyorlardı. Uşakların kulağına talimatlar iletildikten sonra konuklar yalnızca bir dakika bekletiliyor, ardından salonda yerlerine geçmeleri için kendilerine eşlik ediliyordu.</p>

  <p class="block_3">&nbsp;</p>

  <p class="block_4">Tal, Kral'ın masasına alındığını öğrendiğinde şaşırmış ve memnun olmuştu. Hızla sandalyeleri saydı ve Olasko Dükü'yle arasında iki ya da üç kişi olduğunu fark etti. Böyle bir yere oturtulmasının sebebinin, Ustalar Sarayı'nda şampiyon olmasıyla gelen itibarından çok, Kaspar'ın kendisini yakınında istemesinden kaynaklandığını düşündü.</p>

  <p class="block_3">&nbsp;</p>

  <p class="block_4">Kraliyet ailesi geldiğinde herkes ayağa kalktı ve hafifçe eğilerek selam verdi. Kral yerine oturana kadar beklediler. Ardından Teşrifatçıbaşı demir uçlu asasını yere vurdu. İşte o anda herkes yerine oturdu ve hizmetkârlar şarap koyup yemek servis etmeye başladı.</p>

  <p class="block_3">&nbsp;</p>

  <p class="block_4">Talwin yanında oturduğu Baron ve eşi, bir süre Kaspar'la konuştu. En sonunda Baron, Tal'e döndü ve tanıştılar. Ardından Baron, Tal'in galibiyetlerini öyle büyük bir heyecanla anlatmaya başladı ki, duyan Tal'in orada olmadığını zannederdi. Tal'in solunda, orta yaşlı, güzelce bir kadın ve kocası oturuyordu. Halkın zengin kesimindendi. Sırf Kral'ın masasında oturuyor olmaktan bile öyle memnunlardı ki, başka birileriyle konuşma ihtiyacı duymuyorlardı. Etrafa bakınırken kafalarını hafifçe indirip fısıltıyla konuşuyor, bulundukları özel masadaki yerlerini kıskanabilecek tanıdık birilerini görmeye çalışıyorlardı.</p>

  <p class="block_3">&nbsp;</p>

  <p class="block_4">Yemek boyunca Dük, Tal'in varlığını görmezden geldi. Yalnızca ilk yemek servis edilirken bir defa kafasıyla selam verip gülümsedi. Büyük salonun farklı köşelerinde, gösteri yapanlar dikkat çekiyordu. Eli çabuk hokkabazlar, akrobatlar ve hilekâr sihirbazlar vardı. Yetenekli bir şair, istek üzerine dörtlükler uyduruyor, hanımları överken beylerle hafiften dalga geçiyordu. Kuru bir anlatımı, ama ustaca işlenmiş kafiyeleri vardı. Odanın öbür ucundaysa, Bas Tyra'dan bir âşık, aşk şarkıları ve kahramanlık balatları okuyordu. Tal, adamın sesini, mükemmel kabiliyette olduğunu anlayabilecek kadar duyabiliyordu.</p>

  <p class="block_3">&nbsp;</p>

  <p class="block_4">Keza yemek ve davetteki diğer her şey de böyle mükemmeldi. Neden olmasın ki, diye düşündü Tal. Roldem, dünyada kültürel ve incelikli olan her şeyin yuvası olarak görülüyordu ya da en azından şehrin bu kısmı öyleydi. Moda, edebiyat, müzik... Bunların hepsi Roldem sarayından akıyordu. Yaptığı seyahatleri göz önünde bulundurunca Tal Ada Krallığı'ndan uzaklaşıldıkça bu izlenimin de kaybolduğunu düşündü. Krallık'ın batısındakilerin modaya merakı yoktu; yalnız Salador ve Rillanon'da buradakine benzer bir merak vardı.</p>

  <p class="block_3">&nbsp;</p>

  <p class="block_4">Başkaları modanın mağrur ve anlamsız bir şey olduğunu düşünse de Tal'e göre moda görkemli ve muhteşem bir şeydi! Kadınlar süslü kıyafetler içinde çok güzel görünüyor, erkeklerse, en azından doğanın izin verdiği ölçüde, hoş bir duruş sergiliyorlardı.</p>

  <p class="block_3">&nbsp;</p>

  <p class="block_4">Yemek sona erdiğinde tüm saray dikkatini kraliyet masasına yöneltti. Kral ve ailesi gitmeden kimsenin oradan ayrılmasına izin verilmiyordu. Yemeğini erken bitirenler bira veya şaraplarını yudumluyor, etraflarındaki insanları izliyor ve yanındakilerle havadan sudan konuşmaya başlıyorlardı.</p>

  <p class="block_3">&nbsp;</p>

  <p class="block_4">Birden Tal, Kaspar'ın sesini duydu. "Demek geri döndün Toprak Beyi."</p>

  <p class="block_3">&nbsp;</p>

  <p class="block_4">Tal elinden geldiğince rahat bir tavırla ona döndü. Sağındaki Baron'a da hürmetini göstermeye çalışarak adamın yanındaki Dük'le konuşmaya koyuldu. "Bir süreliğine efendim."</p>

  <p class="block_3">&nbsp;</p>

  <p class="block_4">Kaspar şarabından bir yudum aldı ve "Son görüştüğümüzde bahsettiğin şu aile meselesini halledebildin mi peki?" dedi.</p>

  <p class="block_3">&nbsp;</p>

  <p class="block_4">"Evet efendim. Beklediğimden daha uzun sürdü fakat artık bitti."</p>

  <p class="block_3">&nbsp;</p>

  <p class="block_4">"Öyleyse şimdi talihini aramaya hazır mısın?" Ne kadar yumuşak bir ses tonunda konuşsa da, Dük gözlerini kısmış, tepkisini ölçer gibi bakıyordu.</p>

  <p class="block_3">&nbsp;</p>

  <p class="block_4">Tal sahte bir kahkaha attı. "Son zamanlarda iskambildeki şansımı göz önünde bulundurursak sahiden de biraz talihe ihtiyacım olduğunu söyleyebiliriz efendim."</p>

  <p class="block_3">&nbsp;</p>

  <p class="block_4">Kral ayağa kalktı, az sonra da Kaspar onu takip etti. Kuzeninin peşinden yürümeye başlıyordu ki, dönüp "Günün ilk ışığıyla ava çıkıyorum. Güney kapısında buluşalım. At hazırlatacağım. Yayın var mı?" dedi.</p>

  <p class="block_3">&nbsp;</p>

  <p class="block_4">"Evet efendim," dedi Tal. Kaspar uzaklaşmaya başlamıştı bile.</p>

  <p class="block_3">&nbsp;</p>

  <p class="block_4">Baron döndü. "Zekiceydi genç Hawkins."</p>

  <p class="block_3">&nbsp;</p>

  <p class="block_4">"Anlayamadım efendim?"</p>

  <p class="block_3">&nbsp;</p>

  <p class="block_4">"Olasko Dükleri nesiller boyu avcılıkla uğraşmıştır. Dük'ün büyükbabasının Adalar Krallığı'nın batısında ejderha avladığı bile söylenir. Onun tarafından ava davet edilmek ayrıcalıklı olduğunu gösterir."</p>

  <p class="block_3">&nbsp;</p>

  <p class="block_4">Tal gülümseyerek kafasını salladı. Gururunun okşandığını ölçülü bir biçimde göstermeye çalışıyordu. Baron ve eşi odadan ayrıldılar.</p>

  <p class="block_3">&nbsp;</p>

  <p class="block_4">Tal, salonda bir tur daha atması gerektiğini hissetti, sonra da çıkışa yakın durarak başka birileri daha gidene kadar beklemeye karar verdi. İlk giden olarak göze çarpmak istemiyordu fakat saraydan da olabildiğince çabuk çıkmalıydı.</p>

  <p class="block_3">&nbsp;</p>

  <p class="block_4">Kalabalığın içinde ilerlerken tanıdıkları onu durduruyor, bazen de yabancılar araya girip Ustalar Sarayı'nın Şampiyonuna kendini takdim etmeye çalışıyorlardı. Kral kortejine yaklaştıkça hizmetkârların uzak tutmaya çalıştığı insanların ne kadar da fazla olduğunu fark etti. Hizmetkârlar bir yandan kraliyet ailesinin mahremiyetini korurken diğer yandan lezzetli yiyecekler ve içkiler sunuyorlardı. Gerçi böyle bir yemekten sonra kim ne yiyip içebilirdi, Tal merak ediyordu.</p>

  <p class="block_3">&nbsp;</p>

  <p class="block_4">Kral, Tal'e yanına gelmesi için eliyle işaret etti. Tal hemen döndü. Kral'a yaklaşmaya çalışırken hizmetkârlar ona yol vermek için açıldılar. Tal selam vererek, "Majesteleri," dedi.</p>

  <p class="block_3">&nbsp;</p>

  <p class="block_4">Kral Carol gülümsedi. "Hawkins, seni tekrar yanımızda görmek ne güzel! Sarayda hünerlerini sergilemen mümkün olur mu acaba?"</p>

  <p class="block_3">&nbsp;</p>

  <p class="block_4">"Majesteleri nasıl isterse," diye yanıtladı Tal. "Ne zaman arzu edersiniz."</p>

  <p class="block_3">&nbsp;</p>

  <p class="block_4">"Ah ne kadar da iyisin genç adam! Prens Constantine'in de yaşı geldi artık; silah kullanmayı öğrenmeli. Eğitmenleri ümit vaat ettiğini söylüyorlar fakat böyle durumlarda işin ehlini izlemek çocuğu imrendirecektir. Sence de öyle değil mi?"</p>

  <p class="block_3">&nbsp;</p>

  <p class="block_4">Tal buna hayır diyemezdi. Üstelik aksini söylemek kaba olurdu. "Çoğu eğitim taklitle başlar Majesteleri."</p>

  <p class="block_3">&nbsp;</p>

  <p class="block_4">"Öyle. Peki, bundan bir hafta sonraya ne dersin?"</p>

  <p class="block_3">&nbsp;</p>

  <p class="block_4">"Siz ne zaman isterseniz Majesteleri."</p>

  <p class="block_3">&nbsp;</p>

  <p class="block_4">"Kuşluk vakti diyelim. Sabahları algılar öğleden sonraya göre daha açık oluyor bana kalırsa." Eşine dönerek, "Tabii benim algılarım günün her saati açıktır, öyle değil mi hayatım?" dedi.</p>

  <p class="block_3">&nbsp;</p>

  <p class="block_4">Kraliçe tebessüm edip, kocasının kolunu tuttu. "Algıları keskin bir adamsınız Lordum... Bazen yani."</p>

  <p class="block_3">&nbsp;</p>

  <p class="block_4">Kral kahkahalarla güldü. Tal de gülümsemeden edemedi. Roldem'li Kral Carol, seyahatleri boyunca karşılaştığı tek hükümdardı, fakat diğer hükümdarların böyle alçakgönüllü olabileceklerine ihtimal vermiyordu.</p>

  <p class="block_3">&nbsp;</p>

  <p class="block_4">"Karşıma çıkacak birini getireyim mi Majesteleri?" Ustalar Sarayı'ndan herhangi bir öğrencinin ya da çoğu öğretmenin saraya gelme fırsatını seve seve kabul edeceğini biliyordu Tal. Eskiden kılıç karşılaşmalarından daha ufak şeylerle de birilerinin gözüne giriliyordu.</p>

  <p class="block_3">&nbsp;</p>

  <p class="block_4">"Sarayda pek çok kılıç ustası var Toprak Beyi," diye yanıtladı Kral. "Sen söylenen saatte burada ol yeter."</p>

  <p class="block_3">&nbsp;</p>

  <p class="block_4">"Peki, Majesteleri," dedi Tal eğilip selam vererek. Artık Kral'ın huzurundan ayrılması gerektiğini anlamıştı.</p>

  <p class="block_3">&nbsp;</p>

  <p class="block_4">Birkaç konuğun salondan çıktığını görünce bunun gitmek için en uygun zaman olduğuna karar verdi. Fakat daha yolu yarılamamışken tanıdık bir ses duydu. "Toprak Beyi, bir dakikanızı alabilir miyim lütfen?"</p>

  <p class="block_3">&nbsp;</p>

  <p class="block_4">Arkasını İtile dönmeden Tal, "Şehir Muhafızı, sahiden de beklenmedik bir sürpriz oldu bu!" dedi.</p>

  <p class="block_3">&nbsp;</p>

  <p class="block_4">Şehir Muhafızı Dennis Drogan, Tal'in yanına geldi ve gülümseyip kafasını sallayarak, "Seni tekrar gördüğüme sevindim Toprak Beyi," dedi.</p>

  <p class="block_3">&nbsp;</p>

  <p class="block_4">"Seni buralara ne getirdi?" diye sordu Tal.</p>

  <p class="block_3">&nbsp;</p>

  <p class="block_4">Orta yaşlı, geniş omuzlu bir adam olan Dennis'in, yusyuvarlak bir kafası vardı. Saçları kısacık kesilmişti ve bu kesimin, gençliğinde karıştığı bir boğuşma sırasında yarısı koparılan sol kulağını belirgin kılmasını da pek umursamıyor gibiydi. Burnu büyük olasılıkla defalarca kırılmıştı. Tal onu bu kavgacı, sert, merhametsiz ve tehlikeli kimliğiyle tanıyordu. Üstelik bu adam, Taht'ın şehir içindeki adaletinin temsilcisiydi.</p>

  <p class="block_3">&nbsp;</p>

  <p class="block_4">Drogan gülümsedi. "Amcam hâlâ sarayda saymanlık yapıyor. Ben de teknik olarak Kraliyet Sarayı'nın bir üyesi sayılırım." "Tabii ya, fakat seni buraya getiren nedir?"</p>

  <p class="block_3">&nbsp;</p>

  <p class="block_4">Elini Tal'in omzuna koyan Drogan, onu kapıya doğru yöneltti. "Sensin, Toprak Beyi."</p>

  <p class="block_3">&nbsp;</p>

  <p class="block_4">"Ben mi?" Tal kendisinden daha kısa olan bu adamın bir adım gerisindeydi şimdi. "Neden?"</p>

  <p class="block_3">&nbsp;</p>

  <p class="block_4">"Çünkü sen şehre geldiğinde nedense insanlar tuhaf bir biçimde ölmeye başlıyor. Cesetleri saymaya başlamadan evvel seninle bir konuşsak iyi olur diye düşündüm."</p>

  <p class="block_3">&nbsp;</p>

  <p class="block_4">Tal masum numarası yapmaya çalışmadı, fakat gücenmiş gibi göründü. "Dennis seninle hiçbir zaman yakın arkadaş olamasak da iyi ahbap olduk. O olayların hepsinde kendi hayatım tehlike altında olduğundan karşılık vermiştim, sen de biliyorsun. Ne yapsaydım? Öylece durup, 'Kendimi savunursam muhafızların canı sıkılacak, bırakayım da onlar beni öldürsün' mü deseydim?"</p>

  <p class="block_3">&nbsp;</p>

  <p class="block_4">Tal'in omzunu sıkan eller iyice gerildi. Canını yakmıyordu fakat bir mesaj vermeye çalıştığı açıktı. "Elbette hayır! Hayatın tehlikeye girerse kendini müdafaa edeceksin. Ben sadece yakın zamanda hayatını tehlikeye sokmamaya çalış diyorum."</p>

  <p class="block_3">&nbsp;</p>

  <p class="block_4">Gülmekle rahatsız olmak arasında kalan Tal, "Elimden geleni yaparım," dedi.</p>

  <p class="block_3">&nbsp;</p>

  <p class="block_4">"Benim de istediğim bu."</p>

  <p class="block_3">&nbsp;</p>

  <p class="block_4">Tal, şehir muhafızının etli parmaklarının arasından sıyrılarak sarayı terk etti. Dışarıdaki konuklar arabalarını beklerken Tal kalabalığı aştı ve yaya kapılarından birini kullanarak dışarı çıktı. Saraydan daha birkaç metre uzakta, zengin evleriyle dolu işlek bir yoldan aşağı yürüyordu ki, önüne biri atladı.</p>

  <p class="block_3">&nbsp;</p>

  <p class="block_4">"İyi akşamlar Tal," dedi tanıdık ses.</p>

  <p class="block_3">&nbsp;</p>

  <p class="block_4">Tal, kafasını bile kaldırmadan, "İyi akşamlar Quincy," dedi. Bas-Tyralı tüccarı saraydaki kalabalığın arasında görmüştü.</p>

  <p class="block_3">&nbsp;</p>

  <p class="block_4">"Ne güzel bir akşam, değil mi?"</p>

  <p class="block_3">&nbsp;</p>

  <p class="block_4">Tal durdu ve gülmeye başladı. "Herhalde saray kapısında bana pusu kurmanın sebebi havanın nasıl olduğunu konuşmak değil, yanılıyor muyum dostum?"</p>

  <p class="block_3">&nbsp;</p>

  <p class="block_4">Quincy de durdu. "Şehir muhafızı önüne çıktığında sarayı terk etmek üzere olduğunu gördüm. Davete araba kiralayıp değil yürüyerek gelmeyi tercih ettiğini de biliyorum. O yüzden de senden önce çıkıp bekledim."</p>

  <p class="block_3">&nbsp;</p>

  <p class="block_4">Fenerden yayılan ışığın altında bakan bu eski tanıdığa Tal, "Nasılsın Quincy?" dedi. Quincy de Castle, otuzlu yaşlarda, belki de kırklarının başındaydı. Saçları da hızla dökülüyordu. Gözleri dışında öne çıkan bir özelliği yoktu. Gözleriyse neredeyse bir kartalınki gibiydi. Kıyafetleri modaya uygun, fakat abartılı değildi. Üzerinde kömür karası, kuyruklu kruvaze bir ceket ve dizlerine kadar uzanan çizmelerinin içine sıkıştırdığı uygun renkte bir pantolon vardı. Adalar Krallığı'nda son modanın bu olduğunu Tal biliyordu. Roldem'de de geçen yılın modası buydu.</p>

  <p class="block_3">&nbsp;</p>

  <p class="block_4">"İyiyim."</p>

  <p class="block_3">&nbsp;</p>

  <p class="block_4">"Krallık'tan yeni dönmüşsün herhalde."</p>

  <p class="block_3">&nbsp;</p>

  <p class="block_4">Yürümeye devam ediyorlardı. "Kıyafetlerimi diyorsun, değil mi? Evet, yeni geldim fakat yeni kıyafet yaptıracak vaktim olmadı. Hem modaya bu denli köle gibi bağımlı olmak bana çok... gereksiz geliyor. Eğer geçen senenin modasını giyiyorum diye birileri benim hakkımda kötü şeyler düşünecekse bırakalım da öyle yapsın. Anlaşabilirsek ne âlâ tabii."</p>

  <p class="block_3">&nbsp;</p>

  <p class="block_4">Quincy şehirdeki en açıkgöz tüccarlardan biriydi. Krallık'ın doğu tarafındaki en önemli ikinci şehir olan Bas-Tyra'nın yerlisiydi ve yüksek kalite lüks eşyalar uzmanlık alanına giriyordu. Bu sebeple müşterileri arasında asilzadeler ve hatta kraliyet ailesi vardı. Yine bu yüzden, tüm güzel davetlere çağırılırdı. Tal onun Adalar Krallığı casusu olabileceğinden bile şüpheleniyordu. Tavırlarında bir tüccara yakışmayacak şeyler, Tal'i temkinli olmaya iten noktalar vardı.</p>

  <p class="block_3">&nbsp;</p>

  <p class="block_4">"Anlıyorum," dedi Tal. "İşle ilgili bir yardıma ihtiyacın olabileceği pek imkân dahilinde gibi gelmedi fakat eline geçtiği yerde o yardımdan faydalanmak mantıklıdır, söyleyeyim. Şimdi söyle bakalım, benden ne istiyorsun?"</p>

  <p class="block_3">&nbsp;</p>

  <p class="block_4">"Bir şey istediğimi de nereden çıkardın?" dedi Quincy gülümseyerek.</p>

  <p class="block_3">&nbsp;</p>

  <p class="block_4">"Çünkü gölgelere gizlenip gecenin bir vakti üzerime atlamak pek alışkanlığın değildir. Üstelik bu tesadüfen gerçekleşmiş bir karşılaşma da sayılmaz."</p>

  <p class="block_3">&nbsp;</p>

  <p class="block_4">"Öyle. Tamam, sadede geliyorum. İlk sebebim, yaklaşan Beşincigece'de Dawson'ın yerinde yapılacak küçük toplantıya seni de davet etmek istemem. Yemek, içmek, sonra da biraz iskambil ya da zar oynamak için sevdiğim birkaç arkadaşımı çağırıyorum."</p>

  <p class="block_3">&nbsp;</p>

  <p class="block_4">"Adamımla bir not yollaman yeterliydi."</p>

  <p class="block_3">&nbsp;</p>

  <p class="block_4">Köşeyi dönüp Tal'in evinin yoluna giden daha dik bir tepeden inmeye başladılar. "Başka bir sebebim daha var," dedi Quincy. "Yarın Dük Kaspar'la ava çıkacaksın, değil mi?"</p>

  <p class="block_3">&nbsp;</p>

  <p class="block_4">"Garsonlara rüşvet yediriyorsun, yanılıyor muyum?"</p>

  <p class="block_3">&nbsp;</p>

  <p class="block_4">Quincy güldü. "Şuradan buradan gelecek haberlerin ödüllendirileceğini saraydakilere duyuruyorum bir şekilde. Neyse, doğru mu bu?"</p>

  <p class="block_3">&nbsp;</p>

  <p class="block_4">"Evet, yarın gün doğumunda Dük ve grubu beni ava çıkarıyor. Neden sordun?"</p>

  <p class="block_3">&nbsp;</p>

  <p class="block_4">"Dük'ün gözündeysen beni onunla tanıştırmanı rica edecektim."</p>

  <p class="block_3">&nbsp;</p>

  <p class="block_4">"Neden?" diye sordu Tal bir an için durarak.</p>

  <p class="block_3">&nbsp;</p>

  <p class="block_4">"Çünkü adam sahiden de karşılaşılması en zor kişi. Kral'la görüşme ayarlamak bile daha kolay olur."</p>

  <p class="block_3">&nbsp;</p>

  <p class="block_4">"Bunun sebebi, karşılığında Kraliçe'ye maliyetine mücevher satman olmasın?"</p>

  <p class="block_3">&nbsp;</p>

  <p class="block_4">"Bunu yaparken para kaybetmiyorum, üstelik bağlantılarım da artıyor. Fakat Kaspar'la karşılaşamıyorum bir türlü."</p>

  <p class="block_3">&nbsp;</p>

  <p class="block_4">"Neden Kaspar'la görüşmeyi bu kadar çok istiyorsun?"</p>

  <p class="block_3">&nbsp;</p>

  <p class="block_4">Quincy bir an için sustu, sonra yürümeye devam ederken Tal'e de yanında gelmesini işaret etti. Tekrar konuşmaya başlamıştı. "Olasko'da ticaret yapmak... zor. Sanki dukalıktaki tüm ticari kollar aynı şekilde iş yapmaya karar vermiş gibi.</p>

  <p class="block_3">&nbsp;</p>

  <p class="block_4">"Adamlarım Rillanon'a, Roldem'e, Bas-Tyra'ya, Ran'a, Kesh'e yolluyorlar fakat ben bir adamımı Opardum'a yollasam sanki tatil için yollamışım gibi oluyor. Kimse anlaşma için teklifte bulunmuyor. Onların çalışanları hep bizim şehirlerimizde, onların şartları geçerli. Ya hep ya hiç."</p>

  <p class="block_3">&nbsp;</p>

  <p class="block_4">"Kötü iş olanakları mı bunlar?"</p>

  <p class="block_3">&nbsp;</p>

  <p class="block_4">"Hayır. Yoksa zaten umurumda olmazdı ki! Çoğunluğu oldukça iyi. Fakat ticaretin özü belirli ticaret yollarının kullanılmasıdır. Mallar güvenli bir biçimde sağlanır. Böylece pazar canlı kalır. Rastgele bir gidiş var... Bu tüccarlar yüzünden de dev bir fırsat boşa gidiyormuş gibi hissediyorum.</p>

  <p class="block_3">&nbsp;</p>

  <p class="block_4">"Sanki Dük Kaspar'ın dikkatini çekersem daha zengin tüccarlarla konuşmasını ya da sarayını ziyaret etmeme izin vermesini sağlayabilirmişim gibi geliyor, Dük'ün sarayından da Kasana ya da Petrik Kardeşler gibi nüfuzlu tüccarların yanına gidersem tekliflerimi ciddiye almak zorunda kalırlar."</p>

  <p class="block_3">&nbsp;</p>

  <p class="block_4">Tal adamı dinleyip, onaylar gibi kafasını salladı. Kendi kendine, Opardum'a adamını yollayabilirse ve özellikle Dük'ün müşaviriyle ticaret yaparsa, Adalar Kralı'nın sorunlu bir komşusunda bir çift gözü ve kulağı olacağını düşündü.</p>

  <p class="block_3">&nbsp;</p>

  <p class="block_4">"Elimden geleni yaparım," dedi Tal. "Ama şimdilik hiçbir söz veremem."</p>

  <p class="block_3">&nbsp;</p>

  <p class="block_4">"Neden o?"</p>

  <p class="block_3">&nbsp;</p>

  <p class="block_4">"Çünkü büyük olasılıkla Dük bana sarayında bir pozisyon önerecek ve ben de kesinlikle bunu kabul etmeyeceğim."</p>

  <p class="block_3">&nbsp;</p>

  <p class="block_4">"Neden böyle bir şey yapasın ki?"</p>

  <p class="block_3">&nbsp;</p>

  <p class="block_4">"Çünkü bir başkasına hizmet etmek tabiatıma aykırı," diye yalan söyledi Tal. Beşincigün'de Dawson'ın yerinde verilecek yemekten önce Roldem'in yarısının, Kaspar'ın Tal'e iş teklif ettiğini, onun da bu teklifi geri çevirdiğini duyacağından emindi. "Hem, bana daha uygun gelebilecek başka beklentilerim var."</p>

  <p class="block_3">&nbsp;</p>

  <p class="block_4">"Madem öyle, adamı çok gücendirme," dedi Quincy ilgisizce.</p>

  <p class="block_3">&nbsp;</p>

  <p class="block_4">"Denerim."</p>

  <p class="block_3">&nbsp;</p>

  <p class="block_4">Tal'in oturduğu sokağa geldiklerinde ayrıldılar. Tal hızla evine girdi. Pasko ve Amafi iskambil oynayarak onu bekliyordu.</p>

  <p class="block_3">&nbsp;</p>

  <p class="block_4">"Efendim," dedi Pasko, Tal içeri girer girmez ayağa kalkarak.</p>

  <p class="block_3">&nbsp;</p>

  <p class="block_4">Odasının kapısına doğru yönelirken, "Gün doğumuna bir saat kala beni uyandır," dedi Tal. "Av kıyafeti hazırla."</p>

  <p class="block_3">&nbsp;</p>

  <p class="block_4">"Av mı?"</p>

  <p class="block_3">&nbsp;</p>

  <p class="block_4">"Evet. Olasko Dükü beni çaresiz hayvanları katletmeye davet etti, ben de davete icabet edeceğim." Amafi'ye dönerek, "Yarın Dük'le ava çıkıyorum. Döndüğümde civardaki konak ve malikâneleri ziyaret edeceğiz. İşte o zaman seni dünyaya hizmetkârım ve korumam olarak tanıtacağız," dedi.</p>

  <p class="block_3">&nbsp;</p>

  <p class="block_4">"Harika!" dedi Amafi.</p>

  <p class="block_3">&nbsp;</p>

  <p class="block_4">Pasko, "Şu köşedeki yatağı ser. Orada uyuyacaksın," dedi. Tal'in oda kapısının yakınlarında, yerde bir noktayı işaret ediyordu. "Ben mutfakta uyuyacağım."</p>

  <p class="block_3">&nbsp;</p>

  <p class="block_4">Pasko Tal'in peşinden gidip odasına girdi ve kapıyı kapattı. Süslü ceketinden kurtulması için Tal'e yardım ederken fısıltıyla, "Her şey yolunda mı?" dedi.</p>

  <p class="block_3">&nbsp;</p>

  <p class="block_4">"İyi sayılır," dedi Tal de fısıltıyla. "Kaspar'ın itibarından haberdar olan hayvanlar bahsettiğim kadar da çaresiz değiller. Aslan ya da dev bir yaban domuzu gibi fena bir şey bekliyorum ben aslında." "Öyle bir adam gibi görünüyor," dedi Pasko.</p>

  <p class="block_3">&nbsp;</p>

  <p class="block_4">"Yeni dostumuzla ilgili neler düşünüyorsun?"</p>

  <p class="block_3">&nbsp;</p>

  <p class="block_4">"Çok kötü iskambil oynuyor."</p>

  <p class="block_3">&nbsp;</p>

  <p class="block_4">"Kötü mü oynuyor, hile mi yapamıyor?"</p>

  <p class="block_3">&nbsp;</p>

  <p class="block_4">"Her ikisi de."</p>

  <p class="block_3">&nbsp;</p>

  <p class="block_4">"Başka?" dedi Tal. Bu sırada Pasko ketenden gömleğini çıkartmasına yardımcı oluyordu.</p>

  <p class="block_3">&nbsp;</p>

  <p class="block_4">"Silah olarak kullanılabilir. Yaşlı olduğunu iddia etse de çok tehlikeli. Kendinizi yaralamazsanız oldukça faydalı olabilir."</p>

  <p class="block_3">&nbsp;</p>

  <p class="block_4">"Ne demek istediğini anlıyorum."</p>

  <p class="block_3">&nbsp;</p>

  <p class="block_4">"Bir süre onu gözleyeceğim," dedi Pasko.</p>

  <p class="block_3">&nbsp;</p>

  <p class="block_4">"Yemin etti ama."</p>

  <p class="block_3">&nbsp;</p>

  <p class="block_4">"Olabilir," dedi yaşlı ve kurnaz hizmetkâr. "Fakat tarihte yeminini bozan ilk adam o olmayacaktır."</p>

  <p class="block_3">&nbsp;</p>

  <p class="block_4">"Lims-Kragma Tapınağı'nda yemin ettirdim ama."</p>

  <p class="block_3">&nbsp;</p>

  <p class="block_4">Tal'in botlarını çekip çıkaran Pasko bir an durup düşündü. "Kimilerinin gözünü Ölüm Tanrıçası bile korkutmaz."</p>

  <p class="block_3">&nbsp;</p>

  <p class="block_4">"Sence o da böyle adamlardan mı?"</p>

  <p class="block_3">&nbsp;</p>

  <p class="block_4">"Hayır, fakat ilk karşılaştığınızda Nakor tehlikeli gibi görünmüş müydü size?"</p>

  <p class="block_3">&nbsp;</p>

  <p class="block_4">"Anladım. Bir süre onu izle." Tal içliğini ve çamaşırlarını çıkartıp kapitoneli yorganının altına girdi. "Şimdi çık da uyuyayım."</p>

  <p class="block_3">&nbsp;</p>

  <p class="block_4">"Peki efendim," dedi Pasko ve sessizce odadan çıktı.</p>

  <p class="block_3">&nbsp;</p>

  <p class="block_4">Tal bir süre için sessizce yattı. Aklı doluydu. Uykusu da gelmiyordu. Senelerce amacı hiç değişmemişti: Halkının öcünü almak. Bu işte parmağı olanlar arasından geriye iki önemli isim kalmıştı: Kaspar'ın özel korumalarının lideri Quentin Havrevulen ve Dük'ün kendisi. Tal diğerlerini çoktan öldürmüştü.</p>

  <p class="block_3">&nbsp;</p>

  <p class="block_4">Büyücünün Adası'nda öğrendiği zihin rahatlatma yöntemlerini kullanarak kendini sakinleştirmeye çalıştı. Nihayet uykusu gelmişti. Fakat rahatlatıcı bir uyku değildi bu. Başka yerler, başka zamanlara ait resimlerle -dağdaki köyü, ailesi, annesi, babası, kız kardeşi, ağabeyi ve büyükbabası- dolu rüyalar görüyordu. Çocukken hayalini kurduğu Mavi Kanatlı Çamurcun Gözü de vardı. Rüyasında bacak bacak üstüne atmış, bir yerde oturuyordu kız. Üzerinde sade, güderi bir yaz elbisesi vardı. Dudaklarındaysa hafif bir tebessüm... Seneler önce kökünü kuruttuğunu sandığı bir özlemin acısıyla uyandı. Döndü ve yeniden uyumaya, aynı rüyaları görmeye çalıştı. Huzursuz bir geceydi. Pasko günışığıyla beraber av için onu uyandırmaya geldiğinde aslında uykusundan pek de bir şey anlamamıştı.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_3">&nbsp;</p>

  <p class="block_14" id="calibre_pb_7">&nbsp;</p>
</body>
</html>
