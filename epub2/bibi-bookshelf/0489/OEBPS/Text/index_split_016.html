<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-11-</p>

  <p class="block_">SALADOR</p>

  <p class="block_3">&nbsp;</p>

  <p class="block_4">Araba, sokaktan aşağı doğru ilerliyordu.</p>

  <p class="block_3">&nbsp;</p>

  <p class="block_4">Tal ve Amafi, Kaspar'ın Salador'daki ajanları aracılığıyla kiralanmış bir eve doğru gidiyorlardı. Tal, bu yolculuğa Dük'ün resmi yetkisi adına çıkmış değildi. Ne elçiydi, ne diplomatik bir görevi vardı, ne de Salador Dükü'nün sarayında Olasko'yu temsilen yer alacaktı. Kimse Kaspar'ın ajanı olduğunu ya da Olasko'da saray baronu rütbesini taşıdığını öğrenmemeliydi. Salador'daki herkes için yine Tal Hawkins'di ve yalnıza seneler önce ikamet ettiği şehre geri dönüyordu.</p>

  <p class="block_3">&nbsp;</p>

  <p class="block_4">Aklında bir plan vardı. Kendisinden neler beklendiğini ve yakalanırsa veya başarısız olursa kaderinin ne olacağını biliyordu. Yine de planını gözden geçirmeye zorladı kendini. Sanki hep bir şeyleri unutuyormuş gibi geliyordu ona. Kaspar'ın hizmetine girdiğinden beri ilk defa kendinden emin değildi. Planının her bir detayını biliyordu, fakat sürekli dikkati dağılıyordu.</p>

  <p class="block_3">&nbsp;</p>

  <p class="block_4">Aslında Mavi Kanatlı Çamurcun Gözü'nü kalede gördüğü geceden beri dikkati dağınıktı.</p>

  <p class="block_3">&nbsp;</p>

  <p class="block_4">Amafi hakkında çok az şey öğrenebilmişti. Bowart isimli bir tüccar, kaledeki ölülerin çıkarılması için çağırılan isimdi. Cesetlerden kurtulmuştu ve kimse bunların nereye gittiğini bilmiyordu. Ormanda veya tarlalarda ölen hayvanları, çoğunlukla da atları ve büyükbaş hayvanları alan bir çetesi olduğu da, edinilen bilgiler arasındaydı. Kesh'teki köle tüccarlarıyla ve Güney Adaları'ndaki kaçakçılarla da bağlantısı olduğu söyleniyordu.</p>

  <p class="block_3">&nbsp;</p>

  <p class="block_4">Mavi Kanatlı Çamurcun Gözü'nü Kuzgun'un takımındaki yağmacılar ona sattıysa, hayatta kalan başkaları da olabilirdi. Mavi Kanatlı Çamurcun Gözü'nü neden öldürmediklerini tahmin edebiliyordu. Nadir rastlanacak bir güzelliğe sahipti ve dikkat çekiciydi. Neden en adi işleri yaptığını da tahmin ediyordu. Orosinili her kadının yapacağı gibi, var olan tüm gücünü kullanarak tecavüzcülerden korunmuş olabilirdi ve asla bir genelevde çalışmayı kabul etmezdi. Onu Kunduz'un çetesinden bu amaçla satın alan birisi olmuşsa hayal kırıklığına uğramış olmalıydı.</p>

  <p class="block_3">&nbsp;</p>

  <p class="block_4">Onun ve büyük olasılıkla da başkalarının hayatta kaldığını bilmek, tüm bildiklerini altüst etmişti. İstilanın gerçekleştiği günden beri, kendisini halkından geriye kalan son insan olarak düşünmüştü, çünkü bir başka Orosinilinin yaşadığına dair bir haber Kendrick'in yerine ya da bölgede ziyaret ettiği diğer yerlere ulaşmamıştı. Yağmadan hemen sonra hayatta kalanlar doğrudan Olasko'ya getirildiyse, bu durum anlaşılabilirdi. Fakat Tal'in böyle bir şeyi öğrenme şansı yoktu. O günden beri de tüm varlığını, halkından başka kimsenin yaşamadığı inancı üzerine kurmuştu. Önemseyeceği kimsesi yoktu. Uğruna yaşayacağı kimsesi yoktu.</p>

  <p class="block_3">&nbsp;</p>

  <p class="block_4">Rotası belliydi, fakat intikam yolunu tuttuğu günden beri ilk defa yaşamak için bir sebep bulmuştu. Mavi Kanatlı Çamurcun Gözü'nü görene dek, halkının intikamını aldığı sürece, yaşayıp yaşamamak onun için pek de önemli olmamıştı. Ama artık hayatta kalmalıydı. Yüzbaşı Havrevulen'i ve Dük Kaspar'ı yok etmeli fakat hayatta kalmalıydı. Böylece Mavi Kanatlı Çamurcun Gözü'nü ve hayatta kalmış olabilecek diğer insanları bulabilirdi. Belki bir gün yurdunun dağlarına döner, cılız da olsa Orosini ateşini yeniden yakardı.</p>

  <p class="block_3">&nbsp;</p>

  <p class="block_4">Amafi, Tal'de bir değişim olduğunu seziyordu. Pek çok defa bir sorun olup olmadığını kendisine sormuştu. Tal bu soruları, Kaspar'ın emirleri konusunda endişe duyduğunu söyleyerek muğlak cevaplarla geçiştiriyordu.</p>

  <p class="block_3">&nbsp;</p>

  <p class="block_4">Her ne olursa olsun, bir şeyin hep aynı kaldığını hatırlatıyordu kendine. Hayatta kalmak için, Kaspar yok edilene dek onun söylediklerini yerine getirmeliydi. O an gelene kadar, Kaspar'ın sadık hizmetkârıydı.</p>

  <p class="block_3">&nbsp;</p>

  <p class="block_4">Araba, Tal'in kiraladığı eve vardığında arabacı kapısını açtı. Tal, arkasında Amafi'yle arabadan indi, evin kapısını çaldı.</p>

  <p class="block_3">&nbsp;</p>

  <p class="block_4">Kapıyı bir kız açtı. "Buyurun efendim?"</p>

  <p class="block_3">&nbsp;</p>

  <p class="block_4">"Ben Toprak Beyi Hawkins."</p>

  <p class="block_3">&nbsp;</p>

  <p class="block_4">Kız kenara çekildi. "Evinize hoşgeldiniz Toprak Beyi. Ben Magary."</p>

  <p class="block_3">&nbsp;</p>

  <p class="block_4">Tal içeri girerken, "Bu benim uşağını Amafi. Kâhya o olacak. Başka kim var?" dedi.</p>

  <p class="block_3">&nbsp;</p>

  <p class="block_4">"Aşçı efendim. Yani burada değil, ama çalışanlar arasında o da var. Şu an pazarda. Ev sahipleri geleceğinizi dün haber verdi. Fakat isterseniz size çay yapabilirim."</p>

  <p class="block_3">&nbsp;</p>

  <p class="block_4">"Teşekkürler. Başka kim var?"</p>

  <p class="block_3">&nbsp;</p>

  <p class="block_4">"Başka kimse yok efendim. Ev boşken burayı ben temizlerim, Lucien de ikimiz için yemek yapar. Kiracılar gelene dek neler yapılması gerektiğini pek bilmeyiz."</p>

  <p class="block_3">&nbsp;</p>

  <p class="block_4">Tal ön tarafta bir misafir odası ve büyük olasılıkla mutfağa çıkan bir koridor olduğunu gördü. Koridorun sağ tarafında, misafir odasının arkasında, bir kapı daha görülüyordu. Tal, "Orada ne var?" diye sordu.</p>

  <p class="block_3">&nbsp;</p>

  <p class="block_4">"Kiler, efendim."</p>

  <p class="block_3">&nbsp;</p>

  <p class="block_4">"Yemek odası yok mu?"</p>

  <p class="block_3">&nbsp;</p>

  <p class="block_4">"Üst katta efendim. Burası tuhaf bir ev. Fakat alıştığınız zaman hoşunuza gidecektir."</p>

  <p class="block_3">&nbsp;</p>

  <p class="block_4">Tal kafasını salladı. "Ben yukarı çıkıyorum. Amafi çantalarımı yukarı çıkarsın, sonra çayı getirirsin."</p>

  <p class="block_3">&nbsp;</p>

  <p class="block_4">Tal etrafı değerlendirmeye başladı. Kızın birkaç dakika içinde verdiği bu tanım, oldukça yerindeydi. Küçük ev, şehir meydanına bakıyordu. Bulunduğu yoldan Salador Dükü'nün sarayına çıkış vardı. Üst katın ön tarafında, yemek odasında, iki büyük pencere vardı ve bu pencerelerden saray görülebiliyordu. Yukarıdaki katta iki yatak odası vardı. Biri diğerine göre biraz daha büyüktü. Odasını gezerken, Kaspar'ın Salador'daki ajanının neden bu evi seçtiğini anladı. Çok önemli bir özelliği vardı: Küçük, fark edilmeyen bir kapıyla, çatıda bulunan, etrafı demirden bir korkulukla çevrili oturma alanına çıkılıyordu. Dük'ün sarayının tam aksi istikametinden şehri görüyordu ve limana kadar tüm şehir, buradan izlenebilirdi. Ufacık bir masa, iki de sandalye vardı. Öğleden sonraları gölge alırken, yazları gün batınımda burada bir kadeh şarap içmek çok güzel olabilirdi.</p>

  <p class="block_3">&nbsp;</p>

  <p class="block_4">Kimse görmeden eve girip çıkmak da iyiydi. Tal, küçük balkonun kenarına yaklaştı ve aşağı baktı. Demir korkuluklar, olur da birileri kazara ileri doğru adım atar düşüncesiyle buraya konulmuştu. Korkulukların alt kısmında, aşağı bakan oldukça keskin demirler vardı. Büyük olasılıkla amaç, meraklı hırsızların eve buradan girmesini önlemekti. Tal, kararlı bir hırsızın bu tehlikeyi kolaylıkla alt edebileceğini biliyordu, fakat bu zahmete girmektense daha kolay bir hedef seçmek akıllıca olurdu. Evin kirada olduğu göz önüne alınırsa, yılın büyük bölümü, içeride çalmaya değer pek bir şey olmayacağı anlaşılabilirdi.</p>

  <p class="block_3">&nbsp;</p>

  <p class="block_4">Fakat Tal'in ilgisini asıl çeken şey, karşı evin altındaki dar sokağa çok kolay bir geçişin olmasıydı. Ev tamamen terk edilmiş gibiydi: Kırık camlarından bu anlaşılıyordu. Yeterli uzunlukta sağlam bir tahta kâfiydi. Bir de yükseklik korkusu olmamalıydı elbette.</p>

  <p class="block_3">&nbsp;</p>

  <p class="block_4">Tal, böyle bir tahta bulması için Amafi'yi gönderebilir ya da kerestecilere gidebilirdi.</p>

  <p class="block_3">&nbsp;</p>

  <p class="block_4">İçeri girdiğinde Amafi eşyaları dışarı çıkarıyordu. "Ev, isteklerinizi karşılıyor mu Haşmetlim?"</p>

  <p class="block_3">&nbsp;</p>

  <p class="block_4">"Evet."</p>

  <p class="block_3">&nbsp;</p>

  <p class="block_4">"Küvet yok. Tuvaletler aşağıda, arka tarafta. Büyük tuvalet için de güzel bir lazımlık var."</p>

  <p class="block_3">&nbsp;</p>

  <p class="block_4">Tal omuzlarını kaldırdı. Kaspar'ın kalesinde büyük küvetlere alışmıştı. Fakat Roldem'deki evinde de küçük bir küvet vardı. Öyle küçüktü ki, yıkanabilmek için dizlerini çenesine kadar kaldırmak zorunda kalıyordu ve az su tuttuğundan birkaç dakika sonrasında insan üşümeye başlıyordu.</p>

  <p class="block_3">&nbsp;</p>

  <p class="block_4">"En yakın hamam nerede, onu öğren. Daha önce burada yaşadığımdan, limana yakın birkaç yer biliyorum." Bir an Salador'da geçirdiği zamanları hatırladı. Yanında Caleb ve Pasko vardı. Köyü yıkıldıktan sonra geçirdiği en mutlu anlar bunlardı belki de. Gelecek hafta eskiden gittikleri yerleri yeniden ziyaret edebilirdi.</p>

  <p class="block_3">&nbsp;</p>

  <p class="block_4">Özellikle sevdiği bir kumarhane vardı. Balık pazarının oralardaydı. Diğerlerine göre biraz daha köhneydi, fakat sıcak, işletmecisi dürüst bir yerdi. Caleb'la buraya sıklıkla giderlerdi.</p>

  <p class="block_3">&nbsp;</p>

  <p class="block_4">Caleb'in ne yaptığını düşündü. Diğerlerini de tabii: Robert de Lyses, Pasko, Magnus, Pug ve Miranda... Orosini dağlarında ölmek üzere olan bir çocuğu alıp, onu dünyanın en iyi kılıç ustası olarak kabul edilen, yemek ve şarap meraklısı, müzisyen, ressam, dilbilimci, dansçı ve çıtkırıldım Saray Baronu Talwin Hawkins haline getiren herkesi merak ediyordu. İçi acıdı birden. Bu listeye yalancı, casus ve suikastçı özelliklerini de eklemeliydi. Ayrıca, nefret dolu olduğu büyük düşmanının hizmetkârıydı.</p>

  <p class="block_3">&nbsp;</p>

  <p class="block_4">Sahiden de Kaspar'dan nefret ediyor muydu? Yaptıkları şeyler yüzünden ondan ve Yüzbaşı Havrevulen'den nefret ediyordu. Yüzbaşıya hiç acımıyordu. Öyle bir adamdı ki zaten, herhangi bir ilgi görmesi de pek olası değildi. Üstelik Leydi Natalia'nın Tal'i seçmesini kıskandığından, iki adamın arası hep soğuktu. Fakat Kaspar... Kaspar bambaşkaydı.</p>

  <p class="block_3">&nbsp;</p>

  <p class="block_4">Kaspar'da Tal'i çeken özellikler vardı. Zekiydi. Belki de Tal'in bugüne dek karşısına çıkan en muazzam zekâ ondaydı. Alışılmadık bir mizah anlayışı vardı ve hayatın en sıradan, en ufak detayları ona haz veriyordu. Acımasız, ahlaksız bir adamdı. Fakat aynı zamanda kendisine hizmet edenlere karşı şefkatli ve cömertti de.</p>

  <p class="block_3">&nbsp;</p>

  <p class="block_4">Tal gözünü kırpmadan Kaspar'ı yok edebilir, halkına yapılan yanlışın öcünü alabilirdi. Fakat artık Kaspar'ın nasıl olup da böyle tehlikeli, hırslı bir adama döndüğünü merak ediyordu. Acaba hangi noktada Kaspar'ın suçları bitiyor, Leso Varen'in etkisi başlıyordu.</p>

  <p class="block_3">&nbsp;</p>

  <p class="block_4">Tal, Meclis'e bir mesaj göndermenin vaktinin geldiğini düşünüyordu. Amafi, deri çantadaki yazı takımını, yatak odasındaki masanın üzerine koydu. Oldukça pahalı fakat dayanıklı, kalıcı ve mürekkep kuruduktan sonra suyu neredeyse hiç geçirmeyen lüks kâğıtlardan birini çıkarıp açtı. Kalede gördüklerini, mümkün olduğunca fazla detay vererek yazmaya çalıştı. Varen'in masasında gördüğü ve ne olduğunu anlayabildiği her şeyin bir listesini çıkarırken, gördüğü sembollerin ve raflardaki kitapların isimlerini de hatırladığı kadarıyla yazdı. Varen in Kaspar üzerindeki etkisini de kısa bir paragrafta özetledi. Varen ve Kaspar isimlerini mektupta anmadı. Kimden bahsettiğini anlatabilmek için 'büyücü' ve 'asilzade' kelimelerini kullandı. Mektubu 'Pençe' olarak imzaladı.</p>

  <p class="block_3">&nbsp;</p>

  <p class="block_4">Kâğıdı katladı, mühürledi, fakat mührün üzerine yüzüğünü basmadı. Mektubun üzerine adres olarak Kuytu Orman Toprak Beyi yazdı. Amafi döndüğünde, kalitesiyle Tal'e uygun bir hamam bulduğunu söyledi. Mektubu Amafi'ye veren Tal, Fıçı ve Asma'yı bilip bilmediğini sordu. Amafi burayı biliyordu. Tal, mesajı mekânın sahibine vermesini, hiçbir şey söylemeden ve hiçbir yanıt beklemeden onunla buluşmak için hamama gelmesini istedi. Yanında da kıyafet getirecekti.</p>

  <p class="block_3">&nbsp;</p>

  <p class="block_4">Amafi hemen evden çıktı. Tal, Magary'yi ve pazardan dönen aşçıyı görmek için aşağı indi. Tal, "Sen Lucien olmalısın," dedi.</p>

  <p class="block_3">&nbsp;</p>

  <p class="block_4">Görünüşte kızdan yalnızca birkaç yaş büyük olan genç aşçı, kendinden emin durmaya çalışıyordu. "Evet efendim."</p>

  <p class="block_3">&nbsp;</p>

  <p class="block_4">"Sanırım işin epey kolay olacak. Evde pek fazla yemek yemem. Çok fazla konuk da kabul etmem. Yani çoğunlukla sabahları yemek yaparsın. Belki bir de öğlenleri."</p>

  <p class="block_3">&nbsp;</p>

  <p class="block_4">"Pekâlâ Toprak Beyi."</p>

  <p class="block_3">&nbsp;</p>

  <p class="block_4">Tal, adamın sesindeki aksanı fark etti. "Sen nerelisin?"</p>

  <p class="block_3">&nbsp;</p>

  <p class="block_4">"Aslen Bas-Tyralıyım efendim. Şehirden çok uzakta olmayan, Genoui isimli bir kasabadan geliyorum."</p>

  <p class="block_3">&nbsp;</p>

  <p class="block_4">"Ya," dedi Tal büyük bir mutlulukla. "Bas-Tyra yemekleri meşhurdur. En iyi yaptığın yemekler hangileri?"</p>

  <p class="block_3">&nbsp;</p>

  <p class="block_4">Lucien, iyi yaptığını düşündüğü yemeklerin isimlerini sıralarken, Tal arada onu durdurup nasıl yapıldıklarını öğreniyordu. Tarifleri verirken de sorular soruyor, alternatif olabilecek baharat ya da bitkiler öneriyordu. Aşçı durumun farkına vardı. "Yemekten anlıyorsunuz efendim."</p>

  <p class="block_3">&nbsp;</p>

  <p class="block_4">"Ben de bir zamanlar bir mutfakta çalışıyordum," dedi Tal çekinerek. "Zengin toprak beylerinden değilim anlayacağın," dedi. Lucien ve Magary şaşkınlıkla bakakalmışlardı. Tal güldü. "Fakir toprak beyleri de yemek yer ama."</p>

  <p class="block_3">&nbsp;</p>

  <p class="block_4">İkisinin birbirlerine nasıl baktıklarını görmüştü. "Evli misiniz?" dedi.</p>

  <p class="block_3">&nbsp;</p>

  <p class="block_4">Magary soluk yüzlü, açık kahverengi saçlı bir kızdı. Fakat bu soruyla yanakları kıpkırmızı kesilmişti. "Hayır efendim... Henüz değil. Fakat bir gün evlenmek istiyoruz."</p>

  <p class="block_3">&nbsp;</p>

  <p class="block_4">"Bakın ne diyeceğim," dedi Tal. "Bu gece dışarıda yemeyi düşünüyordum. Birileriyle görüşmem gerektiği için de çıkmak zorundayım. Neden yarın için özel yemeklerinden hazırlamıyorsun? Ne kadar istersen yap. Benim denemediklerimi siz ikiniz yersiniz, Amafi de yer. Ama konuştuğun kadar güzel yemek yapıyor musun görmek istiyorum."</p>

  <p class="block_3">&nbsp;</p>

  <p class="block_4">"Pişman olmayacaksınız efendim."</p>

  <p class="block_3">&nbsp;</p>

  <p class="block_4">Tal, "Ben şimdi yıkanmaya ve masaj yaptırmaya gidiyorum. İlk ışıktan bir saat sonra yemek yerim. Ya da durun. Uzun bir gece olabilir. Biz şunu iki saat yapalım. Bu arada sizin odanız nerede?" dedi.</p>

  <p class="block_3">&nbsp;</p>

  <p class="block_4">"Bodrum katta efendim. Paylaştığımız küçük bir odamız var. Uşağınızın yatağı da orada."</p>

  <p class="block_3">&nbsp;</p>

  <p class="block_4">"Buna gerek yok. Kendisi aynı zamanda şahsi korumam. Yani benimkinin hemen yanındaki küçük odada kalabilir. Siz de rahatsız olmamış olursunuz."</p>

  <p class="block_3">&nbsp;</p>

  <p class="block_4">Magary rahatlamış gibi görünüyordu. Lucien gülümsedi. "Evet efendim."</p>

  <p class="block_3">&nbsp;</p>

  <p class="block_4">Tal evden çıkıp hamama doğru yürümeye başladı. Etrafına bakınırken Salador'u ne kadar da özlediğini fark etti. Ne oluyor bana böyle? dedi içinden. Duygusal biri değilimdir, fakat şimdi benim için çok önemli olan bir yere geri döndüğünü hissediyorum.</p>

  <p class="block_3">&nbsp;</p>

  <p class="block_4">Sonra bu şehrin değil, burada geçirdiği zaman içinde biriktirdiği hatıraların onun için önemli olduğunu fark etti. O ve Caleb birlikte çalışmış, birlikte sarhoş olmuş, hattâ birlikte genelevlere gitmişlerdi. Şarap, yemek ve sanatla ilgili bildiklerinin hepsini Salador'da öğrenmişti. Enstrüman çalmayı, dans etmeyi, resim yapmayı ve sevimli görünüp önemli kadınları baştan çıkarmayı öğrenmişti. O karanlık intikam duygusunu geride bırakabildiği, geleceğini düşünmeyip ânı yaşadığı günler burada geçmişti.</p>

  <p class="block_3">&nbsp;</p>

  <p class="block_4">Caleb'ı özlediğini, Mavi Kanatlı Çamurcun Gözü'nü kurtarmak istediğini anlamıştı. Ne tuhaftır ki, Natalia'yı da özlediğini hissediyordu.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Yemek harikuladeydi. Lucien'e bakıp, "Daha güzel yemekler de yemiştim," dedi. Aşçının yüzü düşmeye başlamıştı ki Tal, "Ama çok değil," dedi. "İşini iyi yapıyorsun."</p>

  <p class="block_3">&nbsp;</p>

  <p class="block_4">"Teşekkür ederin Toprak Beyi."</p>

  <p class="block_3">&nbsp;</p>

  <p class="block_4">Tal durdu. Oraya yerleşiyormuş izlenimi vermeye çalışsalar da Salador'da çok kalmayacaktı. Hava soğumaya başlamıştı. Yakın zamanda insanlar Kışdönümü Festivali için hazırlanmaya başlardı. Dük Rodoski de bir aydan biraz fazla bir zaman içinde şehirde olacaktı. Fakat bu genç çifte yardım etmek için bir şeyler yapmak istiyordu.</p>

  <p class="block_3">&nbsp;</p>

  <p class="block_4">"Uzun dönemde planlarınız nelerdir Lucien?"</p>

  <p class="block_3">&nbsp;</p>

  <p class="block_4">Genç adam omuzlarını kaldırdı. "Planlar mı? Bilmiyorum ki efendim. İşim olduğu için kendimi şanslı görüyorum. Bugünlerde Salador'da aşçı bulmak değil iş bulmak zor. Sizin gibi biri bu yeteneğimden faydalanıp bana düzenli iş verse çok güzel olur tabii," dedi aceleyle.</p>

  <p class="block_3">&nbsp;</p>

  <p class="block_4">Tal güldü. "Kendi yerini açman için sana destek verebilecek birini bulmayı düşündün mü hiç?"</p>

  <p class="block_3">&nbsp;</p>

  <p class="block_4">"Birahane gibi bir yer mi?"</p>

  <p class="block_3">&nbsp;</p>

  <p class="block_4">"Roldem'de özel yemek mekânları çok revaçta." Tal, Dawson'ın yerinden, Metropol'den ve diğer birkaç yerden bahsetti. "En iyi aşçılar ya da Bas-Tyra deyimiyle grand aşçılar; mevki sahibi, zengin adamlardır."</p>

  <p class="block_3">&nbsp;</p>

  <p class="block_4">Konuşmalara o ana dek seyirci kalan Magary, "Efendim, bu harika olur," dedi.</p>

  <p class="block_3">&nbsp;</p>

  <p class="block_4">"Burada bazı konuklar ağırlayacağım. Size destek olabilecek birini bulabilir miyim ona bakacağım."</p>

  <p class="block_3">&nbsp;</p>

  <p class="block_4">"Efendim bu... İnanılmaz olur," dedi Lucien.</p>

  <p class="block_3">&nbsp;</p>

  <p class="block_4">"Sen böyle güzel yemek yapmaya devam edersen ikimiz de mutlu oluruz." Tal sandalyesini biraz geri çekti. "Ama pudingde biraz daha zencefil olabilirdi."</p>

  <p class="block_3">&nbsp;</p>

  <p class="block_4">Lucien ona karşı çıkacak gibi oldu, fakat tam zamanında kendini durdurmayı bildi. "Belki de haklısınız efendim."</p>

  <p class="block_3">&nbsp;</p>

  <p class="block_4">Tal güldü. "Puding güzeldi. Çeneni tutabiliyor musun, onu görmek istedim. Aşçılarla kavga etmek dalgaların önüne geçmeye çalışmak gibidir."</p>

  <p class="block_3">&nbsp;</p>

  <p class="block_4">Lucien ve Magary güldü. Utanmışlardı sanki.</p>

  <p class="block_3">&nbsp;</p>

  <p class="block_4">Tal, "Bu gecelik bu kadar," dedi. Yemek boyu başında duran Amafi'ye dönüp, "Sen de bir şeyler ye. Gayet güzel yemekler. Sonra Ruthia'nın Sarayı denen yerde buluşalım. Artık Salador'un beni hatırlama vakti geldi," dedi.</p>

  <p class="block_3">&nbsp;</p>

  <p class="block_4">Önceki gece küçük bir birahanede yemek yemiş, şehir meydanına yakın bir yerde de kumar oynamıştı. Fakat ikisinde de eskiden tanıdığı kimseyle karşılaşmadı. Elbette mekân sahiplerine kendini tanıtarak döndüğünün duyulmasını sağlamak için bir adım attı, fakat daha dikkat çekici bir dönüş gerçekleştirmeliydi.</p>

  <p class="block_3">&nbsp;</p>

  <p class="block_4">Ruthia'nın Sarayı, şehrin en gözde kumarhanesiydi ve orada çok iyi tanınıyordu.</p>

  <p class="block_3">&nbsp;</p>

  <p class="block_4">"Evet efendim. Yemeğimi yer yemez geleceğim."</p>

  <p class="block_3">&nbsp;</p>

  <p class="block_4">Tal dışarı çıktı. Kumarhaneye varana dek duygularıyla boğuşmak zorunda kaldı. Kaledeki o geceden beri her şey değişmişti. Artık kendini, ahşaptan değil düşüncelerden, duygulardan yapılmış fakat yine de onu sıkıştırmayı başarabilen bir kutuya kapatılmış gibi hissediyordu.</p>

  <p class="block_3">&nbsp;</p>

  <p class="block_4">Sürekli bir şeylere öfkelenecek oluyordu. Yaşama amacı haline gelen şeylerden uzaklaşma arzusu, halkının öcünü alma arzusu o denli kuvvetliydi ki... Kendini kapana kısılmış, onu bir o yana bir bu yana çeken güçler tarafından ele geçirilmiş gibi hissediyordu. Mavi Kanatlı Çamurcun Gözü'nün bir gün daha o zorluklara katlanacağı düşüncesi içini acıtıyordu. İşini iyi yaptığı söylendiğinde Lucien'in duyduğu o basit mutluluğa imreniyordu.</p>

  <p class="block_3">&nbsp;</p>

  <p class="block_4">Durdu, gece olduğundan kapatılmış değirmenin duvarına yaslandı. Bir adım daha atamayacakmış gibiydi. Karnındaki boşluk büyüyor, göğsü sıkışıyordu. Birden, beklenmedik bir biçimde ağlamaya başladı. Çoktan unuttuğunu sandığı acı, derinlerden kopmuş, ağlamasına sebep oluyordu. Başına gelenler yüzünden tanrılara öfkelendi, sonra da kaybettiği her şey için üzüldü. Neredeyse yarım saat boyunca bu sessiz yerde durdu. Onu sarhoş, belki de deli zannedenlerin bakışlarına aldırmıyordu bile.</p>

  <p class="block_3">&nbsp;</p>

  <p class="block_4">Sonra zihninin ona kurduğu tuzağın farkına vardı. Bu yolda yalnızca yıkım olduğunu hatırlattı kendine. Kaspar'ın hizmetinden çıkamaz, yemininden dönemezdi. Yemininden azat edilene kadar kalabilir ya da ölebilirdi. Fakat Kaspar'ın hizmetinde kalabilmek için kaya gibi sağlam, buz gibi soğuk, çelik gibi sert olmak gerekirdi. Duyguları, onu en tehlikeli kılıç ustalarından bile çabuk alt edebilirdi.</p>

  <p class="block_3">&nbsp;</p>

  <p class="block_4">Sahil boyunu kaplayan bulutların arasından kendini gösteren birkaç yıldız gördü. Limandan gelen soğuğu hissedebiliyordu. Bu ona bir şey hatırlattı: Kendine izin verdiği kadar güçsüz olabilirdi. Hüzün, öfke ve pişmanlık duygularını dürüstçe kazanmış, uğruna başkalarının kanı dökülmüştü. Kimseden, hele de kendi adına özür dilemesi gerekmezdi. Fakat bunlarla yaşayamazdı da. Bunları kabullenmek, sonra yoluna devam etmeliydi. Çünkü bu duygulara tutunmak, onları kalbinde yaşatmak, sonunu hazırlardı ve bu zamana dek yaptığı her şey de anlamını yitirmiş olurdu.</p>

  <p class="block_3">&nbsp;</p>

  <p class="block_4">Hayatta kalmayı başarır, Kaspar'ı yok edebilirse, yaptığı bu kötü şeyler için tanrıların ona hazırladığı kaderin ne olduğunu düşünebilirdi. Hayatta kalabilirse, belki o zaman Mavi Kanatlı Çamurcun Gözü'nü bulabilir, onu esaretten kurtarabilirdi. Hayatta kalırsa belki de gördüğü bu şehirlerden birini evi saymayı başarabilirdi. Hayatta kalırsa Lucien gibi genç bir aşçıyla bir lokanta açardı belki. Belki aşkı yeniden bulurdu. Belki bir gün bir eş, bir baba olurdu. Hayatta kalabilirse.</p>

  <p class="block_3">&nbsp;</p>

  <p class="block_4">Derin bir nefes alıp kendini toparladı. Bir daha duygularının onu böyle ele geçirmesine izin vermemeliydi. Neyse ki kader, onu böyle sessiz bir yerde bu hale koymuştu. Kalede ya da başka bir yerde olsa, bu onun ölümüne sebep olurdu.</p>

  <p class="block_3">&nbsp;</p>

  <p class="block_4">Adım attıkça daha da güçlenmeye, kendini korumak, kendini kendinden de korumak için öğrendiği zihni yöntemleri kullanmaya çalıştı. Pişmanlık, öfke, korku ve nefret, yaptıklarını boşa çıkarmaktan başka işe yaramazdı. Bunu asla unutmamalıydı.</p>

  <p class="block_3">&nbsp;</p>

  <p class="block_4">Ruthia'nın Sarayı'na vardığında kendine gelmişti. Güçlü ve hazırdı. Bir daha asla kendine ihanet etmeyeceğine dair yemin etmişti.</p>

  <p class="block_3">&nbsp;</p>

  <p class="block_4">Şans Tanrıçası Ruthia, yine Tal'in yanındaydı. Kartlarını gülümseyerek masaya bıraktı ve "Hepsi kupa beyler," dedi.</p>

  <p class="block_3">&nbsp;</p>

  <p class="block_4">Aynı takımdan beş kâğıdı vardı ve bu masanın en iyi eliydi. Diğer beş oyuncu ellerindeki kartları atarken, Tal masanın üzerindeki altınları kendine doğru çekti. Salador Dükü Sarayı'ndan Silahtar John Mowbry, genç bir adamdı. En fazla on yedi, on sekiz yaşlarındaydı. Kafasını sallayarak, "Çok yüce biri olmalısınız Toprak Beyi Hawkins. Sizin gibi şanslı biri hile yapmaya ihtiyaç duymaz ki!" dedi.</p>

  <p class="block_3">&nbsp;</p>

  <p class="block_4">Masadaki herkes birden sus pus oldu. Fena bir hakaret etmek üzere olduğunun farkına varan genç silahtar, "Özür dilerim efendim. Latife ediyordum. Galiba tatsız bir şeydi," dedi.</p>

  <p class="block_3">&nbsp;</p>

  <p class="block_4">Tal gence bakıp gülümsedi. "O kadar da kötü değildi aslında," dedi ve gülmeye başladı. "Aslında düşünürsek gayet de iyiydi." Kartları genç adama verdi. "Kartları da sen dağıtacaksın." Söylediklerine kimsenin alınmadığına açıkça sevinen genç silahtar, kartları karıştırmaya başladı.</p>

  <p class="block_3">&nbsp;</p>

  <p class="block_4">"Ne kadar süreyle bizimle olacaksınız Toprak Beyi Hawkins?" dedi Ravensburg'den gelen Ruben isimli bir tüccar.</p>

  <p class="block_3">&nbsp;</p>

  <p class="block_4">Tal omuzlarını kaldırdı. "Belirsiz. Sıkça seyahat ediyorum ve Salador'u çok sevdiğimi fark ettim. Birkaç sene evvel burada eğitim görmüş, zevk almıştım. Şu an boşta olduğumdan, geleceğimde neler olabileceğini görmek için buraya dönmeye karar verdim." Dük'ün korumalarından Dumont isimli bir başkası gülerek, "Roldem'i bırakmak sağlığına iyi gelmiştir," dedi. Salador'da kaldığı süre boyunca kumarda rakip olarak sıklıkla karşısına çıkmıştı bu adam. Arkadaş değilse de oldukça sevdiği bir tanıdıktı.</p>

  <p class="block_3">&nbsp;</p>

  <p class="block_4">Tal, bu söylediği üzerine yüzünü buruşturur gibi yaptı. Sonra gülümseyip, "Öyle," dedi.</p>

  <p class="block_3">&nbsp;</p>

  <p class="block_4">Kâğıtları dağıtan John'un yüzündeki ifadeden, hiçbir şey anlamadığı okunuyordu. Dumont, "Dostumuz Roldemli Prens Matthew'u onca insan arasında öyle bir rezil etti ki, saraya davet için yeniden çağırılması artık pek olası değil," dedi.</p>

  <p class="block_3">&nbsp;</p>

  <p class="block_4">"Sahiden mi?" dedi masadan nakliyeci Vestla. "Anlatsana."</p>

  <p class="block_3">&nbsp;</p>

  <p class="block_4">Tal elini açtı, baktı, sonra geri bıraktı. "Kart çekmiyorum." Arkasına yaslandı ve "Anlatmasam daha iyi," dedi.</p>

  <p class="block_3">&nbsp;</p>

  <p class="block_4">Dumont, "Duyduğuma göre dostumuz Ustalar Sarayı'nda Prens'i herkesin içinde gözyaşlarına boğmuş. Hattâ ciddi ciddi onu dövdüğü söyleniyor," dedi.</p>

  <p class="block_3">&nbsp;</p>

  <p class="block_4">Masadaki adamlar gülerken Dumont, "Ben bir kez Prens'i gördüm. O hödüğü rezil ettiğin için izleyenlerin sana sessizce 'Bravo' dediklerine bahse girerim," diye ekledi.</p>

  <p class="block_3">&nbsp;</p>

  <p class="block_4">Tal, "Ben seyahatteydim. Neler oldu bakalım?" dedi.</p>

  <p class="block_3">&nbsp;</p>

  <p class="block_4">Diğerleri güldü ve bahislerini koydular. Dumont, "Pekâlâ. Prensle düellonuzu konuşmayalım artık. Haberlere gelince, pek bir şey yok. Yaşlı Dük Duncan, hükmünü bilgece sürdürmekte. Oğlu Laurie, herkesin sevdiği biri. Bir gün o da iyi bir hükümdar olacak. Yüce Kesh'le barış halindeyiz. Son duyduklarıma göre Batı Diyarları sessiz. Yani benim gibi askerler için tembellik yapıp şişmanlama zamanı," dedi. Elini masaya bıraktı. "Üç dokuzlu." Kimse bu eli geçemiyordu. Dolayısıyla altınları Dumont topladı. "Bu arada, Roldemli Dük Rodoski, Kışdönümü Festivali için buraya gelecek."</p>

  <p class="block_3">&nbsp;</p>

  <p class="block_4">Tal şaşırmış gibi yaptı. "Varian Dük'ü ziyarete mi geliyor?" "Eski dostun mu?" diye sordu Ruben.</p>

  <p class="block_3">&nbsp;</p>

  <p class="block_4">"Ustalar Sarayı'ndan eski bir tanıdık."</p>

  <p class="block_3">&nbsp;</p>

  <p class="block_4">"Roldem'de Prens'le yaşadığın talihsizlikler göz önüne alınırsa," dedi Dumont, "Dük'ün davetine çağırılmayı bekleme."</p>

  <p class="block_3">&nbsp;</p>

  <p class="block_4">"Öyle," dedi Tal, kartlar bir tur daha dağıtılırken.</p>

  <p class="block_3">&nbsp;</p>

  <p class="block_4">"Kendini hafife alma Tal," dedi Dumont. "Son görüştüğümüzde batıdan gelen düşük rütbeli bir toprak beyiydin. Yani rütben gerçekten düşüktü," dedi. Diğerleri güldü. "Fakat şimdi Ustalar Sarayı'nın Şampiyonusun ve bu da azımsanacak bir şey değil."</p>

  <p class="block_3">&nbsp;</p>

  <p class="block_4">Tal kâğıtlarını alıp düzenledi. Bahsini koymuştu, kartlardan ikisini değiştirdi. "Belki Dük Duncan'la tanışma zevkini bir başka zaman tadarım. Fakat şimdilik Kışdönümü Gününde birahaneden birahaneye gezip bir iki neşeli kız bulmak benim için yeterli."</p>

  <p class="block_3">&nbsp;</p>

  <p class="block_4">Diğerleri güldü. "Doğru dedin." Tal, bu eli kazanmıştı. Dumont, "Kaleye geri dönmeliyim. Sabaha görevdeyim," dedi. Silahtar John'a baktı.</p>

  <p class="block_3">&nbsp;</p>

  <p class="block_4">Çocuk ayağa kalkarak, "Ben de," dedi. "İyi geceler."</p>

  <p class="block_3">&nbsp;</p>

  <p class="block_4">Tal, diğer üç adama döndü. "Biz devam edelim mi?"</p>

  <p class="block_3">&nbsp;</p>

  <p class="block_4">Ruben ayağa kalktı. "Bir gece için yeterince kaybettim Tal. Seninle görüşmek güzeldi."</p>

  <p class="block_3">&nbsp;</p>

  <p class="block_4">Diğer oyuncular da gidince Tal ayağa kalktı. Köşede devam eden başka bir oyun daha vardı. Bir sandalye boştaydı. Fakat bu gecelik yeterince oynadığını düşünüyordu. Zar oyunu ve rulet gibi başka oyunlar da vardı, fakat canı istemiyordu. Ziyaret amacını yerine getirmişti. Dumont, Dük'ün kalesinden yalnızca birkaç kişiyle konuşsa da, genç Silahtar John'un, Ustalar Sarayı Şampiyonu'yla kâğıt oynadığını herkese anlatacağından emindi.</p>

  <p class="block_3">&nbsp;</p>

  <p class="block_4">Tal o gece çok az içmiş, kendi içkisinden yudum yudum alırken diğer oyuncuların sarhoş oluşunu izlemişti. Fakat çıkmadan önce bir şey daha içmek istedi. Amafi'nin sessizce beklediği uzaktaki köşeye baktı. Tüm gece boyunca elinde aynı bira kupasını tutmuştu. Tal, kumar oynarken onun uzakta beklemesini istemişti. Onu kimlerin izlediğini bilmek zorundaydı ve bu işi Amafi üstleniyordu.</p>

  <p class="block_3">&nbsp;</p>

  <p class="block_4">Tal, söylediği konyağı yudumladı. Keskin, buruk tatlı içki, boğazından geçerken içini ısıtıyordu. O gece onu altüst eden karanlık duyguların yine yükseldiğini hissediyordu, fakat Büyücünün Adası'nda öğrendiği tüm zihin numaralarını kullanarak bu duyguları geri püskürttü. Sonra yarım kalan konyağını ittirerek kapıya yöneldi.</p>

  <p class="block_3">&nbsp;</p>

  <p class="block_4">Dışarı çıktığında etrafa bakındı. Şafak vaktine altı saat, belki de daha az olduğunu tahmin ediyordu. Yavaş yürüyor, Amafi'nin ona yetişmesini bekliyordu.</p>

  <p class="block_3">&nbsp;</p>

  <p class="block_4">Arkasından hızla kendisine doğru yaklaşan adımları duyunca döndü. Fakat gelen hizmetkârı değil, siyahlara bürünmüş, elinde bıçak tutan biriydi.</p>

  <p class="block_3">&nbsp;</p>

  <p class="block_4">Tal'i kurtaran doğaüstü denebilecek refleksleri oldu. Kenara kaçarak bıçak darbesinden kurtuldu. Yere düşmüştü. Saldırganla boğuşmaya başladı.</p>

  <p class="block_3">&nbsp;</p>

  <p class="block_4">Tal, sol eliyle adamın sağ elini kavradı. Bu sırada kemerine uzanmaya çalışıyordu. Adam araya girdiği için bıçağına ulaşamıyordu. Bu yüzden de Tal parmaklarını adamın gözlerine soktu.</p>

  <p class="block_3">&nbsp;</p>

  <p class="block_4">Adam kafasını geri çekerken acıyla haykırıyordu. Birden bedeni dikeldi, yukarı baktı. Ardından gevşedi.</p>

  <p class="block_3">&nbsp;</p>

  <p class="block_4">Tal, ölü suikastçının tepesinde dikilen Amafi'yi gördü. Amafi, bıçağını temizlemek için adamın pelerinini kullandı. "İyi misiniz haşmetlim?" dedi.</p>

  <p class="block_3">&nbsp;</p>

  <p class="block_4">"İyiyim, fakat kendimi aptal gibi hissediyorum. Arkamdan gelen sesleri duydum ama sen geliyorsun sanmıştım."</p>

  <p class="block_3">&nbsp;</p>

  <p class="block_4">"Siz ayaklandığınız anda, onun da içkisini yarım bırakarak dışarı çıktığını gördüm ve niyetinin iyi olmadığını anladım efendim."</p>

  <p class="block_3">&nbsp;</p>

  <p class="block_4">Tal, adamın yanına eğildi ve yüzüne baktı. İnce, dikkat çekici bir özelliği olmayan bir adamdı. Üzerinde siyah bir tunik, gri pantolon ve bir de pelerin vardı. Kimliğini belirten hiçbir şey yoktu. Ne cüzdanı, ne mücevheri... Yalnızca bir kılıcı ve bir bıçağı vardı.</p>

  <p class="block_3">&nbsp;</p>

  <p class="block_4">"Kimdi acaba?" dedi Amafi.</p>

  <p class="block_3">&nbsp;</p>

  <p class="block_4">Tal, uşağına işaret ederek onu takip etmesini istedi. "Başka biri daha gelmeden gidelim hadi. Tüm geceyi Salador Şerifi'yle konuşarak geçirmek istemiyorum."</p>

  <p class="block_3">&nbsp;</p>

  <p class="block_4">Hızla köşeyi dönerlerken Tal, "Asıl soru kim olduğu değil, onu kimin gönderdiği," dedi.</p>

  <p class="block_3">&nbsp;</p>

  <p class="block_4">Amafi, "Düşmanlarınız var Haşmetlim," dedi.</p>

  <p class="block_3">&nbsp;</p>

  <p class="block_4">Tal kafasını salladı. "Evet."</p>

  <p class="block_3">&nbsp;</p>

  <p class="block_4">Hızla eve döndüler ve yolda attığı her adımda, Tal yeni bir şeyler hissettiğinin farkına varıyordu. Avlanıyor olmanın nasıl bir şey olduğunu hissediyordu.</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_16">&nbsp;</p>
</body>
</html>
