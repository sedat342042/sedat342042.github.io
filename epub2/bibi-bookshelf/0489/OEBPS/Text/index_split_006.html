<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-1-</p>

  <p class="block_">DÖNÜŞ</p>

  <p class="block_3">&nbsp;</p>

  <p class="block_4">Şehrin üzerinde bir kuş yükseldi.</p>

  <p class="block_3">&nbsp;</p>

  <p class="block_4">Gözleri, iskeledeki kalabalığın içinde birini, günün en yoğun vaktinde limanı dolduran insan akınının içinde bir adamı arıyordu. Roldem Limanı, yani Adalar Krallığı'nın aynı isimli başkentinin limanı, Krallıklar Denizi'nin en kalabalık yerlerinden biriydi. Her gün Yüce Kesh İmparatorluğu'ndan, Adalar Krallığı'ndan ve yakınlardaki onlarca küçük yerden ticaret malları ve yolcular gelir giderdi.</p>

  <p class="block_3">&nbsp;</p>

  <p class="block_4">Çevredekilerin dikkatle incelediği adamın üzerinde asil görünümlü, dayanıklı, kolaylıkla temizlenebilen ve her türlü hava koşulunda rahat etmesini sağlayacak dikişleri olan seyahat kıyafetleri vardı. Sol omzu açıkta, kılıç tutan kolu serbest bırakacak biçimde tasarlanmış bir ceket giymişti. Kafasında, gümüş bir iğne ve gri bir tüyle süslenmiş siyah bir bere, ayağında da sağlam çizmeler vardı. Eşyaları indiriliyordu ve belirttiği adrese götürülecekti. Beraberinde bir hizmetkâr yoktu ki, bu durum bir asilzade için alışılmadık olsa da hiç duyulmamış değildi -zira tüm asilzadeler zengin olmazdı.</p>

  <p class="block_3">&nbsp;</p>

  <p class="block_4">Kısa bir süre durup manzarayı seyretti. Etrafında insanlar koşturup duruyorlardı: hamallar, denizciler, tersane işçileri, yük arabacıları... Şehre gelen ya da sefere hazır gemilere yükleme yapılacak olan feribotlara taşınan parçalarla alabildiğine yüklendiklerinden tekerlekleri kırılacakmış gibi duran arabalar, yavaşça yanından geçiyordu. Roldem işlek bir limandı. Buraya yalnızca mallar gelmiyor, yük aktarımı da yapılıyordu. Çünkü Roldem, Krallıklar Denizi'nin ticaret merkeziydi.</p>

  <p class="block_3">&nbsp;</p>

  <p class="block_4">Genç adam, baktığı her yerde ticaret görüyordu. Kimi uzak pazarlarda satılacak malların değeri üzerine pazarlığa giriyor, kimi de yük boşaltımı için fiyatta anlaşmaya çalışıyor veya korsanlar ve açıkta yaşanılabilecek kayıplar için teminat almaya uğraşıyordu. Kimi ticaret vekilleri de hamilerine fayda sağlayabileceğini düşündükleri işaretleri kolluyorlardı. Bu hamilerin bazıları Krondor kadar uzakta, bazıları da genç adamın şu an bulunduğu yerden yalnızca bir sokak ötede olan Tüccarlar Pazarı kadar yakındaki kahvehanelerde oturuyordu. Bunlar genç delikanlıların ellerine notlar tutuşturup onları gelen yüklerle ilgili haberleri bekleyen, alım veya satış öncesi uzak pazarlardaki değişimi sezmeye çalışan o adamlara yollarlardı.</p>

  <p class="block_3">&nbsp;</p>

  <p class="block_4">Genç adam yürümeye devam ederken yanından hızla geçen bir grup yumurcağı, kararlı fakat biraz da çocuksu bir sebeple atlatmaya çalışıyordu. Çantasını tutmamak için kendini zorluyordu, çünkü çantanın hâlâ olması gereken yerde olduğunu biliyordu, fakat bu çocukların, soyulacak şişkin bir cüzdan arayan yankesici çetesi tarafından gönderilmiş olma ihtimali yüksekti. Genç adamın gözleri bir o yana bir bu yana bakıyor, olası tehditleri kolluyordu. Tek gördüğü fırıncılar, işportacılar, seyyahlar ve birkaç muhafızdı -yani Roldem limanlarının kalabalığında görmeyi beklediği şeyler.</p>

  <p class="block_3">&nbsp;</p>

  <p class="block_4">Tepeden bakan kuş, bu izdihamın içinde genç asille aynı doğrultuda ve onunla aynı hızda ilerleyen bir başkasını daha gördü.</p>

  <p class="block_3">&nbsp;</p>

  <p class="block_4">Kuş, havada bir daire çizerek ikinci adamı izlemeye başladı. Yırtıcı bir hayvan gibi ilerleyen uzun boylu, koyu renk saçları olan bu gezgin, diğer adamı ustalıkla kolluyor, bir yandan da geçenleri kendini saklamak için kullanarak kalabalıktan kolaylıkla sıyrılıyor, asla geride kalmıyor fakat fark edilmesine sebep olacak kadar da yakınlaşmıyordu.</p>

  <p class="block_3">&nbsp;</p>

  <p class="block_4">Genç asilzade beyaz tenliydi fakat güneşten biraz esmerleşmişti. Mavi gözlerini gün ışığında kısıyordu. Roldem'de yaz sonuydu ve şafakla gelen sis, buğu kaybolmuş, denizden gelen hafif bir esintinin katlanılabilir kıldığı berrak ve güneşli gökyüzünde kuşlukla beraber dağılmıştı. Limandan tepeye ağır adımlarla çıkan asilzade, eski mahallesini ve bir tefecinin evinin üzerinde bulunan üç odalı dairesini ararken öylesine bir şarkı mırıldanıyordu. Yaşayan herhangi bir insandan çok daha yetenekli bir avcı olduğu için takip edildiğini biliyordu.</p>

  <p class="block_3">&nbsp;</p>

  <p class="block_4">Gümüş Şahinin Pençesi, son Orosinili, Gölgeler Meclisi hizmetkârı, Roldem'e geri dönmüştü. Burada adı Talwin Hawkins'ti: Lord Seljan Hawkins'in uzaktan kuzeni, Krondor'daki Prens Sarayı'nın Baronu. Morgan Nehri ve Çankalesi Toprak Beyi, Gümüşnehir Baroneti -buralar neredeyse hiçbir gelir taşımayan yerlerdi- unvanlarını taşıyordu ve Ylith Baronu'nun bir çalışanıydı. Yabon Dükü'nün emrinde çalışmış eski bir Bayraktar Şövalye Teğmen olan Tal Hawkins, belli bir rütbesi, biraz da varlığı olan genç bir adamdı.</p>

  <p class="block_3">&nbsp;</p>

  <p class="block_4">Neredeyse iki senedir, en mühim galibiyetini aldığı yerden uzaktaydı-. Ustalar Sarayı'ndaki turnuvayı kazanarak Dünya'nın En İyi Kılıç Ustası unvanını elde etmişti. Genç yaşına rağmen ihtiyatlı davranarak üstünlük aldatmacasını bir bütün olarak ele almaya çalışmıştı: Yarışma için Roldem'e gelmiş yüzlerce adamın arasında en iyisi o olabilirdi, fakat bu onu dünyanın en iyi kılıç ustası olduğuna ikna etmiyordu. Uzaklardaki bir kale burcunda duran askerin ya da bir yerlerde nöbet tutan paralı askerin eline fırsat geçse tereddütsüz onu öldüreceğinden hiç şüphesi yoktu. Neyse ki böyleleri yarışmaya katılmamıştı.</p>

  <p class="block_3">&nbsp;</p>

  <p class="block_4">Bir an için Tal, kaderin onu üç sene sonra bu şampiyonluğu korumak için Roldem'e getirip getirmeyeceğini düşündü. Yaşı daha yirmi üçtü, yani ancak koşulların elvermemesi durumunda Roldem'e dönemezdi. Roldem'e giderse de yarışmanın geçen seferkinden daha az olaylı geçebileceğini umuyordu. Karşılaşmalar sırasında iki adam onun kılıcıyla ölmüştü. Bu oldukça nadir görülen, genellikle de üzücü olarak algılanabilecek bir sonuçtu. Ne var ki Tal hiçbir pişmanlık duymuyordu. Zira bu adamlardan biri halkının yıkımından sorumlu kişilerdendi, diğeri de onu öldürmek için gönderilmiş bir suikastçıydı. Suikastçıları düşünmek, aklına onu takip eden adamı getirdi. Diğer adam da gemiye Salador'dan binmişti fakat neredeyse iki hafta denizde kalmış olmalarına rağmen yolculuk boyunca ufak geminin güvertesinde onunla hiç doğrudan iletişime geçmemişti.</p>

  <p class="block_3">&nbsp;</p>

  <p class="block_4">Kuş gökyüzünde daireler çizerken birden yukarı fırladı. Süzülürken kanatlanın çırpıyor, ayaklarını aşağı doğru uzatıyor ve kuyruğundaki tüyleri iki yana açıyordu. Sanki avını gözlüyordu. Duyulmaması imkânsız çığlığıyla, bu yırtıcı kuş varlığını belli ediyordu.</p>

  <p class="block_3">&nbsp;</p>

  <p class="block_4">Bu tanıdık tiz sesi duyan Tal gökyüzüne baktı ve bir an için durdu. Çünkü kalabalığın üzerinde gezinen bu kuş, bir gümüş şahindi. Gümüş şahin, onun ruhani kılavuzuydu ve ona isim görüsünü yaşatmıştı. Bir an için Tal, hayvanın gözlerini görebildiğini, onu selamladığını duyduğunu sandı. Ardından kuş süzülerek uçup gitti.</p>

  <p class="block_3">&nbsp;</p>

  <p class="block_4">"Şunu gördün mü?" diye sordu yakınlarda duran bir hamal.</p>

  <p class="block_3">&nbsp;</p>

  <p class="block_4">"Bir kuşun böyle bir şey yaptığını hiç görmemiştim."</p>

  <p class="block_3">&nbsp;</p>

  <p class="block_4">Tal, "O sadece bir şahin," dedi.</p>

  <p class="block_3">&nbsp;</p>

  <p class="block_4">Kuşun geçtiği yere bakan hamal, "Bu renkte bir şahin görmüşlüğüm yok -en azından buralarda," diye cevap verdikten sonra sepetini taşımaya devam etti. Tal kafasını sallayarak kalabalığın içine döndü. Gümüş şahin, kuzeydeki memleketinde, geniş Krallıklar Denizi'nin öte yanında görülürdü, ancak bildiği kadarıyla Roldem Krallığı'nda bu kuşlar yaşamazdı. Artık Salador'dan beri kendisini takip eden adamdan dolayı duyduğu endişeden daha fazlasını hissediyordu. Tal Hawkins kimliğini öyle uzun zamandır taşıyordu ki asıl benliğini unutmuştu. Belki de kuş bir uyarıydı.</p>

  <p class="block_3">&nbsp;</p>

  <p class="block_4">Zihnen şöyle bir silkinerek kuşun görünmesinin belki de yalnızca bir tesadüften ibaret olabileceğini düşündü. Gönlünün derinliklerinde hâlâ bir Orosini insanı olsa da, kendi halkının gelenek ve inançlarını terk etmeye zorlanmıştı. Esasında hâlâ bir benliği vardı: Gümüş Şahinin Pençesi. Bir milletin tarihi ve kültüründe yoğrulmuş bir delikanlı. Ancak kaderin ve yabancıların öğretileriyle şekillendirilmiş olduğundan zaman zaman bu Orosini delikanlısı, uzak bir hatıradan farksız kalıyordu.</p>

  <p class="block_3">&nbsp;</p>

  <p class="block_4">Şehrin kalabalığına yöneldi. Daha zengin kesimlere geçtikçe dükkânlardaki kıyafetler de renkleniyordu. Herkesin, mütevazı yaşam süren bir asilzade olduğuna inanmasını sağlayabilirdi. Ustalar Sarayı'nın galibi olarak, Roldem sosyetesinin sunabileceği en iyi davetlere çağırtabilecek kadar sevimli ve başarılıydı, ancak hâlâ kendi davetini vermemişti.</p>

  <p class="block_3">&nbsp;</p>

  <p class="block_4">Tefecinin evine yaklaşırken birkaç yakın arkadaşını minik dairesine doldurabileceğini düşündü alayla. Fakat çevresini genişletmesinde yardımcı olan kişileri böyle eğlendiremezdi. Kapıyı yavaşça çaldı ve içeri girdi.</p>

  <p class="block_3">&nbsp;</p>

  <p class="block_4">Kostas Zenvanose'nin ofisinde minik bir tezgâhtan fazlası yoktu. Üstelik ayakta durmak için de pek az yer vardı. Bir vida eklentisi sayesinde tezgâh geceleri ortadan kaldırılabiliyordu. Tezgâhın bir metre kadar gerisinde bulunan perde odayı ikiye ayırıyordu. Tal, bu perdenin ardında Zenvanose ailesinin oturma odası olduğunu biliyordu. Onun ardında da mutfak, yatak odaları ve arka bahçe çıkışı vardı.</p>

  <p class="block_3">&nbsp;</p>

  <p class="block_4">Yüzü tebessümle aydınlanmış güzelce bir kız içeri girdi. "Toprak Beyi! Sizi yeniden görmek harika!"</p>

  <p class="block_3">&nbsp;</p>

  <p class="block_4">Tal onu en son gördüğünde Sveta Zenvanose on yedi yaşında, sevimli bir kızdı. Aradan geçen iki yıl, bu tatlı kızı henüz filiz vermekte olan bir güzelliğe çevirmişti. Bembeyaz bir teni, hafif pembe elmacık kemikleri ve peygamberçiçeği renginde gözleri vardı. Tüm bunları, güneş vurduğunda mavi ve mor gölgelerle parlayacak kadar siyah olan saçları çevreliyordu. Kızın önceleri incecik olan bedeninin de olgunlaştığını fark eden Tal gülümseyerek karşılık verdi.</p>

  <p class="block_3">&nbsp;</p>

  <p class="block_4">"Leydim," dedi hafifçe eğilip selam vererek. Kız kızarmaya başladı -kötü şöhretiyle tanınan Tal Hawkins'le her karşılaştığında olduğu gibi. Tal olabildiğince az kur yapmaya çalıştı -kızı hoş tutacak kadar çok, babasıyla arasında ciddi sorun çıkmasına sebep olmayacak kadar az. Babası kendisi için doğrudan bir tehdit teşkil etmese de adamın parası vardı ve para pek çok tehdidi satın alabilmek demekti. Babası da az sonra geldi. Tal her zamanki gibi, Sveta kadar hoş bir kızın nasıl bu babadan olduğunu merak etti. Kostas sağlıksız denebilecek kadar cılızdı, fakat Tal bunun yanıltıcı bir görüntü olduğunu biliyordu. Çünkü adam dinçti ve hızlı hareket edebiliyordu. Üstelik açıkgözdü ve ticarette de epey hüner sahibiydi.</p>

  <p class="block_3">&nbsp;</p>

  <p class="block_4">Adam hızla kızı ve kiracısının arasına girip, gülümsedi. "Selamlar, Toprak Beyi. İstediğiniz gibi odalarınız hazırlandı ve zannederim her şey de yolunda."</p>

  <p class="block_3">&nbsp;</p>

  <p class="block_4">Tal, "Teşekkür ederim," diyerek gülümsedi. "Yardımcım geldi mi?"</p>

  <p class="block_3">&nbsp;</p>

  <p class="block_4">"Galiba gelen o. Aksi takdirde dünden beri dairenizde dolanan davetsiz bir misafiriniz var demektir. Sanırım toz alıp temizlik yapmak için mobilyaları çeken kişi hırsız değil, Pasko."</p>

  <p class="block_3">&nbsp;</p>

  <p class="block_4">Tal kafasını salladı. "Hesaplarımız tamam mı?"</p>

  <p class="block_3">&nbsp;</p>

  <p class="block_4">Tefeci, alacak defterini çıkardı ve kemikli parmağıyla sayfayı sonuna kadar tarayarak aradığını bulmaya çalıştı. Sonunda kafasını sallayarak, "Evet," dedi. "Hesaplarımız güncel. Kiranız önümüzdeki üç ay için ödenmiş."</p>

  <p class="block_3">&nbsp;</p>

  <p class="block_4">Tal adadan iki sene kadar önce ayrılmış ve dönme olasılığına karşın tefeciye bir miktar altın bırakmıştı. İki seneye kadar dönemezse bu öldüğü anlamına gelecekti ve Kostas da odaları bir başkasına kiralayabilecekti.</p>

  <p class="block_3">&nbsp;</p>

  <p class="block_4">"Güzel," dedi Tal. "Öyleyse ben sizi işinizden alıkoymayayım. Bir süre burada olacağım. Üç ay sonra bana hatırlatırsanız kira için ön ödeme yaparım."</p>

  <p class="block_3">&nbsp;</p>

  <p class="block_4">"Çok güzel, Toprak Beyi."</p>

  <p class="block_3">&nbsp;</p>

  <p class="block_4">Sveta kirpiklerini kırpıştırdı. "Sizi evinizde görmek çok güzel Toprak Beyi."</p>

  <p class="block_3">&nbsp;</p>

  <p class="block_4">Tal bu bariz kura hafifçe eğilip gülümseyerek karşılık verdi. Aniden gelen gülme kriziyle baş etmeye çalışıyordu. Kralın sarayı ne kadar onun evi sayılabilirse, üst kattaki bu odalar da o kadar evi olarak görülebilirdi. Evi yoktu. En azından Olasko Dükü, Orosini topraklarını yok etmek için paralı askerlerini gönderdiği günden beri bir evi yoktu. Tahminlerine göre, halkı arasından hayatta kalan tek kişi kendisiydi.</p>

  <p class="block_3">&nbsp;</p>

  <p class="block_4">Tal ofisten ayrıldı. Sokağa şöyle bir baktığında, gemiden beri kendisini takip eden adamın ortalarda görünmediğini fark etti. Böylece merdivenlerden çıkıp hızla dairesine gitti. Kapıya baktığında kilidin açık olduğunu gördü. İçeri adımını attığındaysa karşısına bıyıkları iki yana sarkan, iri kahverengi gözlü, asık suratlı bir adam çıktı.</p>

  <p class="block_3">&nbsp;</p>

  <p class="block_4">"Efendim! Gelmişsiniz!" dedi Pasko. "Denizdeki sabah akıntısına mı kapıldınız?"</p>

  <p class="block_3">&nbsp;</p>

  <p class="block_4">"Öyle oldu," dedi Tal ceketini ve seyahat çantasını hizmetkârına verirken. "Fakat böyle durumlarda alışılageldiği gibi, ne olduğunu pek de bilmediğim sebepler inişimizi etkiledi."</p>

  <p class="block_3">&nbsp;</p>

  <p class="block_4">"Diğer bir deyişle, geminin sahibi sizi erken getirmek için liman reisine yeterince para yediremedi."</p>

  <p class="block_3">&nbsp;</p>

  <p class="block_4">"Büyük olasılıkla." Tal divanın üzerine oturdu. "Yani eşyalarım gün sonuna doğru gelir."</p>

  <p class="block_3">&nbsp;</p>

  <p class="block_4">Pasko kafasını salladı. "Odalar güvenli efendim." Kendi aralarında dahi olsa Pasko bu ilişkinin gerekliliklerinin bilincindeydi: O hizmetkârdı, Tal de efendi -senelerce Tal'in eğitmenlerinden biri olmuş olmasına rağmen...</p>

  <p class="block_3">&nbsp;</p>

  <p class="block_4">"Güzel." Tal bunun, Pasko'nun yapılmış büyüleri bulmak için çeşitli korumalar koyduğu anlamına geldiğini biliyordu. Aynı zamanda daha genel anlamda da içeriyi kontrol etmişti. Düşmanların Tal'in Gölgeler Meclisi çalışanı olduğunu anlaması ihtimali pek azdı fakat imkânsız değildi. Üstelik hasımlarının işini görebilecek, Meclis'inkilere denk yeterli kaynakları da vardı.</p>

  <p class="block_3">&nbsp;</p>

  <p class="block_4">Kuzgun ve paralı askerlerine karşı galip gelip kendi halkının katledilmesinin öcünü aldıktan sonra Tal Büyücünün Adası'nda kalmış, hem zihinsel hem de fiziksel olarak yaraları iyileşirken Doğu Krallıklarının politikaları hakkında daha fazla bilgi edinmişti. Pek çok alanda eğitimi devam ediyordu; Pug ve karısı Miranda, sihrin onunla ilgisi olabilecek alanlarında ona ders veriyordu. Isalani Nakor, aslında göründüğünden fazlasını taşıyan usta kumarbaz, yalnızca 'üçkâğıt işi' olarak adlandırılabilecek bir konuda onu çalıştırıyordu-. İskambilde nasıl hile yapılacağını, hile yapanların nasıl yakalanacağını, bir kilidin nasıl kırılacağını, nasıl yankesicilik yapılacağını ve diğer çirkin becerileri ona kazandırmaya çalışıyordu. Eski dostu Caleb'la ise ava çıkıyordu. Halkının yıkımından sonra geçirebildiği en güzel günler bunlardı.</p>

  <p class="block_3">&nbsp;</p>

  <p class="block_4">Bu dönemde kendi konumundan çok daha yüksektekileri ilgilendiren Meclis konularının bazılarına şöyle bir göz atmasına izin verilmişti. Böylelikle Meclis'in yüzleri, belki de binleri aşan ajanları olduğunu ya da en azından yüksek mevkilerden binlerce kişiyle bağlantılı olduklarını anlamaya başlamıştı. Teşkilatın etkilerinin Yüce Kesh İmparatorluğumun ortasına, Novindus toprakları denizinin ötesine ve hatta Tsuranilerin memleketi Kelewan dünyasındaki gediğe kadar uzandığını biliyordu. Ellerinde müthiş bir zenginlik olduğunu tahmin etmekteydi. Zira ne zaman bir şeye ihtiyaçları olsa o şey hemen bulunabiliyordu. Tal'in başlı başına taşıdığı sahte asilzade kimliği dahi ufak bir servete mal olmuştu, bundan emindi. Çünkü Rillanon'daki Kraliyet Arşivlerinde bunların 'asılları' vardı. Nakor'un anlattığına göre 'uzaktan kuzeni' Lord Seljan Hawkins bile Ustalar Sarayı'nda galip gelmiş kayıp akrabasını bulmuş olmaktan mutluluk duyuyordu. Tal, Adalar Krallığının başkentini ziyaret etme cesaretini bulamamıştı. Çünkü yaşlı Baron uzaktan bir kuzeninin kılıçta mahir bir evlat dünyaya getirebileceğine inansa da, ailenin şu ya da bu ferdiyle ilgili sıradan konuşmalara gelindiğinde Tal'in ikna edici olamama ihtimali, böyle bir ziyareti düşünülemeyecek kadar riskli kılıyordu.</p>

  <p class="block_3">&nbsp;</p>

  <p class="block_4">Yine de ihtiyacı olursa bu kaynakların elinin altında olacağını bilmek ona iyi geliyordu. Çünkü artık, halkının öcünü alma görevindeki en zor ve en tehlikeli bölüme başlamaya hazırdı: Olasko Dükü Kaspar'ı, Orosini halkının yok oluşuna asıl sebep olan adamı ortadan kaldırmanın bir yolunu bulmalıydı. Ne var ki pek çok kaynağa göre, Dük Kaspar dünyanın en tehlikeli adamıydı.</p>

  <p class="block_3">&nbsp;</p>

  <p class="block_4">"Ne var ne yok?" diye sordu Pasko.</p>

  <p class="block_3">&nbsp;</p>

  <p class="block_4">"Aslında yeni bir şey yok. Kuzeyden gelen haberlere göre Olasko yine Sınırtopraklar'da sorun yaratıyor. Orodon'un bölgelerle ilişiğini kesmeye çalışıyor olabilir. Hâlâ eski ülkem üzerinden devriye gönderip, Orosini topraklarında hak iddia edebilecek kişilerin gözünü korkutuyorlarmış." Ardından, "Roldem'de ne haberler var?" dedi.</p>

  <p class="block_3">&nbsp;</p>

  <p class="block_4">"Bildik saray dolapları, efendim; bir de şu leydi bu lordla oynaşmış diye dedikodular var. Kısacası üzerine konuşulacak pek bir şeyi olmayan asiller, seçkin tabaka mensupları ve halktan zengin kimseler, dikkatlerini dedikoduya yöneltmiş durumda."</p>

  <p class="block_3">&nbsp;</p>

  <p class="block_4">"Öyleyse mühim konulara dönelim. Roldem'de Olasko'nun ajanlarından bir iz var mı?"</p>

  <p class="block_3">&nbsp;</p>

  <p class="block_4">"Tabii ki, fakat olağandışı bir şey yok. Ya da en azından bizim görebildiklerimiz olağandışı değil. Birlikler kuruyor, insanları diğer tabakalardan kişilerle tanıştırarak iyilikler yapıyor, ödünç altın veriyor ve başkalarının samimiyetinden faydalanarak kurnazca yakınlık kuruyor."</p>

  <p class="block_3">&nbsp;</p>

  <p class="block_4">Tal uzunca bir süre sessiz kaldıktan sonra, "Karşılığında ne istiyor?" dedi.</p>

  <p class="block_3">&nbsp;</p>

  <p class="block_4">"Anlayamadım?"</p>

  <p class="block_3">&nbsp;</p>

  <p class="block_4">Tal dirseklerini dizlerine dayayarak oturduğu sandalyede öne doğru eğildi. "O Doğu Krallıklarının en kudretli adamı. Roldem tahtındakilerle kan bağı var. Tahta çıkacak altıncı kişi mi nedir?" "Yedinci," diye yanıtladı Pasko.</p>

  <p class="block_3">&nbsp;</p>

  <p class="block_4">"Öyleyse neden Roldem asillerine yaltaklanma ihtiyacı duyuyor?"</p>

  <p class="block_3">&nbsp;</p>

  <p class="block_4">"Öyle."</p>

  <p class="block_3">&nbsp;</p>

  <p class="block_4">"Bunu yapmasına gerek yok ki," dedi Tal. "Öyleyse bunu sadece istediği için yaptığını söyleyebiliriz. Fakat neden?"</p>

  <p class="block_3">&nbsp;</p>

  <p class="block_4">"Lord Olasko aynı anda çok iş yürüten bir adamdır efendim. Belki de Roldem'de Lordlar Kamarasının oyunu gerektirecek bir işle ilgileniyordur."</p>

  <p class="block_3">&nbsp;</p>

  <p class="block_4">"Belki de. Bunlar Kral'ın çıkardığı anlaşmaları onaylıyor, taht varislerini onaylıyor. Başka ne yapıyorlar?"</p>

  <p class="block_3">&nbsp;</p>

  <p class="block_4">"Başka pek bir şey yaptıkları yok. Bir de vergiler ve topraklar üzerine tartışırlar." Pasko kafasını salladı. "Roldem'in bir ada olduğunu düşünürsek efendim, toprak sahiden de büyük önem taşıyor." Sırıttı. "Birileri nasıl toprak yapıldığını keşfedene kadar." Tal de sırıtıyordu. "Gerekli gördükleri takdirde bu adanın boyutuyla oynayabilecek birkaç büyücü tanıdığımıza eminim." Pasko, "Peki şimdi Roldem'de ne yapıyoruz efendim?" dedi. Tal arkasına yaslandı ve iç geçirdi. "Hayatta kendine daha iyi bir yer edinmeye çalışan bıkkın asilzade rolünü oynuyoruz. Kısacası burada öyle bir karmaşa yaratmalıyım ki, beni içinden yalnızca Olaskolu Kaspar çıkarabilsin ve onunla çalışmaya hazır olduğumu düşünsün."</p>

  <p class="block_3">&nbsp;</p>

  <p class="block_4">"Nasıl bir karmaşa olacak bu?"</p>

  <p class="block_3">&nbsp;</p>

  <p class="block_4">"Kraliyet ailesiyle karşılaşmak güzel bir seçim gibi görünüyor." "Ne? Prens Constantine'Ie düelloya mı gireceksiniz? Çocuk daha on beş yaşında!"</p>

  <p class="block_3">&nbsp;</p>

  <p class="block_4">"Ben aslında kuzeni Prens Matthew'u düşünmüştüm."</p>

  <p class="block_3">&nbsp;</p>

  <p class="block_4">Pasko kafasını salladı. Matthew, Kral'ın kuzeniydi. Kraliyet ailesinin 'çetin' bireyi olarak görülürdü. Kralın ailesindeki diğer herkesten daha küstah, daha iddialı ve daha ukalaydı. Üstelik çok çapkındı, içkiciydi ve kumarda da hile yapardı. Kral'ın onu pek çok zorlu durumdan mali desteğiyle kurtardığı söylentileri dolanıyordu. "İyi seçim. Onu öldürürseniz Kral size bizzat teşekkür edecektir. Bu sırada celladı da sizin kellenizi keser tabii."</p>

  <p class="block_3">&nbsp;</p>

  <p class="block_4">"Onu öldürmeyi geçirmiyorum aklımdan. Yalnızca... Öyle bir tantana çıkarayım ki Kral bu ülkede kalmamdan rahatsızlık duysun."</p>

  <p class="block_3">&nbsp;</p>

  <p class="block_4">"Onu öldürmeniz gerekecek," dedi Pasko duygusuzca. "Ustalar Sarayı Şampiyonu olarak Kraliçe'yle yatsanız bile Kral bunu büyük olasılıkla çocukça bir şaka olarak görecektir. Neden bu kadar uğraşıyorsunuz ki? Turnuvayı kazandığınızda Olasko size iş teklif etti zaten."</p>

  <p class="block_3">&nbsp;</p>

  <p class="block_4">"Çünkü isteksiz taraf benmişim gibi görünsün istiyorum. İki sene önce turnuva biter bitmez bu teklifi kabul etseydim beni çok yakından takip ederlerdi. Bugün birden o işle ilgilenmeye başlasam beni daha da yakından incelemeye alırlar. Fakat şartlar onun yanında çalışmam için beni zorlarsa amacım belirgin olur. En azından ben öyle umuyorum.</p>

  <p class="block_3">&nbsp;</p>

  <p class="block_4">"Büyücünün Adası'ndayken ben... sorgularla yüzleşmeye hazır hale geldim."</p>

  <p class="block_3">&nbsp;</p>

  <p class="block_4">Pasko kafasını salladı. Ne kastettiğini anlıyordu. Pug ve diğer büyücüler, bağlı olduğu asıl kurumu ifşa etmesine sebep olabilecek her türlü büyüyle başa çıkmaya şartlamışlardı onu.</p>

  <p class="block_3">&nbsp;</p>

  <p class="block_4">"Fakat Kaspar'la çalışmama sebep oluşturacak koşullar da inandırıcı olmalı. Ona bir hayat borcumun olması açık bir sebep olarak görünecektir."</p>

  <p class="block_3">&nbsp;</p>

  <p class="block_4">"Tabii sizi celladın elinden kurtarabilirse." Pasko boynunu tuttu. "Kelle uçurmayı her zaman barbarca bir öldürme yöntemi olarak görmüşümdür. Artık Krallık suçluları asıyor. Kısacık bir düşüşle," dedi parmaklarını çıtlatırken, "boyun kırılıveriyor, her şey bitiyor. Dağınıklık yok, karmaşa yok, sıkıntı yok.</p>

  <p class="block_3">&nbsp;</p>

  <p class="block_4">"Duyduklarıma göre Yüce Kesh'te pek çok infaz şekli varmış ve hangisinin yapılacağına, olayın gerçekleştiği bölge ve suçun çeşidine göre karar veriliyormuş. Boyun vurma, kazıkta yakma, bir karınca yuvasının yanında boynuna kadar gömülme, boğma, teşhir, develer tarafından sürüklenme, diri diri gömülme, fırlatılma..."</p>

  <p class="block_3">&nbsp;</p>

  <p class="block_4">"Ne?"</p>

  <p class="block_3">&nbsp;</p>

  <p class="block_4">"Fırlatma yönteminde suçluyu çok yüksek bir yerden aşağıdaki kayalıklara atıyorlar. Benim en sevdiğim hadım etme yöntemi. Önce hadım ediliyorsun, sonra erkeklik organın Overn Dibi'ndeki timsahlar tarafından mideye indirilişini izliyorsun, en sonunda da timsahlara yem ediliyorsun."</p>

  <p class="block_3">&nbsp;</p>

  <p class="block_4">Tal ayağa kalktı. "Ciddi anlamda hastalıklı bir karakterin olduğunu söylemiş miydim daha önce? Nasıl öleceğimi düşünmek yerine gücümü hayatta kalmaya harcayacağım."</p>

  <p class="block_3">&nbsp;</p>

  <p class="block_4">"Öyleyse geçerli bir sebebiniz var."</p>

  <p class="block_3">&nbsp;</p>

  <p class="block_4">Tal kafasını salladı.</p>

  <p class="block_3">&nbsp;</p>

  <p class="block_4">"Böyle bir durumda Dük Kaspar'ın sizin adınıza araya gireceğini zannediyorum -durum derken, tabii ki Prens Matthew'un küçük düşürülmesinden bahsediyorum, timsahları besleme olayından değil..."</p>

  <p class="block_3">&nbsp;</p>

  <p class="block_4">Tal gülümsedi.</p>

  <p class="block_3">&nbsp;</p>

  <p class="block_4">"... Fakat denizin öbür tarafından bunu yapması zor olmayacak mı?"</p>

  <p class="block_3">&nbsp;</p>

  <p class="block_4">Tal tekrar gülümsedi. "Ben Salvador'dan ayrılırken Nakor'a kuzeyden bilgi geldi. Dük Kaspar bir hafta içinde resmi bir ziyaret için geliyor."</p>

  <p class="block_3">&nbsp;</p>

  <p class="block_4">Pasko omuzlarını silkti. "Ne amaçla?"</p>

  <p class="block_3">&nbsp;</p>

  <p class="block_4">"Kral'ın öfkesini kazanmasına sebep olacak bir şey yapmadan önce kuzeninin elinden tutacak biraz."</p>

  <p class="block_3">&nbsp;</p>

  <p class="block_4">"Nasıl bir şey yapabilir?"</p>

  <p class="block_3">&nbsp;</p>

  <p class="block_4">"Hiçbir fikrimiz yok, fakat kuzeyde tansiyon yüksek. Galeyana gelmeleri için Kaspar'ın yapması gereken tek şey etrafı biraz bulandırmak. Benim de bilmek istediğim birkaç şeyden biri de bu işte." Pasko kafasını salladı. "Banyoyu hazırlayayım mı?"</p>

  <p class="block_3">&nbsp;</p>

  <p class="block_4">"Galiba Remarga'nın yerine gidip orada uzun bir masaj yaptıracağım, sonra da banyoya girerim. Akşam şehirde giyebileceğim uygun kıyafetler getir."</p>

  <p class="block_3">&nbsp;</p>

  <p class="block_4">"Nerede yemek yiyeceksiniz efendim?"</p>

  <p class="block_3">&nbsp;</p>

  <p class="block_4">"Bilmem. Bilindik bir yerde."</p>

  <p class="block_3">&nbsp;</p>

  <p class="block_4">"Dawson'ın yeri gibi mi?" Bir zamanların hanı, şimdi yalnızca asiller ve zenginlere hizmet veren bir lokanta haline gelmiş, onlarca taklitçinin ortaya çıkmasına sebep olmuştu. Başkenttekiler için 'dışarıda yemek' artık değişik bir vakit geçirme yolu gibiydi.</p>

  <p class="block_3">&nbsp;</p>

  <p class="block_4">"Belki şu Metropol adındaki yeni yere giderim. Anlatılanlara göre görülmesi gereken bir yermiş."</p>

  <p class="block_3">&nbsp;</p>

  <p class="block_4">"Özel bir kulüp efendim."</p>

  <p class="block_3">&nbsp;</p>

  <p class="block_4">"Öyleyse ben banyodayken bir davetiye ayarla Pasko."</p>

  <p class="block_3">&nbsp;</p>

  <p class="block_4">Pasko alaycı bir ifadeyle, "Elimden geleni yapacağım," dedi. "Etrafta görüneyim ki şehre geri döndüğüm haberleri yayılsın. Fakat bu gece yemeğimi bitirip buralara dönerken yalnız olmalıyım." "O neden efendim?"</p>

  <p class="block_3">&nbsp;</p>

  <p class="block_4">"Böylece Salador'dan ayrıldığımdan beri kimin beni takip ettiğini bulur, aklından neler geçiyor öğrenirim."</p>

  <p class="block_3">&nbsp;</p>

  <p class="block_4">"Casus mu?"</p>

  <p class="block_3">&nbsp;</p>

  <p class="block_4">Gerinip esneyen Tal, "Büyük olasılıkla bir suikastçıdır," dedi. Pasko iç geçirerek, "İşte başlıyoruz," dedi.</p>

  <p class="block_3">&nbsp;</p>

  <p class="block_4">Kapıya yönelirken kafasını sallayan Tal, "Evet. İşte başlıyoruz,' dedi.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tüm şehri sis kaplamıştı. Öyle yoğun bir pus vardı ki, bir metre ötesini görmek bile imkânsızdı. Tüccarlar mahallesinin her bir köşesine konulan parlak lambalar, uzaktan, sönük sarı noktalar olarak görünüyordu. Bir han kapısının yanındaki sokak lambası bile sokağın karşısından bakıldığında silik bir ışık topluluğu haline geliyordu. Upuzun sokaklarda hiçbir ışığın görülmediği yerler de vardı. Öyle ki insanın algıları karışıyor, mesafeler anlamsızlaşıyor ve tüm evren bir karanlığa gömülüyordu.</p>

  <p class="block_3">&nbsp;</p>

  <p class="block_4">Sesler bile kesilmişti. Yanından geçtiği hanlardan, her zaman duyulan boğuk karmaşa yerine fısıltılar geliyordu. Ayak sesleri taş zeminde tıkırtı değil, sanki çamurda yürüyormuşsunuz gibi yumuşak bir ses çıkarıyordu.</p>

  <p class="block_3">&nbsp;</p>

  <p class="block_4">Tal yine de takip edildiğini biliyordu. Leydi Gavorkin'in evinden çıktığı andan beri bunun farkındaydı. Metropol'daki akşam yemeğinde oyalanmıştı. Ustalar Sarayı Şampiyonu adına davetiye almak Pasko'nun yalnızca birkaç dakikasına mal olmuştu. Çıkarken, Tal'e bir de ücretsiz kulüp üyeliği vermişlerdi. Mekânın dekoru, ortamı ve hizmet kalitesi Tal'i çok etkilemişti. Yemek kabul edilebilir nitelikteydi fakat aşçıyla konuşmak gerektiğini düşünüyordu. Yine de bu kulüp işinin işe yarar bir girişim olduğu kanaatindeydi.</p>

  <p class="block_3">&nbsp;</p>

  <p class="block_4">Roldem doğudaki diğer yerlere nazaran geçimini daha çok ticaretten sağlıyordu. Bu kulüp de, asilzadeler ile halktan zengin kimselerin, şehrin başka bir yerinde olsa imkânsız görülebilecek bir biçimde sıradan bir ortamda sosyalleşmesine olanak veriyordu. Tal önümüzdeki senelerde Metropol'ün sessiz masalarında kimilerinin servetini kaybedeceğini, kimilerinin unvan kazanacağını, sözleşmeli evliliklerin yapılıp anlaşmaların kurulacağını düşünüyordu. Daha yemeğini bile bitirmeden Leydi Gavorkin'den kendisine bir not gelmişti. Tal takipçisiyle karşılaşma ihtimalinin, kendi evine giderken ne kadarsa, kadının konağına giderken de o kadar olacağını düşündü. Ne var ki onu her kim takip ediyorsa yanına gelmemişti, 'lal de, önce bu kadar uzun zaman ortalarda görünmediği için Leydi Gavorkin'den azar işitti, sonra da kadının ateşli affıyla karşılaştı. Böylece hoş iki saat geçirdi.</p>

  <p class="block_3">&nbsp;</p>

  <p class="block_4">Kadın yakın zamanda dul kalmıştı; eşi, Kesh'in dışında bir körfeze çıkarma yapan Ceresia korsanlarına karşı yapılan bir baskında vefat etmişti. Adamın Roldem Kraliyet ailesine yapmış olduğu hizmetler Leydi Gavorkin'in sempati toplamasını sağlamış, sayısız malikanelerine bir de ortalama bir aylık eklenmişti. Tabii ölümden sonra yeterli yas dönemi geçince, yeni bir koca isteği de duymaya başlamıştı kadın. Çocuğu yoktu. Yani Kraliyet bir başka asilzadenin bu malikâneleri daha iyi yönetebileceğine karar verirse elindekiler tehlikeye düşerdi. Elbette en iyisi, Dravinko Kontesi Leydi Gavorkin'in, Kraliyet tarafından da takdir gören bir başka asilzadeyle evlenmesi, böylece iki münasip insanın gerektiği şekilde bağlanmasıydı.</p>

  <p class="block_3">&nbsp;</p>

  <p class="block_4">Tal, Leydi Gavorkin'le olan tüm bağlarını kısa bir zaman içinde koparması gerektiğini biliyordu, çünkü Roldem asilzadeleriyle evlenenlere uygulanan yakın takibe asla karşı koyamazdı. Krallık'ın uzak bir şehrinden düşük rütbeli toprak beyinin davetler ve festivaller için kabul gören oğlu olmak başka bir şeydi, yakın zamanda vefat etmiş bir savaş kahramanının dul eşiyle evlenmek bambaşka bir şey. Üstelik Leydi Margaret Gavorkin gibi çekici bir kadınla da olsa, birilerine bağlanmak Tal için çok da cazip bir şey değildi -kadının serveti, varlığı ve coşkulu sevişmelerine rağmen.</p>

  <p class="block_3">&nbsp;</p>

  <p class="block_4">Tal bir yandan yürüyor, bir yandan avcı duyularını kullanıyordu. Seneler öncesinden, şehirlerin de yabanın farklı biçimleri olduğunu, çocukken kuzey dağlarında, denizin öbür tarafında edindiği becerilerin bütün şehirlerde hayatta kalmasını sağlayabileceğini öğrenmişti. Her yerin kendine has bir ritmi, hızı, işleyişi vardı ve bir kez o ortama alıştı mı, tıpkı yabanda olduğu gibi orada da avın getirdiği tehdit ve fırsatları algılayabiliyordu.</p>

  <p class="block_3">&nbsp;</p>

  <p class="block_4">Onu takip eden her kimse çaresizce uygun bir mesafede kalmaya çalışıyordu ve çevresine Tal'den daha az dikkat eden biri olsa onu fark edilmeyebilirdi de. Tal şehrin bu kısmını burada doğmuş biri kadar iyi biliyordu ve istediği an takipçisinin izini kaybetmesini sağlayabileceğinin de farkındaydı. Fakat bu takipçinin kim olduğunu merak ediyor ve bunun da ötesinde neden takip edildiğini bilmek istiyordu.</p>

  <p class="block_3">&nbsp;</p>

  <p class="block_4">Tal yürüyüş ritmini bozarak yoluna devam etti. Amacı, takipçisinin yerini belli etmesini sağlamaktı. Sağ köşeden döndü, sıklıkla gittiği terzi dükkânının derin girişine daldı. Kılıcını değil, belindeki bıçağı ustalıkla çıkardı ve beklemeye koyuldu. Tal'in tam da beklediği anda takipçisi köşeyi döndü ve önüne dikildi.</p>

  <p class="block_3">&nbsp;</p>

  <p class="block_4">Tal uzanıp adamın sağ omzunu kavradı. Adamı çekerken tüm gücünü kullanarak onu çevirmeye çalışıyordu. Adam da tepkisini verdi fakat Tal daha hızlıydı. Takipçi tam da Tal'in beklediği şeyleri yapıyordu. Bir an için tereddütle durdu, sonra içgüdüsel olarak geri çekilmeye çalıştı. Bunun üzerine, Tal adamın yaptığı hareketten faydalanarak onu hızla çekip döndürdü. Takipçi kendini birden kapıya dayanmış vaziyette bulmuştu -Tal'in bıçağı da boğazına dayanmıştı.</p>

  <p class="block_3">&nbsp;</p>

  <p class="block_4">Tal, "Neden beni takip ediyorsun?" dedi yukarıdakileri uyandırmamak için fısıldayarak.</p>

  <p class="block_3">&nbsp;</p>

  <p class="block_4">Adam da hızlıydı. Çünkü daha son hecesini söylemeden o da elini kendi bıçağına yöneltmişti. Fakat aptal da değildi ve ümitsiz bir durumda olduğunu, Tal'in elindeki bıçağı her an boğazına saplayabileceğini biliyordu. Yavaşça ellerini kaldırarak hiçbir şey tutmadığını göstermek istedi. Fısıltıyla, "Haşmetlim! Zarar vermek gibi bir niyetim yok! Kılıcım da bıçağım da hâlâ belimde!" dedi. Adalar Krallığı dilinde konuşuyordu.</p>

  <p class="block_3">&nbsp;</p>

  <p class="block_4">"Kimsin sen?"</p>

  <p class="block_3">&nbsp;</p>

  <p class="block_4">"Ben Petro Amafi."</p>

  <p class="block_3">&nbsp;</p>

  <p class="block_4">"Amafi mi? Bu Queg dilinden. Ama sen Adalar dilinde konuşuyorsun."</p>

  <p class="block_3">&nbsp;</p>

  <p class="block_4">"Senelerce Salador'da kaldım ve doğrusunu söylemek gerekirse Roldem dilinde pek iyi değilim. Bu yüzden de Kral Dili'ni kullanıyorum."</p>

  <p class="block_3">&nbsp;</p>

  <p class="block_4">"Söylesene Amafi, neden beni takip ediyorsun?" dedi Tal bir kez daha.</p>

  <p class="block_3">&nbsp;</p>

  <p class="block_4">"İşim suikastçılık. Sizi öldürmek için para aldım."</p>

  <p class="block_3">&nbsp;</p>

  <p class="block_4">Tal bir adım geri gitti, fakat bıçağı hâlâ adamın boğazındaydı. Ona şöyle bir baktı.</p>

  <p class="block_3">&nbsp;</p>

  <p class="block_4">Petro Amafi, Tal'in bir doksanlık boyundan yarım kafa daha kısaydı, geniş omuzları ve geniş bir göğsü vardı. Kıyafetleri, yabancı olduğunu ele veriyordu. Üzerinde tuhaf, uzun bir tunik vardı ve siyah deri bir kemerle toplanmıştı. Bu sene Roldem'de modaya düşkün olanların giydiği uzun, geniş paçalı pantolonlardan değil, tayt ve saray mensuplarının kullandığı çarıklardan giymişti. Bıyığı ve keçi sakalı vardı. Kafasına da, sol tarafında toka ve tüy olan keçe berelerden takmıştı. Küçük bir yüzü ve kötülüğünü kurnaz görüntüsünden daha fazla gösterebilen derin gözleri vardı. "Zarar vermek gibi bir niyetin yok ama beni öldürmek için gönderilmiş bir suikastçısın. Sence de bu biraz çelişkili değil mi?" dedi Tal.</p>

  <p class="block_3">&nbsp;</p>

  <p class="block_4">"Gerçeği saklayarak bir şey kazanamam Haşmetlim. Hayatımın devam etmesini sağlayan şey sizin bilmediklerinizdir. Beni şu an öldürürseniz, beni kimin gönderdiğini hep merak edeceksiniz." Tal kıkırdadı. "Bu doğru. Çıkmaza düştük desene. Çünkü bana bunun cevabını verirsen seni öldürmek zorunda kalırım. Yani bana bir şey söylememek senin yararına olur. Diğer yandan, tüm hayatımı seni kimin yolladığını söylemeni bekleyerek geçiremeyeceğimden seni hayatta tutmakla da elime bir şey geçmeyecek."</p>

  <p class="block_3">&nbsp;</p>

  <p class="block_4">"Bekleyin!" dedi Amafi elini anlaşma yapmak ister gibi kaldırırken. "Sizi öldürmek için gelmedim ben. Bu iş için tuttular beni ama Salador'dan çıkmadan neredeyse bir hafta öncesinden beri sizi izliyorum ve anlaşma yapmak istiyorum."</p>

  <p class="block_3">&nbsp;</p>

  <p class="block_4">"Hayatına karşılık mı?"</p>

  <p class="block_3">&nbsp;</p>

  <p class="block_4">"Hayır Haşmetlim. Bırakın size hizmet edeyim."</p>

  <p class="block_3">&nbsp;</p>

  <p class="block_4">"Yanımda mı çalışacaksın?" dedi Tal kararsız bir sesle.</p>

  <p class="block_3">&nbsp;</p>

  <p class="block_4">"Tüm kalbimle Haşmetlim. Sizin hünerinizdeki biri kıymetli bir efendi olur. Salador'da Kılıçlar Sarayı'ndaki düellonuzu gördüm. Birahanelerde iskambil oynarken de sizi köşelerden izliyordum. Şüphe uyandırmayacak kadar kazanıyorsunuz ama aslında tam bir hile ustasısınız. Hem büyüklerin hem de bu rütbeye yakın kişilerin davetlerinde hoş karşılanıyorsunuz. Erkekler size hayran, kadınlarsa sizi arzuluyor. Dahası, bundan önce kimse sizin yaptığınızı yapmamıştı -beni avcı konumundan çekip av yapan olmamıştı. Hepsinden öte, siz Ustalar Sarayı'nın Şampiyonu, dünyanın en iyi kılıç ustasısınız. Söylentilere göre gizliden Olasko Dükü Kaspar'a çalışıyormuşsunuz. Kaspar gibilere hizmet edenler de çok şey kazanır. Ben de sizinle çok şey kazanmak istiyorum." Tek parmağıyla boğazındaki bıçağı yavaşça ittirdi. Tal de zorlamadı. "Gördüğünüz gibi Haşmetlim, yaşlıyım. Neredeyse altmışa varacağım. Suikast işinde bazı hünerlere ihtiyaç vardır ve yaşlandıkça bu hünerlerim köreliyor. İleriki günlerimi de düşünmeliyim. Seneler içinde bana ödenen paraların bir kısmını sakladıysam da yeterli gelmez. Zor günler geçiriyorum."</p>

  <p class="block_3">&nbsp;</p>

  <p class="block_4">Tal güldü. "Yanlış bir yatırım mı yaptın?"</p>

  <p class="block_3">&nbsp;</p>

  <p class="block_4">Amafi kafasını salladı. "Yakın zamanda Salador dışında bir ticaret işiyle uğraştım. Yok, şu kahrolası hünerlerimle bana kalıcı bir şeyler yapmak istiyorum. Sizin adamınız olsam ben de sizinle beraber yükselirim. Anlıyor musunuz?"</p>

  <p class="block_3">&nbsp;</p>

  <p class="block_4">Tal bıçağını yana indirdi. "Sana nasıl güvenebilirim?" "İstediğiniz herhangi bir tapınakta yemin edebilirim."</p>

  <p class="block_3">&nbsp;</p>

  <p class="block_4">Tal düşündü. Çok az adam yeminini isteyerek bozardı -Orosiniler kadar onurlarına düşkün olmasalar bile. "Kaspar'a çalıştığımı kim söyledi?"</p>

  <p class="block_3">&nbsp;</p>

  <p class="block_4">"Şuradan buradan duyduğum söylentiler, hepsi bu. Dük Kaspar'ın ilgilendiği Latagore bölgesinde görüldüğünüz söyleniyor. İki sene önce Ustalar Sarayı'nda yarışmayı kazandığınızda da sizinle konuştuğunu herkes biliyor. Dük Kaspar yalnızca en yetenekli, hırslı gençleri işe alır. Bu yüzden de sizin onunla çalıştığınız düşünülüyor."</p>

  <p class="block_3">&nbsp;</p>

  <p class="block_4">"Ama çalışmıyorum," diye yanıtladı Tal. Kasten sırtını Amafi ye dönmüştü. Riske girdiğini biliyordu, çünkü her ne kadar suikastçı yaşının onu yavaşlattığını iddia etse de, eline fırsat geçse arkasından çabucak saldırıya geçebileceğini biliyordu. Fakat beklediği saldırı gerçekleşmedi.</p>

  <p class="block_3">&nbsp;</p>

  <p class="block_4">Bunun yerine Amafi, Tal'in yanına geldi. "Beni kimin yolladığını bilmek ister misiniz?"</p>

  <p class="block_3">&nbsp;</p>

  <p class="block_4">"Evet," diye yanıtladı Tal.</p>

  <p class="block_3">&nbsp;</p>

  <p class="block_4">"Lord Piotre Miskovas. Aslında bunu bilmemem gerekiyordu." "Amma da kindar çıktı," dedi Tal. "İki seneden fazladır karısıyla yatmıyorum ki!"</p>

  <p class="block_3">&nbsp;</p>

  <p class="block_4">"Anladığım kadarıyla şehirden son ayrılışınızın üzerinden birkaç ay geçtikten sonra, Leydi Amsha Detoris verdiği bir davette sarhoş olup ilişkinizle ilgili gerçekleri yemekte kocasının yüzüne vurmuş. Çift henüz barışmadı. Kadın şehirdeki dairesinde kalıyor, adam da kırsaldaki malikânede. Adam sizi suçluyormuş."</p>

  <p class="block_3">&nbsp;</p>

  <p class="block_4">"O kendi çapkınlıklarına baksın," dedi Tal. "Karşısına çıkan tüm güzel yüzlü kadınları yatağa atmasaydı, karısı da benim yaptığım kurlara böyle bir istekle karşılık vermezdi."</p>

  <p class="block_3">&nbsp;</p>

  <p class="block_4">"Belki de öyledir Haşmetlim, fakat kendi eksiklikleriyle açıkça yüzleşen adamlara pek nadir rastlanır. Başkalarına suçu atmak daha kolaydır.</p>

  <p class="block_3">&nbsp;</p>

  <p class="block_4">"Dönüşünüzle ilgili haberleri duyunca, bir suikastçı aramaya başlamış. Tabii olması gerekenden daha dikkatsiz davranmış. Ben de bu," dedi Tal'i işaret ederken, "kara lekeyi onun adına temizlemek için tutuldum. En azından Salador'da aracı tutacak kadar akıllıydı. Yoksa Roldem'de suçu onun üzerine atarlardı. Görevimde 'başarısız' olduğum için altınlarını geri vermek ve bu başarısızlığı bir zafere çevirmek benim için bir onur borcu. Beni işe alın Haşmetlim, size hizmet edeyim. Size yemin edeyim!"</p>

  <p class="block_3">&nbsp;</p>

  <p class="block_4">Tal bir sonraki hamlesini dikkatle düşündü. Roldem'e döneli bir günden az bir zaman olmuştu ve güvenilir gözlere, kulaklara ihtiyacı vardı. "Risk altında kalmadan bana kolaylıkla ihanet edebileceğin günlere kadar mı geçerli bu yemin?"</p>

  <p class="block_3">&nbsp;</p>

  <p class="block_4">Amafi sırıttı. "Büyük olasılıkla Haşmetlim. Zira ben vefalı bir adam olmadım biç. Ancak benim gibi bir adam bile yeminini kolay bozamaz. Sizin hünerlerinizi de göz önünde bulundurursak size ihanet edebileceğim bir zamanın gelebileceğini de hiç sanmıyorum. Çünkü böyle bir şey, sizin hizmetinize girerek kazanabileceğimi düşündüğüm servetten daha fazlasıyla gelebilecek bir fırsat gerektirecektir."</p>

  <p class="block_3">&nbsp;</p>

  <p class="block_4">Tal güldü. Amafi'de öyle huzur verici bir açık sözlülük vardı ki, Tal -en azından bir noktaya kadar- suikastçıya güvenebileceğini düşünüyordu. O noktadan ileriye geçmesi için onu zorlamadığı müddetçe de güvenilir bir hizmetkâr olabilirdi. Pekâlâ. Öyleyse Lims-Kragma Tapınağı'na gidelim. Yeminini orada edersin."</p>

  <p class="block_3">&nbsp;</p>

  <p class="block_4">Amafi suratını ekşitti. "Ruthia veya Astalon olur diye umuyordum," dedi. Bu bahsettikleri Şans Tanrıçası ve Adalet Tanrısı'ydı.</p>

  <p class="block_3">&nbsp;</p>

  <p class="block_4">"Bana kalırsa, daha yüksek bir mevkide yeniden doğma şansın üzerine bahse girmek, ihanet olasılığına set çekecektir," dedi Tal bıçağını yerine koyarken. "Haydi. Roldem dili üzerinde de çalışmamız gerek. Bir süre buralarda olabiliriz."</p>

  <p class="block_3">&nbsp;</p>

  <p class="block_4">Amafi bir an için olsun kılıcını çekip saldırmayı düşündüyse bile, bu isteğini tamamen gizlemişti. Şehri kaplayan sisin içinde kaybolan yeni efendisinin yanında hızla yürümeye başladı.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_1">&nbsp;</p>

  <p class="block_4">Büyücü köşede duruyordu. Gölge, ifadesini gizlemekteydi. Karanlıkta yüzünü göremese de, Tal onu tanıyordu. Dairede tek bir mum yanıyordu, o da yan odadaki masanın üzerindeydi, böylece açık kapıdan içeri cılız bir ışık giriyordu.</p>

  <p class="block_3">&nbsp;</p>

  <p class="block_4">"Yeni adamın nerede?" diye sordu.</p>

  <p class="block_3">&nbsp;</p>

  <p class="block_4">Tal, "Ufak bir iş için gönderdim. Neler buldun?" dedi.</p>

  <p class="block_3">&nbsp;</p>

  <p class="block_4">Gölgelerin arasından sıyrılan büyücü, sert ifadesi, uzun boyu, dümdüz ve upuzun burnu, dikkat çekici yüzü, etkileyici elmacık kemikleri ve ürkütücü mavi gözleriyle kendini gösterdi. Saçı öylesine solgundu ki, neredeyse beyaz gibi görünüyordu. "Queg'den muhbirler Amafi'ye kefil oldu. En azından bir suikastçı olarak sahip olduğu itibara," dedi.</p>

  <p class="block_3">&nbsp;</p>

  <p class="block_4">"Muhterem bir suikastçı," dedi Tal. "Düşüncesi bile tuhaf."</p>

  <p class="block_3">&nbsp;</p>

  <p class="block_4">"İşinde 'onurlu' biri olarak görülüyor," dedi Büyücünün Adası'ndan Pug'ın oğlu ve Tal'in seneler içinde sahip olduğu pek çok eğitmenden biri olan Magnus.</p>

  <p class="block_3">&nbsp;</p>

  <p class="block_4">"Başlıyoruz," dedi Tal. "Dün gece Leydi Gavorkin, Dük Kaspar'ın hafta sonu gelip kuzeni Kral'ın yanma, saraya yerleşeceğini doğruladı. Pasko? Bugün kaç davetiye geldi?"</p>

  <p class="block_3">&nbsp;</p>

  <p class="block_4">"On yedi efendim," diye yanıtladı.</p>

  <p class="block_3">&nbsp;</p>

  <p class="block_4">"Ay sonuna doğru Dük'le yeniden karşılaşabileceğim birkaç davet olacaktır herhalde."</p>

  <p class="block_3">&nbsp;</p>

  <p class="block_4">"Planın nedir?" dedi Magnus.</p>

  <p class="block_3">&nbsp;</p>

  <p class="block_4">"Kaspar'la bağlantı kurmalı, Prens Matthew'u düelloya çıkarmak için bir sebep bulmalıyım."</p>

  <p class="block_3">&nbsp;</p>

  <p class="block_4">"Bu çok gerekli mi?"</p>

  <p class="block_3">&nbsp;</p>

  <p class="block_4">"Kesinlikle diyebilirim," dedi Tal. "Detaylardan henüz emin olmasam da son birkaç senede Dük Kaspar'ın yaptıklarının altında daha büyük amaçlar gizli olduğunu anlamıştım."</p>

  <p class="block_3">&nbsp;</p>

  <p class="block_4">"Adadan ayrılmadan önce bundan bahsetmemiştin," dedi Magnus.</p>

  <p class="block_3">&nbsp;</p>

  <p class="block_4">Tal kafasını salladı. "Çünkü daha birkaç saat öncesine kadar bu gidişi tam olarak anlamamıştım. Yanılıyor olabilirim fakat kuzeyde yaptığı her şeyin kanlı, tehlikeli bir dolaptan ibaret olduğunu ve Farinda üzerinde Krallık'ta yapması beklenen istilanın da düzmece olduğunu düşünüyorum."</p>

  <p class="block_3">&nbsp;</p>

  <p class="block_4">"Ne sebeple?"</p>

  <p class="block_3">&nbsp;</p>

  <p class="block_4">"Kuzeyde Krallık'ı oyalarken güneyde asıl amacıyla uğraşacaktı." "O amaç ne?" diye sordu Magnus sabırsızlıkla.</p>

  <p class="block_3">&nbsp;</p>

  <p class="block_4">"Hiçbir fikrim yok. Fakat Roldem ya da Kesh'le ilgisi olabilir. Krallık'ı uzun, boş bir sınırda oyalamak da Kaspar'ın işine yarar." "Askeri alanda uzman değilim ama Adalar Krallığı'na bir güç uygulamaya kalkarsa, onlar da kuvvetle karşılık verecektir. Kaspar ufak gruplar gönderiyor. Bunların her biri de ovalara yayılınca kendilerinden daha büyük kuvvetleri meşgul eder. Sınırdaki dağ eteklerinden Dolth'un kuzeyindeki Karaorman'a kadar, neredeyse 1600 kilometrelik bir çayır var. Adalar'dan Kral Ryan, nispeten daha ufak bir orduyu çok sayıda adamla zapt etmek zorunda kalacaktır.</p>

  <p class="block_3">&nbsp;</p>

  <p class="block_4">"Yani asıl soru, Kaspar o ordunun çayırlıkta olmasını istiyorsa, saldırıyı nereden yapmayı düşünüyor?"</p>

  <p class="block_3">&nbsp;</p>

  <p class="block_4">Magnus, "Teorini Babama ileteceğim," dedi. Geniş kenarlıklı keçe şapkasını kafasına takarken koyu gri cüppesinin içinden, mum ışığında bakır renginde parlayan bir küre çıkardı. Başparmağını kürenin üzerine bastırdı ve birden ortadan kayboldu. Gidişine ait tek belirti, oluşan küçük hava değişimiydi.</p>

  <p class="block_3">&nbsp;</p>

  <p class="block_4">Pasko, "Ama neden?" dedi.</p>

  <p class="block_3">&nbsp;</p>

  <p class="block_4">"Neden mi?" diye tekrarladı Tal. "Ne neden?"</p>

  <p class="block_3">&nbsp;</p>

  <p class="block_4">"Neden bu kadar plan yapıyor? Kaspar da kendi açısından Roldem Kralı kadar kudretli. Aranor'u çok iyi bir biçimde yönetiyor -Prens dediği her şeyi yapıyor. Olasko'nun çevresindeki tüm milletleri ya kontrol ediyor ya da onları bir şekilde korkutuyor. Roldem Kralı da ona kulak veriyor. Neden Adalar'la böyle bir savaşa girmek istiyor ki?"</p>

  <p class="block_3">&nbsp;</p>

  <p class="block_4">Tal arkasına yaslandı. "Bunun çok açık olduğunu düşünüyordum. Bölgedeki düzeni bozduğu için Kaspar'a en çok istediği şeye ulaşma fırsatı doğuyor." Tal parmaklarını birleştirdi ve yumruk haline gelen ellerinin üzerinden yanan muma baktı. Yumruğunu yavaşça çenesine vururken, "Kudretli insanlar tek bir şey isterler: daha fazla güç," diye mırıldandı.</p>

  <p class="block_11">&nbsp;</p>

  <p class="block_12"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre4"/></p>

  <p class="block_18">&nbsp;</p>

  <p class="block_14" id="calibre_pb_6">&nbsp;</p>
</body>
</html>
