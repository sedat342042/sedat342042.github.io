<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>02 - Tilkiler Kralı - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_17">-20-</p>

  <p class="block_">SONUÇ</p>

  <p class="block_3">&nbsp;</p>

  <p class="block_4">Tal baktı.</p>

  <p class="block_3">&nbsp;</p>

  <p class="block_4">Leso Varen, elindeki hançerle ona doğru yavaşça yaklaşıyordu. Tal, her uzvunun sancıdığını hissediyordu. Fakat bununla başa çıkabilirdi. Pasko'yla Robert'ın onu kurtardığı zaman hissettiği acıdan, ölüm dansçılarının saldırısından sonra hissettiği acıdan, kolu kesildiği anda hissettiği acıdan daha azdı. Bunu düşündü: Zamanında daha fazla acı çekmiş ve hayatta kalabilmişti.</p>

  <p class="block_3">&nbsp;</p>

  <p class="block_4">Gücünü içinden alıyordu. Bekledi. Büyücüye saldırmak için tek bir şansı olacağını biliyordu. Tal, hiç takati kalmamış gibi kafasını sallandırıyordu.</p>

  <p class="block_3">&nbsp;</p>

  <p class="block_4">Varen, etraftaki diğer askerlere bakmıyordu bile. İyice yaklaştıktan sonra, "Talwin, çok etkilendim," dedi. "Tahmin ettiğimden de dirençli çıktın.</p>

  <p class="block_3">&nbsp;</p>

  <p class="block_4">"Yemin ettiğin gece seni incelediğimde tuhaf bir şeyler hissettiğimi Kaspar'a da söylemiştim, biliyor musun? Herhangi bir ikiyüzlülük yaptığını belli ettiğinden değil. Ama sanki... Hiçbir şüphe taşımıyordun. Bir eğitimden geçtiğini düşündüm. Fakat büyü yapabiliyor olsan bu odadan içeri girdiğin an ölürdün." Eliyle odayı işaret etti. "Her yere korumalar koydum." Çok yoğun biri gibi iç geçirdi. "Düşmanlarım var tabii." Uçtaki duvarlardan birine doğru elini uzattı ve duvar birden parladı, sonra eski haline döndü. Bir illüzyon yapmıştı. Odanın aslında tahmin ettiğinden üç metre kadar daha büyük olduğunu fark ediyordu Tal. Duvara zincirlerle asılı biri vardı. Çıplaktı ve kanlar içindeydi. Kim olduğunu hemen anlamıştı: Bu Alysandra'ydı. Hayatta olup olmadığını anlayamıyordu. Kendini koruyabilmek için son bir defa daha hazırlanabilmek adına tüm konsantrasyonunu kullandı. Varen, "Sevgili Leydi Rowena'mız beni öldürmeye çalıştı," dedi. "Beni öldürmeye çalıştı!" dedi çığlık atarcasına.</p>

  <p class="block_3">&nbsp;</p>

  <p class="block_4">Tal'e sırtını dönerek hareketsiz bedenin asılı durduğu noktaya gitti. "Beni baştan çıkaracağını sandı!" Güldü. Ardından Tal'e dönüp hızlı hızlı konuşmaya başladı. "Bak, ben de oynaşmayı her erkek kadar severim. Ama böyle şeylerin kafa karıştırmaktan başka işe yaramadığı zamanlar da vardır. Hem bu işin enerjisi, bugünlerde yaptığım şey için çok ters. Evet, insana iyi geliyor ve üretkenleşmesini sağlıyor, ama şu an benim amacım tam tersi yönde. Demek istediğimi anlıyor musun? Yani yatakta eğlenmek yerine -ve tabii sırtıma bir hançer yemek yerine- bu kızın işime olumlu bir katkı sağlayabileceğini düşündüm. Tabii onun açısından kötü de olabilir." Güldü. Tal, bu adamın tam bir kaçık olduğunu biliyordu.</p>

  <p class="block_3">&nbsp;</p>

  <p class="block_4">Varen uzandı ve Alysandra'yı çenesinden tuttu. "Hâlâ hayattasın, değil mi tatlım?" Dikkatlice kıza baktı. "Yavaş ölüm, en iyi ölümdür... Benim için tabii. Şu an senin yerinde olmak epey kötüdür tahminimce." Tekrar gülerken çenesini bıraktı. Sonra tekrar Tal'e doğru yürümeye başladı. "İkinizin de eski bir düşmanım için çalıştığını duysam şaşırmam aslında. Ne yazık ki seni de duvara asıp bu doğru mu yanlış mı öğrenmeye vaktim yok. Fakat onun için çalışıyor olmasan bile epey canımı sıktın Talwin. Ordunu getirmek, şehri kuşatmak ve tüm bu gürültü..." Gözlerini kocaman açarak deli gibi kafasını sallamaya başladı. "Gerçi bu çığlıklar ve kan çok hoşuma gidiyor." Tal'in yanına gelip dizleri üzerine eğildi. "Seni tekrar görmek çok hoştu. Fakat bu görüşmeye bir son vermek durumundayım. Korkarım Kaspar şehrini kaybetmek üzere. Şayet öyleyse benim de kendime yeni bir ev bulmam lazım." Gülümsedi. "Hoşçakal." Tal'in tahmin ettiği gibi hançerine uzandı ve hançeri Tal'in açıkta kalan boğazına dayamaya hazırlandı. Tal tüm gücünü kullanarak kemerindeki bıçağı çıkardı ve Leso'nun hamlesini engelledi. Varen kuvvetli bir büyücü olabilirdi, fakat kılıç kullanmakta Tal'e kıyasla bebek sayılırdı. Varen'in hançeri elinden uçtu ve yere düştü.</p>

  <p class="block_3">&nbsp;</p>

  <p class="block_4">Tal tekrar saldırdı, fakat bıçağı, bir tür gizli kalkana çarpmış gibi yön değiştirmişti. Yine de bu darbenin etkisiyle büyücü arkaya düştü. Tam kalçasının üzerine düşmüştü. Birden, Tal'in vücudunu kaplayan tüm acı geçti.</p>

  <p class="block_3">&nbsp;</p>

  <p class="block_4">Derin bir soluk alan Tal ayağa kalktı. "Demek kılıçla sana dokunamıyoruz, öyle mi?"</p>

  <p class="block_3">&nbsp;</p>

  <p class="block_4">"Korkarım ki hayır," dedi Varen gözlerini kısarak. Sendeleyerek ayağa kalktı. "Artık bu iş eğlencesini yitirdi, biliyor musun? Lütfen artık ölebilir misin?"</p>

  <p class="block_3">&nbsp;</p>

  <p class="block_4">Elini uzattığında Tal üzerine doğru gelen enerjiyi hissedebiliyordu. Yalnızca bir veya iki kere Pug ya da Magnus'un güç toplayışına şahit olmuştu. Sonuç genelde muazzam olurdu. Büyücünün yaptığı bu sihir tamamlandığında sonuçlarından hoşlanmayacağını biliyordu.</p>

  <p class="block_3">&nbsp;</p>

  <p class="block_4">Artık bıçağının da bir işe yaramadığının farkındaydı. Birden tuniğindeki şişkinliği hissetti. Nakor'un vermiş olduğu topu eline aldı. Büyücünün konsantrasyonunu dağıtmak için topu var gücüyle ve çaresizce fırlattı.</p>

  <p class="block_3">&nbsp;</p>

  <p class="block_4">Top, Varen'deki o büyülü zırhı delip geçmiş, adamın boğazına denk gelmişti. Büyü yarıda kalmıştı. Tal, odadaki enerjinin dağıldığını hissedebiliyordu.</p>

  <p class="block_3">&nbsp;</p>

  <p class="block_4">Büyücü, boğazını tutmaya çalışırken gözleri kayıyordu. Nefes almaya çalışıyordu fakat olmuyordu. Büyücüye doğru iki adım attı Tal. Bu sırada Varen dizleri üzerine düştü. Yüzü kıpkırmızı kesilmiş, kafasındaki damarlar belirgin biçimde ortaya çıkmaya başlamıştı.</p>

  <p class="block_3">&nbsp;</p>

  <p class="block_4">Arkadan gelen bir ses, "Sanırım soluk borusunu tıkadın," dedi.</p>

  <p class="block_3">&nbsp;</p>

  <p class="block_4">Tal arkasını döndüğünde, askerlerden birinin ayağa kalktığını gördü. Kapının yanındaki altıgen biçimli ve üzerinde gizemli yazılar olan, büyük, kilden nesneyi gösterdi. "Şunu görüyor musun?" dedi. "Onu parçala. Şu odalara da bak. Bunlardan birkaç tane daha olması gerek. Hepsini yok et."</p>

  <p class="block_3">&nbsp;</p>

  <p class="block_4">Tal, titreyerek bakan büyücünün başına geldi. "Ölmek için kötü bir yol, değil mi?" dedi. Ardından eğildi, Varen'i yukarı kaldırdı ve arkasına geçerek kollarını kafasının iki yanına koydu. Ani bir hareketle kara büyücünün boynunu kırdı. Leso Varen'in bedeni yere düşüvermişti.</p>

  <p class="block_3">&nbsp;</p>

  <p class="block_4">Tal ayağa kalktı ve duvarda bilinçsizce asılı duran bedenin yanına gitti. Zincirleri çözdü ve yavaşça Alysandra'yı aşağı indirdi. Bir zamanlar âşık olduğunu sandığı kadının yüzüne baktı. O muazzam güzellik, şimdi yara içindeydi. Varen bıçağını zalimce kullanmıştı. Tal üzerindeki pelerini çıkararak Alysandra'yı onunla sardı. Yakınlardaki askerlerden birine seslenerek, "Onu arkaya götür. Belki doktor bir şeyler yapabilir," dedi. Asker, kızı kucağına alarak kapıdan çıktı.</p>

  <p class="block_3">&nbsp;</p>

  <p class="block_4">Son kilit de kırıldığında odadaki hava birden bir enerjiyle doldu ve üç adam belirdi. Pug, Magnus ve Nakor, yerde ölü yatan büyücüye baktı. Nakor, "Beklediğimden de iyi iş çıkardın," dedi.</p>

  <p class="block_3">&nbsp;</p>

  <p class="block_4">Pug, "Herkesi bu odadan dışarı çıkar Tal. Burada yalnızca üçümüzün görmesi gereken şeyler var," dedi. Cesede baktı. "Bu bedenin ölmüş olması büyünün devam etmediği anlamına gelmez. Hâlâ tuzaklar olabilir."</p>

  <p class="block_3">&nbsp;</p>

  <p class="block_4">Tal döndü ve askerlerine odadan çıkmalarını işaret etti.</p>

  <p class="block_3">&nbsp;</p>

  <p class="block_4">Magnus kafasını salladı. "Nakor haklı. İyi iş çıkardın."</p>

  <p class="block_3">&nbsp;</p>

  <p class="block_4">Pug, "Savaşın geri kalanı ne durumda?" dedi.</p>

  <p class="block_3">&nbsp;</p>

  <p class="block_4">Tal omuzlarını kaldırdı. "Bilmiyorum. Creed ya da Quint'ten bir haber almadım. Ama artık bu... adam öldüğüne göre her şeyin bittiğini bizzat görmek istiyorum."</p>

  <p class="block_3">&nbsp;</p>

  <p class="block_4">Çıkmak üzere arkasını dönerken Pug kolunu kavradı. Tal'in gözlerine bakarak, "Kaspar'ı bulmadan önce şunu unutma: Tüm yaşamın boyunca, Kaspar tarafından olduğu gibi Meclis tarafından da acımasızca kullanıldın. Bu düşmanım ölsün diye seni feda eder miydim?" Varen'in cesedini işaret ediyordu. "Yüz kere bile ederdim dostum." Bir an için Pug'ın gözlerinin ardında acı belirdi. "Değer verdiğim insanlardan ilk ölen sen olmazdın." Tal'in kolunu sıktı. "Meclis artık senden bir şey istemeyecek. Bundan böyle hayatın tamamen senin ellerinde. İstediğini yapabilirsin. Altın, toprak, Adalar ve Roldem'den gerekli özürler, yani sağlayabileceğimiz her şeyi sağlarız sana. Ne istediğini söylemen yeter. Elimizden geliyorsa hemen yerine getiririz.</p>

  <p class="block_3">&nbsp;</p>

  <p class="block_4">"Fakat bir şeyi anlaman gerekiyor. Şu an bir dönüm noktasındasın. Bundan böyle kim olacağın sana kalmış. Nasıl bir adam olmak istediğine karar ver... Sonra da harekete geç."</p>

  <p class="block_3">&nbsp;</p>

  <p class="block_4">Tal kafasını salladı. "Şimdilik tek bir amacım var Pug. Kaspar'ı bulacağım ve onu öldüreceğim. Sonra hayatımın geri kalanını düşünmeye başlayabilirim."</p>

  <p class="block_3">&nbsp;</p>

  <p class="block_4">Başka bir şey söylemeden kılıcını aldı ve askerlerini de alarak büyücünün odasından uzaklaştı.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Tal bir yandan emirler yağdırırken bir yandan da kılıcını sallıyordu. Kalenin o kısmını yaşamları pahasına korumaya kararlı bir grup Olasko askeriyle karşılaşmışlardı. Odadan odaya yapılan bu dövüş kanlı ve acımasızdı. Tal hafif yaralanmıştı fakat her iki tarafta da bir sürü ölü vardı.</p>

  <p class="block_3">&nbsp;</p>

  <p class="block_4">Tam iki saattir dövüşüyordu. Büyücünün elinde çektiği acı artık unutulmuştu. Büyücünün olduğu kanattan çıktığından beri yarım düzine kadar odayı temizlemişti. Haberciler, dış avlu ve kalenin aşağı odalarının güvenlik altına alındığını söylemek için geliyorlardı. Olaskolu rehineleri korumaları için emirler veriliyordu. Fakat Kaspar'ın tahtına yaklaştıkça savunma daha da sertleşiyordu.</p>

  <p class="block_3">&nbsp;</p>

  <p class="block_4">Bu dövüş günün geri kalanında da devam etti. İki defa su ve yemek için geri çekilmek zorunda kalmıştı. Sanki kollarına demirden ağırlıklar bağlanmış gibi hissediyordu. Fakat adamlarının başına geçmek için yine de geri dönüyordu.</p>

  <p class="block_3">&nbsp;</p>

  <p class="block_4">Saatlerce dövüştükten sonra Tal, taht odasını çevrelediklerini fark etti. Kapıların güvende olduğundan emin olabilmek için habercilerini yolladı hemen. Bir düzine kadar adamına, onu takip etmeleri için işaret verdi, Çünkü odadan çıkmak için daha az bilinen yollar olduğunun farkındaydı.</p>

  <p class="block_3">&nbsp;</p>

  <p class="block_4">Hizmetkâr geçidinin girişini buldu. Kapıyı açtığında neredeyse ölüyordu. Refleksleri sayesinde, kendisini karşılayan kılıç darbesini önlemeyi başardı.</p>

  <p class="block_3">&nbsp;</p>

  <p class="block_4">"Kargılar!" diye bağırdı. Ellerinde sırıklarla bir dizi asker ilerlemeye başladı. Ellerindeki silahları aşağı indirerek savunmayı dar geçitten geri püskürttüler, Tal ve adamları da onları takip etti.</p>

  <p class="block_3">&nbsp;</p>

  <p class="block_4">Geçitte yarım düzine kadar adam vardı, İki kişi kargılarla vurulunca onlar da kaçmaya başladılar. Tal arkalarından koşmaya başlamıştı ki hizmetkâr geçidinden taht odasına girişi bulduklarını fark etti.</p>

  <p class="block_3">&nbsp;</p>

  <p class="block_4">Kapıda bir gözetleme deliği vardı. Deliğin üzerindeyse çiviye asılmış bir metal parçası duruyordu. Bu delikten bakarak hizmetkârlar, Dük'ün resmi saray görüşmelerini bölmemiş oluyordu.</p>

  <p class="block_3">&nbsp;</p>

  <p class="block_4">Tal delikten baktığında, Kaspar'ın odanın ortasında durmuş savunma kuvvetlerini yönettiğini gördü. Üzerinde siyah zırhı vardı. Emirlerini bağırarak dile getirirken, seneler önce onu korumak için Tal'in öldürdüğü ayıya benziyordu aslında.</p>

  <p class="block_3">&nbsp;</p>

  <p class="block_4">Tal, Dük daha onun odaya girdiğini anlamadan Kaspar'ı öldürebileceğini düşünüyordu. Fakat emin olamadı. Birkaç dakika daha bekleyip diğer üç girişteki saldırıların nasıl gittiğini görmek daha iyi olacaktı. Tal'in feda edebileceği asker sayısı Kaspar'ınkinden fazlaydı. Çünkü görebildiği kadarıyla odada bir bölükten daha az asker vardı.</p>

  <p class="block_3">&nbsp;</p>

  <p class="block_4">Dışarıdan bir ses geldi. Ağır aksanıyla Roldemce konuşuyordu. Bu Keshli bir komutandı. "Aman dileyecek misin?''</p>

  <p class="block_3">&nbsp;</p>

  <p class="block_4">Kaspar güldü. "Asla!"</p>

  <p class="block_3">&nbsp;</p>

  <p class="block_4">İnsanların boş yere ölmesi Tal'in hiç hoşuna gitmiyordu. Artık sonuç belliydi. Kaspar bozguna uğramıştı. Fakat daha fazla insanın ölmesine gerek yoktu. Döndü ve, "Mümkün olduğunca fazla adam buraya gelsin, haber ver. Kapıyı açtığımda doğrudan içeri gireceğim," dedi. Arkasındaki adama, "Sağa git," dedi. Onun arkasındaki adama da, "Sen de sola git. Sırayla bir sağa bir sola dizilin. Odaya girince savunmayı kapılardan uzak tutun. Hadi şu işi bitirelim!" dedi.</p>

  <p class="block_3">&nbsp;</p>

  <p class="block_4">Tal, haberin gönderilmesini bekledi. Ardından kapı sürgüsünü indirerek odaya daldı. Bir süre kimse onu fark etmeden hareket edebildi, fakat bir şeyler Kaspar'ın dikkatini çekmiş olacak ki, tam vaktinde arkasını dönerek kılıcını kaldırdı ve Tal'in hamlesini karşıladı.</p>

  <p class="block_3">&nbsp;</p>

  <p class="block_4">Dük'ün yakınındakiler onu korumak üzere atıldılar fakat hizmetkâr geçidinden gelen askerler duruma müdahale ederek onları durdurdu. Tal kılıcını döndürerek bir hamle yapmaya hazırlanıyordu. Son anda kılıcını çevirdi. Kaspar'ın kolu omzundan kesiliyordu neredeyse. İri yapılı adam, son anda çekildi. Karşısındakinin kim olduğunu tanıyınca gözleri kocaman açılmıştı. "Tal!" Tal'in hamlesine karşılık verince Tal de geri adım atmak zorunda kaldı. "Üstelik iki kolun da yerinde. Ne hikâye ama!" Ustalıktan uzak, öfke dolu bir hamle yaptı fakat yine de başarılıydı.</p>

  <p class="block_3">&nbsp;</p>

  <p class="block_4">Tal, gözlerini Kaspar'dan ayıramazdı. Dük onu yenmeye oldukça kararlıydı. Fakat dövüşün yönünün değiştiğini hissediyordu. Arkadan saldıran adamları sayesinde kapıdaki savunma dağılıyordu.</p>

  <p class="block_3">&nbsp;</p>

  <p class="block_4">Kaspar, yüzündeki konsantrasyon ifadesiyle saldırıyor, gelen hamleleri karşılıyordu. Tal'i öldürmeyi amaçladığından olsa gerek, etrafındaki diğer hiçbir şeyi umursamıyordu. Tal, ondan çok daha iyi bir kılıç ustası olduğunu biliyordu, fakat yorgundu, acı çekiyordu ve sağ eli tam olarak iyileşmiş sayılmazdı. Tek bir hata yapması, Kaspar'a yetecekti.</p>

  <p class="block_3">&nbsp;</p>

  <p class="block_4">Adamlar dövüşmeyi bırakıp ellerindeki kılıçları yere attıkça iki dövüşçünün etrafındaki sesler de azaldı. Birkaç dakika sonra odada duyulan tek ses, yaralı adamların iniltileri ve Tal'le Kaspar'ın çarpışan kılıçlarından çıkan sesti.</p>

  <p class="block_3">&nbsp;</p>

  <p class="block_4">Kaspar'ın yüzü kıpkırmızı kesilmişti. Kendine gelebilmek için sürekli nefes alırken yanakları şişiyordu. Tal de vücudunun bunu bir an önce bitirmek için kıvrandığını biliyordu, fakat Kaspar ona bir türlü açık alan bırakmıyordu.</p>

  <p class="block_3">&nbsp;</p>

  <p class="block_4">Derken Kaspar yanlış tarafa adım attı. Bir an için yerdeki cesetlerden birinin ayağına dokunmuştu parmağı. Sendelediği an Tal üzerine kedi gibi atladı.</p>

  <p class="block_3">&nbsp;</p>

  <p class="block_4">Kaspar'ın kendisini korumak için yaptığı hamleyi bertaraf ederek kılıcını kılıcının üzerine bindirdi. Tek bir hamleyle Kaspar'ın kılıcını düşürmeyi sağlamıştı. Az sonra Kaspar kımıldamadan yatıyordu. Tal'in kılıcı boğazındaydı.</p>

  <p class="block_3">&nbsp;</p>

  <p class="block_4">Kaspar, kendini ölüm vuruşu için hazırlamıştı. Fakat Tal, kılıcı boğazında tutmaktan öteye geçmedi. Ardından, "Bağlayın!" dedi.</p>

  <p class="block_3">&nbsp;</p>

  <p class="block_4">O sırada John Creed içeri girdi. "Başardın!"</p>

  <p class="block_3">&nbsp;</p>

  <p class="block_4">"Başardım!" dedi Tal. Odaya baktı. "Pek çok adam, bu zafer için canını verdi."</p>

  <p class="block_3">&nbsp;</p>

  <p class="block_4">Creed, "Neden bunun işini bitirmedin?" dedi.</p>

  <p class="block_3">&nbsp;</p>

  <p class="block_4">İki asker Kaspar'ın bileklerini arkadan bağlarken Tal ona iyice yaklaşıp gözlerinin içine baktı. "Şimdi öldürsem çabuk bir ölüm olurdu," dedi Tal. "Neleri kaybettiğini, elinden nelerin alındığını iyice anlasın istiyorum." Kılıcını kaldırdı. "Hem nasıl bugün boğazını kesebilirsem yarın da astırabilirim?"</p>

  <p class="block_3">&nbsp;</p>

  <p class="block_4">Odaya bakındı. "Herkes kalenin artık bizim elimizde olduğunu bilsin. Sonra da dövüşün bırakılması haberini iletin."</p>

  <p class="block_3">&nbsp;</p>

  <p class="block_4">Odadakilerle savaşan Keshli kumandan, "Komutan, önceden anlaştığımız gibi geri çekileceğiz. Kale sizindir," dedi.</p>

  <p class="block_3">&nbsp;</p>

  <p class="block_4">Tal, "Teşekkürler. İmparatorunuza da teşekkürler. Limana inerken yağma yapılmasını kontrol altında tutamayız, değil mi?" dedi.</p>

  <p class="block_3">&nbsp;</p>

  <p class="block_4">Komutan omuzlarını kaldırdı. "Ganimet savaşın bir parçasıdır, öyle değil mi?" Başıyla selam verdi, askerlerine emretti ve Kesh Ordusu geri çekilmeye başladı.</p>

  <p class="block_3">&nbsp;</p>

  <p class="block_4">Keshliler gittiğinde Creed, "Bu adamlar gittiğinde şehirde değerli herhangi bir şey kalırsa bizimkilere sürpriz olur," dedi.</p>

  <p class="block_3">&nbsp;</p>

  <p class="block_4">Tal gülümsedi. "Kaledekiler insanı zengin hissettirmeye yeter. Bununla yarın ilgileniriz. Yaralılarla ilgilenilsin. Yemek için de adamlar mutfağa girmeye başlasın. Herkes benim kadar acıktıysa kilerdeki her şeyi bir günde bitirebiliriz."</p>

  <p class="block_3">&nbsp;</p>

  <p class="block_4">Creed kafasını salladı ve Tal'in emirlerini iletmeye başladı. Tal odaya şöyle bir baktıktan sonra, Kaspar'ı tutan iki muhafıza, "Onu şimdilik burada tutun. Ama herkes hazırlık alanına indirilecek ve koruma altında tutulacak," dedi.</p>

  <p class="block_3">&nbsp;</p>

  <p class="block_4">Tal, kılıcını kınına sokup Kaspar'ın taht odasından çıktı. Korku içindeki hizmetkârlara aldırmadan hızla Kaspar'ın ailesinin kaldığı odalara doğru ilerliyordu. Natalia'nın kapısına geldiğinde bekleyen muhafızları gördü. Adamlara bakarak, "Bitti. Kaspar rehin alındı. Silahlarınızı bırakın yoksa elli adamla buraya gelirim. Hanımınıza bir zarar gelmeyecek."</p>

  <p class="block_3">&nbsp;</p>

  <p class="block_4">Adamlar aralarında bakıştılar, sonra da silahlarını yavaşça bıraktılar, "Hazırlık alanına inin ve bekleyin. Sabah şartlı olarak serbest bırakılacaksınız."</p>

  <p class="block_3">&nbsp;</p>

  <p class="block_4">Muhafızlar teker teker ayrılmaya başladılar. Gittiklerinde, Tal Natalia'nın kaldığı odanın kapısını açtı. Odada fark ettiği bir kımıldanmayla hemen yere eğildi. Atılan bıçak duvara çarpıp Tal'e bir zarar vermeden yere düşmüştü, Tal, "Lütfen başka bir şey atma Natalia!" diye bağırdı.</p>

  <p class="block_3">&nbsp;</p>

  <p class="block_4">Odanın en ucunda, Kaspar'ın kız kardeşinin oturduğu yere baktı. Kadının elinde bir başka bıçak daha vardı. "Tal!" diye bağırdı. Sesinde bir rahatlama, mutluluk ve kuşku vardı. "Kaspar hapse gönderildiğini söylemişti." Ardından sağ eline baktı. "Ve sakat bırakıldığını."</p>

  <p class="block_3">&nbsp;</p>

  <p class="block_4">Tal yavaşça Natalia'ya doğru yürümeye başladı. "Her şeye rağmen hayatta kalmayı başardım."</p>

  <p class="block_3">&nbsp;</p>

  <p class="block_4">"Şimdi ne oluyor peki?" dedi. "Kaspar öldü mü?"</p>

  <p class="block_3">&nbsp;</p>

  <p class="block_4">"Hayır, benim rehinem," dedi Tal.</p>

  <p class="block_3">&nbsp;</p>

  <p class="block_4">"Senin rehinen mi? Kesh ve Roldem bize saldırdı sanıyordum." "Öyle. Ama ben kalenin içinden saldırırken bana destek olmaya çalışıyorlardı aslında." Yatağa oturdu ve kadına yakınlaşmasını işaret etti. Natalia yavaşça geldi. Tal, kadının elini tuttu. "Bu çok uzun bir hikâye ve sana her şeyi anlatacağım. Fakat detaylara gelmeden önce konuşmamız gereken çok şey var. Şu an güvende olduğunu söyleyebilirim. Sana hiçbir zarar gelmeyecek. Ve burada saygı görmeye devam etmeni sağlayacağımdan emin olabilirsin." "Ne olarak?" dedi Natalia. "Senin ödülün ben miyim Tal?" Gülümsedi. "Öyle olsa çok özel bir ödül olurdun gerçekten de." Ayağa kalktı ve öbür elini de eline alarak, "Sana karşı herhangi bir his beslemediğimi söylesem yalan söylemiş olurum Natalia," dedi. "Ama seni tüm kalbimle sevdiğimi söylemek de yalan olur.</p>

  <p class="block_3">&nbsp;</p>

  <p class="block_4">"Üstelik artık geleceğin, Kaspar rehin alınmadan önce olduğu kadar bile sana ait değil. Çünkü o zamanlar bu diplomasi için bir araçtın. Şimdi çok daha fazlasısın."</p>

  <p class="block_3">&nbsp;</p>

  <p class="block_4">"Ne demek istiyorsun?"</p>

  <p class="block_3">&nbsp;</p>

  <p class="block_4">Tal, "Sen Olasko varisisin," dedi. "Ağabeyinin ortadan kalkmasıyla bölgede ölümcül bir siyasi boşluk oluşacak. Kesh, Adalar'ın bu ülke üzerinde hak iddia etmesini önlerken, Adalar da Kesh ve Roldem'i uzak tutacak. Fakat yakınlardaki diğer ülkeler bu boşluğu fırsat bilip kendi adamlarını Kaspar'dan kalan tahta yerleştirmeye çalışabilir. Buna izin verilemez."</p>

  <p class="block_3">&nbsp;</p>

  <p class="block_4">Natalia kafasını salladı. "Anlıyorum." Tal'e baktı. "Ağabeyime ne olacak? Ölecek mi?"</p>

  <p class="block_3">&nbsp;</p>

  <p class="block_4">Tal, "Benimle ilgili şu gerçeği yalnızca birkaç kişi biliyor: Ben Orosini dağlarında doğdum. Kaspar'ın emirleriyle benim halkım yok olup gitti. Irkımdan hayatta kalan tek erkek belki de benim. Yaşadığımı gördüğüm gün, halkımın öcünü alacağıma yemin ettim," dedi.</p>

  <p class="block_3">&nbsp;</p>

  <p class="block_4">Natalia hiçbir şey söylemedi. Fakat yüzü solmuş, asılmıştı. "Müsaade edersen şimdi yalnız kalmak istiyorum Tal."</p>

  <p class="block_3">&nbsp;</p>

  <p class="block_4">Selam vererek odadan ayrıldı. Dışarı çıktığında teslim olan Olasko askerlerinin yerine kendi askerlerinden ikisinin geçtiğini gördü. "Bu kapıyı ve içerideki hanımefendiyi koruyun. Sonra yerinizi alacak birilerini göndereceğim."</p>

  <p class="block_3">&nbsp;</p>

  <p class="block_4">Askerler kafa sallayarak kapının iki yanındaki yerlerini aldılar.</p>

  <p class="block_3">&nbsp;</p>

  <p class="block_4">Tal, hızla taht odasına dönüyordu. Yapılacak daha çok şey vardı. Fakat şu an en çok ihtiyaç duyduğu şey yemekti. Belki sonrasında da sıcak bir banyo. Ne karar verilecekse daha sabaha kadar vakit vardı.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Gün bitmiş, Tal farkına bile varamadan akşam olmuştu. Günün büyük kısmı, Opardum garnizonunu silahsızlandırmaya, askerlerle anlaşma yapmaya ve onları kalenin dışındaki barakalara yollamaya ayrılmıştı. Natalia'nın onlara yine ihtiyacı olacaktı. Fakat ağabeyine hizmet edenlerin bazıları asker olarak tekrar kaydedilmeyecekti.</p>

  <p class="block_3">&nbsp;</p>

  <p class="block_4">Yönetim Baron Visniya ve Baron Stolinko'ya verilmişti. Şehrin ve civar kırsalların kısa dönem ihtiyaçlarıyla ikisi ilgilenecekti.</p>

  <p class="block_3">&nbsp;</p>

  <p class="block_4">İstila çok çabuk gerçekleşmiş olsa da zordu, dolayısıyla eksik pek çok şey vardı. Tal'in de tahmin ettiği gibi geri çekilen Keshliler, bulabildikleri değerli her şeyi almış, içinde bir şey bulamadıkları binaların çoğunu yakmıştı. Tal, baronlara sokağa çıkma yasağı ilan etmelerini ve vatandaşları olası yağmalama ve şiddetten koruyabilmek için bazı adamlarla bir polis karakolu oluşturmalarını söylemişti.</p>

  <p class="block_3">&nbsp;</p>

  <p class="block_4">Doktorlardan aldıkları bir habere göre, Alysandra da yaşayaçaktı. Fakat ölüme çok yaklaşmıştı. Bu iyi haberi, hâlâ büyücünün odasında olan Pug'a haberciler vasıtasıyla yolladı.</p>

  <p class="block_3">&nbsp;</p>

  <p class="block_4">Akşama doğru daha da heyecanlandığını hissetti Tal. Kazanmıştı. Askeri masraflar düşünülürse oldukça kolay bir zafer elde etmişti. Tal, bu zaferi kazanmak için seneler boyu nasıl bir bedel ödediğini biliyordu. Görevi henüz tamamlanmamıştı. Halkının yıkımından sorumlu iki -biri şu an müttefikiydi- adam daha vardı.</p>

  <p class="block_3">&nbsp;</p>

  <p class="block_4">Onu en çok sıkansa Amafi'ydi. Hain hizmetkâr, nasıl olduysa savaş sırasında kaçmayı başarmıştı. Adamın net tarifini askerlerin çoğuna yapmıştı, fakat Amafi ne ölenlerin ne de yakalananların arasında bulunabilmişti. Onu tanıyan rehineler, Kaspar'ın taht odasındaki son saldırı başlamadan birkaç dakika önce ortadan kaybolduğunu söylüyordu.</p>

  <p class="block_3">&nbsp;</p>

  <p class="block_4">Tal bu kadar aptal olduğu için sövdü kendine. Amafi, Tal'in kaleye girmek için kullandığı hizmetkâr geçidini kullanmış olmalıydı. Biliyordu ki bir gün, eline bir fırsat geçerse Amafi'yi bulacak ve bu ihanetinin bedelini ödetecekti.</p>

  <p class="block_3">&nbsp;</p>

  <p class="block_4">Öğle yemeğini diğerlerinden ayrı yemişti. Çünkü başka biriyle konuşmadan önce bundan sonra ne yapacağına kendi karar vermeliydi. Creed'in emirlerini yerine getireceğini biliyordu. Quint'i tutuklamasını emretse, yalnızca birkaç dakika içinde eski yüzbaşıyı zincire bağlarlardı.</p>

  <p class="block_3">&nbsp;</p>

  <p class="block_4">Pug'ı bir, Nakor'u iki defa görmüştü, her iki adam da, Varen'in odasında buldukları şeylerden son derece rahatsız gibiydi. Ne olduğunu söylemeseler de oldukça önemli bir konunun hâlâ çözüme kavuşmadığını belirttiler.</p>

  <p class="block_3">&nbsp;</p>

  <p class="block_4">Tal, vakti geldiğinde bu sorunu ona da anlatacaklarını bildiğinden bu konuyu bir kenara bıraktı. Şimdilik kendi sorunlarıyla uğraşması gerekiyordu.</p>

  <p class="block_3">&nbsp;</p>

  <p class="block_4">Öğleden sonraki toplantı başladığında Visniya Tal'in yanına geldi. "Roldem temsilcilerinden bir haber aldım Tal. Kibarca bazı talep ve önerilerde bulunuyorlar."</p>

  <p class="block_3">&nbsp;</p>

  <p class="block_4">"Ne?"</p>

  <p class="block_3">&nbsp;</p>

  <p class="block_4">"Keshlilerin kullandığı filolarının yenilenmesini istiyorlar. Yani Keshliler şehri yağmalarken kendileri bir şey yapamadıkları için kızgınlar. Kaspar'ın hazinesinde fazlasıyla altın var. Savaş öyle hızlı oldu ki hazineyi koruyan adamlar bile altınları alıp kaçmayı akıl edememiş.</p>

  <p class="block_3">&nbsp;</p>

  <p class="block_4">"Ama o altına şehri yeniden inşa etmek için de ihtiyacımız olacak."</p>

  <p class="block_3">&nbsp;</p>

  <p class="block_4">Tal, "Sen ne karar verirsen saygı gösteririm. Burası senin şehrin, benim değil. Fakat benim düşüncem şehri yenilemeye başlamak, borçları da sonra ödemek yönünde," dedi.</p>

  <p class="block_3">&nbsp;</p>

  <p class="block_4">Visniya kafasını salladı. "Katılıyorum. Roldem'e diyetini ödersek, insanlara bu dar zamanda vergi kesmek zorunda kalırız."</p>

  <p class="block_3">&nbsp;</p>

  <p class="block_4">"Adalar'dan ne haber?"</p>

  <p class="block_3">&nbsp;</p>

  <p class="block_4">"Şimdilik bir şey yok. Fakat onlardan da her an bir talep listesi gelebilir," dedi Visniya.</p>

  <p class="block_3">&nbsp;</p>

  <p class="block_4">Tal, geçici meclisinin beklediği masaya gitti. "Şimdi ne olacak?" dedi.</p>

  <p class="block_3">&nbsp;</p>

  <p class="block_4">Stolinko, "İnsanlar merak ediyor Tal. Yeni Dük sen mi olacaksın?" dedi.</p>

  <p class="block_3">&nbsp;</p>

  <p class="block_4">Tal güldü. "Peki bu Roldem Kralı'nın bir şeylerden şüphelenmesine sebep olmaz mı? O filoyu hemen geri yollayıp Kesh askerleriyle beni buradan attırır." Kafasını iki yana salladı. "Hayır, benim başka planlarım var."</p>

  <p class="block_3">&nbsp;</p>

  <p class="block_4">"Öyleyse kim başa geçecek?"</p>

  <p class="block_3">&nbsp;</p>

  <p class="block_4">Tal, "Mantıklı olan Natalia'nın geçmesi," dedi. .</p>

  <p class="block_3">&nbsp;</p>

  <p class="block_4">"Ama Olasko'yu elinde tutabilir mi ki?" diye sordu Visniya. "Burada ve komşu ülkelerde, biz askerlerle buradan ayrılıp Natalia'yı tek başına tahta geçirdiğimiz an saldırıya geçecek asiller var."</p>

  <p class="block_3">&nbsp;</p>

  <p class="block_4">"Bölgede istikrarı sağlamak için biriyle evlenmeye zorlayamam onu," dedi Tal.</p>

  <p class="block_3">&nbsp;</p>

  <p class="block_4">"Neden olmasın?" dedi Stolinko. "Daha önce yapılmamış şey değil."</p>

  <p class="block_3">&nbsp;</p>

  <p class="block_4">Tal düşündü. "Yüzbaşı Quint ve Leydi Natalia'yı buraya getirin," dedi.</p>

  <p class="block_3">&nbsp;</p>

  <p class="block_4">Ne söyleyeceğini düşünerek bekliyordu. İkisi de geldiğinde, "Çözülmesi gereken bazı sorunlar var," dedi.</p>

  <p class="block_3">&nbsp;</p>

  <p class="block_4">Quint, Leydi Natalia'ya bakarak hafifçe selam verdi. Natalia ona bakmadı bile.</p>

  <p class="block_3">&nbsp;</p>

  <p class="block_4">"Quint," dedi Tal. "Benim bir sorunum var. Öncelikle sana geçmişte yalan söylediğimi itiraf etmeliyim."</p>

  <p class="block_3">&nbsp;</p>

  <p class="block_4">Quint omuzlarını kaldırarak, "Asıl yalan söylememiş olsan bu sarayda tuhaf karşılanırdı," dedi.</p>

  <p class="block_3">&nbsp;</p>

  <p class="block_4">"Kuzgun'un öldürdüğünü söylediğin şu çocuğun hikâyesini anlatmıştın bana, hatırladın mı?"</p>

  <p class="block_3">&nbsp;</p>

  <p class="block_4">Quint kafasını salladı.</p>

  <p class="block_3">&nbsp;</p>

  <p class="block_4">"O çocuk ölmedi Quint. O çocuk benim."</p>

  <p class="block_3">&nbsp;</p>

  <p class="block_4">Quint, duyduklarına inanamıyor gibi kaşlarını kaldırdı. "Sen mi?"</p>

  <p class="block_3">&nbsp;</p>

  <p class="block_4">"Bildiğim kadarıyla hayatta kalan Orosinili son erkek benim."</p>

  <p class="block_3">&nbsp;</p>

  <p class="block_4">Quint rahatsız olmuş gibiydi. "En baştan beri Kaspar'ı alt etmeyi mi planlıyordun?"</p>

  <p class="block_3">&nbsp;</p>

  <p class="block_4">Tal kafasını salladı. Natalia'nın gözleri parlıyordu, fakat bir şey söylemedi. Yine de Tal ne düşündüğünü tahmin edebiliyordu. Ne de olsa sevgili olmuşlardı ve şimdi kadın, ona söylediklerinin de ne kadarının doğru olduğunu düşünüyor olmalıydı.</p>

  <p class="block_3">&nbsp;</p>

  <p class="block_4">Quint uzun uzun Tal'e baktı. Ardından kemerini çözüp yere düşmesine izin verdi. "Tal, beni o kayadan çıkararak hayatımı kurtardın. Ümitsizlik Hisarı yabanlarından Bardac Çengeli'ne kadar hayatta kalmamızı sen sağladın. Bu seneki özgürlüğümün bedeli ölümse, öyle olsun. Sana karşı koymayacağım." Sonra kıkırdamaya başladı. "Zaten kılıçla seni alt edebileceğimi sanmıyorum."</p>

  <p class="block_3">&nbsp;</p>

  <p class="block_4">Tal, "Dün gece bana söyledikleri şey, iyice düşünmeme sebep oldu," dedi. "Şu an bir dönüm noktasındayım ve hayatımın geri kalanının nasıl olacağına ben karar vermeliyim.</p>

  <p class="block_3">&nbsp;</p>

  <p class="block_4">"Senin canını bağışlıyorum Quint. Çünkü kötü bir efendinin başarılı uşağıydın sen, başka bir şey değil." Natalia'ya bakarak, "Sen de ağabeyini seçemezdin. Bu ölümcül planlarında bir parmağın olmadığını bilecek kadar iyi tanıyorum seni," dedi.</p>

  <p class="block_3">&nbsp;</p>

  <p class="block_4">Natalia bir şey söylemedi.</p>

  <p class="block_3">&nbsp;</p>

  <p class="block_4">"Yapılması gereken şu," dedi Tal. "Natalia, sen Olasko Düşesi olarak Opardum'u yönetmelisin. Fakat bölgede istikrar sağlanmalı. Bundan böyle Aranor'a sadık olacağına yemin etmelisin. Aranor ve Olasko, Roldem'e ait vilayetler olacak. İki taraf da Roldem tahtı üzerinde asla hak iddia edemeyecek."</p>

  <p class="block_3">&nbsp;</p>

  <p class="block_4">Visniya, Tal'in kulağına eğilerek sessizce, "Bu söylediğin sayesinde Roldem'in taleplerini bir süre erteleyebiliriz," dedi.</p>

  <p class="block_3">&nbsp;</p>

  <p class="block_4">"Fakat buraları korumak için güçlü bir ele ihtiyacın olacak," dedi Tal. "Dolayısıyla Yüzbaşı Quint'i orduların başına geçirmeni ve kiminle evleneceğine karar verene kadar, Lord Visniya ve Stolinko'yla beraber Quint'i de danışmanın olarak almanı tavsiye ediyorum. Tahtta yanında oturacak adam, aptal veya hırslı biri olmazsa bu işin sonu güzel olur hanımım."</p>

  <p class="block_3">&nbsp;</p>

  <p class="block_4">Natalia selam verdi. Rahatlamış gibi görünüyordu. Quint'e dönerek, "Yüzbaşı, ülke hizmetine geri dönersen çok mutlu olurum. Sana ağabeyimin ihtiyaç duyduğundan çok daha fazla ihtiyacım var," dedi.</p>

  <p class="block_3">&nbsp;</p>

  <p class="block_4">Quint eğilerek selam verdi.</p>

  <p class="block_3">&nbsp;</p>

  <p class="block_4">Pug, Magnus ve Nakor odaya girip Tal ve askerlerinin arkasına geçti. Tal onlara bakarak kafasını salladı. Pug öne eğilerek fısıltıyla, "Alysandra yaşayacak," dedi. "Onu Büyücünün Adası'na götürdük. Vücudundaki yaraları iyileştirebiliriz. Ama ya Varen'in ona yaptığı diğer şeyleri?" Ardından biraz daha yüksek bir sesle, "Sen oturumu bitir. Daha sonra konuşabiliriz," dedi.</p>

  <p class="block_3">&nbsp;</p>

  <p class="block_4">Tal etrafına bakındı. "Rehineyi getirin!"</p>

  <p class="block_3">&nbsp;</p>

  <p class="block_4">Az sonra Kaspar odaya getirildi. Zırhı çıkarılmış, üzerinde yalnızca siyah bir tunik ve pantolonu kalmıştı. Ayakları çıplaktı. Girişimci bir askerin, Dük'ün ayak numarasının kendininkiyle aynı olduğunu fark ettiğini düşündü Tal.</p>

  <p class="block_3">&nbsp;</p>

  <p class="block_4">Kaspar'ın bilekleri kelepçeliydi. Bacaklarına da demir bağlanmıştı. Fakat yine de küstahlığından bir şey kaybetmemiş gibi görünüyordu. Tam önüne geldiğinde Tal, "Kaspar, ne söyleyeceksin?" dedi.</p>

  <p class="block_3">&nbsp;</p>

  <p class="block_4">Kaspar güldü. "Sen kazandın, ben kaybettim. Söylenecek başka ne var ki?"</p>

  <p class="block_3">&nbsp;</p>

  <p class="block_4">"Masum insanların öldürülmesi için emirler verdin. Sırf hırsların uğruna başkalarının canına kıydın. Tasavvur bile edemeyeceğin bir acıya sebep oldun. Her gün o acıyı anlamanı sağlayacak bir yol bulsam sana o cezayı verirdim. Fakat hayatta kaldığın sürece bir tehlike oluşturduğundan seni astıracağım."</p>

  <p class="block_3">&nbsp;</p>

  <p class="block_4">"İntikam için mi?" diye sordu Kaspar. "Adalet kisvesine bürünmüş olsa bile, bu yine de intikamdır Tal."</p>

  <p class="block_3">&nbsp;</p>

  <p class="block_4">Tal arkasına yaslandı. "Öldürmekten bıktım usandım artık Kaspar. Fakat başka yolu yok."</p>

  <p class="block_3">&nbsp;</p>

  <p class="block_4">Arkasında duran Pug, "Belki de vardır," dedi.</p>

  <p class="block_3">&nbsp;</p>

  <p class="block_4">Tal arkasına dönüp baktı. Büyücü bir adım öne çıktı. "Söylediklerinde samimiysen ve Kaspar'ın işlediği suçları düşünebileceği fakat kimseye bir tehdit oluşturamayacağı bir yere gitmesini istiyorsan canını bağışlamaya da hazır mısın?"</p>

  <p class="block_3">&nbsp;</p>

  <p class="block_4">"Bunu nasıl yaparım?" dedi Tal. "Onun elinde ne kadar insan acı çekti! Hayatını neden bağışlayayım?"</p>

  <p class="block_3">&nbsp;</p>

  <p class="block_4">Pug fısıltıyla, "Çünkü onun hayatını kurtarmış olmayacaksın Pençe. Kendi hayatını kurtaracaksın. Yapmak zorunda kaldığın şeyleri düşünmeye vaktin olmadı henüz. Gecenin karanlığında hayaletler seni rahatsız etmeye başladığında Kaspar'ı affedişin, hayatta kalışın ve yıkımın arasındaki ince çizgi fark haline gelebilir." Tal, üzerinden büyük bir yükün kalktığını hissetti ve gözleri dolmaya başladı. Yorgunluk ve yıllardır çektiği acılar, her yanını kaplamak üzereydi. Ailesini anımsadı: Gülüyorlardı, hayattaydılar. İçindeki nefret ve öfkeyi çıkarabilirse kalbinde onları yeniden yaşatabileceğini biliyordu. Sırf bu anı yaşayabilmek için yaptığı şeyleri, onun yüzünden acı çeken ve ölen insanları düşündü. Onu Kaspar'dan farklı kılan neydi? Buna kolayca bir cevap veremezdi. Nihayet, "Kaspar, Bana ve halkıma yapmış olduklarından dolayı seni affediyorum. Bu söylenen yerde kalacaksın. Onunla ne istiyorsanız yapabilirsiniz Pug," dedi.</p>

  <p class="block_3">&nbsp;</p>

  <p class="block_4">Pug, Magnus'un yanına gitti ve kulağına bir şeyler fısıldadı. Uzunca bir süre konuştuktan sonra Magnus kafasını salladı. Masanın etrafından dolandı ve elini Kaspar'ın omzuna koydu. Birden ikisi de kaybolmuştu. Gittiklerini gösteren tek şey, havadaki değişimdi.</p>

  <p class="block_3">&nbsp;</p>

  <p class="block_4">Tal ayağa kalktı. "Bugünlük buradaki işimiz bitti."</p>

  <p class="block_3">&nbsp;</p>

  <p class="block_4">Salondakiler çekildi. Tal, Quint, Visniya ve Stolinko'ya dönerek, "Beyler, bu ülkenin kaderi sizin ellerinizde," dedi ağırbaşlılıkla. "Hanımefendiye iyi davranın."</p>

  <p class="block_3">&nbsp;</p>

  <p class="block_4">Sonra Natalia'nın yanına gitti. "Umarım gelecekte mutluluğu bulursun hanımım."</p>

  <p class="block_3">&nbsp;</p>

  <p class="block_4">Hüzünle gülümsedi Natalia. "Umarım sen de bir gün huzur bulursun Toprak Beyi."</p>

  <p class="block_3">&nbsp;</p>

  <p class="block_4">Tal hafifçe yanağından öptü ve arkasını döndü. Nakor ve Pug'ın yanına gelerek, "Kaspar'a ne yapacaksınız?" dedi.</p>

  <p class="block_3">&nbsp;</p>

  <p class="block_4">"Daha sonra açıklarım," dedi Pug.</p>

  <p class="block_3">&nbsp;</p>

  <p class="block_4">Nakor, "Askerlerden Varen'i nasıl öldürdüğünü duydum. Topu ona atmak epey akıllıcaymış," dedi. Sırıttı. "Keşke benim de aklıma gelseydi."</p>

  <p class="block_3">&nbsp;</p>

  <p class="block_4">"Aslına bakarsan top yalnızca konsantrasyonunu bozdu ve soluğunu kesti. Boynunu kırarak öldürdüm onu." Pug'a baktı. "Değdi mi bari? Varen korktuğunuz şeyi mi yapıyormuş?"</p>

  <p class="block_3">&nbsp;</p>

  <p class="block_4">Pug pek mutlu görünmüyordu. "Aslında iki krala anlattığımız hikâye değildi olay. Ama yine o kadar kötü bir şey." Sesini alçaltarak, "Varen bir gedik açmaya çalışıyordu," dedi.</p>

  <p class="block_3">&nbsp;</p>

  <p class="block_4">"Gedik mi?"</p>

  <p class="block_3">&nbsp;</p>

  <p class="block_4">"İki farklı yer arasında bir kapı yani," dedi Nakor. "Daha sonra gerekirse detaylıca anlatırım. Ama bu sihirli kapıyla Tsurani de işgal etmişti..."</p>

  <p class="block_3">&nbsp;</p>

  <p class="block_4">Tal, "Gedik nedir biliyorum Nakor. Kitapların hepsini okudum, hatırladın mı? Sadece yapmaya çalıştığı şeyin bu olduğunu duyduğuma şaşırdım," dedi.</p>

  <p class="block_3">&nbsp;</p>

  <p class="block_4">"Biz de," dedi Pug. "Gedikleri bu dünyadaki herkesten daha iyi bilirim. En azından öyle olduğunu sanıyordum. Varen'in yaptığı bu şey, gördüğüm hiçbir gediğe benzemiyor. Bu şeyi yapabilmek için kara büyü ve masum insanların hayatlarını kullanmış. Ayrıca yakın zamanda kullanılmış gibi görünüyor."</p>

  <p class="block_3">&nbsp;</p>

  <p class="block_4">"Yani kalede bir gedik mi var?"</p>

  <p class="block_3">&nbsp;</p>

  <p class="block_4">"Hayır, Tal," dedi Nakor. Sesi kasvetliydi. "Fakat bir yerlerde açılan bir delik olduğundan korkuyoruz."</p>

  <p class="block_3">&nbsp;</p>

  <p class="block_4">"Ama nerede?" dedi Tal.</p>

  <p class="block_3">&nbsp;</p>

  <p class="block_4">Pug, "Yalnızca Varen biliyordu," dedi.</p>

  <p class="block_3">&nbsp;</p>

  <p class="block_4">Tal iç geçirdi. "Neyse ki büyücü değilim. Sizinkilerin yanında benim sorunlarım çok basit görünüyor."</p>

  <p class="block_3">&nbsp;</p>

  <p class="block_4">Pug, "Kaynaklarımız var. Burada Varen'in çalışmalarını inceleteceğiz. Ne işler karıştırdığını öğreneceğiz," dedi. Gülümsedi. "Çok yorgun görünüyorsun, Bir şeyler ye ve uyu."</p>

  <p class="block_3">&nbsp;</p>

  <p class="block_4">"Hayır," dedi Tal. "Yapmam gereken son bir görevim kaldı. Ve daha fazla bekleyemez." Hiçbir açıklama yapmadan döndü ve Olasko taht odasını terk etti.</p>

  <p class="block_3">&nbsp;</p>

  <p class="block_4">Nakor, "Dük olabilirdi aslında. Natalia onunla evlenirdi," dedi. Pug kafasını iki yana salladı. "Hayır, onun istediği güç değil, huzur."</p>

  <p class="block_3">&nbsp;</p>

  <p class="block_4">"Sence bulabilecek mi?"</p>

  <p class="block_3">&nbsp;</p>

  <p class="block_4">Pug, elini eski dostunun omzuna koydu. "Quint ve Kaspar'ın hayatlarını bağışladığı an huzur bulmaya başladı bence." Gülümsedi. "Gel. Tal acıkmış olmayabilir ama ben acıktım."</p>

  <p class="block_3">&nbsp;</p>

  <p class="block_4">Salondan ayrıldılar.</p>

  <p class="block_3">&nbsp;</p>

  <p class="block_15"><img alt="Image" src="../Images/image.png" class="calibre5"/></p>

  <p class="block_3">&nbsp;</p>

  <p class="block_4">Kapı ısrarla çalınıyordu. İşyeri sahibi korku içinde ayağa kalktı. Şehir her yanı yağmalayan Kesh askerleriyle sabaha kadar dolup taşmış, bunları da sivil yağmacılar takip etmişti. Elinde bir satır tutuyordu. Yağmacılar da hem dükkânında bir şey olmadığı hem de elinde böyle bir silah bulunduğu için hiçbir şey yapmadan adamı rahat bırakmıştı.</p>

  <p class="block_3">&nbsp;</p>

  <p class="block_4">Fakat dışarıdan gelen ses, kolaylıkla korkutulabilecek gibi değildi. "Aç, yoksa kapıyı kırarım!''</p>

  <p class="block_3">&nbsp;</p>

  <p class="block_4">Adam, "Elimde silah var!" diye bağırdı.</p>

  <p class="block_3">&nbsp;</p>

  <p class="block_4">"Öyleyse aç şu kapıyı. Çünkü kapıyı kırarsam sana o silahı yedireceğim."</p>

  <p class="block_3">&nbsp;</p>

  <p class="block_4">Bu davetsiz misafirin gitmeyeceği aşikârdı. Sonunda Bowart isimli tüccar kapıyı açtı. Bir asker içeri girdi. Elinde satırla dikilen bodur adama baktı. "Dikkat et de o elindekiyle kendine zarar verme. Ben bir kız arıyorum."</p>

  <p class="block_3">&nbsp;</p>

  <p class="block_4">"Burada kız falan yok," dedi mekânın sahibi. "Biz bir tüccar grubuyuz. Burası genelev değil."</p>

  <p class="block_3">&nbsp;</p>

  <p class="block_4">Tal adamı ittirerek yanından geçti. "Kölelerin nerede?"</p>

  <p class="block_3">&nbsp;</p>

  <p class="block_4">Bowart arka kapıyı işaret etti. Tal kapıyı hızla açtı. Ölü hayvan eti ve kurumuş kan kokan bahçeyi geçti. Arka tarafta bir baraka vardı. Kapıyı açtı ve içeri girdi. Bir düzine yatak odaya dizilmişti ve ortada da bir masa duruyordu.</p>

  <p class="block_3">&nbsp;</p>

  <p class="block_4">Yağmacı korkusuyla kocaman açılmış gözler, ona bakıyordu. Masanın üzerinde tek bir mum yanıyordu. Tal mumu aldı ve her yatağı dolaşarak insanların yüzüne baktı. Sonunda aradığı kadını bulmuştu.</p>

  <p class="block_3">&nbsp;</p>

  <p class="block_4">Halkının diliyle, "Mavi Kanatlı Çamurcun Gözü, benim adım Gümüş Şahinin Pençesi. Sen beni Kielianapuna olarak tanırsın," dedi.</p>

  <p class="block_3">&nbsp;</p>

  <p class="block_4">Sanki hayal görüyormuş gibi gözlerini kırpıştırdı. Yavaşça, "Kieli?" dedi.</p>

  <p class="block_3">&nbsp;</p>

  <p class="block_4">Kafasını sallarken elini uzattı Tal. "Benimle gelirsen seni buradan götüreceğim."</p>

  <p class="block_3">&nbsp;</p>

  <p class="block_4">Yavaşça ayağa kalkarken Tal'in elini tuttu. "Buradan çıkayım da, neresi olursa giderim." Tal'in yüzüne bakarken onu gerçekten de hatırladı. "Sen sahiden de Kieli'sin," dedi yavaşça. Gözlerindeki acının ardında bir umut belirmişti. Tal'in elini sıkıca tutuyordu. Yavaşça, "Bir oğlum var," dedi. Yan taraftaki yatağı işaret etti başıyla. Dört, belki beş yaşlarında bir çocuk yatıyordu yatakta. "Babası askerdi. Ama hangisi bilmiyorum. Çünkü kaçırıldığımdan beri pek çok adam bana sahip oldu."</p>

  <p class="block_3">&nbsp;</p>

  <p class="block_4">Tal, kadının ellerini tuttu ve çocuğa baktı. Annesi gibi açık renk saçları vardı. Uyurken çok güzel görünüyordu. Duygu dolu bir sesle, "Babası ben olurum," dedi.</p>

  <p class="block_3">&nbsp;</p>

  <p class="block_4">Kadın Tal'in elini iyice sıkıyordu artık. Yavaşça, "Asla eski halimize dönemeyiz Çamurcun. Dünyamız elimizden alındı. Ama bir arada kalıp oğlumuza bizim âdetlerimizi öğretebiliriz. İnsanlarımız unutulmaz," dedi.</p>

  <p class="block_3">&nbsp;</p>

  <p class="block_4">Çamurcun kafasını salladı. Gözleri heyecanla parlıyordu. Derken gözyaşları dökülmeye başladı yanaklarından.</p>

  <p class="block_3">&nbsp;</p>

  <p class="block_4">"Köyümüzden ve diğer köylerden başkaları da var mı?" diye sordu Tal.</p>

  <p class="block_3">&nbsp;</p>

  <p class="block_4">"Bilmiyorum. Benimle birlikte alınan başkaları da vardı ama hepimizi sattılar," dedi.</p>

  <p class="block_3">&nbsp;</p>

  <p class="block_4">"Bir süre burada kalacağız öyleyse," dedi. "Onları ararız. Bulursak onlara da bir ev veririz."</p>

  <p class="block_3">&nbsp;</p>

  <p class="block_4">Kadının elini bıraktı ve uyuyan çocuğun elini yavaşça tuttu. Çocuğu kucağına alan Tal, "Ne olacağız bilmiyorum Çamurcun. Belki Orosini belki de başka bir şey... Ama bunu birlikte keşfedeceğiz," dedi. Çamurcun, Tal'in elini tuttu ve birlikte, bilmedikleri geleceklerine doğru gecenin karanlığında yürümeye başladılar.</p>

  <p class="block_5">&nbsp;</p>

  <p class="block_6"><img alt="Line" src="../Images/image.png" class="calibre3"/></p>

  <p class="block_3">&nbsp;</p>

  <p class="block_14" id="calibre_pb_26">&nbsp;</p>
</body>
</html>
