<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_12">4. Sahne</h2>

  <p class="ortabaslik">(Nöbet yerindeki set.)</p>

  <p class="ortabaslik">(Hamlet, Horatio ve Marcellus girer.)</p>

  <p class="idebold">HAMLET</p>

  <p class="ara-bas">Rüzgâr kötü ısırıyor, çok soğuk.</p>

  <p class="idebold">HORATIO</p>

  <p class="ara-bas">Azgın, acı bir hava.</p>

  <p class="idebold">HAMLET</p>

  <p class="ara-bas">Saat kaç oldu?</p>

  <p class="idebold">HORATIO</p>

  <p class="ara-bas">Daha on iki olmadı sanırım.</p>

  <p class="idebold">MARCELLUS</p>

  <p class="ara-bas">Oldu, çaldı demin.</p>

  <p class="idebold">HORATIO</p>

  <p class="ara-bas">Sahi? Ben duymadım. Yakın öyleyse</p>

  <p class="ara-bas">Hayaletin dolaşma vakti.</p>

  <p class="ortabaslik">(Boru sesleri duyulur ve iki top atılır.)</p>

  <p class="ara-bas">Bu da ne oluyor, efendimiz?</p>

  <p class="idebold">HAMLET</p>

  <p class="ara-bas">Kral uyumuyor bu gece; kadeh tokuşturuyor,</p>

  <p class="ara-bas">Vur patlasın, çal oynasın cümbüş ediyor;</p>

  <p class="ara-bas">Ren şarabını her devirişinde de</p>

  <p class="ara-bas">Davullar borular kıyameti koparıp böyle</p>

  <p class="ara-bas">Ne yaman içtiğini anlatıyorlar âleme.</p>

  <p class="idebold">HORATIO</p>

  <p class="ara-bas">Bir âdet mi bu?</p>

  <p class="idebold">HAMLET</p>

  <p class="ara-bas">Evet, âdet olmasına âdettir;</p>

  <p class="ara-bas">Ama ben ne kadar burada doğmuş,</p>

  <p class="ara-bas">Burada yetişmiş de olsam, doğrusu,</p>

  <p class="ara-bas">Bu âdete uymamayı daha şerefli buluyorum</p>

  <p class="ara-bas">Uymaktan. Bu saçma cümbüşler, doğuda batıda</p>

  <p class="ara-bas">Söz getiriyor bize bütün milletlerden,</p>

  <p class="ara-bas">Sarhoş diyorlar bize, domuz diye</p>

  <p class="ara-bas">Kirletiyorlar milletimizin adını.</p>

  <p class="ara-bas">Kazandığımız zaferler ne kadar parlak da olsa.</p>

  <p class="ara-bas">Şanımızın özünü iliğini kemiriyor bu halimiz.</p>

  <p class="ara-bas">İnsanın kendisi için de böyledir bu;</p>

  <p class="ara-bas">Çok kez bir kusur olur yaradılışında,</p>

  <p class="ara-bas">Suçu da yoktur bunda,</p>

  <p class="ara-bas">Kendi seçmemiştir çünkü doğuşunu.</p>

  <p class="ara-bas">Olur a, pek aşırı bir öfkeye kapılıp</p>

  <p class="ara-bas">Aklın duvarlarını yıkar geçirir,</p>

  <p class="ara-bas">Ya da ciğerlerine işlemiş bir alışkanlık</p>

  <p class="ara-bas">Gelir berbat eder en güzel davranışlarını.</p>

  <p class="ara-bas">Evet, tabiatından ya da bahtından gelen</p>

  <p class="ara-bas">Bir tek kusurla damgalandı mı insan</p>

  <p class="ara-bas">Başka değerleriyle bir melek olsa,</p>

  <p class="ara-bas">Bir insanın olabileceği kadar büyük olsa,</p>

  <p class="ara-bas">Yalnız o kusurundan ötürü</p>

  <p class="ara-bas">Düşer insanların gözünden.</p>

  <p class="ara-bas">Bir damla kötülük en soylu varlığı</p>

  <p class="ara-bas">Lekeler ve yıkar bile bazen.</p>

  <p class="ortabaslik">(Hayalet girer.)</p>

  <p class="idebold">HORATIO</p>

  <p class="ara-bas">Bakın efendimiz, geliyor!</p>

  <p class="idebold">HAMLET</p>

  <p class="ara-bas">Melekler, peygamberler, koruyun bizi!</p>

  <p class="ara-bas">İster kutsal bir varlık ol, ister şeytan,</p>

  <p class="ara-bas">İster cennet yelleriyle gel, ister cehennem alevleriyle,</p>

  <p class="ara-bas">İster iyiliğin belirtisi ol, ister kötülüğün</p>

  <p class="ara-bas">Öyle garip bir geliş ki bu gelişin senin,</p>

  <p class="ara-bas">Konuşacağım seninle, adını söyleyeceğim sana:</p>

  <p class="ara-bas">Hamlet, kralım, babam, büyük Danimarkalı!</p>

  <p class="ara-bas">Karşılık ver bana! Karanlıklara boğma beni!</p>

  <p class="ara-bas">Söyle neden yırttı böyle kefenini</p>

  <p class="ara-bas">Ölüm sandığındaki mübarek kemiklerin?</p>

  <p class="ara-bas">Neden senin rahat yattığını gördüğümüz mezar</p>

  <p class="ara-bas">Açıp mermer çenesini attı dışarı seni?</p>

  <p class="ara-bas">Ne demektir ölü bir bedenin zırhlar giyip yeniden</p>

  <p class="ara-bas">Ay ışığını görmeye gelmesi?</p>

  <p class="ara-bas">Geceye korku salıp biz zavallı yaratıkları</p>

  <p class="ara-bas">Böylesine sarsmak kökümüzden</p>

  <p class="ara-bas">Aklımızın sınırlarını aşan düşüncelerle?</p>

  <p class="ara-bas">Söyle, nedir bu? Niçin? Ne istiyorsun bizden?</p>

  <p class="ortabaslik">(Hayalet Hamlet’e döner.)</p>

  <p class="idebold">HORATIO</p>

  <p class="ara-bas">Sizin gitmenizi istiyor kendisiyle,</p>

  <p class="ara-bas">Yalnız size bir diyeceği var gibi.</p>

  <p class="idebold">MARCELLUS</p>

  <p class="ara-bas">Bakın, ne nazik bir tavırla</p>

  <p class="ara-bas">Daha uzaklarda bir yere çağırıyor sizi!</p>

  <p class="ara-bas">Ama gitmeyin ardından.</p>

  <p class="idebold">HORATIO</p>

  <p class="ara-bas">Aman, gitmeyin sakın!</p>

  <p class="idebold">HAMLET</p>

  <p class="ara-bas">Konuşmayacak gitmezsem. Gideceğim.</p>

  <p class="idebold">HORATIO</p>

  <p class="ara-bas">Yapmayın, efendimiz!</p>

  <p class="idebold">HAMLET</p>

  <p class="ara-bas">Neden? Ne var korkacak?</p>

  <p class="ara-bas">Hayatım bir toplu iğne bile etmez gözümde</p>

  <p class="ara-bas">Ruhumsa, ölümsüzdür madem onunki gibi,</p>

  <p class="ara-bas">Ne yapabilir ruhuma? Çağırıyor yine. Gideceğim.</p>

  <p class="idebold">HORATIO</p>

  <p class="ara-bas">Ya denize doğru çekerse sizi?</p>

  <p class="ara-bas">Ya da denize inen uçurumun korkunç tepesine?</p>

  <p class="ara-bas">Ve orada bir başka hayalet olup</p>

  <p class="ara-bas">Alırsa aklınızı başınızdan?</p>

  <p class="ara-bas">Bir çılgınlık sokarsa içinize? Düşünün!</p>

  <p class="ara-bas">Başka şey olmasa da yerin kendisi</p>

  <p class="ara-bas">Gözünü gönlünü karartır insanın</p>

  <p class="ara-bas">Bakınca yukarıdan derinlere,</p>

  <p class="ara-bas">Uğultusunu düyunca denizin.</p>

  <p class="idebold">HAMLET</p>

  <p class="ara-bas">Gel diyor yine!..</p>

  <p class="ara-bas">Yürü, geliyorum ardından!</p>

  <p class="idebold">MARCELLUS</p>

  <p class="ara-bas">Gidemezsiniz!</p>

  <p class="idebold">HAMLET</p>

  <p class="ara-bas">Bırakın beni!</p>

  <p class="idebold">HORATIO</p>

  <p class="ara-bas">Söz dinleyin, gidemezsiniz!</p>

  <p class="idebold">HAMLET</p>

  <p class="ara-bas">Kaderim çağırıyor beni! Ve bu çağrı,</p>

  <p class="ara-bas">Nemea aslanının sert kaslarına çeviriyor</p>

  <p class="ara-bas">En ince damarlarını bedenimin!</p>

  <p class="ara-bas">Nasıl çağırıyor yine, bakın! Bırakın beni!</p>

  <p class="ara-bas">Ant olsun, gebertirim yoluma duranı!</p>

  <p class="ara-bas">Çekilin diyorum! Yürü, geliyorum ardından!</p>

  <p class="ortabaslik">(Hamlet hayaletin ardından çıkar.)</p>

  <p class="idebold">HORATIO</p>

  <p class="ara-bas">Belasını arıyor bu dizginsiz kafasıyla!</p>

  <p class="idebold">MARCELLUS</p>

  <p class="ara-bas">Gidelim ardından; iyi etmiyoruz bırakmakla.</p>

  <p class="idebold">HORATIO</p>

  <p class="ara-bas">Evet, gidelim. Neye varacak bunların sonu?</p>

  <p class="idebold">MARCELLUS</p>

  <p class="ara-bas">Çürümüş bir şey var Danimarka krallığında.</p>

  <p class="idebold">HORATIO</p>

  <p class="ara-bas">Tanrı ne yapacaksa yapacak.</p>

  <p class="idebold">MARCELLUS</p>

  <p class="ara-bas">Elbet, ama biz yine bırakmayalım peşini.</p>

  <p class="ortabaslik">(Çıkarlar.)</p>

  <div class="calibre2" id="calibre_pb_15"></div>
</body>
</html>
