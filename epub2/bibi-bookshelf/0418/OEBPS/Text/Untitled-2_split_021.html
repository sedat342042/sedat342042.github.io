<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_21">2. Sahne</h2>

  <p class="ortabaslik">(Şatoda bir başka yer.)</p>

  <p class="ortabaslik">(Hamlet girer.)</p>

  <p class="idebold">HAMLET</p>

  <p class="ara-bas">İyi bir yer buldum saklayacak.</p>

  <p class="idebold">ROSENCRANTZ ve GUILDENSTERN</p>

  <p class="ortabaslik">(Dışarıdan seslenirler.)</p>

  <p class="ara-bas">Hamlet! Prens Hamlet!</p>

  <p class="idebold">HAMLET</p>

  <p class="ara-bas">Ama sus, yavaş ol! Nedir bu sesler? Kim o bağıran Hamlet diye? Ha işte, geliyorlar.</p>

  <p class="ortabaslik">(Rosencrantz ve Guildenstern girer.)</p>

  <p class="idebold">ROSENCRANTZ</p>

  <p class="ara-bas">Cesedi ne yaptınız efendimiz?</p>

  <p class="idebold">HAMLET</p>

  <p class="ara-bas">Toza toprağa kattım, akrabalarına!</p>

  <p class="idebold">ROSENCRANTZ</p>

  <p class="ara-bas">Nerde olduğunu söyleyin gidip alalım, kiliseye götürelim.</p>

  <p class="idebold">HAMLET</p>

  <p class="ara-bas">İnanmayın sakın.</p>

  <p class="idebold">ROSENCRANTZ</p>

  <p class="ara-bas">Neye inanmayalım?</p>

  <p class="idebold">HAMLET</p>

  <p class="ara-bas">Sizin sırrınızı saklayıp, benim sırrımı vereceğime. Hem bir kral oğlu ne karşılık versin bir süngerin sorusuna?</p>

  <p class="idebold">ROSENCRANTZ</p>

  <p class="ara-bas">Beni bir süngere mi benzetiyor, efendimiz?</p>

  <p class="idebold">HAMLET</p>

  <p class="ara-bas">Evet bayım; kralın yüz vermelerini, cömertliklerini, yetkilerini içen bir sünger. Ama böylesi kullar krala en yararlı olanlardır; çünkü kral, maymunun yiyeceğiyle oynaması gibi, onları ağzının bir köşesine saklar, evirip çevirir sonunda yutar. Sizlerin topladıklarınıza ihtiyacı oldu mu kralın, bir sıkması yeter sizi: Süngerin içi boşalıverir yeniden.</p>

  <p class="idebold">ROSENCRANTZ</p>

  <p class="ara-bas">Anlamıyorum ne demek istediğinizi.</p>

  <p class="idebold">HAMLET</p>

  <p class="ara-bas">Buna sevindim: En acı söz ninni gibi gelir sersemin kulağına.</p>

  <p class="idebold">ROSENCRANTZ</p>

  <p class="ara-bas">Efendimiz, cesedin nerede olduğunu söyleyin, sonra kralın yanına gelin bizimle.</p>

  <p class="idebold">HAMLET</p>

  <p class="ara-bas">Ceset kralın yanında, ama kral cesedin yanında değil. Nedir kral dediğin şey...</p>

  <p class="idebold">GUILDENSTERN</p>

  <p class="ara-bas">Şey mi efendimiz?</p>

  <p class="idebold">HAMLET</p>

  <p class="ara-bas">Hiçbir şey. Götürün beni ona. Tilkiye kaç, tazıya tut diyelim biraz!</p>

  <div class="calibre2" id="calibre_pb_36"></div>
</body>
</html>
