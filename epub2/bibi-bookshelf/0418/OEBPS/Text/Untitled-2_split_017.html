<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_18">3. Sahne</h2>

  <p class="ortabaslik">(Şatoda bir başka oda.)</p>

  <p class="ortabaslik">(Kral, Rosencrantz ve Guildenstern girer.)</p>

  <p class="idebold">KRAL</p>

  <p class="ara-bas">Beğenmiyorum halini, doğru da bulmuyorum</p>

  <p class="ara-bas">Çılgınlığının başıboş bırakılmasını.</p>

  <p class="ara-bas">Hazır olun. Yazılı emirlerimi alacaksınız:</p>

  <p class="ara-bas">İngiltere’ye gidecek sizinle birlikte.</p>

  <p class="ara-bas">Memleketimizin yüksek yararlarına aykırı,</p>

  <p class="ara-bas">Göz yummak yanı başımızdaki bir tehlikenin</p>

  <p class="ara-bas">Günden güne büyümesine bu çılgınlıklarla.</p>

  <p class="idebold">GUILDENSTERN</p>

  <p class="ara-bas">Hazırız ödevimizi yerine getirmeye.</p>

  <p class="ara-bas">Kutsal, tanrısal bir kaygı sayarız</p>

  <p class="ara-bas">Bunca insanın hayatı, rahatı için</p>

  <p class="ara-bas">Efendimizin almak zorunda olduğu tedbirleri.</p>

  <p class="idebold">ROSENCRANTZ</p>

  <p class="ara-bas">Tek başına bir tek insan bile</p>

  <p class="ara-bas">Ruhunun bütün gücü, bütün direnciyle</p>

  <p class="ara-bas">Korur kendini belaya karşı.</p>

  <p class="ara-bas">Bunca insanın dayanağı olan varlık</p>

  <p class="ara-bas">Elbet daha da çok korumalı kendini.</p>

  <p class="ara-bas">Bir kral ölürken tek başına ölmez;</p>

  <p class="ara-bas">Bu ölüm bir girdap gibi çeker götürür</p>

  <p class="ara-bas">Ne varsa çevresinde. Koca bir çarktır o.</p>

  <p class="ara-bas">En yüksek dağın başında dönen.</p>

  <p class="ara-bas">Binlerce eklenti takıntı vardır</p>

  <p class="ara-bas">Bu çarkın büyük kollarında.</p>

  <p class="ara-bas">Bu çark bir devrildi mi, o büyük ayrıntılar,</p>

  <p class="ara-bas">O zavallı varlıklar da gürültüye gider.</p>

  <p class="ara-bas">Kral ah çekti mi bütün bir halk da çeker.</p>

  <p class="idebold">KRAL</p>

  <p class="ara-bas">Çarçabuk gitmeye hazırlanın rica ederim.</p>

  <p class="ara-bas">Bu belayı zincire vurmalıyız artık,</p>

  <p class="ara-bas">Pek başıboş dolaşıyor aramızda.</p>

  <p class="idebold">ROSENCRANTZ ve GUILDENSTERN</p>

  <p class="ara-bas">Hemen hazır oluruz.</p>

  <p class="ortabaslik">(İkisi birden çıkar, Polonius girer.)</p>

  <p class="idebold">POLONIUS</p>

  <p class="ara-bas">Kraliçenin yanına gidiyor, efendimiz.</p>

  <p class="ara-bas">Perdenin arkasından dinleyeceğim.</p>

  <p class="ara-bas">Acı konuşacak onunla kraliçe, eminim;</p>

  <p class="ara-bas">Ama çok doğru olarak buyurduğunuz gibi,</p>

  <p class="ara-bas">Bir ana tarafsız olamaz hiçbir zaman,</p>

  <p class="ara-bas">Bir başka kulağın dinlemesi gerek konuşmayı.</p>

  <p class="ara-bas">Müsaadenizle kralım, yatmanızdan önce</p>

  <p class="ara-bas">Gelir söylerim öğreneceklerimi.</p>

  <p class="idebold">KRAL</p>

  <p class="ara-bas">Teşekkür ederim, dostum.</p>

  <p class="ortabaslik">(Polonius çıkar.)</p>

  <p class="ara-bas">Ah, bir leş benim suçum, gökleri tutuyor kokusu;</p>

  <p class="ara-bas">En eski lanet, ilk kardeş kanı var içinde.</p>

  <p class="ara-bas">Dua da edemiyorum, ne kadar istesem de,</p>

  <p class="ara-bas">Günahım ağır basıyor dua isteğimden.</p>

  <p class="ara-bas">İki işten birini seçemez olunca</p>

  <p class="ara-bas">İkisini de yüzüstü bırakanlar gibiyim.</p>

  <p class="ara-bas">Nedir bu? Şu kırılası ellerin üstünde</p>

  <p class="ara-bas">Kardeş kanı bir parmak kalınlığında da olsa,</p>

  <p class="ara-bas">Hiçbir yağmur, hiçbir rahmeti göklerin</p>

  <p class="ara-bas">Yıkayamaz mı, bembeyaz edemez mi bu elleri?</p>

  <p class="ara-bas">Rahmet neye yarar bir suç olmazsa silinecek?</p>

  <p class="ara-bas">İnsan iki şey beklemez mi dualarından:</p>

  <p class="ara-bas">Günah işlememek, işleyince de bağışlanmak.</p>

  <p class="ara-bas">Kaldır öyleyse başını: Bir günahtır işlemişsin.</p>

  <p class="ara-bas">Kaldır, ama hangi duaya sığar senin yaptığın?</p>

  <p class="ara-bas">Bağışla bu korkunç suçumu, diyebilir miyim?</p>

  <p class="ara-bas">Diyemem, çünkü bende, elimde duruyor hâlâ</p>

  <p class="ara-bas">Uğrunda kardeşimi öldürdüğüm şeyler:</p>

  <p class="ara-bas">Tacım, krallığım ve kraliçem.</p>

  <p class="ara-bas">Nasıl bağışlanır suçunu başında taşıyan?</p>

  <p class="ara-bas">Çamurlu, pis yollarında bu dünyanın</p>

  <p class="ara-bas">Altın dolu eller adaleti yanıltabilir;</p>

  <p class="ara-bas">Kanunları satın aldığı çok görülmüştür</p>

  <p class="ara-bas">Cinayet kanlarına bulanmış kazançların.</p>

  <p class="ara-bas">Ama yukarıda, alavere dalavere yok yukarıda,</p>

  <p class="ara-bas">Ne yaptıysan tıpatıp onu bulursun yukarıda.</p>

  <p class="ara-bas">Orada tepeden tırnağa, bütün suçlarımızı</p>

  <p class="ara-bas">Ortaya dökmek zorundayız.</p>

  <p class="ara-bas">Ne yapmalı öyleyse? Ne kalıyor yapılacak?</p>

  <p class="ara-bas">Suçluyum demek, diyebilmek, evet, büyük şey bu,</p>

  <p class="ara-bas">Ama günah çıkarmak neye yarar,</p>

  <p class="ara-bas">Pişman olmaz, yaptığından dönmezse insan?</p>

  <p class="ara-bas">Ah, iğrenç kaderim, ölümden karanlık kaderim benim!</p>

  <p class="ara-bas">Çamurlara batmış zavallı ruhum benim,</p>

  <p class="ara-bas">Çırpındıkça batan, battıkça çırpınan ruhum!</p>

  <p class="ara-bas">Melekler, kurtarın, kurtarmaya çalışın beni!</p>

  <p class="ara-bas">Bükülün, bükülmek bilmeyen dizlerim!</p>

  <p class="ara-bas">Siz de, ey çelik telleri katı yüreğimin,</p>

  <p class="ara-bas">Yumuşamayın yeni doğmuş çocuğun sinirleri gibi.</p>

  <p class="ara-bas">Kim bilir, bir şeyler değişir belki.</p>

  <p class="ortabaslik">(Diz çöker. Hamlet girer.)</p>

  <p class="idebold">HAMLET</p>

  <p class="ara-bas">Tam sırası, dua ederken... Bitirelim bu işi.</p>

  <p class="ara-bas">Ama cennete gider bu halinde öldürürsem;</p>

  <p class="ara-bas">Öcümü almış sayılır mıyım? İyi düşünmeliyim.</p>

  <p class="ara-bas">Bir alçak babamı öldürüyor, buna karşı ben,</p>

  <p class="ara-bas">Biricik oğlu babamın, cennete yolluyorum</p>

  <p class="ara-bas">O alçağı...</p>

  <p class="ara-bas">Olmaz, öç almak olmaz bu,</p>

  <p class="ara-bas">Bir kurtarış, canına bir minnet olur bu!</p>

  <p class="ara-bas">O babamı nerede ne zaman öldürdü?</p>

  <p class="ara-bas">Yemiş, içmiş, dünya nimetlerine doymuş,</p>

  <p class="ara-bas">Günahları bahar çiçekleri gibi açmışken,</p>

  <p class="ara-bas">Allah bilir ne hesapları vardı verilecek.</p>

  <p class="ara-bas">Bu herifin günahları korkunç olmasına korkunç,</p>

  <p class="ara-bas">Ama öç almış olur muyum, içini temizlerken,</p>

  <p class="ara-bas">Büyük yolculuğa hazırken vurursam?</p>

  <p class="ara-bas">Hayır!</p>

  <p class="ara-bas">Dur kılıcım, daha iğrenç bir zamanını bekle:</p>

  <p class="ara-bas">Sarhoş olduğu ya da öfkeden kudurduğu anı,</p>

  <p class="ara-bas">Haram döşeklerinde zevke daldığı,</p>

  <p class="ara-bas">Küfrettiği, kumar oynadığı,</p>

  <p class="ara-bas">Su götürmez bir günah işlediği zamanı bekle!</p>

  <p class="ara-bas">Vur o zaman, yere, çamura düşsün kafası!</p>

  <p class="ara-bas">Kapkara, lanetli canı cehennemin dibine gitsin!</p>

  <p class="ara-bas">Annem bekliyor beni... ama, kanlı katil,</p>

  <p class="ara-bas">Annem de kurtaramaz seni, bunu bil!</p>

  <p class="ortabaslik">(Çıkar.)</p>

  <p class="idebold">KRAL</p>

  <p class="ortabaslik">(Ayağa kalkar)</p>

  <p class="ara-bas">Sözlerim uçuyor havaya, ama düşüncem yerde;</p>

  <p class="ara-bas">Öz olmayınca söz yükselmiyor göklere!</p>

  <p class="ortabaslik">(Çıkar.)</p>

  <div class="calibre2" id="calibre_pb_29"></div>
</body>
</html>
