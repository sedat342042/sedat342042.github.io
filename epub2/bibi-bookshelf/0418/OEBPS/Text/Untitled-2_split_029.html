<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_28">2. Sahne</h2>

  <p class="ortabaslik">(Şatoda bir oda.)</p>

  <p class="ortabaslik">(Hamlet’le Horatio girer.)</p>

  <p class="idebold">HAMLET</p>

  <p class="ara-bas">Bu iş böyle, dostum. Gelelim şimdi ötekine.</p>

  <p class="ara-bas">Ayrıntılar aklında, değil mi, her yanıyla?</p>

  <p class="idebold">HORATIO</p>

  <p class="ara-bas">Aklımda, efendimiz.</p>

  <p class="idebold">HAMLET</p>

  <p class="ara-bas">Öyle bir savaş vardı ki içimde dostum,</p>

  <p class="ara-bas">Uyku girmiyordu gözüme. Yatağımda</p>

  <p class="ara-bas">İşkenceler içindeydim pranga mahkûmları gibi.</p>

  <p class="ara-bas">Aşırı gittim, kabul, ama iyi ki gitmişim.</p>

  <p class="ara-bas">Şunu bil ki en derin hesaplar boşa gider de</p>

  <p class="ara-bas">Akılsız davranış işe yarar bazen.</p>

  <p class="ara-bas">Demek ki tanrısal bir güç karışıp işe,</p>

  <p class="ara-bas">Biz ne taslaklar çizersek çizelim,</p>

  <p class="ara-bas">Son biçimi o veriyor kaderimize.</p>

  <p class="idebold">HORATIO</p>

  <p class="ara-bas">Çok doğru.</p>

  <p class="idebold">HAMLET</p>

  <p class="ara-bas">Deniz gocuğumu atıp sırtıma</p>

  <p class="ara-bas">Çıkıyorum kamaramdan.</p>

  <p class="ara-bas">Karanlıkta arıyorum onları el yordamıyla.</p>

  <p class="ara-bas">Bulup beceriyorum işi. Aşırıveriyorum</p>

  <p class="ara-bas">Götürdükleri zarfı. Dönüyorum kamarama;</p>

  <p class="ara-bas">Kuşkularım unutturmuş bana her şeyi,</p>

  <p class="ara-bas">Hiç çekinmeden söküyorum mühürlerini</p>

  <p class="ara-bas">Koca devlet sırrının. Ne görsem iyi, Horatio,</p>

  <p class="ara-bas">Rezilliklerin fermanlısını! Düpedüz emrediyor</p>

  <p class="ara-bas">Türlü sebeplerden ötürü gereği düşünüldüğünden</p>

  <p class="ara-bas">Danimarka’nın da, İngiltere’nin de</p>

  <p class="ara-bas">Yüksek menfaatleri göz önünde tutulduğundan</p>

  <p class="ara-bas">Benim sağ kalmam aman neler, ne belalar doğuracağından,</p>

  <p class="ara-bas">İşbu mektup alındığında gecikilmeden,</p>

  <p class="ara-bas">Hayır, baltayı bilemeye bile bakmadan,</p>

  <p class="ara-bas">Vurulmalıymış başım.</p>

  <p class="idebold">HORATIO</p>

  <p class="ara-bas">Olur şey değil!</p>

  <p class="idebold">HAMLET</p>

  <p class="ara-bas">Al işte ferman! Okursun boş zamanında.</p>

  <p class="ara-bas">Ama ben ne yaptım sonra, bilmek ister misin?</p>

  <p class="idebold">HORATIO</p>

  <p class="ara-bas">Nasıl istemem.</p>

  <p class="idebold">HAMLET</p>

  <p class="ara-bas">Bu kalleşliklerle sarılmış görünce kendimi,</p>

  <p class="ara-bas">Piyesi yazmadan başlayıverdim oynamaya.</p>

  <p class="ara-bas">Oturdum, bir başka ferman uydurup yazdım güzelce.</p>

  <p class="ara-bas">Bir zamanlar ben de, devlet adamları gibi</p>

  <p class="ara-bas">Güzel yazmayı aşağılık bir iş sayıp</p>

  <p class="ara-bas">Unutmaya çalışırdım öğrendiklerimi.</p>

  <p class="ara-bas">Ama çok işime yaradı bu sefer.</p>

  <p class="ara-bas">Ne yazdığımı bilmek ister misin?</p>

  <p class="idebold">HORATIO</p>

  <p class="ara-bas">Elbette.</p>

  <p class="idebold">HAMLET</p>

  <p class="ara-bas">Son derece önemli bir dilek kraldan:</p>

  <p class="ara-bas">İngiltere onun sadık haraçlısı olduğundan,</p>

  <p class="ara-bas">Aradaki dostluğun güller açmasını istediğinden,</p>

  <p class="ara-bas">Barışın buğday başaklı çelenginin</p>

  <p class="ara-bas">Hep başında durmasını ve yürekleri arasında</p>

  <p class="ara-bas">Bir bağ olarak kalmasını arzuladığından,</p>

  <p class="ara-bas">Birbirinden gümbürtülü daha bir sürü dan dan,</p>

  <p class="ara-bas">Bu mektubu alır almaz lütfedecek,</p>

  <p class="ara-bas">Bir an oyalanmaksızın,</p>

  <p class="ara-bas">Günah çıkarmalarına vakit bırakılmaksızın</p>

  <p class="ara-bas">Mektubu getirenleri hemen öldürtecek.</p>

  <p class="idebold">HORATIO</p>

  <p class="ara-bas">Nasıl mühürlediniz bunu?</p>

  <p class="idebold">HAMLET</p>

  <p class="ara-bas">Sorma, bunda da Tanrı karıştı işe.</p>

  <p class="ara-bas">Babamın mührü kesemde duruyormuş meğer,</p>

  <p class="ara-bas">Danimarka mührünün asıl örneği hem de.</p>

  <p class="ara-bas">Yazıyı tıpkı öteki gibi katladım,</p>

  <p class="ara-bas">Gideceği yeri de yazıp mühürledim.</p>

  <p class="ara-bas">Derken işte, ertesi gün korsanlara çattık.</p>

  <p class="ara-bas">Üst tarafını biliyorsun.</p>

  <p class="idebold">HORATIO</p>

  <p class="ara-bas">Demek Guildenstern’le Rosencrantz</p>

  <p class="ara-bas">Gittiler öbür dünyaya?</p>

  <p class="idebold">HAMLET</p>

  <p class="ara-bas">Ee, ne yapalım, kendileri istedi bunu!</p>

  <p class="ara-bas">İçim rahat doğrusu onlardan yana.</p>

  <p class="ara-bas">Ettiklerini buldular. Belalı iştir</p>

  <p class="ara-bas">Ufak tefek insanların araya girmesi</p>

  <p class="ara-bas">Büyük kılıçlar vuruşup şimşekler çıkarırken.</p>

  <p class="idebold">HORATIO</p>

  <p class="ara-bas">Hey yarabbi! Ne biçim kralmış bu!</p>

  <p class="idebold">HAMLET</p>

  <p class="ara-bas">Ne dersin, bir şeyler yapmak düşmüyor mu bana?</p>

  <p class="ara-bas">Babamı öldüren, anamı kirleten adamı,</p>

  <p class="ara-bas">Benim umutlarımla tahtın arasına gireni.</p>

  <p class="ara-bas">Canıma böylesine kıymak isteyeni</p>

  <p class="ara-bas">Hakkım değil mi temizlemek şu kollarımla?</p>

  <p class="ara-bas">Cehennemlik olmaz mıyım bu pis çıbanın</p>

  <p class="ara-bas">İnsanlığı kemirmesine son vermezsem?</p>

  <p class="idebold">HORATIO</p>

  <p class="ara-bas">Neredeyse öğrenir öyleyse</p>

  <p class="ara-bas">İngiltere’de olup bitenleri.</p>

  <p class="idebold">HAMLET</p>

  <p class="ara-bas">Evet, neredeyse, ama bu aradaki zaman benim,</p>

  <p class="ara-bas">Bir saymaya varmadan bir can alınabilir.</p>

  <p class="ara-bas">Ama Horatio, bil ki çok üzgünüm</p>

  <p class="ara-bas">Laertes’e karşı aşırı gittiğime.</p>

  <p class="ara-bas">Çünkü kendi derdimin aynasında</p>

  <p class="ara-bas">Onun da çektiği acıyı görüyorum.</p>

  <p class="ara-bas">Gönlünü almaya çalışacağım.</p>

  <p class="ara-bas">Ama o gösterişli yakınmaları, doğrusu</p>

  <p class="ara-bas">Çileden çıkardı, kudurttu beni.</p>

  <p class="idebold">HORATIO</p>

  <p class="ara-bas">Durun! Kim o gelen?</p>

  <p class="ortabaslik">(Osic girer.)</p>

  <p class="idebold">OSRIC</p>

  <p class="ara-bas">Efendimiz hoş geldiler yeniden Danimarka topraklarına!</p>

  <p class="idebold">HAMLET</p>

  <p class="ara-bas">Naçiz teşekkürlerimi sunarım bayım.</p>

  <p class="ortabaslik">(Horatio’ya.)</p>

  <p class="ara-bas">Tanır mısın bu sivrisineği?</p>

  <p class="idebold">HORATIO</p>

  <p class="ara-bas">Hayır efendimiz.</p>

  <p class="idebold">HAMLET</p>

  <p class="ortabaslik">(Horatio’ya.)</p>

  <p class="ara-bas">Ne mutlu sana öyleyse, çünkü bir mutsuzluktur onu tanımak. Toprak dedin mi bunda, verimlisi hem de. Bir hayvan, hayvanların başı oldu mu yalağı kralın sofrasındadır elbet. Geveze papağanın biri, ama çamurdan yana zengindir dediğim gibi.</p>

  <p class="idebold">OSRIC</p>

  <p class="ara-bas">Sevgili efendimizin bir an boş vakitleri varsa, kendilerine haşmetli kralımız tarafından bir şey söylemek isterim.</p>

  <p class="idebold">HAMLET</p>

  <p class="ara-bas">Can kulağıyla dinlerim bayım; şapkanızı gereğince kullanın yalnız, başa konmak içindir şapka.</p>

  <p class="idebold">OSRIC</p>

  <p class="ara-bas">Teşekkür ederim, efendimiz; hava pek sıcak da.</p>

  <p class="idebold">HAMLET</p>

  <p class="ara-bas">Yoo, ne diyorsunuz, çok soğuk tersine. Poyraz esiyor.</p>

  <p class="idebold">OSRIC</p>

  <p class="ara-bas">Evet, biraz soğukça galiba efendimiz, haklısınız.</p>

  <p class="idebold">HAMLET</p>

  <p class="ara-bas">Ama yine de bunaltıcı bir sıcak var bana sorarsanız.</p>

  <p class="idebold">OSRIC</p>

  <p class="ara-bas">Dayanılmaz bir sıcak, efendimiz; nasıl boğucu gerçekten, anlatamam. Her neyse efendimiz, haşmetli kral size şunu bildirmemi emir buyurdular ki, sizin için büyük bir bahse girmişler. Bakın, nasıl anlatayım efendimiz...</p>

  <p class="idebold">HAMLET</p>

  <p class="ara-bas">Ama unutmayın dediğimi, rica ederim...</p>

  <p class="ortabaslik">(Şapkasını takmaya zorlar.)</p>

  <p class="idebold">OSRIC</p>

  <p class="ara-bas">Hayır efendimiz, böyle daha rahatım, yemin ederim. Bakın efendimiz, Laertes saraya geldi bu yakında. Kusursuz bir kişizade, gerçekten, üstün değerleri saymakla bitmez. Konuşması öyle tatlı davranışları öyle kibarca ki, doğrusu, hakkını vermek gerekirse, bir soyluluk, bir kibarlık örneği denebilir kendisine. Çünkü soylu bir insanda aranacak her şeyi, her şeyi bulabilirsiniz onda.</p>

  <p class="idebold">HAMLET</p>

  <p class="ara-bas">Bayım çizdiğiniz resim aslını aratmıyor, bununla beraber onun bütün değerlerini sayıp dökmek, insan belleğinin aritmetik sınırlarını aşar, bilirim. Bana sorarsanız, ölçüyü kaçırmadan şunu diyebilirim ki, kendisini büyük çapta bir ruh saymakta, varlığında öyle eşsiz değerleri bir araya gelmiş görmekteyim ki, bunları doğrusu yalnız aynadaki benzeri yansıtabilir. Kim onun resmini çizebilir, kendi imgesinden başka?</p>

  <p class="idebold">OSRIC</p>

  <p class="ara-bas">Efendimiz, ne güzel anlattılar onu.</p>

  <p class="idebold">HAMLET</p>

  <p class="ara-bas">Zorunuz nedir bayım? Bu parlak genci neden bizim zavallı soluğumuz, sözlerimizle karartıyoruz?</p>

  <p class="idebold">OSRIC</p>

  <p class="ara-bas">Nasıl efendimiz?</p>

  <p class="idebold">HORATIO</p>

  <p class="ortabaslik">(Hamlet’e.)</p>

  <p class="ara-bas">Başka bir dille anlaşsanız olmaz mı acaba? Daha kolay olur efendimiz.</p>

  <p class="idebold">HAMLET</p>

  <p class="ara-bas">Önemi ne bu beyin adını anmanın?</p>

  <p class="idebold">OSRIC</p>

  <p class="ara-bas">Laertes’in mi?</p>

  <p class="idebold">HORATIO</p>

  <p class="ortabaslik">(Kendi kendine.)</p>

  <p class="ara-bas">Sermayeyi tüketti adam; tümünü yedi bitirdi parlak sözlerinin!</p>

  <p class="idebold">HAMLET</p>

  <p class="ara-bas">Evet, onun.</p>

  <p class="idebold">OSRIC</p>

  <p class="ara-bas">Yeterince bilginiz olduğunu sanıyorum...</p>

  <p class="idebold">HAMLET</p>

  <p class="ara-bas">İyi ediyorsunuz öyle sanmakla, ama öyle sanmasanız da bir şeyim eksilmez. Evet, maksadınız?</p>

  <p class="idebold">OSRIC</p>

  <p class="ara-bas">İyi biliyorsunuz Laertes’in ne değerli...</p>

  <p class="idebold">HAMLET</p>

  <p class="ara-bas">İyi biliyorum diyemem, çünkü onunla değer yarışına girmiş olurum. Başkasını iyi bilen kendini de iyi biliyor demektir.</p>

  <p class="idebold">OSRIC</p>

  <p class="ara-bas">Ne değerli bir silahşor olduğunu söylemek istedim. Silah kullanmada eşi emsali yoktur diyorlar.</p>

  <p class="idebold">HAMLET</p>

  <p class="ara-bas">Neymiş kullandığı silahlar?</p>

  <p class="idebold">OSRIC</p>

  <p class="ara-bas">Kılıç ve kama.</p>

  <p class="idebold">HAMLET</p>

  <p class="ara-bas">Etti iki, başka?</p>

  <p class="idebold">OSRIC</p>

  <p class="ara-bas">Kral kendisiyle altı Arap atına bahse girdi, efendimiz. Buna karşılık, yanlış anlamadıysam, Laertes de kını, kayışı ve bütün takım taklavatıyla altı Fransız kılıcı ve altı hançer koyuyor ortaya. Bunlar arasında üç takım gerçekten birer sanat eseri, kabzaların nakışına öyle güzel uydurulmuş, öyle ince ince bir işçilikle yapılmışlar ki.</p>

  <p class="idebold">HAMLET</p>

  <p class="ara-bas">Takım dediğiniz nedir?</p>

  <p class="idebold">HORATIO</p>

  <p class="ara-bas">Biliyordum takımlara takılacağınızı işe girmeden.</p>

  <p class="idebold">OSRIC</p>

  <p class="ara-bas">Takım, yani kılıf mılıf efendimiz.</p>

  <p class="idebold">HAMLET</p>

  <p class="ara-bas">Belimizde top taşırsak o zaman takım diyelim, şimdilik kılıf mılıfla kalalım. Ama devam edin bakalım. Altı Arap atına karşı altı Fransız kılıcı, kayışı, kılıfı, nakışı falan. Danimarka’ya karşı Fransa. Bunlar ne diye konuyor ortaya?</p>

  <p class="idebold">OSRIC</p>

  <p class="ara-bas">Kral bahse girdi efendimiz, Laertes’le siz karşılaşırsanız, on iki kapışmada sizden ancak üç puan fazla alabilir diye. On ikiye karşı dokuz. Karşılaşma hemen olacak, efendimiz ben varım derlerse.</p>

  <p class="idebold">HAMLET</p>

  <p class="ara-bas">Ya ben yokum dersem?</p>

  <p class="idebold">OSRIC</p>

  <p class="ara-bas">Karşılaşmayı kabul buyurursanız demek istedim.</p>

  <p class="idebold">HAMLET</p>

  <p class="ara-bas">Bayım, haşmetli kral müsaade buyururlarsa ben biraz gezineyim burada. Benim dinlenme saatim şimdi. Kılıçlar gelsin, o yiğit de peki desin, kral caymazsa beni tutmaktan, kendilerini kazandırırım gücüm yeterse. Yetmezse ağzımın payını alır utancımla kalırım.</p>

  <p class="idebold">OSRIC</p>

  <p class="ara-bas">Böylece söyleyeyim mi krala?</p>

  <p class="idebold">HAMLET</p>

  <p class="ara-bas">Öz bakımından evet. Siz bunu süslersiniz tabii dilediğiniz gibi.</p>

  <p class="idebold">OSRIC</p>

  <p class="ara-bas">Efendimiz bağlılığıma güvenebilir.</p>

  <p class="idebold">HAMLET</p>

  <p class="ara-bas">Elbette, elbette.</p>

  <p class="ortabaslik">(Osric çıkar.)</p>

  <p class="ara-bas">Güvenebilirmişim kendisine; başka hangi dil varır bilmem bu kadarını söylemeye.</p>

  <p class="idebold">HORATIO</p>

  <p class="ara-bas">Yumurta kafalı nasıl da uçar gibi gidiyor, sığırcık sanki!</p>

  <p class="idebold">HAMLET</p>

  <p class="ara-bas">Süt ninesine bile türlü diller dökmüştür bu herif memesini emmezden önce! Zamanımız böylelerine hayran işte, böyle günün türküsünü çağıranlara! Gösterişler, kırıtmalar altında köpüğe benzer boş bir beyin. Bununla en parlak, en ince görüşlü insanların ağzından girip burnundan çıkmayı becerirler. Oysa içlerini yoklarsanız, bir üfürmede su kabarcıkları gibi patlayıverir neleri varsa.</p>

  <p class="ortabaslik">(Bir lord girer.)</p>

  <p class="idebold">LORD</p>

  <p class="ara-bas">Efendimiz, majesteleri size genç Osric’i yollamışlar, o da kendilerini burada beklediğiniz haberini getirmiş. Benimle sorduruyorlar: Laertes’le şimdi mi karşılaşmak isterdiniz, yoksa bunun başka bir zamana bırakılmasını mı?</p>

  <p class="idebold">HAMLET</p>

  <p class="ara-bas">Dediğimden dönmüş değilim: Kralın arzusu yerine gelecek. Kendileri hazırsa ben de hazırım. İster şimdi, ister başka bir zaman, yeter ki elim kolum yerinde olsun.</p>

  <p class="idebold">LORD</p>

  <p class="ara-bas">Kral iniyor kraliçeyle ve bütün saraylılarla.</p>

  <p class="idebold">HAMLET</p>

  <p class="ara-bas">İyi ya, buyursunlar!</p>

  <p class="idebold">LORD</p>

  <p class="ara-bas">Kraliçe, çatışmadan önce birkaç tatlı sözle Laertes’in gönlünü almanızı diledi.</p>

  <p class="idebold">HAMLET</p>

  <p class="ara-bas">Bu dileği yerindedir.</p>

  <p class="ortabaslik">(Lord çıkar.)</p>

  <p class="idebold">HORATIO</p>

  <p class="ara-bas">Bu bahsi kaybedeceksiniz, efendimiz.</p>

  <p class="idebold">HAMLET</p>

  <p class="ara-bas">Sanmıyorum, o Fransa’ya gittikten sonra kılıç kullandım boyuna. On ikiye karşı dokuz yapılmaz şey değil. Onu bırak da bilemezsin nasıl bir ağrı var şuramda: Yüreğimin başında... ama aldırma.</p>

  <p class="idebold">HORATIO</p>

  <p class="ara-bas">Aman etmeyin efendimiz, sakın...</p>

  <p class="idebold">HAMLET</p>

  <p class="ara-bas">Bir sapıtma sadece, başka bir şey değil. Bir kadını ürkütecek cinsten bir kuruntu, bir önsezi.</p>

  <p class="idebold">HORATIO</p>

  <p class="ara-bas">İçinizden bir şey tutuyorsa sizi, uyun içinize. Gider önlerim gelmelerini, hazır değilsiniz diye.</p>

  <p class="idebold">HAMLET</p>

  <p class="ara-bas">Sakın ha! Kötü fallar umurumda değil benim. Serçenin ölmesinde bile bir bildiği vardır kaderin. Şimdi olacak bir şey yarına kalmaz, yarına kalacaksa, bugün olmaz. Bütün mesele hazır olmakta. Madem hiçbir insan bırakıp gideceği şeyin gerçekten sahibi olmamış, erken bırakmış ne çıkar. Ne olacaksa olsun!</p>

  <p class="ortabaslik">(Kral, Kraliçe, Laertes, Osric, lordlar, meçleri ve eldivenleri getirenler girer.)</p>

  <p class="idebold">KRAL</p>

  <p class="ara-bas">Gel, Hamlet, sık sana uzattığım şu eli.</p>

  <p class="idebold">HAMLET</p>

  <p class="ara-bas">Sizden özür dilerim, Laertes, kötü davrandım size,</p>

  <p class="ara-bas">Ama siz soylu insansınız, bağışlarsınız beni.</p>

  <p class="ara-bas">Bu saray biliyor, siz de bilmez değilsiniz</p>

  <p class="ara-bas">Ne sapıkça hallere düştüğümü.</p>

  <p class="ara-bas">Kalbinizi kıracak, şerefinize dokunacak</p>

  <p class="ara-bas">Bir şey yapmışsam eğer bilin ki</p>

  <p class="ara-bas">Çılgınlığımdan yapmışımdır yalnız.</p>

  <p class="ara-bas">Hamlet miydi Laertes’e haksızlık eden? Hayır;</p>

  <p class="ara-bas">Hamlet çıkar da Hamlet olmaktan</p>

  <p class="ara-bas">Laertes’i kırarsa kendinde değilken,</p>

  <p class="ara-bas">Hamlet değildir bunu yapan, işte Hamlet diyor bunu.</p>

  <p class="ara-bas">Bütün suç çılgınlığındadır.</p>

  <p class="ara-bas">Hamlet de kurbanlarından biridir onun,</p>

  <p class="ara-bas">Çılgınlığı başının belasıdır zavallı Hamlet’in.</p>

  <p class="ara-bas">Sayın Lord, burada bulunanların önünde</p>

  <p class="ara-bas">Açıklıyorum size bir düşmanlığım olmadığını.</p>

  <p class="ara-bas">Siz de cömert davranıp hoşgörün beni,</p>

  <p class="ara-bas">Kendi evime doğru ok atarken</p>

  <p class="ara-bas">Bir kardeşimi yaralamışım gibi görmeden.</p>

  <p class="idebold">LAERTES</p>

  <p class="ara-bas">Yüreğime su serpilmedi değil,</p>

  <p class="ara-bas">Kanıma dokunmuştu bu yaptığınız,</p>

  <p class="ara-bas">Azdırmıştı büsbütün öç alma tutkumu.</p>

  <p class="ara-bas">Ama şeref konusunda çekingenim henüz,</p>

  <p class="ara-bas">Barışmaya yanaşamam bu konuda,</p>

  <p class="ara-bas">Görmüş geçirmiş büyüklerimiz varmadıkça</p>

  <p class="ara-bas">Adımı temize çıkaracak bir yargıya.</p>

  <p class="ara-bas">O zamana kadar da sevginizi sevgi bilip</p>

  <p class="ara-bas">Nankörlük etmeyeceğim ona karşı.</p>

  <p class="idebold">HAMLET</p>

  <p class="ara-bas">Candan razıyım buna.</p>

  <p class="ara-bas">Rahat yürekle girebilirim şimdi</p>

  <p class="ara-bas">Bu kardeşçe vuruşmamıza.</p>

  <p class="ara-bas">Gelsin kılıçlar, hadi.</p>

  <p class="idebold">LAERTES</p>

  <p class="ara-bas">Hadi bir kılıç da bana.</p>

  <p class="idebold">HAMLET</p>

  <p class="ara-bas">Siz hiç almasanız da olur, Laertes,</p>

  <p class="ara-bas">Benim çıraklığım karşısında sizin ustalığınız</p>

  <p class="ara-bas">En karanlık gecelerdeki yıldızlar gibi</p>

  <p class="ara-bas">Gösterir yine de kendini.</p>

  <p class="idebold">LAERTES</p>

  <p class="ara-bas">Alay ediyorsunuz benimle.</p>

  <p class="idebold">HAMLET</p>

  <p class="ara-bas">Hayır, şu kılıç üstüne yemin!</p>

  <p class="idebold">KRAL</p>

  <p class="ara-bas">Ver meçleri Osric. Hamlet yeğenimiz</p>

  <p class="ara-bas">Biliyor mu bahsin şartlarını?</p>

  <p class="idebold">HAMLET</p>

  <p class="ara-bas">Biliyorum efendimiz,</p>

  <p class="ara-bas">Zayıf tarafı korumuş haşmetlimiz.</p>

  <p class="idebold">KRAL</p>

  <p class="ara-bas">Hiç korkum yok, ikinizi de görmüşlüğüm var,</p>

  <p class="ara-bas">Ama Laertes bir hayli ilerletmiş bu işi</p>

  <p class="ara-bas">Onun için üç puan bağışladı bize.</p>

  <p class="idebold">LAERTES</p>

  <p class="ara-bas">Bu çok ağır, bir başkasını verin bakayım.</p>

  <p class="ortabaslik">(Ucu zehirli kılıcı alır.)</p>

  <p class="idebold">HAMLET</p>

  <p class="ara-bas">Benimki iyi. Hepsi bir boy mu bu meçlerin?</p>

  <p class="idebold">OSRIC</p>

  <p class="ara-bas">Elbette efendimiz.</p>

  <p class="idebold">KRAL</p>

  <p class="ara-bas">Şarap kupaları koyun şu masanın üstüne.</p>

  <p class="ara-bas">Hamlet birinci ya da ikinci elde kazanırsa.</p>

  <p class="ara-bas">Yahut üçüncüde berabere kalırlarsa.</p>

  <p class="ara-bas">Bütün kulelerden toplar atılsın!</p>

  <p class="ara-bas">Kral, Hamlet’in sağlığına içecek</p>

  <p class="ara-bas">Ve bir inci atacak şarap kupasına.</p>

  <p class="ara-bas">Arka arkaya dört Danimarka kralının</p>

  <p class="ara-bas">Tacından kalmış incilerden daha kıymetlisini.</p>

  <p class="ara-bas">Getirin bana kupaları!</p>

  <p class="ara-bas">Haydi, davullar borulara seslensin,</p>

  <p class="ara-bas">Borular toplara, toplar göklere, gökler yere.</p>

  <p class="ara-bas">Kral, Hamlet’in sağlığına içiyor!</p>

  <p class="ara-bas">Haydi, başlayın. Hakemler dört açın gözünüzü.</p>

  <p class="idebold">HAMLET</p>

  <p class="ara-bas">Koruyun kendinizi. sayın Lord!</p>

  <p class="idebold">LAERTES</p>

  <p class="ara-bas">Koruyun kendinizi efendimiz.</p>

  <p class="ortabaslik">(Vuruşurlar.)</p>

  <p class="idebold">HAMLET</p>

  <p class="ara-bas">Varan bir.</p>

  <p class="idebold">LAERTES</p>

  <p class="ara-bas">Hayır.</p>

  <p class="idebold">HAMLET</p>

  <p class="ara-bas">Hakem?</p>

  <p class="idebold">OSRIC</p>

  <p class="ara-bas">Dokundu, gördüm açıkça, dokundu.</p>

  <p class="idebold">LAERTES</p>

  <p class="ara-bas">Peki! Yenisine geçelim.</p>

  <p class="idebold">KRAL</p>

  <p class="ara-bas">Durun! içki getirin bana.Hamlet, bu inci senin, sağlığına içiyorum</p>

  <p class="ortabaslik">(Trampet ve top sesleri duyulur.)</p>

  <p class="ara-bas">Bu incili kupayı ona verin.</p>

  <p class="idebold">HAMLET</p>

  <p class="ara-bas">Önce şu ikinciyi bitirelim. Koyun kupayı oraya.</p>

  <p class="ara-bas">Koruyun kendinizi!</p>

  <p class="ortabaslik">(Vuruşurlar.)</p>

  <p class="ara-bas">Varan iki! Ne dersiniz buna?</p>

  <p class="idebold">LAERTES</p>

  <p class="ara-bas">Dokundu, dokundu, kabul.</p>

  <p class="idebold">KRAL</p>

  <p class="ara-bas">Oğlumuz kazanacak.</p>

  <p class="idebold">KRALİÇE</p>

  <p class="ara-bas">Kan ter içinde, soluk soluğa Hamlet’im.</p>

  <p class="ara-bas">Al şu mendilimi Hamlet, sil yüzünü.</p>

  <p class="ortabaslik">(Mendilini verir ve masanın yanından geçerken Hamlet’in kupasını alır.)</p>

  <p class="ara-bas">Kraliçe başarına içiyor Hamlet.</p>

  <p class="idebold">HAMLET</p>

  <p class="ara-bas">Sağ olun, kraliçem!</p>

  <p class="idebold">KRAL</p>

  <p class="ara-bas">Gertrude, sen içme!</p>

  <p class="idebold">KRALİÇE</p>

  <p class="ara-bas">İçeceğim kralım, affınızı dilerim.</p>

  <p class="ortabaslik">(İçer ve kupayı Hamlet’e uzatır.)</p>

  <p class="idebold">KRAL</p>

  <p class="ortabaslik">(Kendi kendine.)</p>

  <p class="ara-bas">Zehirli kupa! Olan oldu!</p>

  <p class="idebold">HAMLET</p>

  <p class="ara-bas">Ben daha içmesem kraliçem. Biraz sonra.</p>

  <p class="idebold">KRALİÇE</p>

  <p class="ara-bas">Gel, ben sileyim yüzünü.</p>

  <p class="idebold">LAERTES</p>

  <p class="ara-bas">Bu sefer dokunma sırası bende, kralım.</p>

  <p class="idebold">KRAL</p>

  <p class="ara-bas">Sanmam.</p>

  <p class="idebold">LAERTES</p>

  <p class="ortabaslik">(Kendi kendine.)</p>

  <p class="ara-bas">Ama vicdanım razı olmayacak nerdeyse.</p>

  <p class="idebold">HAMLET</p>

  <p class="ara-bas">Gelelim üçüncüye Laertes. Ama bırakın şakayı</p>

  <p class="ara-bas">Bu sefer gösterin artık kendinizi.</p>

  <p class="ara-bas">Korkarım çocuk yerine koyuyorsunuz beni.</p>

  <p class="idebold">LAERTES</p>

  <p class="ara-bas">Ya öyle mi? Peki gelin öyleyse.</p>

  <p class="ortabaslik">(Kapışırlar.)</p>

  <p class="idebold">OSRIC</p>

  <p class="ara-bas">Puan yok hiçbir tarafa.</p>

  <p class="ortabaslik">(Ayırırlar ikisini.)</p>

  <p class="idebold">LAERTES</p>

  <p class="ortabaslik">(Apansızın.)</p>

  <p class="ara-bas">Koru kendini!</p>

  <p class="ortabaslik">(Hamlet’i gafil avlayıp hafifçe yaralar. Kapışıp</p>

  <p class="ara-bas">kucak kucağa gelirler, bu arada kılıçlar karışır ve Hamlet Laertes’i yaralar.)</p>

  <p class="idebold">KRAL</p>

  <p class="ara-bas">Ayırın şunları, deliye döndüler.</p>

  <p class="idebold">HAMLET</p>

  <p class="ortabaslik">(Saldırır.)</p>

  <p class="ara-bas">Hayır, devam!</p>

  <p class="ortabaslik">(Kraliçe düşer.)</p>

  <p class="idebold">OSRIC</p>

  <p class="ara-bas">Aman, kraliçeye bakın, kraliçeye!</p>

  <p class="idebold">HORATIO</p>

  <p class="ara-bas">Kan akıyor ikisinden de.</p>

  <p class="ara-bas">Nasıl oldu bu efendimiz?</p>

  <p class="idebold">OSRIC</p>

  <p class="ara-bas">Laertes, ne oldu?</p>

  <p class="idebold">LAERTES</p>

  <p class="ortabaslik">(Osric’e.)</p>

  <p class="ara-bas">Ah, Osric, kendi kuyumu kazdım köstebekler gibi.</p>

  <p class="ara-bas">Kendi kalleşliğime kurban gittim haklı olarak.</p>

  <p class="idebold">HAMLET</p>

  <p class="ara-bas">Kraliçe nasıl?</p>

  <p class="idebold">KRAL</p>

  <p class="ara-bas">Kan görünce bayılıverdi.</p>

  <p class="idebold">KRALİÇE</p>

  <p class="ara-bas">Hayır, hayır! İçkiden, içkiden!</p>

  <p class="ara-bas">Canım Hamlet’im, içki, o içki! Zehirlendim.</p>

  <p class="ortabaslik">(Ölür.)</p>

  <p class="idebold">HAMLET</p>

  <p class="ara-bas">Alçaklığa bakın! Hey! Kapansın bütün kapılar!</p>

  <p class="ara-bas">Hıyanet var! Bulun kim yaptıysa!</p>

  <p class="idebold">LAERTES</p>

  <p class="ara-bas">Ah Hamlet, işte o hain! Öleceksin Hamlet.</p>

  <p class="ara-bas">Dünyanın hiçbir ilacı kurtaramaz seni,</p>

  <p class="ara-bas">Yarım saat bile yaşayamazsın artık.</p>

  <p class="ara-bas">Hıyanetin kılıcı şu elindeki.</p>

  <p class="ara-bas">Ucu düğmesiz ve zehirli.</p>

  <p class="ara-bas">Kendi başımı yedim bu iğrenç kalleşlikle.</p>

  <p class="ara-bas">Bak düştüm yere, bir daha kalkmak yok artık bana.</p>

  <p class="ara-bas">Annen zehirlendi... Konuşamaz oluyorum...</p>

  <p class="ara-bas">Kral... Kral hepsini yapan.</p>

  <p class="idebold">HAMLET</p>

  <p class="ara-bas">Bu kılıç da zehirli demek!</p>

  <p class="ara-bas">Haydi öyleyse, zehir, gör işini!</p>

  <p class="ortabaslik">(Kralı vurur.)</p>

  <p class="idebold">HERKES</p>

  <p class="ara-bas">Hıyanet! Hıyanet!</p>

  <p class="idebold">KRAL</p>

  <p class="ara-bas">Hey dostlar koruyun beni! Yaralandım sadece.</p>

  <p class="idebold">HAMLET</p>

  <p class="ara-bas">Dur, seni haram döşeklerinin, kanlı katillerin</p>

  <p class="ara-bas">Cehennemlik kralı seni! İç bakalım şunu!</p>

  <p class="ara-bas">İncin içinde mi bak? Git anamın ardından!</p>

  <p class="ortabaslik">(Kral ölür.)</p>

  <p class="idebold">LAERTES</p>

  <p class="ara-bas">Hak etti ölümünü. Kendi hazırladı bu içkiyi.</p>

  <p class="ara-bas">Yiğit Hamlet, bağışlayalım birbirimizi.</p>

  <p class="ara-bas">Ne benim, ne babamın kanı düşmesin üstüne</p>

  <p class="ara-bas">Ne de seninki benim üstüme!</p>

  <p class="ortabaslik">(Ölür.)</p>

  <p class="idebold">HAMLET</p>

  <p class="ara-bas">Tanrı bağışlasın seni. Geliyorum ardından...</p>

  <p class="ortabaslik">(Düşer.)</p>

  <p class="ara-bas">Ölüyorum Horatio. Mutsuz kraliçe, elveda!</p>

  <p class="ara-bas">Ve sizler, bu olanlar karşısında</p>

  <p class="ara-bas">Tüyleri ürperip, yüzleri sapsarı kesilenler,</p>

  <p class="ara-bas">Sessiz oyuncuları, dilsiz seyircileri bu oyunun,</p>

  <p class="ara-bas">Biraz vaktim olsa –ama bu ölüm jandarması</p>

  <p class="ara-bas">Bir yakaladı mı bırakmıyor insanın yakasını.–</p>

  <p class="ara-bas">Vaktim olsa derdim ki size... Neyse kalsın artık.</p>

  <p class="ara-bas">Horatio, ben gidiyorum, ama sen daha buradasın.</p>

  <p class="ara-bas">Anlat beni, anlat haklı olduğumu kuşkusu kalanlara.</p>

  <p class="idebold">HORATIO</p>

  <p class="ara-bas">Bunu beklemeyin benden.</p>

  <p class="ara-bas">Ben bir Romalıyım Danimarkalıdan daha çok.</p>

  <p class="ara-bas">Biraz daha şarap var şu kupada.</p>

  <p class="ortabaslik">(Kupayı alır.)</p>

  <p class="idebold">HAMLET</p>

  <p class="ara-bas">Sen erkek adamsın Horatio, ver o kupayı bana!</p>

  <p class="ara-bas">Ver Allah aşkına...</p>

  <p class="ortabaslik">(Kalkıp kupayı alır ve düşer.)</p>

  <p class="idebold">HAMLET</p>

  <p class="ara-bas">Benim içeceğim şey o. Bak, canım Horatio</p>

  <p class="ara-bas">Kimseler bilmezse olanları,</p>

  <p class="ara-bas">Ne berbat, bir ünüm kalır dünyada benim!</p>

  <p class="ara-bas">Yüreğinde bir yerim varsa,</p>

  <p class="ara-bas">Geç git biraz gideceğim cennete,</p>

  <p class="ara-bas">Biraz daha katlan bu kötü dünyamıza</p>

  <p class="ara-bas">Benim hikâyemi anlatmak için.</p>

  <p class="ortabaslik">(Yürüyüş, top tüfek sesleri gelir.)</p>

  <p class="ara-bas">Nedir bu savaş gürültüleri?</p>

  <p class="idebold">OSRIC</p>

  <p class="ara-bas">Fortinbras’ın oğlu zaferle dönüyor Polonya’dan</p>

  <p class="ara-bas">İngiliz elçilerini selamlıyor olmalı</p>

  <p class="ara-bas">Bu savaş gümbürtüleriyle.</p>

  <p class="idebold">HAMLET</p>

  <p class="ara-bas">Ah ölüyorum Horatio!</p>

  <p class="ara-bas">Korkunç zehir kemirdi, bitirdi canımı!</p>

  <p class="ara-bas">İngiltere haberlerini duyamam artık.</p>

  <p class="ara-bas">Ama Fortinbras’ın yıldızı parlayacak sanırım.</p>

  <p class="ara-bas">Can çekişen oyumu ona veriyorum ben de.</p>

  <p class="ara-bas">Söyle ona bunu. Olan bitende benim de az çok...</p>

  <p class="ara-bas">Üst tarafı... sessiz bir dünya.</p>

  <p class="ortabaslik">(Ölür.)</p>

  <p class="idebold">HORATIO</p>

  <p class="ara-bas">Bir soylu yürek durdu, iyi geceler, canım prens.</p>

  <p class="ara-bas">Meleklerin ninnileriyle uyu son uykunu!</p>

  <p class="ortabaslik">(Sesler daha yakından gelir.)</p>

  <p class="ara-bas">Nedir bu davul sesleri yanı başımızda?</p>

  <p class="ortabaslik">(Fortinbras, İngiliz elçileri, daha başkaları davul sesleriyle girer.)</p>

  <p class="idebold">FORTINBRAS</p>

  <p class="ara-bas">Neymiş o görülecek şey burada?</p>

  <p class="idebold">HORATIO</p>

  <p class="ara-bas">Nedir görmek istediğiniz?</p>

  <p class="ara-bas">Yürekler acısı, ya da olmayacak şeylerse,</p>

  <p class="ara-bas">Buyurun görün.</p>

  <p class="idebold">FORTINBRAS</p>

  <p class="ara-bas">Nedir bu kızılca kıyamet?</p>

  <p class="ara-bas">Kan gövdeyi götürmüş burada!</p>

  <p class="ara-bas">Ey dünyayı hor gören ölüm,</p>

  <p class="ara-bas">Krallık ininde bir şölen mi var da</p>

  <p class="ara-bas">Birden kana boyadın bunca şanlı insanı?</p>

  <p class="idebold">BİRİNCİ ELÇİ</p>

  <p class="ara-bas">Korkunç şey bu gördüğümüz!</p>

  <p class="ara-bas">Geç kaldı İngiltere’den getirdiğimiz haberler.</p>

  <p class="ara-bas">Sağır şimdi bizi dinleyecek kulaklar:</p>

  <p class="ara-bas">Duyamazlar emirlerinin yerine getirildiğini.</p>

  <p class="ara-bas">Rosencrantz’la Guildenstern’in öldürüldüğünü.</p>

  <p class="ara-bas">Kim teşekkür edecek bize bundan ötürü?</p>

  <p class="idebold">HORATIO</p>

  <p class="ara-bas">Kral değil herhalde.</p>

  <p class="ara-bas">Teşekkür edecek durumda olsa bile</p>

  <p class="ara-bas">O değildi ölüm fermanlarını yazan.</p>

  <p class="ara-bas">Ama geldiniz madem bu dökülmüş kanlar üstüne,</p>

  <p class="ara-bas">Siz İngiltere’den ve siz Polonya savaşından,</p>

  <p class="ara-bas">Emir verin de bu ölüler yüksek bir set üstüne,</p>

  <p class="ara-bas">Herkesin gözleri önüne konsun</p>

  <p class="ara-bas">Ve bırakın beni anlatayım herkese</p>

  <p class="ara-bas">Nasıl oldu bu olanlar. Anlatayım</p>

  <p class="ara-bas">Şehvete, kana bulanmış soysuzlukları,</p>

  <p class="ara-bas">Aldanmaları, körü körüne öldürmeleri,</p>

  <p class="ara-bas">Kalleşliğin oyununa kurban gitmeleri,</p>

  <p class="ara-bas">Ve sonunda, kuranların başını yiyen</p>

  <p class="ara-bas">Sersemce kurulmuş tuzakları.</p>

  <p class="ara-bas">Anlatayım bunları bütün gerçekliğiyle.</p>

  <p class="idebold">FORTINBRAS</p>

  <p class="ara-bas">Hemen dinleyelim bunları,</p>

  <p class="ara-bas">Çağıralım dinlesin en soylu kişiler de.</p>

  <p class="ara-bas">Bana gelince, yüreğim sızlayarak da olsa</p>

  <p class="ara-bas">Kucaklıyorum açılan bahtımı.</p>

  <p class="ara-bas">Unutulmamış haklarım var benim bu krallıkta,</p>

  <p class="ara-bas">Fırsat bu fırsat hakkımı aramaya.</p>

  <p class="idebold">HORATIO</p>

  <p class="ara-bas">Bunun üstüne de diyeceklerim var</p>

  <p class="ara-bas">Hem de daha çok sözü edilecek bir insan adına,</p>

  <p class="ara-bas">Ama hemen yapalım bitirelim bu işi,</p>

  <p class="ara-bas">Şaşkınlığı geçmeden kafaların</p>

  <p class="ara-bas">Yoksa kurulacak dolaplar, tuzaklar,</p>

  <p class="ara-bas">Yeni felaketler getirir başımıza.</p>

  <p class="idebold">FORTINBRAS</p>

  <p class="ara-bas">Dört komutan taşısın Hamlet’i,</p>

  <p class="ara-bas">Bir asker şanıyla götürülsün meydan yerine.</p>

  <p class="ara-bas">Çünkü o tahta çıkabilseydi eğer</p>

  <p class="ara-bas">Büyük bir kral görürdü dünyamız.</p>

  <p class="ara-bas">Ordu bandosu ve top sesleriyle</p>

  <p class="ara-bas">Şanıma layık olsun töreni.</p>

  <p class="ara-bas">Kaldırın ölüleri. Bu gördüklerimiz</p>

  <p class="ara-bas">Savaş meydanlarına yaraşır, buraya değil.</p>

  <p class="ara-bas">Gidin, ateş emri verin askerlere.</p>

  <p class="ortabaslik">(Çıkarlarken askerler ölüleri taşımaya başlar. Uzaktan boru ve top sesleri gelir.)</p>

  <p class="ara-bas">&nbsp;</p>

  <div class="calibre2" id="calibre_pb_51"></div>
</body>
</html>
