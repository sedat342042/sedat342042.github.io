<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_20">1. Sahne</h2>

  <p class="ortabaslik">(Şatoda büyük bir oda.)</p>

  <p class="ortabaslik">(Kral ve Kraliçe, Rosencrantz ve Guildenstern girer.)</p>

  <p class="idebold">KRAL</p>

  <p class="ara-bas">Bir sebebi var elbet bu ahların vahların,</p>

  <p class="ara-bas">Nedir bu derin göğüs geçirmeler, söyleyin,</p>

  <p class="ara-bas">Bilmemiz gerek. Oğlunuz nerede?</p>

  <p class="idebold">KRALİÇE</p>

  <p class="ara-bas">Bizi yalnız bırakın biraz.</p>

  <p class="ortabaslik">(Rosencrantz ve Guildenstern çıkar.)</p>

  <p class="ara-bas">Ah, neler oldu, neler görmedim bu akşam!</p>

  <p class="idebold">KRAL</p>

  <p class="ara-bas">Ne var Gertrude? Hamlet nasıl?</p>

  <p class="idebold">KRALİÇE</p>

  <p class="ara-bas">Çıldırmış, rüzgâr ve deniz nasıl çıldırırsa</p>

  <p class="ara-bas">Birbiriyle savaşırken. Tam azıttığı bir ara,</p>

  <p class="ara-bas">Perdenin arkasında bir şeyler kımıldayınca</p>

  <p class="ara-bas">Çekti hemen kılıcını:</p>

  <p class="ara-bas">“Bir fare! Bir fare!” diye bağırdı,</p>

  <p class="ara-bas">Ve bir deli şaşkınlığı içinde öldürdü</p>

  <p class="ara-bas">Arkada saklanan zavallı ihtiyarı!</p>

  <p class="idebold">KRAL</p>

  <p class="ara-bas">Aman ne felaket! Demek orada olsak,</p>

  <p class="ara-bas">Aynı şey bizim başımıza gelecekti!</p>

  <p class="ara-bas">Başıboş kalması bir tehlike hepimiz için.</p>

  <p class="ara-bas">Evet, sizin için, benim için, herkes için.</p>

  <p class="ara-bas">Eyvah! Nasıl kalkarız altından bu kanlı işin?</p>

  <p class="ara-bas">Kabahat bize yüklenecek şimdi,</p>

  <p class="ara-bas">Gözlemedik, tutmadık, uzaklaştırmadık diye</p>

  <p class="ara-bas">Bu aklını yitirmiş delikanlıyı.</p>

  <p class="ara-bas">Doğrusu buydu ama başvurmadık bu çareye</p>

  <p class="ara-bas">Çok sevdiğimiz için kendisini.</p>

  <p class="ara-bas">Kötü bir illete tutulan da böyle yapar,</p>

  <p class="ara-bas">Duyulur da ayıplanırım korkusuyla</p>

  <p class="ara-bas">İliklerine kadar çürümeye katlanır.</p>

  <p class="ara-bas">Nereye gitti?</p>

  <p class="idebold">KRALİÇE</p>

  <p class="ara-bas">Öldürdüğü insanı başka yere götürmeye.</p>

  <p class="ara-bas">Çılgınlık içinde bile yüreği temiz ne de olsa,</p>

  <p class="ara-bas">Kaba madenler arasında bir tutam altın gibi:</p>

  <p class="ara-bas">Vahlanıyor yaptığına.</p>

  <p class="idebold">KRAL</p>

  <p class="ara-bas">Gel, Gertrude, gel gidelim!</p>

  <p class="ara-bas">Gün ışığı dağlara vurur vurmaz,</p>

  <p class="ara-bas">Gemi alıp götürecek onu. Bu kanlı işe gelince,</p>

  <p class="ara-bas">Bütün gücümüzü ve kafamızı kullanarak,</p>

  <p class="ara-bas">Uyutmalı, kitaba uydurmalı bu işi.</p>

  <p class="ara-bas">Hey Guildenstern!</p>

  <p class="ortabaslik">(Rosencrantz ve Guildenstern girer.)</p>

  <p class="ara-bas">Dostlar, koşun; başka yardımcılar da alın,</p>

  <p class="ara-bas">Hamlet bir çılgınlık anında Polonius’u öldürmüş,</p>

  <p class="ara-bas">Annesinin odasından alıp bir yere götürmüş.</p>

  <p class="ara-bas">Bulun kendisini, tatlılıkla konuşun,</p>

  <p class="ara-bas">Cesedi kiliseye götürün. Çabuk, rica ederim.</p>

  <p class="ortabaslik">(Rosencrantz ve Guildenstern çıkar.)</p>

  <p class="ara-bas">Gel Gertrude, en akıllı dostlarımızı çağıralım.</p>

  <p class="ara-bas">Bildirelim onlara ne yapmak istediğimizi</p>

  <p class="ara-bas">Ve başımıza gelen bu aksiliği.</p>

  <p class="ara-bas">Bir iftira atılmaya görsün ortaya,</p>

  <p class="ara-bas">Dedikodusu, hedefinden şaşmaz bir gülle gibi,</p>

  <p class="ara-bas">Zehirli okunu salar dünyaya.</p>

  <p class="ara-bas">Bu ok bize değmesin de bari.</p>

  <p class="ara-bas">Vurulmaz havaları delip gitsin. Gidelim burdan:</p>

  <p class="ara-bas">Korkular, karanlıklar düştü içime birden.</p>

  <p class="ortabaslik">(Çıkarlar.)</p>

  <div class="calibre2" id="calibre_pb_34"></div>
</body>
</html>
