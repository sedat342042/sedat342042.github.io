<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_10">2. Sahne</h2>

  <p class="ortabaslik">(Şatoda bir toplantı yeri.)</p>

  <p class="ortabaslik">(Boru sesleri. Danimarka Kralı Claudius, Kraliçe Gertrude, Hamlet, lordlar, Polonius ve oğlu Laertes ile Ophelia, Voltimand, Cornelius ve hizmetçiler girer.)</p>

  <p class="idebold">KRAL</p>

  <p class="ara-bas">Sevgili kardeşim Hamlet’in ölümü</p>

  <p class="ara-bas">Bütün acılığıyla içimizde henüz;</p>

  <p class="ara-bas">Yüreklerimiz yaralı ve bütün krallığımız</p>

  <p class="ara-bas">Kederden çatılmış bir tek kaş sanki hâlâ.</p>

  <p class="ara-bas">Böyle olması da gerek, doğru; fakat</p>

  <p class="ara-bas">Aklımız öyle savaştı ki yüreğimizle,</p>

  <p class="ara-bas">Matem içinde sağduyumuzu yitirmeyip</p>

  <p class="ara-bas">Hep onu düşünmekle beraber</p>

  <p class="ara-bas">Kendimizi de unutmayalım diyoruz artık.</p>

  <p class="ara-bas">Onun için, eskiden kardeşimiz, bugün kraliçemiz,</p>

  <p class="ara-bas">Bu yiğit memleketin taç ortağı olan kadını</p>

  <p class="ara-bas">Yaslı bir sevinçle,</p>

  <p class="ara-bas">Bir gözümüz ağlayıp, bir gözümüz gülerek,</p>

  <p class="ara-bas">Düğünde cenaze, cenazede düğün türküleri söyleyerek,</p>

  <p class="ara-bas">Acıyla tatlıyı birleştirmesini bilerek,</p>

  <p class="ara-bas">Eş ettik kendimize, evlendik.</p>

  <p class="ara-bas">Sizlere de danışarak yaptık bu işi;</p>

  <p class="ara-bas">Ve sizler yalnız kendi vicdanınızı dinleyerek,</p>

  <p class="ara-bas">Hak verdiniz bize: Teşekkürler hepinize!</p>

  <p class="ara-bas">Şunu da söylemek isterim bu arada:</p>

  <p class="ara-bas">Fortinbras’ın oğlu,</p>

  <p class="ara-bas">Bizim kim olduğumuzu pek bilmeden,</p>

  <p class="ara-bas">Ya da sevgili kardeşimizin ölmesiyle</p>

  <p class="ara-bas">Devletimiz yıkıldı sandığından,</p>

  <p class="ara-bas">Bir ordu toplamış, hayale kaptırıp kendini.</p>

  <p class="ara-bas">Durmadan başımızı ağrıtır oldu elçileriyle</p>

  <p class="ara-bas">Babasının yitirdiği</p>

  <p class="ara-bas">Ve yiğit kardeşimin yasalarla kazandığı</p>

  <p class="ara-bas">Toprakları geri ister... O isteyedursun,</p>

  <p class="ara-bas">Bu toplantıda bizim asıl söylemek istediğimiz</p>

  <p class="ara-bas">Şudur size: Norveç’e bir yazı yolladık.</p>

  <p class="ara-bas">Genç Fortinbras’ın amcası, bir zavallı yatalak,</p>

  <p class="ara-bas">Yeğeninin nelere giriştiğinden haberi bile yok.</p>

  <p class="ara-bas">Bunlara bir son ver diyoruz kendisine.</p>

  <p class="ara-bas">Ne de olsa onun uyrukları toplanan askerler,</p>

  <p class="ara-bas">Savaş için gerekli şunlar bunlar onun elinde.</p>

  <p class="ara-bas">Bu iş için siz, dostlarım, Cornelius ve Voltimand,</p>

  <p class="ara-bas">Sizleri yolluyorum ihtiyar Norveç Kralı’na.</p>

  <p class="ara-bas">Kendisiyle konuşurken,</p>

  <p class="ara-bas">Şu verdiğim yazıdaki ölçülere bağlı kalacaksınız.</p>

  <p class="ara-bas">Uğurlar olsun. Tez görün bu işi, gösterin bağlılığınızı.</p>

  <p class="idebold">CORNELIUS ve VOLTIMAND</p>

  <p class="ara-bas">Bunda ve her işte bağlıyız size.</p>

  <p class="idebold">KRAL</p>

  <p class="ara-bas">Size güveniyorum. Güle güle dostlarım.</p>

  <p class="ortabaslik">(Cornelius ve Voltimand çıkar.)</p>

  <p class="ara-bas">Laertes, gel şimdi bakalım. Ne var?</p>

  <p class="ara-bas">Bir dileğiniz varmış bizden? Nedir Laertes?</p>

  <p class="ara-bas">Danimarka Kralı’ndan haklı bir şey isterseniz,</p>

  <p class="ara-bas">Boşuna istemiş olmazsınız. Nedir istediğin?</p>

  <p class="ara-bas">Senin istediğin değil, benim yapabileceğim nedir?</p>

  <p class="ara-bas">Kafa yüreğe, el ağza bağlı değildir</p>

  <p class="ara-bas">Senin babanın bize bağlı olduğu kadar.</p>

  <p class="ara-bas">Söyle, nedir dileğin Laertes?</p>

  <p class="idebold">LAERTES</p>

  <p class="ara-bas">Dileğim Fransa’ya dönmek, haşmetli kralım.</p>

  <p class="ara-bas">Taç giyme töreninize katılmak için</p>

  <p class="ara-bas">Koşa koşa geldim Danimarka’ya</p>

  <p class="ara-bas">Ama bu ödevimi yerine getirdikten sonra</p>

  <p class="ara-bas">Aklım Fransa’ya dönmekte.</p>

  <p class="ara-bas">Saklamadan söyleyip izin istiyorum.</p>

  <p class="idebold">KRAL</p>

  <p class="ara-bas">Babanın izni var mı? Ne diyorsun, Polonius?</p>

  <p class="idebold">POLONIUS</p>

  <p class="ara-bas">Benden izin aldı, kralım, yalvara yakara.</p>

  <p class="ara-bas">Dileğine ben de katılıyorum, ister istemez.</p>

  <p class="ara-bas">Uygun görürseniz, gitsin, efendimiz.</p>

  <p class="idebold">KRAL</p>

  <p class="ara-bas">Güle güle git, Laertes, gününü gün et.</p>

  <p class="ara-bas">Gönlünce tadını çıkar gençliğinin.</p>

  <p class="ara-bas">Ya sen, Hamlet, yeğenim, oğlum...</p>

  <p class="idebold">HAMLET</p>

  <p class="ortabaslik">(Kendi kendine.)</p>

  <p class="ara-bas">Yeğenden biraz fazla, oğuldan bir hayli az.</p>

  <p class="idebold">KRAL</p>

  <p class="ara-bas">Neden hep kara bulutlar gibisin böyle?</p>

  <p class="idebold">HAMLET</p>

  <p class="ara-bas">Hiç de değil, efendimiz, güneşin yanı başındayım.</p>

  <p class="idebold">KRALİÇE</p>

  <p class="ara-bas">Canım Hamlet, at üstünden bu gece karanlığını,</p>

  <p class="ara-bas">Biraz da sevgiyle bak Danimarka’ya.</p>

  <p class="ara-bas">Gözlerin hep böyle çevrilip yere</p>

  <p class="ara-bas">Toprakta aramasın değerli babanı.</p>

  <p class="ara-bas">Her yaşayan ölür, sonsuzluk hepimizin sonu,</p>

  <p class="ara-bas">Olağan bir şey bu.</p>

  <p class="idebold">HAMLET</p>

  <p class="ara-bas">Evet, sayın bayan, olağan gerçekten.</p>

  <p class="idebold">KRALİÇE</p>

  <p class="ara-bas">Öyleyse nedir aykırı görünen sana?</p>

  <p class="idebold">HAMLET</p>

  <p class="ara-bas">Görünen mi dediniz? Olan deyiniz, sayın bayan,</p>

  <p class="ara-bas">Görünen yok benim için, olan var.</p>

  <p class="ara-bas">Giydiğim karalar değil yalnız, sevgili annemiz,</p>

  <p class="ara-bas">Âdetlere uyarak tuttuğum matem değil,</p>

  <p class="ara-bas">İniltiler, sel gibi gözyaşları değil,</p>

  <p class="ara-bas">Dertli, kederli bir görünüş değil,</p>

  <p class="ara-bas">Takma, uydurma bir yüz değil,</p>

  <p class="ara-bas">Benim gerçek halimi anlatacak.</p>

  <p class="ara-bas">Bütün bunlar görünüş gerçekten.</p>

  <p class="ara-bas">Gösteriş olabilir bütün bunlar.</p>

  <p class="ara-bas">Ama hiçbiri anlatmaz bunların</p>

  <p class="ara-bas">Benim içimdekini.</p>

  <p class="idebold">KRAL</p>

  <p class="ara-bas">Senin güzel, övülesi yanın bu, Hamlet.</p>

  <p class="ara-bas">Yürekten tutuyorsun babanın yasını.</p>

  <p class="ara-bas">Ama unutma ki babanın da babası öldü,</p>

  <p class="ara-bas">Büyükbaban da yitirdi babasını.</p>

  <p class="ara-bas">Baba sevgisiyle oğul derdi kalabilir bir süre,</p>

  <p class="ara-bas">Ama bu matem bitmek bilmeyince,</p>

  <p class="ara-bas">Ne dine imana sığar, ne insanlığa.</p>

  <p class="ara-bas">Tanrıya karşı gelmek olur bu;</p>

  <p class="ara-bas">Yüreğini, aklını dizginleyememektir bu;</p>

  <p class="ara-bas">Kafan işlemiyor, cahilsin demektir.</p>

  <p class="ara-bas">İster istemez olacak bir şeyi,</p>

  <p class="ara-bas">Olmasını herkesin olağan saydığı bir şeyi</p>

  <p class="ara-bas">Neden yadırgayıp boşuna hayıflanmalı?</p>

  <p class="ara-bas">Olmaz! Tanrı hoş görmez bunu!</p>

  <p class="ara-bas">Ölülere ve yaradana karşı gelmektir bu!</p>

  <p class="ara-bas">Akla da sığmaz bu, çünkü</p>

  <p class="ara-bas">Akla en uygun gelen şeydir babaların ölmesi.</p>

  <p class="ara-bas">İlk insan ölüsü karşısında olduğu gibi</p>

  <p class="ara-bas">Son ölen insanın da karşısında</p>

  <p class="ara-bas">“Bunun böyle olması gerek” demiştir akıl.</p>

  <p class="ara-bas">Rica ederiz, kaldır at üstünden</p>

  <p class="ara-bas">Hiçbir şeye yaramayan bu derdi.</p>

  <p class="ara-bas">Bizi de baba bil kendine,</p>

  <p class="ara-bas">Öyle bil ki halk da anlasın</p>

  <p class="ara-bas">Tahtımıza en yakın kişi olduğunu.</p>

  <p class="ara-bas">En şefkatli babanın evlat sevgisinden</p>

  <p class="ara-bas">Daha az değil benim sana olan sevgim.</p>

  <p class="ara-bas">Wittenberg’e, okumaya dönme isteğin</p>

  <p class="ara-bas">Hiç de hoş gelmiyor bize.</p>

  <p class="ara-bas">Senden dileğimiz yanı başımızda kalmandır,</p>

  <p class="ara-bas">Gözümüzün gönlümüzün şenliği olarak,</p>

  <p class="ara-bas">En yakınımız, yeğenimiz, oğlumuz olarak.</p>

  <p class="idebold">KRALİÇE</p>

  <p class="ara-bas">Annen boşuna yalvarmasın sana, Hamlet,</p>

  <p class="ara-bas">Ne olur, kal bizimle; gitme Wittenberg’e.</p>

  <p class="idebold">HAMLET</p>

  <p class="ara-bas">Ne buyurursanız onu yaparım, kraliçemiz.</p>

  <p class="idebold">KRAL</p>

  <p class="ara-bas">Aman ne duygulu, ne güzel karşılık bu.</p>

  <p class="ara-bas">Biz ne isek sen de öyle ol Danimarka’da.</p>

  <p class="ara-bas">Buyurun, kraliçem. Yüreğime su serpti</p>

  <p class="ara-bas">Hamlet’in bu tatlı, bu candan davranışı.</p>

  <p class="ara-bas">Bunu kutlamak için Danimarka’da bugün</p>

  <p class="ara-bas">Her içilen kadehle toplar atılsın</p>

  <p class="ara-bas">Ve kralın keyfi böylece</p>

  <p class="ara-bas">Sarsın gökleri gümbürdeyerek. Haydi, gidelim!</p>

  <p class="ortabaslik">(Herkes çıkar, Hamlet kalır.)</p>

  <p class="idebold">HAMLET</p>

  <p class="ara-bas">Ah bu katı, kaskatı beden bir dağılsa,</p>

  <p class="ara-bas">Eriyip gitse bir çiy tanesinde sabahın!</p>

  <p class="ara-bas">Ya da Tanrı yasak etmemiş olsa</p>

  <p class="ara-bas">Kendi kendini öldürmesini insanın!</p>

  <p class="ara-bas">Tanrım! Ulu Tanrım! Ne bunaltıcı, ne berbat,</p>

  <p class="ara-bas">Ne tatsız, ne boş geliyor bu dünya bana!</p>

  <p class="ara-bas">Ah ne iğrenç, ne iğrenç! Bakımsız bir bahçe ki</p>

  <p class="ara-bas">Azgın bitkileri tohuma kaçmış,</p>

  <p class="ara-bas">Pis, kaba ne varsa tabiatta sarmış içini.</p>

  <p class="ara-bas">Bu muydu olacak iki ay sonra ölümünden?</p>

  <p class="ara-bas">O kadar bile değil, iki ay bile olmadı.</p>

  <p class="ara-bas">O yüce kralı bir düşün, bir de buna bak!</p>

  <p class="ara-bas">Biri Güneş Tanrısı, öteki bir orman şeytanı!</p>

  <p class="ara-bas">Nasıl da severdi annemi?</p>

  <p class="ara-bas">Esen yellerden sakınırdı yüzünü.</p>

  <p class="ara-bas">Yerler, gökler; unutsam olmaz mı bunları?</p>

  <p class="ara-bas">O da nasıl düşerdi babamın üstüne?</p>

  <p class="ara-bas">Sevgiyle beslendikçe artar gibiydi sevgisi.</p>

  <p class="ara-bas">Öyleyken, bir ay içinde... Düşünmesem daha iyi.</p>

  <p class="ara-bas">Kadın zaaf demekmiş meğer! Kısacık bir ay...</p>

  <p class="ara-bas">Daha eskimedi o gün giydiği pabuçlar</p>

  <p class="ara-bas">Babamın tabutu ardında yürürken,</p>

  <p class="ara-bas">Niobe gibi, iki gözü iki çeşme...</p>

  <p class="ara-bas">Nasıl olur, o kadın, evet aynı kadın</p>

  <p class="ara-bas">–Tanrım, beyinsiz bir hayvan bile</p>

  <p class="ara-bas">Daha fazla acı çekerdi– amcamla evleniyor;</p>

  <p class="ara-bas">Babamın kardeşiyle; öyle de bir kardeş ki</p>

  <p class="ara-bas">Ben Herakles’e ne kadar benzemezsem</p>

  <p class="ara-bas">O da o kadar benzemiyor babama.</p>

  <p class="ara-bas">Bir ay içinde... Yalancı gözyaşlarının tuzu</p>

  <p class="ara-bas">Daha yakarken kızarmış gözlerini</p>

  <p class="ara-bas">Evleniyor bu adamla. Ne kıyasıya bir acele bu!</p>

  <p class="ara-bas">Ne azgın bir atılış haram döşeğine!</p>

  <p class="ara-bas">İyi değil, iyilik de çıkamaz bundan.</p>

  <p class="ara-bas">Ama boğ kendini yüreğim; dilimi tutmak gerek!</p>

  <p class="ortabaslik">(Horatio, Marcellus, Bernardo girer.)</p>

  <p class="idebold">HORATIO</p>

  <p class="ara-bas">Selam, efendimize!</p>

  <p class="idebold">HAMLET</p>

  <p class="ara-bas">Hoş geldiniz... Aman, Horatio, sen misin?</p>

  <p class="ara-bas">Aldanıyor muyum yoksa?</p>

  <p class="idebold">HORATIO</p>

  <p class="ara-bas">Ta kendisi, efendimiz, her zamanki kulunuz.</p>

  <p class="idebold">HAMLET</p>

  <p class="ara-bas">Hayır dostum. Dost diyelim birbirimize.</p>

  <p class="ara-bas">Wittenberg’den hangi rüzgâr attı seni buraya?</p>

  <p class="ara-bas">Marcellus?</p>

  <p class="idebold">MARCELLUS</p>

  <p class="ara-bas">Sevgili efendimiz!</p>

  <p class="idebold">HAMLET</p>

  <p class="ara-bas">Çok sevindim gördüğüme,</p>

  <p class="ortabaslik">(Bernardo’ya.)</p>

  <p class="ara-bas">Hoş geldiniz.</p>

  <p class="ara-bas">Peki ama, ne diye ayrıldınız Wittenberg’den?</p>

  <p class="idebold">HORATIO</p>

  <p class="ara-bas">Serseriliğimizden, sevgili efendimiz.</p>

  <p class="idebold">HAMLET</p>

  <p class="ara-bas">Düşmanınıza söyletmem bunu sizin için,</p>

  <p class="ara-bas">Kendiniz için söylemenize de</p>

  <p class="ara-bas">Razı olmuyor kulaklarım.</p>

  <p class="ara-bas">Hiç de serseri olmadığınızı bilirim.</p>

  <p class="ara-bas">Ama Elsinore’da ne arıyorsunuz?</p>

  <p class="ara-bas">Gitmeden susuz içmesini öğretmeliyim size.</p>

  <p class="idebold">HORATIO</p>

  <p class="ara-bas">Babanızın cenazesine gelmiştim, efendimiz.</p>

  <p class="idebold">HAMLET</p>

  <p class="ara-bas">Haydi, alay etme arkadaş benimle;</p>

  <p class="ara-bas">Annemin düğününe gelmişsindir.</p>

  <p class="idebold">HORATIO</p>

  <p class="ara-bas">Doğrusu biraz çabuk oldu bu düğün.</p>

  <p class="idebold">HAMLET</p>

  <p class="ara-bas">Ekonomi, Horatio, ekonomi!</p>

  <p class="ara-bas">Cenaze sofrasında sıcak yenen yemekler</p>

  <p class="ara-bas">Düğün sofrasında soğuk verildi.</p>

  <p class="ara-bas">Öyle bir günü görmektense, Horatio,</p>

  <p class="ara-bas">En büyük düşmanımı cennette görmeye razıydım.</p>

  <p class="ara-bas">Babam, babamı görür gibi oluyorum!</p>

  <p class="idebold">HORATIO</p>

  <p class="ara-bas">Nerede efendimiz?</p>

  <p class="idebold">HAMLET</p>

  <p class="ara-bas">Kafamın içinde, Horatio.</p>

  <p class="idebold">HORATIO</p>

  <p class="ara-bas">Bir kez görmüştüm onu. Yaman bir kraldı.</p>

  <p class="idebold">HAMLET</p>

  <p class="ara-bas">Bir insandı, her şeyden önce,</p>

  <p class="ara-bas">Benzerini görmeyecek gözlerim.</p>

  <p class="idebold">HORATIO</p>

  <p class="ara-bas">Efendimiz, ben bu gece gördüm galiba onu.</p>

  <p class="idebold">HAMLET</p>

  <p class="ara-bas">Gördün mü? Kimi?</p>

  <p class="idebold">HORATIO</p>

  <p class="ara-bas">Kralı, babanızı, efendimiz.</p>

  <p class="idebold">HAMLET</p>

  <p class="ara-bas">Kralı, babamı ha?</p>

  <p class="idebold">HORATIO</p>

  <p class="ara-bas">Bir an şaşkınlığınızı yenip</p>

  <p class="ara-bas">Can kulağıyla dinler misiniz beni?</p>

  <p class="ara-bas">Bu arkadaşların da tanıklığıyla</p>

  <p class="ara-bas">Size gözlerimle gördüğüm...</p>

  <p class="ara-bas">O mucizeyi anlatayım.</p>

  <p class="idebold">HAMLET</p>

  <p class="ara-bas">Allah rızası için, söyle söyleyeceğini.</p>

  <p class="idebold">HORATIO</p>

  <p class="ara-bas">İki gece üst üste bu arkadaşlar,</p>

  <p class="ara-bas">Marcellus ve Bernardo, nöbet tutarken</p>

  <p class="ara-bas">Gecenin en ölü saatlerinde,</p>

  <p class="ara-bas">Bir şey görüyorlar: Babanızın benzeri bir görüntü</p>

  <p class="ara-bas">Tepeden tırnağa zırhlar kuşanmış</p>

  <p class="ara-bas">Çıkıyor karşılarına ve ağır bir ihtişamla</p>

  <p class="ara-bas">Yürüyor yanlarında. Üç kez geçiyor,</p>

  <p class="ara-bas">Şaşkınlıktan, korkudan,</p>

  <p class="ara-bas">Fal taşına dönen gözleri önünden,</p>

  <p class="ara-bas">Bir mızrak boyu öteden.</p>

  <p class="ara-bas">Nerdeyse taş kesilmişler, dilleri tutulmuş,</p>

  <p class="ara-bas">Tek kelime söyleyememişler.</p>

  <p class="ara-bas">Gizlice gelip bana anlattılar bunu titreyerek</p>

  <p class="ara-bas">Üçüncü gece ben de nöbete gittim onlarla,</p>

  <p class="ara-bas">Anlattıklarına tıpatıp uyan saatte ve kılıkta</p>

  <p class="ara-bas">Görüntü geldi yine. Hemen tanıdım babanızı</p>

  <p class="ara-bas">Şu iki el daha az benzer birbirine.</p>

  <p class="idebold">HAMLET</p>

  <p class="ara-bas">Nerde oldu bu?</p>

  <p class="idebold">MARCELLUS</p>

  <p class="ara-bas">Nöbet tutulan setin üstünde.</p>

  <p class="idebold">HAMLET</p>

  <p class="ara-bas">Sen de konuşmadın mı?</p>

  <p class="idebold">HORATIO</p>

  <p class="ara-bas">Konuştum, efendimiz.</p>

  <p class="ara-bas">Ama karşılık vermedi; gerçi bir an</p>

  <p class="ara-bas">Başını kaldırıp konuşacak gibi oldu,</p>

  <p class="ara-bas">Ama tam o sırada horoz ötünce</p>

  <p class="ara-bas">Hemen kaçtı, silindi gözlerimizin önünden.</p>

  <p class="idebold">HAMLET</p>

  <p class="ara-bas">Ne garip şey!</p>

  <p class="idebold">HORATIO</p>

  <p class="ara-bas">Yaşadığım doğruysa, bu da öylesine doğru.</p>

  <p class="ara-bas">Bunu size bildirmeyi</p>

  <p class="ara-bas">Bir ödev saydık kendimize.</p>

  <p class="idebold">HAMLET</p>

  <p class="ara-bas">Elbette, elbette; ama aklım karıştı.</p>

  <p class="ara-bas">Bu gece nöbette misiniz?</p>

  <p class="ara-bas">HEPSİ</p>

  <p class="ara-bas">Evet efendimiz.</p>

  <p class="idebold">HAMLET</p>

  <p class="ara-bas">Zırhlıydı diyorsunuz.</p>

  <p class="ara-bas">HEPSİ</p>

  <p class="ara-bas">Zırhlı, efendimiz.</p>

  <p class="idebold">HAMLET</p>

  <p class="ara-bas">Tepeden tırnağa zırhlı, öyle mi?</p>

  <p class="ara-bas">HEPSİ</p>

  <p class="ara-bas">Evet, efendimiz, tepeden tırnağa.</p>

  <p class="idebold">HAMLET</p>

  <p class="ara-bas">Yüzünü görmediniz öyleyse?</p>

  <p class="idebold">HORATIO</p>

  <p class="ara-bas">Gördük, efendimiz; yüzlüğü kaldırmış!</p>

  <p class="idebold">HAMLET</p>

  <p class="ara-bas">Asık mıydı yüzü?</p>

  <p class="idebold">HORATIO</p>

  <p class="ara-bas">Öfkeden çok keder vardı yüzünde.</p>

  <p class="idebold">HAMLET</p>

  <p class="ara-bas">Soluk mu, renkli miydi yüzü?</p>

  <p class="idebold">HORATIO</p>

  <p class="ara-bas">Soluk, çok soluk.</p>

  <p class="idebold">HAMLET</p>

  <p class="ara-bas">Size doğru mu çevrikti gözleri?</p>

  <p class="idebold">HORATIO</p>

  <p class="ara-bas">Evet, hep bize doğru.</p>

  <p class="idebold">HAMLET</p>

  <p class="ara-bas">Keşke orada olsaydım ben de.</p>

  <p class="idebold">HORATIO</p>

  <p class="ara-bas">Donakalırdınız.</p>

  <p class="idebold">HAMLET</p>

  <p class="ara-bas">Elbette, elbette... Epeyce kaldı mı?</p>

  <p class="idebold">HORATIO</p>

  <p class="ara-bas">Yüz sayıncaya kadar, hızlı saymadan.</p>

  <p class="idebold">MARCELLUS ve BERNARDO</p>

  <p class="ara-bas">Daha çok, daha çok!</p>

  <p class="idebold">HORATIO</p>

  <p class="ara-bas">Ben gördüğüm zaman değil.</p>

  <p class="idebold">HAMLET</p>

  <p class="ara-bas">Sakalı kırca mıydı?</p>

  <p class="idebold">HORATIO</p>

  <p class="ara-bas">Sağlığında gördüğüm gibi:</p>

  <p class="ara-bas">Siyah ama yer yer gümüşlü.</p>

  <p class="idebold">HAMLET</p>

  <p class="ara-bas">Ben de bekleyeceğim bu gece.</p>

  <p class="ara-bas">Kim bilir, gelir belki.</p>

  <p class="idebold">HORATIO</p>

  <p class="ara-bas">Gelir derim size.</p>

  <p class="idebold">HAMLET</p>

  <p class="ara-bas">Benzer çıkarsa soylu babama, konuşurum,</p>

  <p class="ara-bas">Cehennem açılıp sus da dese konuşurum.</p>

  <p class="ara-bas">Şimdiye dek kimseye söylemedinizse bunu,</p>

  <p class="ara-bas">Yalvarırım, söylemeyin yine kimselere.</p>

  <p class="ara-bas">Bu gece de, ne olursa olsun,</p>

  <p class="ara-bas">Aklınızda kalsın yalnız, dilinizde değil.</p>

  <p class="ara-bas">Unutmam sevginizi. Haydi güle güle.</p>

  <p class="ara-bas">On birle on iki arası yanınızda olacağım sette.</p>

  <p class="ara-bas">HEPSİ</p>

  <p class="ara-bas">Saygılarımızla, efendimiz!</p>

  <p class="idebold">HAMLET</p>

  <p class="ara-bas">Sevgilerinizle; siz de benim sevgilerimle! Güle güle.</p>

  <p class="ortabaslik">(Çıkarlar, Hamlet kalır.)</p>

  <p class="ara-bas">Babamın ruhu, zırhlar içinde?</p>

  <p class="ara-bas">İyiye alamet değil bu;</p>

  <p class="ara-bas">Korkunç bir oyun oynanmış olmasın?</p>

  <p class="ara-bas">Çabuk gel ey gece! Sen de uslu dur ruhum geceye dek!</p>

  <p class="ara-bas">Kötü işler gömülse de yerin dibine</p>

  <p class="ara-bas">Çıkar bir gün insanların gözü önüne.</p>

  <p class="ortabaslik">(Çıkar.)</p>

  <div class="calibre2" id="calibre_pb_11"></div>
</body>
</html>
