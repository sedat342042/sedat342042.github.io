<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_16">1. Sahne</h2>

  <p class="ortabaslik">(Şatoda bir başka oda.)</p>

  <p class="ortabaslik">(Kral ve Kraliçe, Polonius, Rosencrantz,</p>

  <p class="ara-bas">Guildenstern ve Ophelia ile girer.)</p>

  <p class="idebold">KRAL</p>

  <p class="ara-bas">Bir yolunu bulup söyletemiyor musunuz</p>

  <p class="ara-bas">Neden düştüğünü bu garip hallere?</p>

  <p class="ara-bas">Neden bu taşkın, bu delice karamsarlıkla</p>

  <p class="ara-bas">Zehir ediyor kendine rahat günlerini?</p>

  <p class="idebold">ROSENCRANTZ</p>

  <p class="ara-bas">Kendinde bir bozukluk gördüğünü saklamıyor,</p>

  <p class="ara-bas">Ama nedenini açıklamaya yanaşmıyor hiç.</p>

  <p class="idebold">GUILDENSTERN</p>

  <p class="ara-bas">Öyle kolay sır verecek gibi de görünmüyor.</p>

  <p class="ara-bas">Tam biz işin aslını söyletmeye getirirken</p>

  <p class="ara-bas">Kaçıveriyor ustaca bir delilikle.</p>

  <p class="idebold">KRALİÇE</p>

  <p class="ara-bas">İyi karşıladı mı sizi?</p>

  <p class="idebold">ROSENCRANTZ</p>

  <p class="ara-bas">Pek kibarca.</p>

  <p class="idebold">GUILDENSTERN</p>

  <p class="ara-bas">Ama bir hayli zorlayarak kendini.</p>

  <p class="idebold">ROSENCRANTZ</p>

  <p class="ara-bas">Sorularında cimri, ama biz sorduk mu</p>

  <p class="ara-bas">Cevaplarında alabildiğine cömert.</p>

  <p class="idebold">KRALİÇE</p>

  <p class="ara-bas">Bir eğlentiye çağırmayı denediniz mi?</p>

  <p class="idebold">ROSENCRANTZ</p>

  <p class="ara-bas">İyi bir tesadüf oldu, kraliçem:</p>

  <p class="ara-bas">Oyunculara rastlamıştık yolda. Bundan söz edince</p>

  <p class="ara-bas">Bir çeşit sevinç duyar gibi oldu.</p>

  <p class="ara-bas">Oyuncular saraydalar şimdi.</p>

  <p class="ara-bas">Bir emir de aldılar, sanırım</p>

  <p class="ara-bas">Bu gece bir oyun sunmak için kendisine.</p>

  <p class="idebold">POLONIUS</p>

  <p class="ara-bas">Evet, doğru; hatta oyuna şeref vermenizi</p>

  <p class="ara-bas">Sizlerden rica etmemi istedi benden.</p>

  <p class="idebold">KRAL</p>

  <p class="ara-bas">Seve seve! Çok sevindirdi beni,</p>

  <p class="ara-bas">Böyle istekleri olduğunu öğrenmek.</p>

  <p class="ara-bas">Aman dostlarım, heveslendirin biraz daha,</p>

  <p class="ara-bas">Artırın bu eğlentilere düşkünlüğü.</p>

  <p class="idebold">ROSENCRANTZ</p>

  <p class="ara-bas">Baş üstüne efendimiz.</p>

  <p class="ortabaslik">(Rosencrantz ve Guildenstern çıkar.)</p>

  <p class="idebold">KRAL</p>

  <p class="ara-bas">Sevgili Gertrude, siz de yalnız bırakın bizi.</p>

  <p class="ara-bas">Hamlet’i buraya çağırttık el altından,</p>

  <p class="ara-bas">Gelince, bir rastlantıymış gibi, ansızın</p>

  <p class="ara-bas">Ophelia çıkacak karşısına.</p>

  <p class="ara-bas">Babasıyla ben, şerefli iki casus olarak,</p>

  <p class="ara-bas">Saklanıp bir yana, görülmeden görerek</p>

  <p class="ara-bas">Anlayacağız Hamlet’in davranışlarına göre,</p>

  <p class="ara-bas">Aşk yüzünden mi, değil mi bu dertli halleri.</p>

  <p class="idebold">KRALİÇE</p>

  <p class="ara-bas">Peki, gidiyorum...</p>

  <p class="ara-bas">Ama, bilsen Ophelia, ne kadar isterim,</p>

  <p class="ara-bas">Senin tertemiz güzelliğin olsun</p>

  <p class="ara-bas">Hamlet’teki çılgınlığın mutlu sebebi.</p>

  <p class="ara-bas">Umarım, ummak isterim ki yeniden</p>

  <p class="ara-bas">Yola getirir de onu senin iyiliğin,</p>

  <p class="ara-bas">Şanlı, şerefli olursunuz ikiniz de.</p>

  <p class="idebold">OPHELIA</p>

  <p class="ara-bas">Öyle olmasını dilerim, kraliçem.</p>

  <p class="ortabaslik">(Kraliçe çıkar.)</p>

  <p class="idebold">POLONIUS</p>

  <p class="ara-bas">Ophelia, sen şuralarda dolaş... Kralım buyurun,</p>

  <p class="ara-bas">Biz de saklanalım şöyle... Şu kitabı oku Ophelia;</p>

  <p class="ara-bas">Oku ki dindarca bir manası olsun</p>

  <p class="ara-bas">Buralarda tek başına dolaşmanın.</p>

  <p class="ara-bas">Sık sık işlediğimiz bir günah bu,</p>

  <p class="ara-bas">Örnekleri tümen tümen,</p>

  <p class="ara-bas">Melek yüzü, din iman kisvesi takınıp</p>

  <p class="ara-bas">Şeytanı bile kafese koyabilir insan.</p>

  <p class="idebold">KRAL</p>

  <p class="ortabaslik">(Kendi kendine.)</p>

  <p class="ara-bas">Aman ne doğru!</p>

  <p class="ara-bas">Ne yaman bir kırbaç vicdanımın suratına!</p>

  <p class="ara-bas">Bir orospu yanağı bile kızılı, düzgünüyle,</p>

  <p class="ara-bas">Daha çirkin değildir, değildir doğrusu</p>

  <p class="ara-bas">Yaldızlı sözlerim altındaki günahlarımdan!</p>

  <p class="ara-bas">Ah ne ağır bir yük bu beni ezen!</p>

  <p class="idebold">POLONIUS</p>

  <p class="ara-bas">Gelişini duydum, saklanalım efendimiz!</p>

  <p class="ortabaslik">(Halının arkasına geçerler. Hamlet girer.)</p>

  <p class="idebold">HAMLET</p>

  <p class="ara-bas">Var olmak mı, yok olmak mı, bütün sorun bu!</p>

  <p class="ara-bas">Düşüncemizin katlanması mı güzel,</p>

  <p class="ara-bas">Zalim kaderin yumruklarına, oklarına,</p>

  <p class="ara-bas">Yoksa diretip bela denizlerine karşı</p>

  <p class="ara-bas">Dur, yeter! demesi mi?</p>

  <p class="ara-bas">Ölmek, uyumak sadece! Düşünün ki uyumakla yalnız</p>

  <p class="ara-bas">Bitebilir bütün acıları yüreğin,</p>

  <p class="ara-bas">Çektiği bütün kahırlar insanoğlunun.</p>

  <p class="ara-bas">Uyumak, ama düş görebilirsin uykuda, o kötü!</p>

  <p class="ara-bas">Çünkü o ölüm uykularında,</p>

  <p class="ara-bas">Sıyrıldığımız zaman yaşamak kaygısından,</p>

  <p class="ara-bas">Ne düşler görebilir insan, düşünmeli bunu.</p>

  <p class="ara-bas">Bu düşüncedir uzun yaşamayı cehennem eden.</p>

  <p class="ara-bas">Kim dayanabilir zamanın kırbacına?</p>

  <p class="ara-bas">Zorbanın kahrına, gururunun çiğnenmesine,</p>

  <p class="ara-bas">Sevgisinin kepaze edilmesine,</p>

  <p class="ara-bas">Kanunların bu kadar yavaş</p>

  <p class="ara-bas">Yüzsüzlüğün kadar çabuk yürümesine.</p>

  <p class="ara-bas">Kötülere kul olmasına iyi insanın</p>

  <p class="ara-bas">Bir bıçak saplayıp göğsüne kurtulmak varken?</p>

  <p class="ara-bas">Kim ister bütün bunlara katlanmak</p>

  <p class="ara-bas">Ağır bir hayatın altında inleyip terlemek.</p>

  <p class="ara-bas">Ölümden sonraki bir şeyden korkmasa,</p>

  <p class="ara-bas">O kimsenin gidip de dönmediği bilinmez dünya</p>

  <p class="ara-bas">Ürkütmese yüreğini?</p>

  <p class="ara-bas">Bilmediğimiz belalara atılmaktansa</p>

  <p class="ara-bas">Çektiklerine razı etmese insanı?</p>

  <p class="ara-bas">Bilinç böyle korkak ediyor hepimizi:</p>

  <p class="ara-bas">Düşüncenin soluk ışığı bulandırıyor</p>

  <p class="ara-bas">Yürekten gelenin doğal rengini.</p>

  <p class="ara-bas">Ve nice büyük, yiğitçe atılışlar</p>

  <p class="ara-bas">Yollarını değiştirip bu yüzden.</p>

  <p class="ara-bas">Bir iş, bir eylem olma gücünü yitiriyorlar.</p>

  <p class="ara-bas">Ama sus, bak, güzel Ophelia geliyor.</p>

  <p class="ara-bas">Peri kızı dualarında unutma beni,</p>

  <p class="ara-bas">Ve bütün günahlarımı.</p>

  <p class="idebold">OPHELIA</p>

  <p class="ara-bas">Efendimiz nasıllar, bu son günlerde?</p>

  <p class="idebold">HAMLET</p>

  <p class="ara-bas">Eksik olmayın sultanım, iyiyim, iyi, çok iyi.</p>

  <p class="idebold">OPHELIA</p>

  <p class="ara-bas">Efendimiz, kıymetli şeyler vermiştiniz bana,</p>

  <p class="ara-bas">Kaç gündür geri vermek istiyordum size:</p>

  <p class="ara-bas">Buyurun, alın şimdi,</p>

  <p class="idebold">HAMLET</p>

  <p class="ara-bas">Hayır, ben vermedim; hiçbir şey vermedim size.</p>

  <p class="idebold">OPHELIA</p>

  <p class="ara-bas">Verdiniz efendimiz, unutmuş olmalısınız:</p>

  <p class="ara-bas">Öyle güzel sözler de söylemiştiniz ki verirken,</p>

  <p class="ara-bas">Kıymetleri büsbütün artmıştı benim için.</p>

  <p class="ara-bas">Şimdi kokuları uçtu artık, geri alın.</p>

  <p class="ara-bas">En zengin hediyeleri değersiz bulur böyle yürekler.</p>

  <p class="ara-bas">Onları veren sevmez olunca artık.</p>

  <p class="ara-bas">Buyurun, efendimiz.</p>

  <p class="idebold">HAMLET</p>

  <p class="ara-bas">Hele hele! Siz doğru sözlü müsünüz?</p>

  <p class="idebold">OPHELIA</p>

  <p class="ara-bas">Efendimiz?</p>

  <p class="idebold">HAMLET</p>

  <p class="ara-bas">Güzel yüzlü müsünüz?</p>

  <p class="idebold">OPHELIA</p>

  <p class="ara-bas">Ne demek bu efendimiz?</p>

  <p class="idebold">HAMLET</p>

  <p class="ara-bas">Şu demek ki, doğru sözlü güzel yüzlüyseniz, doğruluğunuzun güzelliğinizle hiçbir alışverişi olmamalı.</p>

  <p class="idebold">OPHELIA</p>

  <p class="ara-bas">Güzelliğin doğruluktan daha iyi arkadaşı olabilir mi?</p>

  <p class="idebold">HAMLET</p>

  <p class="ara-bas">Olur ya! Çünkü doğruluğun gücü güzelliği kendine benzetinceye kadar, güzelliğin gücü doğruluğu bir kahpeye çevirebilir. Olmayacak bir şeydi bu eskiden, ama şimdiki zamanda oluyor, görüyoruz. Sizi gerçekten sevmişim bir ara.</p>

  <p class="idebold">OPHELIA</p>

  <p class="ara-bas">Evet. buna inandırmıştınız beni.</p>

  <p class="idebold">HAMLET</p>

  <p class="ara-bas">İnanmamalıydınız bana. Çünkü doğruluğu ne kadar aşılarsan aşıla, çürük kökümüze bizim, eski meyvenin tadı gitmiyor kolay kolay! Sevmiyordum sizi.</p>

  <p class="idebold">OPHELIA</p>

  <p class="ara-bas">Ne kadar aldanmışım.</p>

  <p class="idebold">HAMLET</p>

  <p class="ara-bas">Git, bir manastıra gir! Ne diye günah çocukları besleyeceksin? Ben doğru adamımdır az çok, yine de öyle şeylerle suçlayabilirim ki kendimi, anam hiç doğurmasa daha iyi ederdi beni. Çok gururluyum, hınçlıyım, tutkuluyum. Bir anda öyle kötülükler geçirebilirim ki kafamdan, ne düşüncem hepsini kavramaya yeter, ne hayal gücüm biçimlendirmeye, ne zamanım gerçekleştirmeye. Ne diye sürünür durur benim gibiler yerle gök arasında? Aşağılık herifleriz hepimiz; İnanma hiçbirimize, manastıra gir... Babanız nerde?</p>

  <p class="idebold">OPHELIA</p>

  <p class="ara-bas">Evde efendimiz.</p>

  <p class="idebold">HAMLET</p>

  <p class="ara-bas">Kapıları üstüne kapayın da bari, evinden başka yerde maskaralık etmesin! Allaha ısmarladık!</p>

  <p class="idebold">OPHELIA</p>

  <p class="ara-bas">Ulu Tanrım, sen yardımcısı ol!</p>

  <p class="idebold">HAMLET</p>

  <p class="ara-bas">Evlenirsen şu acı sözü çeyiz diye götürürsün benden: Buzlar kadar el değmedik, karlar gibi temiz de olsan çamur atılmaktan kurtulamayacaksın. Manastıra git. Haydi, elveda! Ama ille de evleneceksen, sersemin biriyle evlen: Çünkü akıllılar sizin kendilerini ne canavara çevireceğinizi bilirler. Manastıra, manastıra git; çarçabuk hem de. Elveda!</p>

  <p class="idebold">OPHELIA</p>

  <p class="ara-bas">Allahım, sen şifasını ver!</p>

  <p class="idebold">HAMLET</p>

  <p class="ara-bas">Boya kullandığınızı da duydum sizin, duymaz olur muyum? Tanrı size bir yüz vermiş, siz tutup başka bir yüz yapıyorsunuz kendinize. Kırıtmalar, fıkırdamalar, yapmacıklı konuşmalar, Tanrının yarattıklarına uydurma ad takmalar, hayasızlığı saflık gibi göstermeler. Hadi canım, ben yokum artık bunlarda, deli etti bunlar beni! Ben derim ki kimseler evlenmesin bundan sonra. Bundan önce evlenenler, bir tanesi dışında, öyle yaşasın gitsin, üst tarafı kalsın olduğu gibi. Manastıra, manastıra diyorum sana!</p>

  <p class="ortabaslik">(Çıkar.)</p>

  <p class="idebold">OPHELIA</p>

  <p class="ara-bas">Yazıklar olsun, o soylu zekâ nasıl çökmüş!</p>

  <p class="ara-bas">Sarayın gözü, ordunun kılıcı, bilimin dili,</p>

  <p class="ara-bas">Güzel yurdumuzun umudu, gülü,</p>

  <p class="ara-bas">Kibarlığın aynası, zarifliğin kalıbı,</p>

  <p class="ara-bas">Bütün gözlerin gözdesi bitmiş, yok olmuş!</p>

  <p class="ara-bas">Ve ben, en mutsuzu, en dertlisi kadınların,</p>

  <p class="ara-bas">Ben ki balını tattım sözlerindeki şiirin,</p>

  <p class="ara-bas">Şimdi o soylu, o şahane kafanın</p>

  <p class="ara-bas">Düzeni bozulmuş çanlara döndüğünü mü görecektim?</p>

  <p class="ara-bas">O eşsiz örnek insanın, o çiçek açan gençliğin.</p>

  <p class="ara-bas">Solup gittiğini mi görecektim çıldırarak?</p>

  <p class="ara-bas">Ah, mutsuz başım! O gördüklerimi gören de ben.</p>

  <p class="ara-bas">Bu gördüğümü gören de!</p>

  <p class="ortabaslik">(Kral ve Polonius saklandıkları yerden çıkar.)</p>

  <p class="idebold">KRAL</p>

  <p class="ara-bas">Aşk mı bu? Hayır, aşk değil içini kemiren;</p>

  <p class="ara-bas">Söylediklerinde pek düzen yok ama,</p>

  <p class="ara-bas">Çılgınlığa benzer bir şey de yok.</p>

  <p class="ara-bas">Başka bir şey var içinde,</p>

  <p class="ara-bas">Bir başka sır yatıyor derdinin arkasında.</p>

  <p class="ara-bas">Korkarım çıkınca ortaya kabuğunu kırıp</p>

  <p class="ara-bas">Bir felaket getirecek başımıza.</p>

  <p class="ara-bas">Bunu önlemek için hemen verdiğim karar şu:</p>

  <p class="ara-bas">İngiltere’ye gitmeli bir an önce,</p>

  <p class="ara-bas">Geciken alacaklarımızı istemeye sözde.</p>

  <p class="ara-bas">Belki denizler, değişik yerler, yeni görüntülerle</p>

  <p class="ara-bas">Dağıtır içindeki saplantıyı.</p>

  <p class="ara-bas">Bir şeye takılmış kafası,</p>

  <p class="ara-bas">Durmadan onu düşünmek bozuyor aklını.</p>

  <p class="ara-bas">Ne dersin bu düşünceme?</p>

  <p class="idebold">POLONIUS</p>

  <p class="ara-bas">İyi olur elbet. Ama ben yine de,</p>

  <p class="ara-bas">Bir aşk yarası var diyorum,</p>

  <p class="ara-bas">Derdinin kaynağında. Başlangıcında.</p>

  <p class="ara-bas">Ne var Ophelia? Gel bakalım.</p>

  <p class="ara-bas">Duyduk hepsini Lord Hamlet’in sözlerinin.</p>

  <p class="ara-bas">Efendimiz, siz bilirsiniz ama,</p>

  <p class="ara-bas">Uygun görürseniz, oyundan sonra,</p>

  <p class="ara-bas">Kraliçe annesi yalnız görüşsün kendisiyle,</p>

  <p class="ara-bas">Derdini sorsun, sözünü sakınmadan konuşsun.</p>

  <p class="ara-bas">Ben de, izin verirseniz saklanıp bir yere,</p>

  <p class="ara-bas">Dileyeyim bütün konuşacaklarını.</p>

  <p class="ara-bas">O da söyletemezse, gönderin İngiltere’ye,</p>

  <p class="ara-bas">Ya da uygun göreceğiniz başka bir yere.</p>

  <p class="idebold">KRAL</p>

  <p class="ara-bas">Öyle olsun. Delilik büyüklere geldi mi</p>

  <p class="ara-bas">Hiç ardını bırakmadan izlemeli.</p>

  <div class="calibre2" id="calibre_pb_25"></div>
</body>
</html>
