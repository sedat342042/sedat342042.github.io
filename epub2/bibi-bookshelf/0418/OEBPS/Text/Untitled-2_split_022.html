<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_22">3. Sahne</h2>

  <p class="ortabaslik">(Şatoda bir başka oda.)</p>

  <p class="ortabaslik">(Kral iki üç adamıyla girer.)</p>

  <p class="idebold">KRAL</p>

  <p class="ara-bas">Onu da, cesedi de arattırıyorum.</p>

  <p class="ara-bas">Ne büyük tehlike başıboş dolaşması!</p>

  <p class="ara-bas">Ama kanun baskısına alınması doğru olmaz:</p>

  <p class="ara-bas">Kafasız kalabalıklar seviyor kendisini:</p>

  <p class="ara-bas">Akıllarıyla değil ki, gözleriyle seviyorlar,</p>

  <p class="ara-bas">Onun için suçu değil cezayı ağır bulurlar.</p>

  <p class="ara-bas">İyisi mi, işin sarpa sarmaması için,</p>

  <p class="ara-bas">Böyle birden uzaklaştırılmasını</p>

  <p class="ara-bas">Hesaplı bir savsaklama gibi gösterelim.</p>

  <p class="ara-bas">Amansız derde ya amansız deva bulacaksın,</p>

  <p class="ara-bas">Ya hiç dokunmayacaksın.</p>

  <p class="ortabaslik">(Rosencrantz girer.)</p>

  <p class="ara-bas">Ne oldu? Ne yaptınız?</p>

  <p class="idebold">ROSENCRANTZ</p>

  <p class="ara-bas">Cesedi nereye götürdüğünü söyletemedik efendimiz.</p>

  <p class="idebold">KRAL</p>

  <p class="ara-bas">Kendisi nerede?</p>

  <p class="idebold">ROSENCRANTZ</p>

  <p class="ara-bas">Dışarıda efendimiz; elimiz altında, emrinizi bekliyor.</p>

  <p class="idebold">KRAL</p>

  <p class="ara-bas">Getirin karşımıza.</p>

  <p class="idebold">ROSENCRANTZ</p>

  <p class="ara-bas">Hey, Guildenstern! Getir efendimizi içeri.</p>

  <p class="ortabaslik">(Hamlet, Guildenstern ve başkalarıyla girer.)</p>

  <p class="idebold">KRAL</p>

  <p class="ara-bas">Evet Hamlet? Polonius nerde?</p>

  <p class="idebold">HAMLET</p>

  <p class="ara-bas">Yemekte.</p>

  <p class="idebold">KRAL</p>

  <p class="ara-bas">Yemekte mi? Nerede yemekte?</p>

  <p class="idebold">HAMLET</p>

  <p class="ara-bas">Yediği yerde değil, kendisinin yem olduğu yerde. Oturuma çağrılmış bir sürü politikacı kurt üşüşmüş başına. Kurt dedin mi kralların kralıdır yiyicilikte. Biz bütün başka yaratıkları niçin semirtiriz? Bizi semirtsinler diye. Kendimizi niçin semirtiriz? Kurtlar yesin diye. Şişko kralla cılız dilenci aynı sofrada iki çeşni, iki ayrı kap yemektir sadece. Olacakları budur sonunda.</p>

  <p class="idebold">KRAL</p>

  <p class="ara-bas">Vah vah! Yazıklar olsun!</p>

  <p class="idebold">HAMLET</p>

  <p class="ara-bas">Kral yemiş bir kurdu rasgele bir insan balık yemi yapar, kurdu yutan balığı da yer.</p>

  <p class="idebold">KRAL</p>

  <p class="ara-bas">Ne demek istiyorsun bunlarla?</p>

  <p class="idebold">HAMLET</p>

  <p class="ara-bas">Hiçbir şey, sadece anlatmak istiyorum ki size, bir kral bir dilencinin bağırsakları içinde de yurt gezisine çıkabilir.</p>

  <p class="idebold">KRAL</p>

  <p class="ara-bas">Polonius nerede?</p>

  <p class="idebold">HAMLET</p>

  <p class="ara-bas">Cennette, inanmazsanız, gönderin adamlarınızı baktırın: Orada yoksa kendiniz gidip cehennemde arayın. Orada da bulamazsanız, bir ay sonra merdiven başından kokusu çıkar nasıl olsa.</p>

  <p class="idebold">KRAL</p>

  <p class="ortabaslik">(Adamlarına.)</p>

  <p class="ara-bas">Gidin arayın dediği yeri.</p>

  <p class="idebold">HAMLET</p>

  <p class="ara-bas">Orada bekliyordur sizi eminim.</p>

  <p class="ortabaslik">(Kralın adamları dışarı koşar.)</p>

  <p class="idebold">KRAL</p>

  <p class="ara-bas">Hamlet, bu yaptığın bize çok acı vermekle beraber</p>

  <p class="ara-bas">Senin güvenliğini düşündüğümüz için,</p>

  <p class="ara-bas">Çarçabuk ayrılman gerekiyor buradan.</p>

  <p class="ara-bas">Hazırlan, gemi kalkacak, rüzgâr elverişli,</p>

  <p class="ara-bas">Yol arkadaşların bekliyor seni,</p>

  <p class="ara-bas">Her şey hazır gitmen için İngiltere’ye.</p>

  <p class="idebold">HAMLET</p>

  <p class="ara-bas">İngiltere’ye ha?</p>

  <p class="idebold">KRAL</p>

  <p class="ara-bas">Evet Hamlet.</p>

  <p class="idebold">HAMLET</p>

  <p class="ara-bas">Güzel.</p>

  <p class="idebold">KRAL</p>

  <p class="ara-bas">Elbette, maksadımızı anlıyorsun tabii?</p>

  <p class="idebold">HAMLET</p>

  <p class="ara-bas">Tanıdığım bir melek var, o anlıyor. Haydi bakalım, İngiltere’ye! Allaha ısmarladık, sevgili anamız.</p>

  <p class="idebold">KRAL</p>

  <p class="ara-bas">Seni seven babanım ben Hamlet.</p>

  <p class="idebold">HAMLET</p>

  <p class="ara-bas">Hayır, anamız! Ana baba karı kocadır, karı kocaysa tek bir bedendir. Onun için, anamız. Haydi yola, İngiltere’ye!</p>

  <p class="ortabaslik">(Çıkar.)</p>

  <p class="idebold">KRAL</p>

  <p class="ara-bas">Adım adım izleyin onu; hemen bindirin gemiye.</p>

  <p class="ara-bas">Uzatmayın işi, bu gece gitmiş olacak buradan.</p>

  <p class="ara-bas">Haydi! Bu defter dürüldü, mühürlendi her yanıyla.</p>

  <p class="ara-bas">Sizi göreyim, çabuk olun!</p>

  <p class="ortabaslik">(Rosencrantz ve Guildenstern çıkar.)</p>

  <p class="ara-bas">Sen de İngiltere, dostluğuma değer veriyorsan,</p>

  <p class="ara-bas">Ki vermen gerek, güçlü olduğumu bildiğine göre,</p>

  <p class="ara-bas">Daha dipdiri ve kızıl durduğuna göre,</p>

  <p class="ara-bas">Danimarka’nın kılıcından yediğin yaralar,</p>

  <p class="ara-bas">Kendi korkunla önümüzde eğildiğine göre,</p>

  <p class="ara-bas">Gevşek davranmazsın yüce buyruğumuza uymakta;</p>

  <p class="ara-bas">Birkaç yazımız birden açıkça anlatıyor,</p>

  <p class="ara-bas">Hamlet’in hemen öldürülmesi gerektiğini.</p>

  <p class="ara-bas">Yap bunu İngiltere! Sıtma gibi yakıyor kanımı.</p>

  <p class="ara-bas">Kurtar beni bu dertten. Ölüm haberi gelmedikçe</p>

  <p class="ara-bas">Dünyalar benim olsa, keyfim gelmez yerine.</p>

  <p class="ortabaslik">(Çıkar.)</p>

  <div class="calibre2" id="calibre_pb_38"></div>
</body>
</html>
