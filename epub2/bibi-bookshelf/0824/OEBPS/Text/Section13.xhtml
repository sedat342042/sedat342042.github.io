<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>10</h2>
  <hr style="width:50%" />

  <h2 id="sigil_toc_id_11">URAL DAGLARl’NDA FIRTINA</h2>
  <hr style="width:50%" />

  <p>Ural Dağları, Asya ile Avrupa arasında üç bin verstlik (3200 km.) bir alanda yükselir. Tatarca kökenli adıyla Ural, Rusların adlandırmasıyla Poyas denen bu dağ sırası, çok yerinde bir isim almıştır, bu kelimeler her iki dilde de kuşak anlamına gelir. Kuzey Buz Denizi kıyılarında başlayan dağlar Hazar Denizi kıyılarında son bulur.</p>

  <p>Rusya’dan Sibirya’ya geçmek için Mişel Strogof'un aşması gereken sınır işte buydu. Daha önce de söylendiği gibi, Perm’den, Urallar’ın doğu yamaçlarında bulunan Ekaterinburg’a gitmek için bu yolu seçmekle akıllılık etmişti. Bütün Orta Asya ticaretinin geçişini sağlayan bu yol, en kolay ve en emin yoldu.</p>

  <p>Bir kaza olmadığı takdirde dağları aşmak için bir gece yeterli olacaktı. Fakat maalesef ilk gökgürültüleri, havanın garip durumuna bakılırsa tehlikeli olabilecek fırtınayı haber veriyordu. Ancak şiddetli bir patlamayla boşalabilecek bir elektrik gerilimi hissediliyordu.</p>

  <p>Mişel Strogof, genç arkadaşının mümkün olduğu kadar rahat edebilmesi için büyük bir özen gösteriyordu. Şiddetli rüzgarın kolayca söküp atabileceği körük, halatlarla arka tarafa sıkıca tutturulmuştu. Atlara çifte koşum kayışı takılmış ve fazladan bir tedbir olarak, hem tekerlekleri sağlamlaştırmak hem de gecenin karanlığında sakınılması zor olan darbelerin etkisini hafifletmek için dingil başlıkları samanla doldurulmuştu. Son olarak, dingilleri arabanın kasasına basitçe çivilenmiş olan ön ve arka bölüm, cıvata ve somunlarla tutturulan bir tahta aracılığıyla birbirlerine bağlandı. Bu tahta, berlin tipi arabalardaki, yayların üzerine oturtulan ve iki dingili birbirine bağlayan kavisli çubuğun yerini tutuyordu.</p>

  <p>Nadya arabanın köşesindeki yerini aldı, Mişel Strogof da onun yanma oturdu. İyice indirilmiş olan körüğe asılı iki kanatlı meşin perde, yolcuları bir ölçüye kadar yağmur ve şiddetli rüzgardan koruyabilirdi.</p>

  <p>Yemşiğin oturduğu yerin sol tarafına yerleştirilmiş olan iki büyük fener, soluk ışıklarıyla yolu aydınlatmakta yetersizdi. Ama bunlar arabanın konumunu belirten ışıklardı, karanlığı zar zor dağıtıyor olsalar da en azından karşı yönden gelen bir arabayla çarpışılmasını engelleyebilirlerdi.</p>

  <p>Görüldüğü gibi bu tehditkar gecenin karşısında bütün tedbirler alınmıştı ve bunu yapmakla da iyi edilmişti.</p>

  <p>“Nadya, hazırız,” dedi Mişel Strogof.</p>

  <p>“Gidelim,” diye cevap verdi genç kız.</p>

  <p>Yemşiğe verilen emirle birlikte araba sarsılarak Ural Dağları’nın ilk rampalarını çıkmaya başladı.</p>

  <p>Saat sekizdi, güneş batmak üzereydi. Bu enlemlerde uzun süren günbatımına rağmen hava şimdiden çok karanlıktı. Gökkubbenin üzerine dev bir buhar bulutu çökmüş gibiydi, ama henüz bu bulutları dağıtacak en ufak bir rüzgar yoktu. Bununla birlikte bir ufuktan diğerine hareketsiz kalsalar da, yukarıdan aşağıya doğru pek de hareketsiz sayılmazlardı ve gökyüzünü yerden ayıran mesafe gözle görülür şekilde azalıyordu. Bulut kümelerinden bazıları, altmış seksen derecelik yaylar çizen bir tür fosforlu ışık yayıyordu. Kapladıkları alan yavaş yavaş toprağa yaklaşıyor gibi görünüyordu. Sanki daha yukarılardaki bir fırtına onları aşağıya itiyormuş gibi, yakında dağı kucaklayacak şekilde ağlarını sıklaştırıyorlardı. Zaten yol da, neredeyse su haline dönüşme noktasına gelmiş bu çok kesif bulutların arasına doğru tırmanıyordu. Çok geçmeden yol ve sis birbirine karışacaktı ve eğer tam bu noktada bulutlar yağmura dönüşmezse sis öyle bir hal alacaktı ki, arabanın bir uçuruma yuvarlanma tehlikesiyle karşılaşmaksızın ilerlemesi mümkün olmayacaktı.</p>

  <p>Bununla birlikte Ural Dağları orta yüksekliktedir. En yüksek zirvesi beş bin ayağı geçmez. Bu dağlarda ebedi kar diye bir şey yoktur. Sibirya kışının zirvelerine yığdığı karı, yaz güneşi tamamen eritir. Bu dağların yükseklerinde çeşit çeşit bitkiler, ağaçlar yetişir. Aynı şekilde, demir ve bakır madenleriyle değerli taş ocaklarının işletilmesi de, buraya kayda değer sayıda işçinin gelmesini gerekli kılar. Buralarda “zavodi” denen köylere çok sık rastlanır ve büyük geçitlerle delik deşik olan yoldan posta arabalarının geçişi gayet kolaydır.</p>

  <p>Fakat güzel havada ve aydınlıkta çok kolay olan bu geçiş, tabiat güçlerinin kendi içindeki şiddetli mücadelesinde, hele de bu mücadelenin ortasına düşülmüşse, büyük zorluklar ve tehlikeleri beraberinde getirir.</p>

  <p>Mişel Strogof, daha önce yaşadığı tecrübelerden, dağdaki bir fırtınanın ne dernek olduğunu iyi biliyor ve belki de, haklı olarak, bu hava olayını, kış boyunca müthiş bir şiddetle kopan tipi fırtınaları kadar tehlikeli buluyordu.</p>

  <p>Başlangıçta henüz yağmur yağmıyordu. Mişel Strogof, arabanın iç kısmını koruyan meşin perdeleri kaldırarak, fenerlerin titrek ışığının yarattığı garip siluetlerle dolu yol kenarlarını inceliyordu.</p>

  <p>Arkadaşı arabadan yarı beline kadar sarkmış halde, aynı anda hem gökyüzünü hem araziyi incelerken Nadya da, kollarını kavuşturmuş, hiç eğilmeden hareketsizce etrafa bakıyordu.</p>

  <p>Hava mutlak bir sükunet içindeydi ama tehditkar bir sükunetti bu. Henüz tek bir molekülü bile kıpırdamıyordu. Sanki yarı boğulmuş durumdaki tabiat nefes alamıyordu ve akciğerleri, yani bu donuk ve kesif bulutlar herhangi bir sebeple dumura uğramış ve işlevlerini yerine getiremiyordu. Yol üzerindeki çakılları öğüten tekerleklerin gıcırtısı, arabanın dingil başlıkları ve tahtalarının ötüşü, soluk soluğa kalmış olan atların gürültüyle nefes alıp verişleri ve çakıllara çarptıkça kıvılcımlar çıkaran nalların şakırtıları hariç mutlak bir sessizlik vardı.</p>

  <p>Üstelik yol, tamamıyla ıssızdı. Araba, bu tehditkar gecede, Ural Dağları’nın dar geçitlerinde ne bir yayaya ne bir atlıya ne de herhangi bir araca rastlıyordu. Orman içinde tek bir kömürcü ateşi, işletilen ocaklarda tek bir madenci kampı, koruluklar arasında tek bir kulübe yoktu. Bu şartlar altında dağ sırasını geçmek için hiçbir tereddüde ve gecikmeye yer yoktu. Mişel Strogof da tereddüt etmedi. Zaten tereddüt etmesine de imkan yoktu. Ama bir mevzu tuhaf bir biçimde zihnini meşgul ediyordu, kendilerinden önde giden talikadaki yolcular kim olabilirdi ve bu kadar tedbirsizce yol almaları için nasıl bir zorlayıcı sebepleri olabilirdi?</p>

  <p>Mişel Strogof bir süre için böyle düşüncelere daldı. Saat on bire doğru, şimşekler gökyüzünü aydınlatmaya başladı ve bir daha da ardı arkası kesilmedi. Şimşeklerin ani ışığında, yolun değişik noktalarında toplu halde bulunan büyük çam ağaçlarının siluetleri bir görünüp bir kayboluyordu. Araba yolun kenarına yaklaştığında, bulutlarda çakan ani şimşek ışıklarıyla derin uçurumlar aydınlanıyordu. Zaman zaman, arabanın şiddetli bir gürültüsü, bir yarığın üzerine atılmış ve iyice yıpranmış bir kalas köprüden geçmekte olduklarına işaret ediyordu, gökgürültüsü arabanın altından gelir gibiydi. Zaten çok geçmeden ortalık, gökyüzünün yukarılarına çıktıkça daha da vahim hale gelen, tekdüze vızıltılarla doldu. Yolun sarplığından çok havanın ağırlığından yorgun düşmüş atları kah öven kah azarlayan yemşiğin haykırışları, bu değişik gürültülere karışıyordu. Artık okun ucundaki çıngırakların da hareketlendirmediği atların, her saniye dizleri bükülmekteydi.</p>

  <p>“Geçidin zirvesine saat kaçta ulaşırız?” diye sordu Mişel Strogof yemşiğe.</p>

  <p>“Sabah birde... eğer ulaşabilirsek tabii!” diye cevap verdi adam başını sallayarak.</p>

  <p>“Söylesene dostum, bu dağlardaki ilk fırtınan değil bu, öyle değil mi?”</p>

  <p>“Hayır, inşallah sonuncusu da olmaz!” “Korkuyor musun peki?”</p>

  <p>“Korkmuyorum ama sana tekrar söyleyeyim, yola çıkmakla hata ettin.”</p>

  <p>“Kakaydım daha büyük bir hata yapmış olacaktım.”</p>

  <p>Tartışmak için değil, itaat etmek için orada olan bir adam edasıyla, yemşik bağırdı: “Haydi yürüyün güvercinlerim!”</p>

  <p>Bu sırada, uzaklardan bir hışırtı geldi. Sanki keskin ve sağır edici binlerce ıslık, o âna kadar sessiz olan havayı yırtıyordu. Mişel Strogof müthiş bir gökgürüitüsünün takip ettiği göz kamaştırıcı bir şimşeğin ışığında, zirvelerden birinde yıkılan büyük çam ağaçları fark etti. Sert bir rüzgar çıkmıştı ama henüz sadece gökyüzünün yüksek tabakalarını etkiliyordu. Bazı tok sesler, yaşlı ya da iyi kök salmış ağaçların, boranın ilk hücumuna dayanamadıklarını haber veriyordu. Çığ gibi gelen kopmuş ağaç gövdeleri, kayaların üzerinden müthiş bir şekilde sekerek, arabanın iki yüz adım önünden sol taraftaki uçuruma yuvarlanıp gözden kayboldular.</p>

  <p>Atlar durmuştu.</p>

  <p>Kırbacının şakırtıları gökgürültülerine karışan yemşik bağırıyordu:</p>

  <p>“Haydi benim güzel güvercinlerim!”</p>

  <p>Mişel Strogof Nadya’nın elini tuttu: “Uyuyor musun kardeşim?” diye sordu.</p>

  <p>“Hayır ağabey.”</p>

  <p>“Her şeye hazır ol, fırtına başladı!”</p>

  <p>“Hazırım.”</p>

  <p>Mişel Strogof, arabanın meşin perdelerini kapatacak zamanı ancak buldu.</p>

  <p>Fırtına yıldırım gibi gelmekteydi.</p>

  <p>Yemşik, oturduğu yerden sıçrayarak, büyük bir tehlikeyle karşı karşıya olan hayvanları zaptedebilmek için atların başına koştu.</p>

  <p>Araba, fırtınanın boşandığı bir dönemeçte hareketsiz duruyordu. Şimdi, rüzgara karşı durmak gerekiyordu, aksi takdirde, rüzgar yandan eserse, arabanın devrilip sol tarafta, yol boyunca uzanan uçurumun derinliklerine yuvarlanacağı muhakkaktı. Şiddetli rüzgara maruz kalan atlar şaha kalkıyor, arabacı onları sakinleştirmeyi bir türlü başaramıyordu. Dostça hitaplarını ağır hakaretler takip etti, ama hiçbiri işe yaramıyordu. Havadaki elektrik akımıyla gözleri kör olmuş, birbiri ardına gelen yıldırım gümbürtülerinden dehşete kapılmış olan zavallı hayvanlar, neredeyse koşum kayışlarını koparıp kaçacaklardı. Yemşik, artık arabaya hâkim değildi.</p>

  <p>Tam bu sırada Mişel Strogof, bir sıçrayışta arabanın dışına atılarak onun yardımına koştu. Az rastlanır türden Tanrı vergisi bir kuvvete sahip olduğundan, zorlukla da olsa atlara hâkim olmayı başardı.</p>

  <p>Ama fırtınanın gazabı iki katına çıkmıştı. Bu bölgede yol huni gibi genişliyor, aynen buharlı gemi güvertelerinde rüzgara karşı kurulan havalandırma kolları gibi, bütün fırtınayı çekiyordu. Aynı zamanda, taş ve ağaç kütüklerinden oluşan bir çığ, yamaçların tepesinden yuvarlanmaya başlamıştı.</p>

  <p>“Burada kalamayız,” dedi Mişel Strogof. Hava tabakalarının böyle müthiş bir şekilde yer değiştirmesine bütün gücüyle göğüs germeye çalışan telaş içindeki yemşik bağırdı: “Zaten kalamayacağız! Fırtına bizi kısa yoldan dağın dibine yollayacak!”</p>

  <p>“Sağdaki atı tut korkak!” dedi Mişel Strogof. “Ben de soldakiyle ilgileneceğim!”</p>

  <p>Yeniden şiddetlenen rüzgar Mişel Strogof'u durdurdu. Arabacıyla ikisi devrilmemek için yere kadar eğilmek zorunda kaldılar. Fakat onların ve rüzgara karşı ayakta tuttukları atların bütün gayretlerine rağmen araba epeyce geriledi, onu durduracak bir ağaç kütüğü olmadığı için hızla yolun dışına kayıyordu. “Korkma Nadya!” diye bağırdı</p>

  <p>“Korkmuyorum,” diye cevap verdi Livonyalı genç kız. Sesinde, söylediklerine ihanet eden en ufak bir heyecan belirtisi yoktu.</p>

  <p>Gökgürültüleri bir an için durdu ve korkunç kasırga, dönemeci geçtikten sonra geçidin derinliklerinde kayboldu.</p>

  <p>“Aşağıya inelim ister misin?” diye sordu yemşik.</p>

  <p>“Hayır, tırmanmalıyız! Bu dönemeci geçmemiz lazım! Daha yukarıda sığınacak yer buluruz!”</p>

  <p>“Ama atlar inat ediyor!”</p>

  <p>“Benim gibi yap, öne doğru çek onları!” “Kasırga yeniden gelecek!”</p>

  <p>“Dediğimi yapacak mısın sen?”</p>

  <p>“Madem öyle istiyorsun!”</p>

  <p>“Sana bu emri Baba veriyor!” diye cevap verdi Mişel Strogof. İmparatorun adını, şu an dünyanın üç kıtasında mutlak hâkim olan bu adı ilk defa yardıma çağırıyordu.</p>

  <p>Mişel Strogof soldaki atı tutarken yemşik de sağdakini tuttu ve bağırdı:</p>

  <p>“Haydi kırlangıçlarım!”</p>

  <p>Bu şekilde tutulan atlar güçlükle yola koyuldu. Yan taraflara kaçamıyorlardı, böylece yanlara sürüklenmeyen, araba okuna bağlı at yolun ortasından yürüyebiliyordu. Ama adamlar da hayvanlar da, şiddetli rüzgarlar yüzünden, duraklamadan ancak iki üç adım atabiliyorlardı. Kayıyorlar, düşüyorlar, yeniden ayağa kalkıyorlardı. Böyle zamanlarda araba ciddi bir dağılma tehlikesi geçiriyordu. Eğer körük sağlamca tutturulmamış olsaydı, arabanın baş tarafı daha ilk darbede ayrılmış olacaktı.</p>

  <p>Mişel Strogof ve yemşik, yolun, rüzgarın kamçısına doğrudan doğruya açık bu yarım verstlik bölümünü iki saatte tırmandılar. Tek tehlike, koşum hayvanları ve iki sürücüsüyle adeta güreşen kasırga değildi; bir de dağların üzerlerine fırlattığı taş ve kütük yağmuru vardı.</p>

  <p>Aniden, göz kamaştırıcı bir şimşeğin aydınlığında, artan bir hızla arabaya doğru yuvarlanan kaya parçaları göründü.</p>

  <p>Yemşik bir çığlık kopardı.</p>

  <p>Mişel Strogof sert bir kırbaç darbesiyle, yürümek istemeyen hayvanları ilerletmeye çalıştı.</p>

  <p>Kaya kütlesinin arkalarından geçip gitmesi için sadece birkaç adım gerekliydi.</p>

  <p>Mişel Strogof, saniyenin yirmide biri kadar bir zamanda kayanın arabaya çarptığını ve arkadaşının ezildiğini görür gibi oldu! Onu arabadan sağ çıkaracak zamanı olmadığını anladı!..</p>

  <p>Ama kendini arkaya atarak, bu büyük tehlike içinde insanüstü bir güç bulmuş olacak ki, sırtını dingile yaslayıp ayaklarıyla yerden destek alarak, ağır arabayı birkaç adım itti.</p>

  <p>Muazzam kaya parçası, geçerken genç adamın göğsüne sürtünüp bir an için soluğunu kesti ve bir top güllesi gibi, yolun üzerinde, darbenin etkisiyle kıvılcım saçan çakmaktaşlarını ufalayarak yuvarlandı.</p>

  <p>Şimşeğin ışığında bütün bu sahneye şahit olan Nadya korku için bağırdı:</p>

  <p>“Ağabey!”</p>

  <p>“Nadya,” dedi Mişel Strogof, “Nadya korkma!..”</p>

  <p>“Kendim için korkmuyorum!”</p>

  <p>“Tanrı bizimle kardeşim!”</p>

  <p>Genç kız mırıldandı:</p>

  <p>“Benimle birlikte olduğu kesin, seni yoluma çıkardığına göre!”</p>

  <p>Mişel Strogof un gayretiyle itilen araba parçalanmaktan kurtuldu. Bu atılımın etkisiyle,</p>

  <p>deliye dönmüş olan atlar yeniden ilk yönlerini tutturdular. Mişel Strogof ve yemşik tarafından deyim yerindeyse sürüklenerek, güney kuzey doğrultusunda uzanan ve içinde boranın etkisinden korunabilecekleri dar bir geçide kadar tırmandılar. Sağ taraftaki yamaç üzerinde, anaforun tam ortasında duran dev bir kayanın çıkıntısı siper işlevi görüyordu. Rüzgarın giremediği bu sığmak durulabilir bir yerdi, aksi takdirde, bu hortuma ne insanlar ne hayvanlar dayanabilirdi.</p>

  <p>Tepe noktaları kayalığın sırtını aşan birkaç çam ağacı, göz açıp kapayıncaya kadar budanmıştı, sanki devasa bir orak, yamacı dallar seviyesine kadar biçmişti.</p>

  <p>Fırtına bütün şiddetiyle devam ediyordu. Şimşek geçidi aydınlatıyor, gökgürültülerinin ardı arkası gelmiyordu. Toprak, bu şiddetli darbeler altında, sanki bütün Ural Dağları sarsılıyormuşçasına titriyordu.</p>

  <p>Neyse ki araba, boranın ancak ağız kısmından geçtiği derin bir oyuğa yerleşmişti. Ama çok iyi korunduğu söylenemezdi, dolayısıyla yamacın çıkıntılarına çarparak sapan eğik karşı akımların şiddetine maruz kalmaktaydı bazen. Böyle anlarda, kayanın duvarına çarpıyor ve herkes onun bin parçaya ayrılacağından korkuyordu.</p>

  <p>Nadya bulunduğu yeri terk etmek zorunda kaldı. Mişel Strogof, fenerlerden birinin ışığıyla, madencilerin toprağa açmış olduğu bir oyuk keşfetti, genç kız, yolculuğa devam edinceye kadar buraya sığınabilirdi.</p>

  <p>Bu sırada -saat sabahın biriydi- yağmur başladı, bir yandan da su damlacıkları ve rüzgardan oluşan bora müthiş bir şiddete ulaştı, yıldırımlarınsa ardı arkası kesilmiyordu. Bu karmaşa yola çıkmalarını tamamıyla imkansız kılıyordu.</p>

  <p>Mişel Strogof, tahmin edilebileceği gibi büyük bir sabırsızlık içindeydi, bu kuvvetli boranın geçmesini beklemekten başka yapabileceği bir şey yoktu. Zaten, Perm-Ekaterinburg yolunu aşan geçide gelindiğinde, geriye bir tek Ural Dağları'nın yamaçlarından aşağı inmek kalacaktı; ama bu şartlar altında, dağlardan akan sel sularının oyduğu toprak üzerinde, hava ve su hortumlarının ortasında bunu yapmak, hayatıyla oynamak, uçuruma koşmak dernekti.</p>

  <p>“Beklemek çok fena,” dedi Mişel Strogof, “ama kuşku yok ki şimdi beklemek daha uzun gecikmeleri engelleyecek. Fırtınanın şiddetine bakılırsa çok uzun sürmeyeceğini umabilirim. Saat üçe doğru gün ağarmaya başlayacak ve gecenin karanlığında göze alamadığımız iniş, kolay olmasa bile, güneşin doğuşuyla birlikte en azından imkanlı hale gelecek.”</p>

  <p>“Bekleyelim ağabey,” diye cevap verdi Nadya, “ama eğer gecikeceksen bu, beni yorgunluktan ya da tehlikeden korumak için olmasın!”</p>

  <p>“Nadya, her şeye cesaretle göğüs germeye kararlı olduğunu biliyorum ama hayatlarımızı tehlikeye atmakla her ikimizin hayatından daha fazlasını tehlike altına sokmuş olacağım, her şeyden önce tamamlamam gereken görevimi yerine getiremeyeceğim!”</p>

  <p>“Görev mi!..” diye mırıldandı Nadya.</p>

  <p>Tam bu sırada, müthiş bir şimşek gökyüzünü yırttı ve sanki yağmuru buharlaştırdı. Aynı anda tok bir ses duyuldu. Hava, kükürtlü ve boğucu bir kokuyla doldu, arabanın yirmi adım ötesine düşen yıldırımla bir grup çam ağacı dev bir meşale gibi yanmaya başlamıştı.</p>

  <p>Yemşik, bir tür darbenin etkisiyle yere yuvarlandı ama neyse ki yaralanmadan ayağa kalktı.</p>

  <p>Biraz sonra, son gök gürlemeleri de dağın derinliklerinde kaybolurken Mişel Strogof, elinin üzerinde Nadya’nın elini hissetti ve kulağına şu kelimeleri fısıldadığını duydu.</p>

  <p>“Ağabey, dinle! Çığlıklar geliyor!”</p>
</body>
</html>
