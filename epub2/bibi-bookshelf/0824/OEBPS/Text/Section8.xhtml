<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>5</h2>
  <hr style="width:50%" />

  <h2 id="sigil_toc_id_6">İKİ MADDELİK TEBLİGAT</h2>
  <hr style="width:50%" />

  <p>Nijni-Novgorod ya da Aşağı Novgorod Volga ve Oka ırmaklarının birleştiği yerde olup aynı adı taşıyan hükümetin merkezidir, işte tam burada Mişel Strogof, o dönemde bu şehrin ötesine uzanmayan demiryolunu bırakmak zorundaydı. Bundan sonra, ulaşım vasıtaları önce giderek hızlı olmaktan çıkacak, ardından da daha güvencesiz hale gelecekti.</p>

  <p>Normalde otuz otuz beş bin kişilik bir nüfus barındıran Nijni-Novgorod, şu anda üç yüz bin kişiye ev sahipliği yapıyordu, yani nüfusu on katına çıkmıştı. Bu artışın sebebi, üç haftalık bir süre boyunca bu şehir surlarının ardında devam edecek olan meşhur fuardı. Vaktiyle, bu tüccarlar yarışından yararlanan şehir Makariev idi, 1817’de fuar Nijni-Novgorod’a taşınmıştı.</p>

  <p>Genellikle çok mahzun bir hali olan şehir şu günlerde olağanüstü bir hareketlilik sergiliyordu: Avrupalı ya da Asyalı on farklı ırktan tüccar, ticari işlemler sayesinde orada birbirleriyle kardeş oluyorlardı.</p>

  <p>Mişel Strogof gardan ayrıldığında vakit epeyce ilerlemiş olduğu halde; sarp bir kayanın tepesine inşa edilmiş, Rusya’da “kremi” denen kalelerden biriyle savunulan, Volga sularının ikiye ayırdığı bu şehirde, hâlâ büyük bir kalabalık vardı.</p>

  <p>Eğer Mişel Strogof geceyi Nijni-Novgorod’da geçirmek zorunda kalırsa, otel hatta uygun bir han bulmakta biraz zorluk çekecekti. Her taraf çok kalabalıktı. Bununla birlikte, Volga istimbotunu beklemesi gerektiğinden hemen yola çıkamadığı için, konaklayacak herhangi bir yer araştırmak zorunda kaldı. Ama öncelikle, kesin kalkış saatini öğrenmek üzere, Nijni-Novgorod ile Perm arasında işleyen gemilerin bağlı olduğu şirketin bürosuna gitti.</p>

  <p>Perm’e gidecek olan Kafkas adlı istimbotun ertesi gün, öğlen on ikide kalkacağını öğrenince canı sıkıldı. On yedi saat beklemesi gerekecekti! Bu kadar acelesi olan birisi için fazlasıyla can sıkıcıydı bu, ama yine de boyun eğmekten başka çare yoktu. O da bunu yaptı, zaten gereksiz yere birilerini suçlamak, âdeti değildi.</p>

  <p>Ayrıca, bu şartlar altında ne at arabası ne yük arabası ne posta arabası ne de at Perme ya da Kazana daha hızlı ulaşabilirdi zaten. Hal böyleyken, kaybettiği zamanı kendisine kazandırabilecek en hızlı ulaşım aracı olan istimbotu beklemek en iyisiydi.</p>

  <p>Bunun üzerine Mişel Strogof, geceyi geçirebileceği bir han bulmak üzere, fazla kaygı duymadan şehirde dolaşmaya başladı. Bundan da hiç şikayetçi değildi, karnı acıkmış olmasaydı, Nijni-Novgorod sokaklarında sabaha kadar başıboş dolaşabilirdi. Ama bu yüzden, yatacak bir yerden çok yemek yiyecek bir yer aramaya başladı. “İstanbul Şehri” adlı hanın tabelasına bakınca, burada her iki ihtiyacını da karşılayabileceğini anladı.</p>

  <p>Hancı ona uygun bir oda verdi, içeride fazla eşya yoktu ama altın sarısı bir kumaşla çerçeve içine alinmiş Bakire Meryem resmi ve bazı azizlerin portreleri eksik değildi. Masasına hemen, ekşi kıymayla doldurulmuş ve kremaya batırılmış ördek, arpa ekmeği, kaymak, tarçınla karıştırılmış pudra şekeri ve Rusya’da çok içilen bir tür bira olan kvas getirildi. Karnının doyması için daha fazlası da gerekmedi. Hele de aynı masada oturan ve oruç ahdi gereği tabağındaki patatesleri kenara ayırıp çayına şeker atmakla yetinen Raskolnik tarikatine mensup müminle karşılaştırılırsa fazlasıyla doymuştu.</p>

  <p>Mişel Strogof yemeği bitince odasına çıkmak yerine şehri dolaşmaya devam etti. Henüz uzun alacakaranlık geceye dönüşmemiş olduğu halde kalabalık dağılıyor, sokaklar yavaş yavaş ıssızlaşıyor ve herkes evine dönüyordu.</p>

  <p>Trende geçen uzun bir günün ardından dinlenmesi gerekirken neden Mişel Strogof yatağına gidip rahat rahat uzanmıyordu? Birkaç saatliğine kendisine yol arkadaşlığı yapmış olan şu Livonyalı genç kızı mı düşünüyordu? Yapacak daha iyi bir şeyi olmadığı için onu düşünüyordu. Onun bu gürültülü şehirde kaybolmuş ya da hakarete maruz kalmış olacağından mı kaygı duyuyordu? Evet, bundan kaygı duyuyordu ve bu kaygısında da haklıydı. Ona rastlamayı ve eğer ihtiyacı varsa onun koruyucusu olmayı mı ümit ediyordu? Hayır. Ona rastlamak çok zordu. Korumaya gelince hangi hakla?</p>

  <p>“Tek başına,” diyordu kendi kendine, “bu göçebelerin ortasında tek başına! Üstelik, onu bekleyen tehlikeler yanında bunlar hiç kalır! Sibirya! İrkutsk! Benim Rusya için, çar için göze aldığımı o kimin için yapıyor?.. Ne için? Sınır geçme izni var! Sınırın ötesinde de isyan etmiş bir memleket! Bozkırda Tatar çeteleri cirit atıyor!..”</p>

  <p>Mişel Strogof bir saniye duruyor ve sonra yine düşünmeye başlıyordu.</p>

  <p>“Bu yolculuğa çıkmak, hiç kuşku yok, istiladan önce gelmiştir aklına! Belki de neler olduğunu bilmiyor!.. Hayır hayır, tüccarlar onun yanında Sibirya’daki karışıklıklardan söz ettiklerinde hiç şaşırmış görünmedi... Bunların bir açıklamasını bile sormadı... Dernek ki biliyor, nereye gittiğini biliyor!.. Zavallı kız!.. Oraya gitmesini gerektiren sebep çok önemli olmalı! Ama ne kadar cesur olursa olsun, ki öyle olduğu kesin, yolda güçlükler, tehlikeler, engeller karşısına çıkacak, böyle bir yolculuğun yorgunluklarına katlanamayacak!... İrkutsk’a asla varamayacak!”</p>

  <p>Mişel Strogof, bütün bunları düşünürken gelişigüzel dolaşıyor, ama şehri çok iyi bildiği için yolunu bulması hiç zor olmuyordu.</p>

  <p>Bir saat kadar yürüdükten sonra, çok geniş bir meydanın ortasında, arkası ahşap bir kulübeye dayanan banklardan birine oturdu.</p>

  <p>Daha beş dakika geçmemişti ki bir el sertçe omzuna yapıştı.</p>

  <p>Gelişini görmediği uzun boylu bir adam kaba bir sesle sordu:</p>

  <p>“Ne yapıyorsun burada?”</p>

  <p>“Dinleniyorum,” diye cevap verdi Mişel Strogof.</p>

  <p>“Geceyi bu bankın üstünde geçirmek gibi bir niyetin mi var?” dedi adam.</p>

  <p>Mişel Strogof basit bir tüccar için fazla sert bir sesle cevap verdi:</p>

  <p>“işime gelirse evet!”</p>

  <p>“Yaklaş da yüzünü görelim!” dedi adam.</p>

  <p>Her şeyden önce tedbirli olması gerektiğini hatırlayan Mişel Strogof, içgüdüsel olarak geri çekildi.</p>

  <p>“Yüzümün görülmesine gerek yok!” diye cevap verdi ve soğukkanlılığı elden bırakmadan adamla arasını on on iki adım açtı.</p>

  <p>Adama dikkatlice bakınca, her fuarda rastlanan ve maddi manevi temaslarına maruz kalmanın hiç de hoş olmadığı bir çingeneyle karşı karşıya olduğunu anladı. Biraz daha dikkat ettiğinde, giderek koyulaşan gölgenin içinde, kulübenin yanında, Rusya’da kazanılabilecek birkaç köpeğin olduğu her yerde kaynaşan çingenelerin ya da Çiganlarm mutat seyyar evleri olan geniş bir araba fark etti.</p>

  <p>Bu arada çingene birkaç adım ilerlemişti, kulübenin kapısı açıldığında, Mişel Strogof ile daha yakından konuşmaya hazırlanıyordu. Karanlıkta zar zor görünen bir kadın hızla ilerledi; Mişel Strogof un, kadının Moğol ile Sibiryalı karışımı olduğunu anlamasını sağlayan oldukça kaba bir şiveyle şöyle dedi:</p>

  <p>“Bir casus daha! Onu bırak da yemeğe gel. Popluka<a href="../Text/DiPNOTLAR.xhtml#a4" id="k4"><sup>[→]</sup></a> seni bekliyor.”</p>

  <p>Mişel Strogof, kendisi özellikle casuslardan çekinmekteyken bu sıfatın kendisine yakıştırılmasma gülmeden edemedi.</p>

  <p>Adam aynı dilde ama kadının kullandığından çok farklı bir şiveyle cevap verdi:</p>

  <p>“Haklısın Sangarre! Zaten yarın buradan ayrılacağız!”</p>

  <p>Sesinde bir şaşkınlık ifadesi taşıyan kadın yavaşça sordu:</p>

  <p>“Yarın mı?”</p>

  <p>“Evet Sangarre,” diye cevap verdi Çingene “yarın, Baha’nın kendisi bizi yolluyor... bizim gitmek istediğimiz yere!”</p>

  <p>Bunun üzerine adamla kadın kulübeye girip kapıyı sıkıca kapattılar.</p>

  <p>“Pek güzel!” dedi Mişel Strogof, “bu çingeneler konuşurken anlaşılmadıklarını sanıyorlarsa, onlara başka bir dil kullanmalarını tavsiye ederim!”</p>

  <p>Çocukluğunu bozkırlarda geçirmiş olan Mişel Strogof, Sibiryalı olması sebebiyle, Tataristan’dan Kuzey Buz Denizine kadar kullanılmakta olan neredeyse bütün şiveleri anlıyordu. Çingeneler arasında geçen konuşmanın tam olarak nasıl bir anlam taşıdığına gelince, buna kafasını yormadı. Bu onu neden ilgilendirsindi ki?</p>

  <p>Saat epeyce ilerlemiş olduğundan, dinlenmek üzere hana geri dönmeyi düşündü. Suları, üzerindeki sayısız vapurun altında kaybolan Volga boyunu takip ederek yürüdü. Irmağın akış yönünden biraz önce nereden geçmiş olduğunu anladı. Yük arabalarının ve kulübelerin işgal etmiş olduğu bu yer, her sene Nijni-Novgorod pazarının kurulduğu geniş meydandı, bu da dünyanın dört köşesinden gelen soytarıların ve çingenelerin neden orada toplandığını açıklıyordu.</p>

  <p>Mişel Strogof bir saat sonra, yabancılara çok sert gelen Rus tarzı yatağında huzursuz bir uykuya daldı ve ertesi gün, 17 Temmuz’da sabah erkenden uyandı.</p>

  <p>Nijni-Novgorod’da geçirmesi gereken daha beş saat vardı ve bu ona bir asır gibi geliyordu. Şehrin sokaklarında başıboş dolaşmak dışında ne yapabilirdi? Yemeğini yedikten, çantasını topladıktan, podaroşnasını karakola mühürlettikten sonra yola çıkmaktan başka yapacak bir şey kalmayacaktı. Ama güneşin doğuşundan sonra uyanmak gibi bir âdeti olmadığından, yatağından kalktı, üstünü giyindi, imparatorluk mührünü taşıyan mektubu gömleğinin astarındaki cebe dikkatle yerleştirdi, üzerine kuşağını bağladı, sonra da çantasını kapatıp sırtına attı. “İstanbul Şehri”ne geri dönmek istemediği için, Volga kıyısında, iskelenin yakınlarında kahvaltı etmeye karar verdi ve hesabını ödeyip handan ayrıldı.</p>

  <p>Mişel Strogof her şeyden önce ihtiyaten istimbot bürosuna giderek, Kafkas m söylenen saatte kalkacağından emin oldu. Bu sırada, ilk defa olarak aklına, Perm üzerinden gidecek olduğuna göre Livonyalı genç kızın da Kafkas'a binme ihtimalinin yüksek olduğu fikri geldi. Bu durumda, Mişel Strogof yola onunla birlikte devam etmiş olacaktı.</p>

  <p>Çevresi iki verst tutan ve Moskova’dakini andıran kremliniyle yukarı şehir bomboştu. Vali bile orada kalmıyordu. Ama yukarı şehir ne kadar ölüyse aşağı şehir o kadar canlıydı!</p>

  <p>Mişel Strogof, Kazak süvariler tarafından korunan bir köprünün üzerinden Volga’yı geçerek, önceki gün birkaç tanesine rastladığı çingenelerin yerleşmiş oldukları yere geldi. Leipzig fuarının bile rekabet edemeyeceği Nijni-Novgorod fuarının kurulduğu yer şehrin biraz dışındaydı. Vali, fuar süresince, Volga’nın ötesindeki geniş alan içinde yükselen geçici sarayında ikamet ediyordu çünkü, çok çeşitli öğelerden meydana gelen fuarın her an gözetim altında bulunması gerekiyordu.</p>

  <p>Alan, simetrik olarak yerleştirilmiş ve aralarında kalabalığın rahatça dolaşabilmesi için yeterince geniş yollar bırakılmış ahşap kulübelerle kaplıydı. Çeşitli büyüklükler ve şekillerdeki kulübelerden oluşan yerleşimin her bir bölgesi, ticaretin belirli bir alanına tahsis edilmiş bir mahalle oluşturuyordu. Demirciler mahallesi, kürkçüler mahallesi, yüncüler mahallesi, oduncular mahallesi, kumaşçılar mahallesi, kuru balıkçılar mahallesi vs. vardı. Bazı kulübelerin yapı malzemeleri yüksek bir muhayyilenin ürünüydü. Çay paketlerinden, tuzlanmış et parçalarından yani sahiplerinin sattığı malların numunelerinden yapılmış kulübeler vardı. Biraz Amerikan tarzı tuhaf bir reklam yöntemiydi bu!</p>

  <p>Bu sabah, saat dörtten önce doğan güneş, ufuk üzerinde epeyce yükselmiş olduğundan sokaklarda daha şimdiden kayda değer bir kalabalık vardı. Ruslar, SibiryalIlar, Almanlar, Kazaklar, Türkmenler, Acemler, Gürcüler, Yunanlar, Osmanlılar, Hintliler, Çinliler, kısacası Avrupalılar ve AsyalIlardan oluşan olağan üstü bir insan harmanı sohbet ediyor, tartışıyor, nutuklar atıyor, ticaret yapıyordu. Satılan ve satın alman her şey sanki bu meydana yığılmış gibiydi. Hamallar, atlar, develer, eşekler, vapurlar, arabalar, ticari malların nakline hizmet edebilecek her şey fuar alanında toplanmıştı. Kürkler, değerli taşlar, ipekli kumaşlar, Hindistan kaşmirleri, Türk halıları, Kafkas silahları, İzmir ve Isfahan kumaşları, Tiflis zırhları, kervan çayları, Avrupa bronzları, İsviçre saatleri, Lyon kadifeleri ve ipeklileri, İngiliz pamukluları, araba malzemeleri, meyveler, sebzeler, Ural madenleri, malakitler, lapisler, ıtırlı bitkiler, parfümler, tıbbi bitkiler, odunlar, katranlar, gemi halatları, kabaklar, karpuzlar vs., Hindistan’ın, Çin’in, İran’ın, Hazar Denizi ve Karadeniz’in, Amerika ve Avrupa’nın bütün ürünleri yeryüzünün bu noktasında bir araya gelmişti.</p>

  <p>Buradaki hareket, izdiham, karmaşa hakkında fikir vermek çok zordu, alt sınıftan yerliler daha çok göze çarpıyor, yabancılarsa onlardan geride kalmamak için didiniyordu. Bu fuara gelmek için yanlarında mallarıyla uzun ovaları bir yılda kat eden, bir yıl boyunca mağazalarını ve yazıhanelerini görmeyen Orta Asyalı tüccarlar vardır. Nihayet, Nijni-Novgorod fuarında gerçekleşen ticari işlem toplamının yüz milyon rublenin<a href="../Text/DiPNOTLAR.xhtml#a5" id="k5"><sup>[→]</sup></a> altına düşmemesi de buranın önemini ortaya koyar.</p>

  <p>Geçici bir süre için kuruluvermiş bu şehrin mahalleleri arasında, meydanlarında her çeşit soytarının bulunduğu farklı bir insan kalabalığı da göze çarpar: Orkestralarının gürültüleri ve müşteri çekmek için yaptıkları göstermelik oyunların bağırış çağırışları arasında cambazlar, akrobatlar; devamlı yenilenen şaşkın bir kalabalığa maceralar anlatan dağ çingeneleri; en renkli havaları çalıp en ilginç dansları eden -Rusların Kıptilerin soyundan gelen çingenelere verdikleri isimle- Çiganlar, akın akm gelen seyircilerin zevkine uyarlanmış Shakespeare dramları sergileyen gezici tiyatro komedyenleri. Bunların dışında, uzun caddelerde dört ayaklı cambazlarını serbestçe gezdiren ayı oynatıcıları; çekiçli kırbaçlar ya da terbiyecinin kızıllaşmış sopasıyla tahrik edilen hayvanların boğuk çığlıklarının duyulduğu havyan terbiye yerleri ve nihayet, merkezdeki büyük meydanın ortasında, hevesli ve coşkulu bir halkayla çevrelenmiş, sanki gemilerinin güvertesinde oturuyormuşçasına toprağa oturup kürek çekiyormuş gibi yapan ve bu hayali geminin gerçek dümencisi olan orkestra şefinin batonuyla yönetilen “Volga Denizcileri” korosu vardı.</p>

  <p>Garip fakat harikulade bir gelenek! Bütün bu kalabalığın üzerindeyse, içinde getirildikleri kafeslerden çıkıp gökyüzüne yayılan kuşların oluşturduğu bir bulut dolaşıyordu. Bu, Nijni-Novgorod fuarının çok yaygın bir âdetidir, iyi yürekli hayırseverlerin bağışladığı birkaç kopek karşılığında zindancılar mahkumlarının kapılarını açarlar ve onlar da, yüzlercesi birden, sevinç çığlıklarıyla havalanırlar.</p>

  <p>İşte alanın manzarası böyleydi ve meşhur Nijni-Novgorod fuarı süresince, yani altı hafta boyunca böyle kalacaktı. Bu gürültülü dönemden sonra ise bu muazzam şamata sanki sihirli bir değnekle dokunulmuş gibi yok olacak, yukarı şehir resmi kimliğine yeniden kavuşacak, aşağı şehir her zamanki tekdüzeliğine geri dönecek ve Avrupa ve Orta Asya’nın bütün bölgelerinden gelen bu muazzam tüccar akınından ne hâlâ satacak bir şeyi olan bir satıcı, ne de hâlâ alacak bir şeyi olan bir alıcı kalacaktı.</p>

  <p>Şunu da belirtmek gerekir ki, bu sefer, Fransa ve İngiltere de, büyük Nijni-Novgorod pazarında modern uygarlığın en seçkin iki ürünüyle temsil ediliyorlardı: Harry Blount ve Alcide Jolivet.</p>

  <p>Aslında iki muhabir, birkaç saatlik boş zamanlarını en iyi şekilde değerlendirmek üzere orada dolaşıyor, okuyucularının yararlanabileceği izlenimler edinmeye çalışıyorlardı, zira onlar da Kafkas’a bineceklerdi.</p>

  <p>Fuar alanında birbirlerine rastladıklarında, aynı içgüdünün kendilerini aynı yere getirdiğini bildiklerinden fazla şaşırmadılar, ama bu kez konuşmayıp soğukça selamlaşmakla yetindiler.</p>

  <p>İyimser bir tabiata sahip olan Alcide Jolivet her şeyin yolunda gittiğini düşünüyor gibiydi ve mutlu bir tesadüf kendisine yemek yiyecek ve yatacak bir yer sağladığı için, not defterine, Nijni-Novgorod şehri hakkında gayet olumlu notlar almıştı.</p>

  <p>Bunun aksine Harry Blount, boş yere yemek yiyecek bir yer aradıktan sonra, gece yıldızların altında yatmak zorunda kalmıştı. Dolayısıyla durumu tamamıyla farklı bir bakış açısından görüyor ve otelcilerin, kendilerini “maddi ve manevi” olarak yoldurmaktan başka bir şey istemeyen müşterileri kapıdan çevirdiği bu şehir hakkında zehir zemberek bir makale yazmayı düşünüyordu.</p>

  <p>Mişel Strogof, bir eli cebinde, bir elinde kiraz ağacından uzun piposu olduğu halde, insanların en kayıtsızı ve en sabırlısı gibi görünüyordu. Bununla birlikte dikkatli bir gözlemci, göz kaslarındaki kasılmalardan ne kadar gergin olduğunu anlayabilirdi.</p>

  <p>Yaklaşık iki saattir şehrin sokaklarında yürüyor ve her seferinde dönüp dolaşıp fuar alanına geri dönüyordu. Kalabalık içinde dolaşırken, Asya’nın komşu bölgelerinden gelen bütün tüccarlarda kendini gösteren gerçek bir endişenin farkına vardı. Ticari işlemler bariz bir şekilde bundan etkileniyordu. Hokkabazlar, soytarılar, cambazlar dükkanların önünde büyük gürültü koparsalar da, bu anlaşılabilir bir şeydi zira bu zavallıların ticari bir girişimde kaybedecek bir şeyleri yoktu ama tüccarlar, Tatar istilasıyla karışmış olan Orta Asya’nın kaçakçılarıyla iş yapmakta tereddüt ediyorlardı.</p>

  <p>Dikkat çeken bir diğer gösterge de, Rusya’da askeri üniformanın her fırsatta ortalıkta görünmesiydi. Askerler istedikleri gibi kalabalığın arasında dolaşıyorlardı. Fuar boyunca Nijni-Novgorod’da, omuzlarında mızraklarıyla çok sayıda Kazak, polis memurlarına yardım eder ve üç yüz bin yabancının bulunduğu bu alanın düzenini sağlarlardı.</p>

  <p>Oysa ki o gün, Kazak olsun olmasın, büyük pazardaki asker sayısı oldukça az görünüyordu. Hiç şüphe yok ki askerler, ani bir harekat olasılığına karşı kışlalarına dönmüşlerdi.</p>

  <p>Bu arada, askerler gibi subaylar da ortalıkta görünmüyorlardı. Önceki günden beri genel valinin sarayından ayrılan yaverler bütün yönlere dağılmıştı. Yalnızca olayların vehametiyle açıklanabilecek olan alışılmamış bir hareketlilik vardı. Hem Vladimir tarafına hem Ural Dağları tarafına giden habercilerin sayısı eyaletin yollarında giderek artıyordu. Moskova ile Sen-Petersburg arasındaki telgraf akışı aralıksız devam ediyordu. Sibirya sınırından çok da uzak olmayan Nijni-Novgorod’un durumu ciddi tedbirlerin alınmasını gerekli kılıyordu. Feofar Han’ın ihtirasının Kırgız bozkırlarına sürüklediği Tatarların 14. yüzyıldaki atalarının, şehri iki kere ele geçirmiş oldukları unutulmamıştı.</p>

  <p>En az genel vali kadar meşgul olan bir diğer üst düzey görevli de emniyet müdürüydü. Asayişi sağlamakla, şikayetleri dinlemekle, talimatnamelerin uygulanmasına nezaret etmekle görevli müfettişler de, emniyet müdürü de hiç boş kalmıyorlardı. Gece gündüz açık tutulan resmi daireler, şehir sakinlerinin olduğu kadar, Avrupalı ve Asyalı yabancıların da aralıksız kuşatması altındaydı.</p>

  <p>Emniyet müdürünün bir haberci aracılığıyla genel valinin sarayına çağırılmasının yarattığı gürültü ortalığa yayıldığında Mişel Strogof tam olarak, ortadaki meydanda bulunuyordu. Bu hareketlenmenin asıl sebebi, Moskova’dan önemli bir telgrafın geldiği söylentisiydi.</p>

  <p>Emniyet müdürü valinin sarayına gider gitmez, ortak bir sezgiyle, bütün öngörülerin ve bütün alışılmış uygulamaların haricinde bazı ciddi tedbirler alınacağı haberi ortalıkta dolaşmaya başladı.</p>

  <p>Mişel Strogof, icabında yararlanmak amacıyla konuşulanlara kulak kabartıyordu.</p>

  <p>“Fuarı kapatacaklar,” diye bağırdı biri.</p>

  <p>“Nijni-Novgorod alayı hareket emri almış!” diye cevap verdi diğeri.</p>

  <p>“Tatarların Tomsk’u tehdit ettiği söyleniyor!”</p>

  <p>Sonra, her taraftan bağırışma sesleri duyuldu:</p>

  <p>“İşte, emniyet müdürü geliyor!”</p>

  <p>Bu sırada müthiş bir yaygara koptu, sonra yavaş yavaş duruldu ve yerini mutlak bir sessizliğe bıraktı. Herkes, hükümet tarafından bazı önemli bildiriler yapılacağını hissediyordu.</p>

  <p>Polis memurlarının ardından yürüyen emniyet müdürü, genel valinin sarayından biraz önce ayrılmıştı. Acımasızca indirilen ve sabırla katlanılan kırbaç darbeleriyle halkı düzene sokan bir Kazak müfrezesi ona eşlik ediyordu.</p>

  <p>Emniyet müdürü meydanın ortasına geldiğinde herkes, elinde bir telgraf tuttuğunu görürdü.</p>

  <p>Yüksek bir sesle şu bildiriyi okudu:</p>

  <p>“NİJNİ-NOVGOROD VALİSİNİN TEBLİGATI</p>

  <p>1) Eğer ne sebeple olursa olsun, bütün Rus vatandaşlarının eyalet dışına çıkması yasaktır.</p>

  <p>2) Asya kökenli bütün yabancıların yirmi dört saat içinde eyaleti terk etmeleri gerekmektedir.”</p>
</body>
</html>
