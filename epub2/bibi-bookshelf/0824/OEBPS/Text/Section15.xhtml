<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>12</h2>
  <hr style="width:50%" />

  <h2 id="sigil_toc_id_13">TAHRİK</h2>
  <hr style="width:50%" />

  <p>Ekaterinburg, Ural Dağlarının ötesinde, dağ sırasının doğusundaki son yamaçlardadır ve coğrafi olarak bir Asya şehridir. Bununla birlikte Perm hükümetine bağlıdır, dolayısıyla Avrupa Rusyası'nın en büyük idari bölümlerinden birine dahildir. Bu idari genişlemenin bir sebebi olsa gerektir. Sibirya’nın bir parçası, Rus kıskacında kalmış gibidir.</p>

  <p>1723’te kurulmuş olan bu önemli şehirde Mişel Strogof da, iki gazete muhabiri de ulaşım vasıtası bulmakta sıkıntı çekmeyeceklerdi. Bütün imparatorluğun ilk darphanesi Ekaterinburg’dadır, madenlerin genel müdürlüğü de burada bulunur. Yani bu şehir, çok sayıda metalürji fabrikası ve platin ve altın yıkanan diğer işletmeleriyle önemli bir sanayi merkezidir.</p>

  <p>O dönemde Ekaterinburg’un nüfusu çok artmıştı. Feofar Han’ın göçebe kabilelerinin daha önce istila ettiği eyaletlerden, özellikle İrtiş’in güneybatısındaki Türkistan sınırına kadar uzanan Kırgız topraklarından kaçan, Tatar istilası tehdidi altındaki Ruslar ve SibiryalIlar buraya akın etmişti.</p>

  <p>Ekaterinburga gelmek için bulunabilecek ulaşım vasıtası ne kadar azsa, buradan ayrılmak için kullanılabilecek olanlar aksine, o kadar çoktu. Mevcut şartlar altında yolcular, Sibirya yollarında maceraya atılmak konusunda pek fazla kaygı duymuyorlardı.</p>

  <p>Bu uygun koşullar içinde, Harry Blount ve Akide Jolivet, kendilerini iyi kötü Ekaterinburga getiren meşhur yarım talikalarınm yerine tam bir talika bulmakta zorlanmadılar. Mişel Strogof'un arabasıysa, Ural Dağlarındaki yolculukta fazla yıpranmamıştı ve hızla İrkutsk yoluna düşmek için aynı arabaya üç iyi at koşulması yeterliydi.</p>

  <p>Bu yol, Tiumene hatta Novo-Zaimskoe’ye kadar oldukça engebeli olsa gerekti, çünkü Urallar m ilk yamaçları, girintili çıkıntılı bir zemin üzerinde yükselmekteydi. Ama Novo-Zaimskoe geçildikten sonra, Krasnoyarsk yakınlarına kadar, yaklaşık bin yedi yüz verstlik (1815 km.) bir alan üzerine yayılan uçsuz bucaksız bozkır başlamaktaydı.</p>

  <p>Bilindiği gibi iki muhabir, Ekaterinburg’a altı yüz otuz verst mesafedeki İşime gitmek niyetindeydiler. Buraya ulaştıktan sonra, olayların akışına göre, belki birlikte, belki ayrı ayrı istila altındaki bölgelere, avcı içgüdülerinin kendilerini sürükleyeceği alanlara gideceklerdi.</p>

  <p>Ekaterinburgdan işime giden ve oradan da İrkutska devam eden bu yol, Mişel Strogof'un kullanabileceği tek yoldu. Haber peşinde koşmayan, hatta tam tersi, istilacılar tarafından saldırıya uğrayan topraklardan uzakta kalmak isteyen Strogof, hiçbir yerde durmamaya kesinlikle kararlıydı.</p>

  <p>Yeni arkadaşlarına şöyle dedi:</p>

  <p>“Beyler, yolculuğumun bir kısmını sizinle birlikte yapmaktan çok memnun olacağım ama şunu da belirtmek zorundayım ki, Omsk’a ulaşmak konusunda fazlasıyla acelem var, çünkü kız kardeşimle birlikte annemizin yanma gideceğiz. Kim bilir, belki de biz oraya varana kadar Tatarlar çoktan şehri istila etmiş olacak! Bu yüzden posta menzillerinde, ancak atları değiştirecek kadar duracağım ve gece gündüz yol alacağım!”</p>

  <p>“Biz de aynen sizin gibi hareket etmeyi düşünüyoruz,” diye cevap verdi Harry Blount.</p>

  <p>“Pekala,” dedi Mişel Strogof, “ ama bir saniye bile vakit kaybetmeyin. Bir araba kiralayın ya da satın alın...”</p>

  <p>“Arka bölümüyle ön bölümü İşime aynı zamanda ulaşacak bir araba,”'diye ekledi Akide Jolivet.</p>

  <p>Hızlı Fransız, yarım saat içinde, hiç zorlanmadan, Mişel Strogof'unkine benzer bir araba bulmuştu bile. Ve arkadaşıyla birlikte hemen arabaya yerleşti.</p>

  <p>Mişel Strogof ile Nadya da kendi araçlarına bindiler ve öğlen on ikide, iki araba beraberce Ekaterinburg’dan ayrıldı.</p>

  <p>Nadya nihayet Sibirya’da, İrkutsk’a giden şu uzun yol üzerindeydi! Livonyalı genç kız kim bilir neler düşünüyordu? Rüzgar gibi üç at onu, memleketinden çok uzağa, babasının -belki de çok uzun süre- yaşamaya mahkum edildiği şu sürgün topraklarına götürüyordu! Bir an için kendisine kapanmış olan bu geniş bozkırı gözü pek görmüyordu, çünkü ufkun ötesine geçen bakışları, orada sürgün babasının yüzünü arıyordu! Saatte on beş verst hızla içinden geçtiği memlekette hiçbir şeye, doğu bölgelerinden çok farklı olan bu Batı Sibirya topraklarında hiçbir şeye dönüp bakmıyordu. Aslında burada, içinde zengin demir, bakır, platin, altın madenleri gizleyen, ama en azından yüzeyi verimsiz bir arazi uzanmaktaydı, fazla ekilmiş tarla yoktu. Aynı şekilde, etrafta birçok sınai işletme bulunmasına karşın tarım kuruluşlarına nadiren rastlanıyordu. Maden aramak için kazma darbeleriyle toprağı kazmak çok daha verimliyken, toprağı sürecek, tarlalara tohum ekecek, haşatı toplayacak eller nereden bulunacaktı? Burada çiftçi yerini madenciye bırakmıştı. Kazma her yerdeydi, bel ise hiçbir yerde.</p>

  <p>Bu sırada Nadya’nın düşünceleri bazen, Baykal Gölünün uzak eyaletlerinden, şu anda içinde bulunduğu duruma kayıyordu. Babasının yüzü biraz olsun siliniyor, cömert arkadaşını Vladimir demiryolunda, ilahi bir lütufla ilk rastladığı yerde yeniden görüyordu. Yolculuk sırasında ona dikkatle bakışını, Nijni-Novgorod karakoluna gelişini, içten bir sadelikle ona kardeşim deyişini, Volga’dan aşağı inerken onun için gösterdiği özeni, nihayet Ural Dağları’ndaki şu korkunç fırtına gecesinde kendi hayatı pahasına onun hayatını kurtarmak için yaptığı her şeyi hatırlıyordu.</p>

  <p>Nadya Mişel Strogof'u düşünüyordu kısacası. Yolunun üzerine böyle yiğit bir koruyucu, böyle cömert ve düşünceli bir dost çıkardığı için Tanrıya şükrediyordu. Onun yanında, onun koruması altında kendini emniyette hissediyordu. Gerçek bir ağabey bundan daha iyi olamazdı! Artık hiçbir engelden çekinmiyordu ve amacına ulaşacağından emindi.</p>

  <p>Mişel Strogof ise az konuşuyor, çok düşünüyordu. O da kendi açısından, karşısına Nadyayı çıkararak gerçek kimliğini gizlemesini kolaylaştıran ve ona hayırlı bir iş yapma fırsatı veren Tanrıya şükrediyordu. Genç kızın ağırbaşlı gözüpekliği onun yiğit ruhunu okşuyordu. Niye gerçek kardeşi değildi ki? Güzel ve cesur arkadaşına şefkat duyduğu kadar saygı da duyuyordu. Onda, az rastlanır türden saf ve güvenilir bir yürek hissediyordu.</p>

  <p>Bu arada, Sibirya toprağına ayak basmalarıyla birlikte, Mişel Strogof için gerçek tehlike başlıyordu. Eğer iki gazeteci yanılmıyorlarsa, eğer İvan Ogaref gerçekten sınırı geçtiyse son derece temkinli hareket etmek gerekiyordu. Artık şartlar değişmişti, çünkü Sibirya eyaletleri Tatar casusu kaynıyordu. Eğer sırrı açığa çıkar, çarın ulağı olduğu anlaşılırsa, görevini yapmak bir yana, hayatından da olabilirdi! Mişel Strogof üzerindeki sorumluluğu bütün ağırlığıyla hissetti.</p>

  <p>Birinci arabada hal böyleyken acaba ikinci arabada neler oluyordu? Olağandışı bir şey yoktu. Alcide Jolivet cümlelerce konuşuyor, Harry Blount tek hecelerle cevap veriyordu. Her ikisi de olan biteni kendi tarzında değerlendiriyor ve Batı Sibirya’nın bu ilk eyaletlerinde zaten pek çeşitlilik göstermeyen birkaç yolculuk vukuatı hakkında not alıyorlardı.</p>

  <p>Her posta menzilinde iki muhabir arabalarından inip Mişel Strogof un yanma geliyorlardı. Eğer posta menzilinde yemek yenmeyecekse Nadya arabadan ayrılmıyordu. Öğle ya da akşam yemeği yeneceği zaman sofraya oturuyor ama her zaman çok ihtiyatlı davranıyor ve konuşmaya hemen hemen hiç karışmıyordu.</p>

  <p>Alcide Jolivet, adap sınırlarını asla aşmaksızın, büyüleyici bulduğu Livonyalı genç kızın etrafında dolanıyordu. Böylesine zor şartlar içinde yapılan bir yolculuğun yorgunlukları karşısında gösterdiği sessiz güce hayran kalmıştı.</p>

  <p>Bu mecburi duraklamalar Mişel Strogof un pek hoşuna gitmiyordu. Bu yüzden, her menzilde posta merkezleri sahiplerini harekete geçirerek, yemşikleri teşvik ederek, atların arabaya koşulmasını çabuklaştırarak, yola çıkışı öne alıyordu. Yemekler alelacele -adabıyla yemek yemeye alışık olan Harry Blounta göre fazla acele- bitirilip yola düşülüyor ve prenslere yakışır bahşişler veren gazeteciler de kartallar gibi gidiyorlardı, Akide Jolivetnin deyişiyle, “Rusya kartalları gibi”.<a href="../Text/DiPNOTLAR.xhtml#a10" id="k10"><sup>[→]</sup></a></p>

  <p>Harry Blount’un geç kız hakkında hiçbir yorumda bulunmadığını söylemeye gerek yok. Bu onun üzerinde, arkadaşıyla tartışmaya girmek istemediği nadir sohbet konularından biriydi. Bu saygıdeğer centilmen, iki şeyi aynı anda yapmak alışkanlığına sahip değildi.</p>

  <p>Akide Jolivet, ona bir keresinde, Livonyalı genç kızın kaç yaşında olabileceğini sormuştu.</p>

  <p>Harry Blount, gözleri yarı kapalı halde, dünyanın en ciddi tavrıyla cevap verdi:</p>

  <p>“Hangi Livonyalı genç kız?”</p>

  <p>“Nikolay Korpanofun kardeşi tabii ki!” “Onun kardeşi mi o?”</p>

  <p>“Yok, babaannesi!” diye cevap verdi kayıtsızlığın bu kadarına dayanamayan Akide Jolivet. “Sizce kaç yaşında?”</p>

  <p>Harry Blount, sohbete girmek istemeyen bir adamın tavrıyla basitçe cevap verdi:</p>

  <p>“Doğumunu görmüş olsaydım bilirdim!”</p>

  <p>İki arabanın arka arkaya geçtiği yollar neredeyse ıssızdı. Hava oldukça güzel, gökyüzü yarı bulutlu, sıcaklık daha tahammül edilebilir düzeydeydi. Nispeten daha rahat vasıtaların içinde yolcuların, yolculuktan şikayet etmeleri için sebep yoktu. Rusya’da lando tipi posta arabalarının gittiği gibi, yani olağanüstü bir hızla gidiyorlardı.</p>

  <p>Bölgenin bu kadar ıssız görünmesinin sebebi içinde bulunulan durumdu. Meşhur bir seyyahın, büyük bir isabetle, kibri eksik Kastilyalılara benzettiği, şu solgun ve ciddi yüzlü Sibirya köylülerinden tarlalarda ya hiç yoktu ya da çok az vardı. Sağda solda bazı köylerin daha şimdiden boşaltılmış olması Tatar birliklerinin yaklaştığına işaretti. Köy halkı, koyun sürülerini, develerini, atlarını da yanma alarak kuzeydeki ovalara iltica etmişti. Göçebe Kırgızların büyük kabilesinden sadakatlerini koruyan bazı aşiretler de istilacıların yağmasından kaçmak için, çadırlarını İrtiş ya da Obi’nin ötesine taşımışlardı.</p>

  <p>Neyse ki posta hizmeti düzenli olarak devam ediyordu. Aynı şekilde, hattın hâlâ ulaşabildiği noktalara kadar telgraf da çekilebiliyordu. Her posta menzilinde usulüne uygun olarak at sağlanabiliyordu. Aynı şekilde her durakta gişelerdeki memurlar kendilerine verilen telgrafları gönderiyor, ancak devlet telgrafları için bunları geciktiriyorlardı. Harry Blount ve Alcide Jolivet de bu hizmetten fazlasıyla yararlanıyorlardı.</p>

  <p>Sonuçta Mişel Strogof un yolculuğu o âna kadar memnun edici şartlar içinde geçti. Çarın ulağı gecikmemişti, hele de Krasnoyarsk önünde Feofar Han’ın Tatarları tarafından tutulan tepeyi aşabilirse İrkutsk’a onlardan önce varacağı kesindi, hem de o âna kadar görülen en kısa zamanda.</p>

  <p>iki araba, Ekaterinburg’dan ayrılmalarının ertesi günü, iki yüz yirmi verstlik bir mesafeyi aştıktan sonra, anlatılmaya değer herhangi bir olay olmadan, sabah saat yedide, küçük bir şehir olan Tuluguisk’e vardı.</p>

  <p>Burada, yolcular, kahvaltı için yarım saat durduktan sonra, ancak kayda değer bir miktar bahşişin söz verilmiş olmasıyla açıklanabilecek müthiş bir hızla yola devam ettiler.</p>

  <p>Aynı gün, 22 Temmuz’da, öğlen saat birde, altmış verst daha ilerideki Tiumen’e ulaştılar.</p>

  <p>Tiumen’in, olağan şartlarda on bin olan nüfusu ikiye katlanmıştı. Bu şehir, Rusların Sibirya’da yarattığı ilk sanayi merkeziydi. Hemen göze çarpan güzel metalürji fabrikaları ve çan dökümhaneleri hiçbir zaman böyle hareketli olmamıştı.</p>

  <p>iki muhabir hemen haber peşine düştüler. Ancak Sibiryalı kaçakların savaş alanından getirdikleri haberler güvenilir değildi.</p>

  <p>Başka birçok şeyin arasında, Feofar Han’ın ordusunun İşim vadisine hızla yaklaştığı da söyleniyor ve Tatar reisinin yakında Albay İvan Ogaref ile buluşacağı -tabii daha henüz buluşmadıysa- da teyit ediliyordu. Bunun doğal sonucu olarak harekat, büyük bir etkinlikle Sibirya’nın doğusuna kayacaktı.</p>

  <p>Rus birlikleriniyse esas olarak, Rusya’nın Avrupa’daki eyaletlerinden toplamak gerekmişti, ama hâlâ çok uzak olduklarından, birlikler bir türlü istilaya engel olamıyordu. Bununla birlikte, Tobolsk hükümetinin Kazakları, Tatar kollarının önünü kesmek umuduyla, cebri yürüyüşle Tomsk üzerine gidiyorlardı.</p>

  <p>Akşam saat sekizde, yetmiş beş versti daha geride bırakan iki araba Yalutorovska ulaştı.</p>

  <p>Atlar hızla değiştirildi ve şehrin çıkışındaki Tobol Irmağı, bir salın üzerinde geçildi. Irmağın akışı çok sakin olduğundan, yol üzerinde, muhtemelen daha elverişsiz koşullarda, birkaç kere daha tekrarlanması gerekecek olan bu iş kolaylıkla gerçekleştirildi.</p>

  <p>Yolcular gece yarısı, elli beş verstlik (58.5 km.) bir mesafenin ardından, Novo-Saimsk kasabasına ulaştılar ve böylece Ural Dağlarının son sıralarını, ağaçlarla kaplı küçük tepelerden oluşan hafif engebeli araziyi arkalarında bırakmış oldular.</p>

  <p>Krasnoyarsk yakınlarına kadar uzanan gerçek Sibirya bozkırları, işte asıl burada başlıyordu. Burası, üzerinde otlar biten bir çeşit çöl, yeryüzüyle gökyüzünün neredeyse pergelle çizilmiş kadar düzgün bir eğri üzerinde birleştiği uçsuz bucaksız bir düzlüktü. Bozkır üzerinde, yolun her iki kenarına dikilmiş telgraf direkleri ve bunların, rüzgarla bir arpın telleri gibi titreyen telleri dışında göze batacak tek bir çıkma yoktu. Yolu bile, ancak araba tekerleklerinin kaldırdığı ince toz sayesinde bozkırın geri kalanından ayırt etmek mümkündü. Göz alabildiğine uzanan bu beyazımsı kurdele olmasa, insan kendini çölde sanabilirdi.</p>

  <p>Mişel Strogof ve arkadaşları, bozkır üzerinde daha da büyük bir hızla gidiyorlardı. Önlerinde, onları geciktirecek hiçbir engel bulunmayan atlar, yemşiğin de gayrete getirmesiyle yolu adeta yutuyorlardı. Arabalar dosdoğru İşime gidiyordu, yollarını değiştirecek bir olay olmadığı takdirde iki muhabirin konaklayacağı yere.</p>

  <p>Novo-Saimsk ile İşim arasında yaklaşık iki yüz verstlik bir mesafe vardı ve bir saniye bile kaybetmemek şartıyla ertesi gün, akşam saat sekizden önce oraya ulaşmış olabilirlerdi ve olmalıydılar. Yemşiklerin fikrince yolcular, büyük toprak sahibi ya da üst düzey memur değillerse bile, bahşiş kurallarındaki cömertlikleriyle öyle olmayı hak ediyorlardı.</p>

  <p>Ertesi gün, 23 Temmuz’da, iki araba İşim’e yalnızca otuz verst uzaklıktaydılar.</p>

  <p>Bu sırada Mişel Strogof yol üzerinde, kendi arabasının önünde giden ve toz bulutları arasında zar zor görülebilen bir araba fark etti. Fazla yorgun olmayan atları büyük bir hızla koştuğu için, onlara yetişmekte gecikmeyecekti.</p>

  <p>Çok uzun bir yoldan geldiği anlaşılan bu toz içindeki araba, ne bir arazi arabası, ne bir talikaydı, berlin tipi bir posta arabasıydı. Arabacı atları bütün gücüyle kırbaçlıyor, sövüp saymaları ve kırbaç darbeleriyle hayvanları devamlı dörtnala koşturuyordu. Bu berlin kesinlikle Novo-Saimsk’ten geçmemişti, İrkutsk yoluna, bozkırın kayıp yollarından birinden çıkmış olmalıydı.</p>

  <p>Mişel Strogof ve arkadaşları işime doğru gitmekte olan bu arabayı gördüklerinde aynı şeyi düşünmüşlerdi; uygun atlar elde etmeyi garanti altına alabilmek için onun önüne geçmek ve menzile ondan önce ulaşmak. Kısa süre içinde, berlinin yorgun atlarıyla aynı hizaya gelen yemşiklerine tek bir kelime söylemeleri yeterli olmuştu.</p>

  <p>En öne geçmeyi başaran, Mişel Strogof un arabası oldu.</p>

  <p>Bu sırada, berlinin kapısından bir kafa uzandı.</p>

  <p>Mişel Strogof un bu uzanan kafayı doğru dürüst görecek zamanı olmamıştı. Bu arada, hızla geçerken, buyurgan bir sesle kendisine yöneltilen şu sözü duydu:</p>

  <p>“Durun!”</p>

  <p>Durmadılar. Aksine, biraz sonra her iki araba da berlini geride bıraktı.</p>

  <p>Bunun ardından bir sürat yarışı başladı. Kendilerini geçen atların yürüyüşüyle tahrik olan berlinin atları, birkaç dakikalığına eski güçlerine kavuşmuşlardı. Her üç araba bir toz bulutunun ardında kayboldu. Bu beyazımsı toz bulutunun arasından, öfkeli sövgü haykırışlarına karışan kırbaç çakmaları duyuluyordu.</p>

  <p>Bununla birlikte, Mişel Strogof ve arkadaşları öndeydi, posta menzilinde az sayıda at olması durumunda, bu öncelik hayati bir önem taşıyabilirdi. Çünkü söz konusu olan iki arabaydı ve posta merkezi sahibinin en azından kısa sürede her ikisinin de koşumlarını değiştirebilmesi mümkün olmayabilirdi.</p>

  <p>Yarım saat sonra, arkada kalan berlin bozkırın ufkunda zar zor görülebiliyordu.</p>

  <p>İki araba, İşim’in girişindeki posta menziline ulaştığında saat akşamın sekiziydi.</p>

  <p>istila haberleri giderek daha da kötüleşiyordu. Şehir, Tatar kollarının öncü birlikleri tarafından doğrudan doğruya tehdit ediliyordu ve iki gün önce hükümet yetkilileri Tobolsk’a çekilmek zorunda kalmışlardı. İşim’de ne bir tek memur ne bir tek asker vardı.</p>

  <p>Mişel Strogof menzile varır varmaz derhal kendisi için at istedi.</p>

  <p>Berimin önüne geçmekle iyi etmişti. Derhal arabaya koşulabilecek durumda yalnızca üç at vardı. Diğerleriyse, uzun mesafelerden yorgun dönmüşlerdi.</p>

  <p>Merkezin sahibi atların koşulması için emir verdi.</p>

  <p>İşim’de kalmaya niyetli olan iki muhabir ise, acilen bir ulaşım imkanı bulmakla uğraşmayıp arabalarını arabalığa koydular.</p>

  <p>Menzile gelişinden on dakika sonra Mişel Strogof a, arabasının yola çıkmaya hazır olduğunu haber verdiler.</p>

  <p>“İyi,” dedi ve iki gazetecinin yanma gitti.</p>

  <p>“Beyler, işim’de kalmaya karar verdiğinize göre, artık ayrılık zamanı geldi.”</p>

  <p>“Ne diyorsunuz Mösyö Korpanof,” dedi Alcide Jolivet, “İşim’de bir saat bile kalmayacak mısınız?”</p>

  <p>“Hayır mösyö, hatta önüne geçtiğimiz şu berlin gelmeden önce posta merkezinden ayrılmak istiyorum.”</p>

  <p>“Bu yolcunun atlar için sizinle kavga edeceğinden mi endişe ediyorsunuz?”</p>

  <p>“Her türlü zorluktan kaçınmaya çalışıyorum.</p>

  <p>“O halde Mösyö Korpanof, bizim için yaptıklarınız ve bize sizinle birlikte yolculuk etme zevkini verdiğiniz için bir kere daha teşekkür etmekten başka yapacak bir şey kalmıyor bize.”</p>

  <p>“Zaten birkaç gün içinde Omsk’ta tekrar görüşmemiz mümkün,” diye ekledi Harry Blount.”</p>

  <p>“Evet mümkün, doğruca oraya gidiyorum,” diye cevap verdi Mişel Strogof.</p>

  <p>“Yolunuz açık olsun Mösyö Korpanof,” dedi Alcide Jolivet bunun üzerine, “Tanrı sizi talikalardan korusun.”</p>

  <p>iki muhabir, mümkün olduğunca büyük bir içtenlikle Mişel Strogof ile el sıkışırken dışarıda bir araba gürültüsü duyuldu.</p>

  <p>Hemen ardından posta merkezinin kapısı sertçe açıldı ve bir adam göründü.</p>

  <p>Bu adam berimin yokuşuydu. Askeri kıyafetli, kırk yaşlarında, iri yapılı, gürbüz, geniş omuzlu, kızıl favorilerine yakışan kalın bıyıkları olan biriydi. Üniformasında hiçbir işaret yoktu. Kemerinde bir süvari kılıcı, elinde kısa saplı bir kırbaç vardı.</p>

  <p>Emir vermeye alışmış bir adamın buyurgan tavrıyla seslendi:</p>

  <p>“At istiyorum!”</p>

  <p>Posta merkezinin sahibi eğilerek cevap verdi:</p>

  <p>“Hemen verebileceğim atım yok.”</p>

  <p>“Bana hemen lazım.”</p>

  <p>“Mümkün değil.”</p>

  <p>“Kapıda gördüğüm arabaya koşulmuş atlar ne o halde?”</p>

  <p>Posta merkezi sahibi Mişel Strogof'u gösterdi:</p>

  <p>“Onlar bu yolcuya ait.”</p>

  <p>Adam, itiraz kabul etmez bir tavırla bağırdı:</p>

  <p>“Çözün onları!”</p>

  <p>Bunun üzerine Mişel Strogof ilerledi.</p>

  <p>“Bu atları ben tuttum,” dedi.</p>

  <p>“Önemli değil! Onlar bana lazım. Haydi! Acele edin! Kaybedecek zamanım yok!”</p>

  <p>Sakin olmaya çalışan Mişel Strogof kendini tutmakta biraz zorlanıyordu:</p>

  <p>“Benim de kaybedecek zamanım yok.” Strogof un yanında duran Nadya da sakindi ama içten içe, kaçınmanın daha iyi olacağı bir sahneyle karşı karşıya gelmekten kaygı duyuyordu.</p>

  <p>“Yeter!” diye bağırdı yolcu.</p>

  <p>Sonra, posta merkezi sahibine dönüp tehditkar bir hareketle bağırdı:</p>

  <p>“Şu arabadaki atlar çözülsün ve benim berlinime bağlansın!”</p>

  <p>Fena halde canı sıkılmış olan ve kime itaat edeceğini bilemeyen posta merkezi sahibi, yolcunun bu haksız zorlamalarına elbette ki direnmek hakkı olan Mişel Strogofa bakıyordu.</p>

  <p>Mişel Strogof bir an terreddüt etti. Dikkatleri üzerine çekebilecek olan podaroşnasım kullanmak istemiyordu, aynı şekilde, atları bu adama bırakarak yolculuğunu geciktirmek ve öte yandan da, görevini tehlikeye atacak bir kavgaya girmek de istemiyordu.</p>

  <p>iki gazeteci, yardım istediği anda ona destek vermeye hazır, Mişel Strogof'a bakıyorlardı.</p>

  <p>Mişel Strogof, İrkutsklu basit bir tüccara uygun olacağı gibi, sesini fazla yükseltmeden konuştu:</p>

  <p>“Atlarım benim arabamda kalacak.”</p>

  <p>Bunun üzerine yolcu Mişel Strogof a doğru ilerledi ve elini omzuna koyup gümbür gümbür bir sesle bağırdı:</p>

  <p>“Dernek öyle! Atlarını bana bırakmak istemiyorsun ha?”</p>

  <p>“Hayır,” diye cevap verdi Mişel Strogof.</p>

  <p>“O halde kim gitmeyi başarabilirse atları o alacak! Kolla kendini, çünkü sana acımayacağım!”</p>

  <p>Ve yolcu bunları söylerken, kılıcını hızla kınından çekti ve gardım aldı.</p>

  <p>Nadya Mişel Strogof un önüne atıldı.</p>

  <p>Harry Blount ve Alcide Jolivet ona doğru ilerlediler.</p>

  <p>Mişel Strogof, kendine hâkim olabilmek için kollarım göğsünün üzerinde kavuşturarak basitçe şunları söyledi:</p>

  <p>“Dövüşecek değilim.”</p>

  <p>“Dövüşecek değil misin?”</p>

  <p>“Hayır.”</p>

  <p>“Bundan sonra bile mi?” diye bağırdı yolcu.</p>

  <p>Ve birilerinin onu tutmasına fırsat kalmadan, kırbacıyla Mişel Strogof un omzuna vurdu.</p>

  <p>Bu hakaret karşısında Mişel Strogof sapsarı kesildi. Bu kaba adamı paralayacakmış gibi genişçe açılan elleri yukarı kalktı. Fakat olağanüstü bir gayretle kendine hâkim olmayı başardı. Bir düello, gecikme anlamına gelmeyecekti, daha da önemlisi belki de görevini tamamlayamamasına sebep olacaktı!.. Birkaç saat kaybetmek daha iyiydi! Evet!.. Ama bu hakareti yutmak!..</p>

  <p>Yolcu, sert tavırlarında iyice kabalaşarak tekrarladı:</p>

  <p>“Şimdi dövüşecek misin korkak?”</p>

  <p>Mişel Strogof kıpırdamıyor ama yolcunun gözlerinin içine bakıyordu:</p>

  <p>“Hayır!”</p>

  <p>Bunun üzerine adam,</p>

  <p>“Derhal atları hazırlayın!” dedi ve salondan çıktı.</p>

  <p>Posta merkezi sahibi Mişel Strogof'u, pek de takdir etmediği anlaşılan bir edayla süzdükten sonra omuzlarını silkti ve adamı takip etti.</p>

  <p>Bu olayın gazeteciler üzerinde yarattığı etki Mişel Strogof un lehine olamazdı. Hayal kırıklıkları yüzlerinden okunuyordu. Bu yiğit genç adamın kendisine vurulmasına izin vermesi ve böyle bir hakaretin hesabını sormaması anlaşılır şey değildi! Onu selamlamakla yetindiler ve geri çekildiler. Alcide Jolivet Harry Blount’a döndü:</p>

  <p>“Ural ayılarının rahatlıkla karnını deşen bir adamdan bunu beklemezdim! Cesaretin de bir yeri ve zamanı olduğu doğru mu acaba? Anlaşılır şey değil bu! Belki de biz, hiçbir zaman serf olmadığımız için anlayamıyoruz!”</p>

  <p>Bir saniye sonra duyulan tekerlek ve kırbaç sesleri, arabanın atlarının koşulmuş olduğu berlinin, posta merkezinden hızla uzaklaştığını haber veriyordu.</p>

  <p>Hiçbir heyecan göstermeyen Nadya ve hâlâ titremekte olan Mişel Strogof salonda yalnız kalmışlardı.</p>

  <p>Kolları hâlâ göğüsünün üstünde kavuşmuş olan çarın ulağı oturmuştu. Adeta taş kesilmişti. Ancak, erkeksi yüzündeki sarılığın yerini bir kızıllık -ama utanç kızıllığı olamazdı bu- almıştı.</p>

  <p>Nadya, böyle bir adamın bu hakareti yutması için çok iyi sebepleri olması gerektiğinden hiç kuşku duymuyordu. Aynen Mişel Strogof'un Nijni-Novgorod polis merkezinde kendisinin yanma geldiği gibi, onun yanma gitti:</p>

  <p>“Elini ver ağabey!” dedi.</p>

  <p>Ve aynı anda parmağıyla, arkadaşının gözünden akan bir damla gözyaşını bir anne şefkatiyle sildi.</p>
</body>
</html>
