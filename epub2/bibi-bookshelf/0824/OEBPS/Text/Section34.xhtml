<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>14</h2>
  <hr style="width:50%" />

  <h2 id="sigil_toc_id_33">5-6 EKİM GECESİ</h2>
  <hr style="width:50%" />

  <p>İvan Ogaref'in planı büyük bir özenle hazırlanmıştı ve ihtimal dahilinde olmayan durumlar hariç, başarılı olacağı kesindi. İvan Ogaref teslim edeceği sırada Bolşaya kapısının serbest olması önemliydi. Aynı şekilde o sırada, kuşatma altındakilerin dikkatini şehrin başka bir noktasına çekmek gerekiyordu. Bundan dolayı, emirle ikisi bir şaşırtma hareketi kararlaştırmışlardı.</p>

  <p>Bu şaşırtma hareketi, İrkutsk’un kenar mahallesinde ırmağın sağ kıyısının aşağı ve yukarı tarafında yapılacaktı. Bu iki noktaya gerçekleştirilecek saldırı çok büyük bir ciddiyetle yürütülecek, aynı zamanda sol kıyıdan Angara’yı geçmeye çalışıldığı görüntüsü verilecekti. Dolayısıyla Bolşaya kapısı muhtemelen boşalmış olacak, aynı zamanda o tarafta bulunan Tatarların ileri karakolları geri çekilerek buradan ayrıldıkları izlenimi verilecekti.</p>

  <p>O gün 5 Ekim günüydü. Yirmi dört saate kalmadan Doğu Sibirya’nın hükümet merkezi emirin eline geçecek, grandük de İvan Ogaref'in insafına kalacaktı.</p>

  <p>O gün boyunca, Angara ordugahında alışılmamış bir hareket yaşandı. Sarayın pencerelerinden ve sağ kıyıdaki evlerden, karşı kıyıda önemli hazırlıkların yapıldığı açıkça görülüyordu. Çok sayıda Tatar müfrezesi ordugaha doğru gelip, saatler geçtikçe emirin birliklerini kuvvetlendiriyordu. Bu son derece aşikar hazırlık, kararlaştırılan şaşırtma hareketi içindi.</p>

  <p>Zaten İvan Ogaref, bu taraftan gelebilecek bazı saldırılardan kaygı duyulabileceğini grandükten hiç saklamıyordu. Şehrin aşağı ve yukarı tarafından bir saldırı geleceğini bildiğini söylüyor ve grandüke, doğrudan tehdit altında olan bu iki noktayı güçlendirmesini tavsiye ediyordu.</p>

  <p>Gözlenen hazırlıklar, İvan Ogaref'in tavsiyeleriyle de birleşince, durumu acilen ele almak gerekti. Sarayda toplanan savaş kurulunun ardından, savunmayı Angara’nın sağ kıyısında, şehrin her iki ucunda, yığma toprakların ırmağa dayandığı yerde yoğunlaştırma fules Verne emirleri verildi.</p>

  <p>İvan Ogaref'in istediği tam da buydu. Elbette Bolşaya kapısının savunmasız kalacağını düşünmüyordu ama orada yalnızca çok az sayıda asker kalmış olacaktı. Zaten İvan Ogaref şaşırtma hareketine o kadar önem verecekti ki, grandük elinin altındaki bütün kuvvetleri oraya yığmaya mecbur olacaktı.</p>

  <p>İvan Ogaref'in tasarladığı sıradışı bir olay planlarını gerçekleştirmesine çok yardımcı olacaktı. İrkutsk; ırmağın sağ kıyısından ve Bolşaya kapısına uzak noktalardan saldırıya uğramasa bile bu olay bütün savunmacıları, tam olarak İvan Ogaref'in götürmek istediği yere çekecekti. Aynı zamanda da korkunç bir felakete yol açacaktı.</p>

  <p>Sonuçta, belirlenen saatte kapının serbest olması ve doğu ormanlarının kalın örtüsü içinde saklanan binlerce Tatara teslim edilmesi için her şey hazırdı.</p>

  <p>O gün boyunca, İrkutsk garnizonu ve halkı sürekli olarak tetikteydi. O âna kadar zarar verilmemiş noktalara eli kulağında bir saldırının gerektirdiği bütün tedbirler alınmıştı. Grandük ve General Voranzof, kendi emirleri üzerine takviye edilmiş mevkileri geziyorlardı.</p>

  <p>Vasili Fedor’un seçkinler birliği şehrin kuzeyinde bulunuyordu ama tehlikenin en acil olduğu yere gitme emri almıştı. Elde bulunan az sayıdaki top Angara’nın sağ kıyısına taşınmıştı. İvan Ogaref'in tam zamanında verdiği tavsiyeler sayesinde vakitlice alman bu tedbirlerle, planlanan saldırının başarıya ulaşamayacağı umulabilirdi. Bu durumda, birdenbire cesaretleri kırılacak olan Tatarlar, şehre yeni bir saldırıya girişmeden önce kuşku yok ki birkaç gün bekleyeceklerdi. Oysa ki grandükün beklediği birliklerin gelmesi an meselesiydi. İrkutsk’un selameti ya da felaketi pamuk ipliğine bağlıydı.</p>

  <p>O gün güneş, saat altıyı yirmi geçe doğmuş ve on bir saat boyunca ufkun üstündeki günlük yayını çizdikten sonra, beşi kırk geçe batmıştı. Alacakaranlık daha iki saat boyunca geceye karşı mücadele etmiş, sonra etraf koyu bir karanlığa gömülmüştü, çünkü gökyüzü hiç kıpırdamayan kocaman bulutlarla doluydu ve dolayısıyla ay görünmeyecekti..</p>

  <p>Bu koyu karanlık İvan Ogaref'in planlarını daha da kolaylaştıracaktı..</p>

  <p>Birkaç gündür son derece şiddetli bir soğuk, sert Sibirya kışının başlangıcını haber veriyordu ve o gece soğuk, çok daha fazla hissediliyordu. Angara’nın sağ kıyısında mevzi almış olan askerler varlıklarını gizlemek için ateş yakmamışlardı. İsmin bu müthiş düşüşünden fena halde muzdariptiler. Birkaç ayak aşağıdan ırmağın akıntısını takip eden buz parçaları geçiyordu. Gün boyunca bu buz parçalarının sıkışık sıralar halinde hızla iki kıyı arasında gidip geldiği görülmüştü. Bu durum, grandük ve subayları tarafından memnunlukla karşılanmıştı. Gerçekten de, Angara'nın yatağı tıkanmışsa, geçiş tamamıyla imkansız hale gelecekti. Tatarlar ne sal ne de sandal kullanabilirlerdi. Irmağı, soğuk katılaştırırsa bu buz parçalarının üzerinden geçebilecekleri düşünülse bile, bu imkansızdı. Daha yeni katılaşmış olan alan, bir hücum kolunun geçişi için yeterince dayanıklı değildi..</p>

  <p>Fakat İrkutsku savunanların işini kolaylaştıracak gibi görünen bu durum İvan Ogaref'in canını sıkıyor olmalıydı. Yine de bunu fazla önemsemiyordu! Çünkü hain iyi biliyordu ki, Tatarların Angara'yı geçmek gibi bir derdi yoktu ve bu taraftaki girişimleri bir aldatmacadan ibaretti..</p>

  <p>Bununla birlikte, akşam saat ona doğru ırmağın durumunda, kuşatma altındakileri fazlasıyla şaşırtan ve bu kez onların aleyhine, hissedilir bir değişiklik oldu. O âna kadar imkansız olan geçiş birdenbire mümkün hale gelmişti. Angara’nın yatağı yeniden serbestti. Birkaç gündür gelip yığılmış olan çok sayıdaki buz parçası ırmağın aşağı tarafına doğru sürüklenip gözden kaybolmuş ve iki kıyı arasında olsa olsa beş altı buz parçası kalmıştı. Buzlar, olağan şartlardaki ve alışılmış bir soğuğun etkisi altındaki yapılarını bile kaybetmişti. Bunlar, buzlalardan kopmuş, kırılma yerleri düz, ve sert çıkıntıları olmayan basit parçalardı.</p>

  <p>Irmağın durumundaki bu değişikliği fark eden Rus subayları grandüke haber verdiler. Angara’nın daralmış bir yerinde buz parçaları bir baraj oluşturacak şekilde yığılmış olmalıydı; zaten bu değişiklik başka türlü açıklanamazdı.</p>

  <p>Durumun böyle olduğu belliydi.</p>

  <p>Yani artık, Angara geçişi kuşatmacılar için imkansız değildi. Dolayısıyla Rusların burayı, hiçbir zaman olmadığı kadar dikkatli gözetlemeleri gerekiyordu.</p>

  <p>Gece yarısına kadar hiçbir olay olmadı. Doğu tarafında, Bolşaya kapısının ötesinde tam bir sükunet vardı. Ufukta gökyüzünün alçak bulutlarıyla karışan sık ormanda tek bir ateş yoktu.</p>

  <p>Angara ordugahında, sık sık yer değiştiren ışıkların işaret ettiği büyük bir hareketlilik vardı.</p>

  <p>Kale hendeğinin ırmağın kıyılarına dayandığı noktasının bir verst yukarı ve aşağısında boğuk bir uğultu vardı ki bu, Tatarların tetikte olduğunu ve herhangi bir işaret beklediğini gösteriyordu.</p>

  <p>Aradan bir saat daha geçti. Yeni bir şey olmadı.</p>

  <p>İrkutsk katedralinin saati ikiyi vurmak üzereydi ve düşmanca niyetleri olan kuşatmacılar hâlâ herhangi bir harekette bulunmamışlardı.</p>

  <p>Grandük ve subayları yanılıp yanılmadıklarını, şehri alma girişiminin gerçekten Tatarların planları arasına girip girmediğini kendilerine soruyorlardı. Önceki geceler bu kadar sakin geçmemişti. İleri karakolların tarafında birkaç tüfek patlar, obüs topları havada ıslık çalardı, fakat bu sefer, hiçbir hareket yoktu.</p>

  <p>Grandük, General Voranzof ve yaverleri duruma göre emir vermeye hazır halde bekliyorlardı.</p>

  <p>Bilindiği gibi İvan Ogaref sarayın bir odasını işgal etmekteydi. Bu, zemin katta bulunan ve pencereleri bir yan taraçaya açılan, oldukça geniş bir salondu. Angara Irmağı nm görüntüsüne hâkim olmak için bu taraça üzerinde birkaç adım atmak ye terliydi.</p>

  <p>Bu salonda koyu bir karanlık hüküm sürüyordu.</p>

  <p>Bir pencerenin önünde ayakta duran İvan Ogaref harekete geçme saatinin gelmesini bekliyordu. Elbette ki işaret ondan gelecekti. Bu işaret verilip, İrkutsk’u savunanların çoğu açıkça saldırılan noktalara çağırılınca, niyeti saraydan ayrılıp işini tamamlamaktı.</p>

  <p>Karanlıklar içinde, avının üzerine atılmaya hazır, yırtıcı bir hayvan gibi bekliyordu.</p>

  <p>Bu sırada, saat ikiye birkaç dakika kala grandük Mişel Strogof'un -onun İvan Ogarefe verebileceği tek isim buydu- çagırılmasını istedi. Bir yaver, İvan Ogaref'in odasına kadar geldi, kapı kapalıydı. Yaver ona seslendi...</p>

  <p>Pencerenin yanında kıpırdamadan duran ve karanlıkta görünmeyen İvan Ogaref cevap vermekten sakındı.</p>

  <p>Grandüke çarın ulağının o sırada sarayda olmadığı haber verildi.</p>

  <p>Saat ikiyi vurdu. Saldırıya hazır bekleyen Tatarlarla kararlaştırılan şaşırtma hareketinin zamanı gelmişti.</p>

  <p>İvan Ogaref odasının penceresini açtı ve yan taraçanın kuzey köşesine gitti.</p>

  <p>Altından, karanlığın içinde, Angara’nın gürleyerek akan, kazıklara çarparak kırılan suları geçiyordu.</p>

  <p>İvan Ogaref cebinden bir kapsül çıkarıp tutuşturdu ve baruta bulanmış bir parça kıtığı yakıp ırmağa fırlattı.</p>

  <p>Angara’nın yüzeyine İvan Ogaref'in emriyle petrol dökülmüştü!</p>

  <p>Sağ kıyıda, Poşkavsk kasabası ile şehir arasında, İrkutsk üzerinde bulunan neft kaynakları kullanılmıştı bu amaçla. İvan Ogaref yangını İrkutsk’a taşımak için bu korkunç yöntemden yararlanmaya karar vermişti. Yanıcı sıvının bulunduğu devasa depoları ele geçirmişti. Sıvının dalga dalga akmasını sağlamak için bir duvarı yıkmak yeterliydi.</p>

  <p>İşte bu gece, birkaç saat önce yapılmış olan da buydu ve bu yüzdendir ki çarın gerçek ulağını, Nadya’yı ve kaçakları taşıyan sal bir petrol akıntısının üzerinde yüzüyordu. Neft, milyonlarca metreküplük bu depoların gediklerinlerinden sel gibi akmış ve toprağın doğal eğimini izleyerek, ırmağın yüzeyine yayılmıştı, yoğunluğu sayesinde suyun üzerinde yüzebiliyordu.</p>

  <p>İşte İvan Ogaref'in savaştan anladığı buydu. Tatarların müttefiki, bir Tatar gibi davranıyordu, üstelik kendi vatandaşlarına karşı!</p>

  <p>Yanan kıtık Angara’nın sularına fırlatılmıştı. Bir anda, sanki akıntı alkoldenmiş gibi, bir elektrik hızıyla baştan sona alev aldı. Maviye çalan alev kıvrımları iki kıyı arasında gidip geliyordu. Kaim, isli dumanlar alevlerin üzerinde kıvrılıyordu. Yanan sıvıya kapılan bazı buz parçaları fırının üstündeki balmumu gibi eriyor, buharlaşan su sağır edici ıslıklarla havaya yayılıyordu.</p>

  <p>Tam bu sırada şehrin kuzeyinden ve güneyinden yaylım ateş başladı. Angara ordugahının bataryaları vargüçleriyle ateş açmışlardı. Binlerce Tatar saldırıya geçmişti. Kıyıdaki ahşap evler her taraftan alev almıştı. Muazzam bir aydınlık gecenin karanlığını dağıttı.</p>

  <p>“Nihayet!” dedi İvan Ogaref.</p>

  <p>Kendisini alkışlamaya hakkı vardı! Tasarladığı şaşırtma hareketi müthişti. İrkutsk’u sayunanlar, kendilerini Tatar saldırısıyla yangın felaketinin arasında bulmuşlardı. Çanlar çalıyor ve halk arasından eli ayağı tutan herkes saldırılan noktalara ve yangını bütün şehre yayma tehlikesi olan alevler içindeki evlere koşuyordu.</p>

  <p>Bolşaya kapısı neredeyse tamamen serbestti. Buraya ancak birkaç savunmacı bırakılmıştı. Üstelik hainin telkiniyle, gerçekleştirilen ihanetin onun dışında ve siyasi kinlerle açıklanabilmesi için bu birkaç savunmacı da sürgünlerin küçük birliğinden seçilmişti.</p>

  <p>İvan Ogaref, Angara alevlerinin, taraçanm parmaklıklarını geçerek gelen parlak ışığıyla aydınlanmış odasına geri döndü. Sonra, dışarı çıkmaya hazırlandı.</p>

  <p>Ama kapıyı açar açmaz üstü başı ıslak, saçları darmadağın bir kadın odaya atıldı.</p>

  <p>“Sangarre!” diye bağırdı İvan Ogaref ilk şaşkınlıkla ve bunun Çigan kadından başkası olmayacağını düşünerek.</p>

  <p>Bu, Sangarre değil, Nadya idi.</p>

  <p>Bir buz parçasının üzerine sığınmış olan genç kız, Angara'nın akıntısıyla birlikte yayılan yangını görünce bir çığlık koparmıştı, Mişel Strogof da onu kollarına alıp alevlere karşı korunaklı bir yer bulabilmek için ırmağın derinliklerine dalmıştı. Bilindiği gibi, onları taşıyan buz parçası İrkutsk’un yukarı tarafındaki ilk rıhtıma ancak otuz kulaç kadar uzaklıkta bulunuyordu.</p>

  <p>Mişel Strogof bir süre sualtından yüzdükten sonra Nadya ile birlikte rıhtıma ayak basmayı başarabilmişti.</p>

  <p>Mişel Strogof sonunda amacına ulaşmıştı! Artık İrkutsk’taydı!</p>

  <p>“Valinin sarayına!” dedi Nadyaya.</p>

  <p>Aradan on dakika bile geçmeden ikisi birlikte, Angara’nın uzun alevlerinin, taşlarını yaladığı ama yangının henüz ulaşamadığı sarayın girişine gelmişlerdi.</p>

  <p>Ötede, kıyıdaki bütün evler yanıyordu.</p>

  <p>Mişel Strogof ve Nadya, herkese açık olan saraya hiç zorluk çekmeden girdiler. Elbiseleri ıslak olduğu halde, o genel kargaşanın ortasında hiç kimse onlara dikkat etmedi.</p>

  <p>Emir almaya gelen bir subay kalabalığı ve bu emirleri uygulamak için koşuşturan askerler zemin kattaki büyük salonu doldurmuştu. Burada, bu çılgın kalabalığın yarattığı bu şiddetli anaforun içinde Mişel Strogof ve genç kız birbirlerini kaybettiler.</p>

  <p>Çılgına dönmüş haldeki Nadya arkadaşını çağırarak, grandükün karşısına çıkarılmasını isteyerek aşağıdaki salonlarda koşuyordu.</p>

  <p>İşığa boğulmuş bir odanın kapısı önünde açıldı. Nadya içeri girdi ve ansızın kendisini, daha önce İşim’de ve Tomsk’ta gördüğü ve bir saniye sonra hain elleriyle şehri teslim edecek olan kişinin karşısında buldu!</p>

  <p>“İvan Ogaref!” diye bağırdı.</p>

  <p>Kendi adının telaffuz edildiğini duyan sefil titredi. Gerçek adı ortaya çıkarsa bütün planları mahvolurdu. Yapabileceği tek bir şey vardı. Her kim olursa olsun, adını teleffuz edeni öldürmek.</p>

  <p>İvan Ogaref Nadya’nın üzerine atıldı, ama kendini savunmaya kararlı olan genç kız, elinde bir bıçakla sırtını duvara verdi.</p>

  <p>Bu nefret edilen adı söylemekle imdadına gelineceğini iyi bilen Nadya bir kere daha bağırdı:</p>

  <p>“İvan Ogaref!”</p>

  <p>“Sesini keseceksin!” dedi hain.</p>

  <p>“İvan Ogaref!” diye üçüncü bir defa bağırdı cesur genç kız ve bu kez, ona duyduğu kinle sesi on kat daha güçlü çıkmıştı.</p>

  <p>Öfkesinden kuduran İvan Ogaref kuşağmdan bir hançer çıkarıp Nadya’nın üzerine atıldı ve onu salonun bir köşesine sıkıştırdı.</p>

  <p>Sefil adam birdenbire, karşı konulmaz bir gücün etkisiyle yere fırlatılmasaydı Nadya’nın işi bitikti.</p>

  <p>“Mişel!” diye bağırdı Nadya.</p>

  <p>Mişel Strogof idi bu.</p>

  <p>Nadya’nın çağrısını duymuş olan Mişel Strogof onun sesini takip ederek İvan Ogaref'in odasına kadar gelmiş, açık kalan kapıdan içeri girmişti.</p>

  <p>“Sakın korkma Nadya,” dedi İvan Ogaref ile genç kızın arasına girerek.</p>

  <p>Genç kız bağırdı:</p>

  <p>“Ah! Ağabey dikkat et!.. Hain silahlı!.. O rahatça görüyor!..”</p>

  <p>İvan Ogaref ayağa kalkmıştı ve kör adamla işinin kolay olduğunu düşünerek Mişel Strogof un üzerine atıldı.</p>

  <p>Ama kör, bir eliyle gözleri görenin kolunu tuttu, diğer eliyle de silahını ters çevirerek onu ikinci bir defa yere fırlattı.</p>

  <p>Öfke ve utançtan sapsarı kesilmiş olan İvan Ogaref bir kılıcı olduğunu hatırladı. Kılıcını kınından çekti ve yeniden saldırdı.</p>

  <p>O da Mişel Strogof'u tanımıştı. Bir kör! Yalmzca bir körle karşı karşıyaydı! Durum onun lehineydi!</p>

  <p>Böylesine eşitlikten uzak bir mücadelede arkadaşını tehdit eden tehlikeden dehşete kapılan Nadya yardım çağırarak kapıya koştu!</p>

  <p>“Kapat şu kapıyı Nadya!” dedi Mişel Strogof. “Hiç kimseyi çağırma, bırak da ben halledeyim! Çarın ulağının bugün bu sefilden korkacak hiçbir şeyi yok! Cesareti varsa üstüme gelsin, bekliyorum!”</p>

  <p>Bu sırada, bir kapları gibi büzülmüş olan İvan Ogaref tek kelime etmiyordu. Adımlarının, soluğunun sesini bile körün kulaklarından gizlemek istiyordu. Ona, henüz yanma yaklaştığım bile fark etmeden, kesin sonuç verecek bir darbe indirmek istiyordu. Hain dövüşmek değil, adını çaldığı kişiyi öldürmek niyetindeydi.</p>

  <p>Hem korku duyan hem de arkadaşına güvenen Nadya, bu dehşet verici sahneyi bir tür hayranlıkla seyrediyordu. Mişel Strogof'un sükuneti ansızın ona da geçmişti sanki. Doğru, Mişel Strogof'un elinde yalnızca bir Sibirya bıçağı vardı ve kılıçlı olan düşmanını görmüyordu. Peki hangi ilahi güçle ondan üstün görünüyordu? Neredeyse hiç kıpırdamadan, onun kılıcının karşısında nasıl duruyordu?</p>

  <p>İvan Ogaref, tuhaf düşmanını bariz bir sıkıntıyla gözlüyordu. Bu insanüstü sükunet onu etkiliyordu. Böylesine eşitlikten uzak bir mücadelede her şeyin kendi lehine olduğunu boş yere kendi kendine hatırlatıyordu. Kör adamın bu hareketsizliği onun kanını donduruyordu. Gözleriyle, kurbanını vuracağı yeri arıyordu... Bulmuştu!.. Artık ona kim engel olabilirdi?..</p>

  <p>Sonunda ileriye doğru sıçradı ve Mişel Strogof'un tam göğsünün ortasına kılıcıyla bir hamle yaptı.</p>

  <p>Körün bıçağı, gözle görünmez bir hareketle hamleyi geri çevirdi. Mişel Strogof a değmemişti ve soğukkanlılıkla, hatta hiç çekinmeden ikinci saldırıyı bekler gibiydi.</p>

  <p>İvan Ogaref'in alnından buz gibi bir ter aktı. Hain bir adım geriledi, sonra yeni bir hamle yaptı. Ama bu ikinci hamle de birincisinden daha başarılı değildi. Geniş bıçağın basit bir hareketi hainin kılıcını bertaraf etmeye yetmişti.</p>

  <p>Bu canlı heykelin karşısında öfke ve dehşetten deliye dönmüş olan İvan Ogaref, körün kocaman açılmış gözlerine korkuyla baktı.</p>

  <p>Ruhunun derinliklerini okur gibi bakan ama görmeyen, görmesi mümkün olmayan bu gözleri onun üzerinde müthiş bir büyü etkisi gösteriyordu.</p>

  <p>İvan Ogaref'in zihni birdenbire, aydınlandı:</p>

  <p>“Görüyor... görüyor!..” diye haykırdı.</p>

  <p>Ve inine girmeye çalışan bir vahşi hayvan gibi, adım adım, dehşet içinde salonun dibine kadar geriledi.</p>

  <p>Bunun üzerine heykel hareketlendi, kör dosdoğru İvan Ogaref'in üzerine yürüdü ve tam karşısına geçti:</p>

  <p>“Evet, görüyorum! Suratına indirdiğim kırbaç izini görüyorum hain, alçak! Senin nerene vuracağımı görüyorum! Kolla kendini! Sana bir düello şansı bahşedeceğim! Senin kılıcına karşı benim bıçağım bana yeter!”</p>

  <p>“Görüyor!” diyordu Nadya kendi kendine. “Yüce Tanrım, mümkün mü bu?”</p>

  <p>İvan Ogaref mahvolduğunu hissetti. Ama iradesinin ani bir etkisiyle yeniden cesaretini topladı ve kılıcını ileriye doğru uzatarak soğukkanlı düşmanının üzerine atıldı. İki silah havada karşılaştı ama Mişel Strogof'un bir Sibirya avcısı bileğiyle kullandığı bıçağın darbesiyle, kılıç şakırdayarak havada uçtu ve kalbine saplanan bıçak sefil adamı cansız yere serdi.</p>

  <p>Tam bu sırada odanın kapısı dışarıdan itilerek açıldı. Grandük, birkaç subayla birlikte eşikte göründü.</p>

  <p>Grandük ilerledi. Yerde yatan cesedin çarın ulağı sandığı kişiye ait olduğunu anladı.</p>

  <p>Ve bunun üzerine tehditkar bir sesle sordu:</p>

  <p>“Bu adamı kim öldürdü?”</p>

  <p>“Ben,” diye cevap verdi Mişel Strogof. Subaylardan biri, ateş etmeye hazır, tabancasını onun şakağına dayadı.</p>

  <p>“Adın ne?” diye sordu grandük ona, beynini dağıtma emrini vermeden önce “Altes Hazretleri,” diye cevap verdi Mişel Strogof, “önce ayaklarınızın dibinde yatan bu adamın adım sorun bana!”</p>

  <p>“Bu adamın kim olduğunu biliyorum! Kardeşimin hizmetkarlarından biri! Çarın ulağı!” “Bu adam, Altes Hazretleri, çarın ulağı değil! Bu adam İvan Ogaref!”</p>

  <p>“İvan Ogaref mi?” diye bağırdı grandük. “Evet, hain İvan!”</p>

  <p>“Peki ya sen kimsin?”</p>

  <p>“Mişel Strogof!”</p>
</body>
</html>
