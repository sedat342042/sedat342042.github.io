<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>2</h2>
  <hr style="width:50%" />

  <h2 id="sigil_toc_id_21">ALCIDE JOLİVET’NIN TUTUMU</h2>
  <hr style="width:50%" />

  <p>İvan Ogaref, emire bütün bir kolorduyu getiriyordu. Bu süvariler ve bu piyadeler Omsk’u ele geçirmiş olan kolun parçasıydı. Vali ve garzinonun sığmak olarak kullandığı -ki bu bir an bile unutulmamıştı- yukarı şehri düşüremeyen İvan Ogaref, Doğu Sibirya’nın fethini getirecek olan harekatı geciktirmemek için bunun üzerinde durmamaya karar vermişti. Omsk için yeterli bir garnizon bırakıp, kabilelerini peşi sıra sürükleyerek, Kolivan’ın galipleriyle yolda daha da güçlenerek Feofar’ın ordusuyla birleşmeye gelmişti.</p>

  <p>İvan Ogaref'in askerleri, ordugahın ileri karakollarında durdular. Ama açık karargah kurma emri almadılar. Hiç kuşku yok ki reislerinin planı durmak değil ilerlemek ve en kısa zamanda, doğal olarak müstakbel harekatın merkezini oluşturacak olan önemli şehir</p>

  <p>Tomsk’a ulaşmaktı.</p>

  <p>İvan Ogaref, askerlerle birlikte, ya Omsk’ta ya da Kolivanda yakalanmış Rus ve SibiryalI esirlerden oluşan bir konvoy da getiriyordu. Bu zavallılar, içinde bulunanlara bile dar gelen etrafı çevrili alana götürülmeyip, korunaksız ve neredeyse yiyeceksiz, ileri karakolda bırakıldılar. Acaba bu talihsizler için Feofar Han nasıl bir kader hazırlıyordu? Onları Tomsk’ta hapis mi tutacaktı, yoksa Tatar reisleri için çok sıradan olan birkaç kanlı infazla telef mi olacaklardı? Keyfine göre hareket eden emirin sırrıydı bu.</p>

  <p>Bu kolordu, Omsk’tan ve Kolivan’dan gelirken, yürüyüş halindeki bir ordunun mutat artçı birliğini oluşturan bir dilenciler, hırsızlar, tüccarlar, çingeneler kalabalığını da peşinden sürüklemişti. Bütün bu kalabalık kat edilen memleketlerde yaşıyor ve ardında yağmalanacak çok az şey bırakıyordu. Dolayısıyla, seferdeki kolların malzeme ikmalini temin için önden gitmek gerekliydi. İşim ve Obi akarsuları arasındaki bütün bölge tamamıyla yakılıp yıkılmıştı ve hiçbir olanak sunmuyordu. Tatarların arkalarında bıraktıkları bir çöldü bu ve Rusların burayı aşması güç olacaktı.</p>

  <p>Batı eyaletlerinden gelen bu çingeneler arasında Perm'e kadar Mişel Strogof'a eşlik etmiş olan Çigan kafilesi de bulunuyordu. Sangarre oradaydı. Bu yabani casus, İvan Ogaref'in emir kulu efendisini terk etmemişti. Rusya’da bile, Nijni-Novgorod eyaletinde, entrikalarını birlikte hazırlamışlardı. Ural’ı geçtikten sonra yalnızca birkaç gün için ayrılmışlar, İvan Ogaref hızla İşime giderken Sangarre da kafilesiyle birlikte, eyaletin güneyinden dolaşarak Omsk’a doğru ilerlemişti.</p>

  <p>Bu kadının İvan Ogaref'e nasıl bir yardımda bulunduğu kolayca anlaşılabilir. Bu çingenelerle birlikte her yere giriyor, her şeyi duyuyor ve aktarıyordu. İvan Ogaref, istila altındaki eyaletlerin en iç bölgelerinde bile neler olup bittiğinden haberdar ediliyordu. Onun davası için yüz göz, yüz kulak daima iş başındaydı. Zaten büyük fayda sağladığı bu istihbarata Ogaref, bol para ödüyordu.</p>

  <p>Vaktiyle çok ciddi bir davada başı belaya giren Sangarre Rus subayı tarafından kurtarılmıştı. Ona neler borçlu olduğunu hiçbir zaman unutmamış, bedenini ve ruhunu ona adamıştı. İvan Ogaref, ihanet yoluna girdikten sonra bu kadından nasıl yararlanabileceğini görmüştü. O emir veriyor, Sangarre bu emirleri yerine getiriyordu. Minnettarlıktan daha güçlü, açıklanamaz bir içgüdü, Sibirya’daki ilk sürgün günlerinden beri bağlandığı bu haine kul köle olmaya itmişti onu. Vatansız, ailesiz Sangarre, sırdaş ve suç ortağı olarak, serseri hayatını seve seve İvan Ogaref'in Sibirya üzerine yollayacağı istilacıların hizmetine adamıştı. Irkının doğal özelliği olan olağanüstü kurnazlığına, af ve acıma tanımayan vahşi bir güç eklemişti. Bu kadın, bir Apaçinin köyünü ya da bir Andamanlı kulübesini paylaşmaya layık bir yabaniydi.</p>

  <p>Çiganlarıyla buluştuğu Omsk’a geldiğinden beri Sangarre, İvan Ogareften bir daha hiç ayrılmamıştı. Mişel ve Marfa Strogof'un karşılaşmalarından haberi vardı. İvan Ogaref'in, bir çar ulağının geçişi konusundaki kaygısını biliyor ve bu kaygıyı paylaşıyordu. Tutsak olan Marfa Strogof un sırrının sökülüp alınması için bir Kızılderilinin bütün inceliğiyle işkence edecek olan kadın oydu. Ancak İvan Ogaref'in Sibiryalı yaşlı kadını konuşturmak istediği zaman henüz gelmemişti. Sangarre beklemek zorundaydı ve o fark etmeksizin gözlerini ondan ayırmayarak, en ufak hareketini, en ufak sözünü denetleyerek, onu gece gündüz izleyerek, ağzından kaçıverecek bir “oğul” sözü yakalamaya çalışarak bekliyordu, ama o âna kadar Marfa Strogof'un sarsılmaz itidali onun oyununu bozmuştu.</p>

  <p>Bu sırada, askeri bondonun duyulmasıyla birlikte, Tatar topçu birliği komutanı ile emilin ahır şefi, parlak bir Özbek süvari birliği eşliğinde, İvan Ogaref'i karşılamak üzere ordugahın önüne doğru ilerlediler.</p>

  <p>İvan Ogaref'in karşısına geldiklerinde ona saygılarını sundular ve onu Feofar Hanin çadırına kadar kendilerine eşlik etmeye davet ettiler.</p>

  <p>Her zamanki gibi sakin olan İvan Ogaref kendisini karşılamak üzere yollanan yüksek rütbeli görevlilerin sunduğu saygıya soğukça cevap verdi. Çok basit bir tarzda giyinmişti ama küstahça bir meydan okumayla, hâlâ Rus subayı üniforması taşıyordu.</p>

  <p>Ordugâhtan içeriye girmek için tam elini atma götürdüğü sırada Sangarre, muhafız süvarilerinin arasından geçerek ona yaklaştı ve karşısında kıpırdamadan durdu.</p>

  <p>“Herhangi bir şey yok mu?” diye sordu İvan Ogaref.</p>

  <p>“Hiçbir şey.”</p>

  <p>“Sabırlı ol.”</p>

  <p>“Yaşlı kadını konuşmaya zorlayacağın zaman yaklaşıyor mu?"</p>

  <p>“Yaklaşıyor Sangarre.”</p>

  <p>“Yaşlı kadın ne zaman konuşacak?”</p>

  <p>“Tomsk’a ulaştığımızda.”</p>

  <p>“Oraya ne zaman ulaşacağız?”</p>

  <p>“Üç gün sonra.”</p>

  <p>Sangarre'nin büyük kara gözlerinde olağanüstü bir pırıltı belirdi ve kadın, sakince geri çekildi.</p>

  <p>İvan Ogaref atını mahmuzladı ve peşinde Tatar subaylardan oluşan kurmaylarıyla emirin çadırına doğru ilerledi.</p>

  <p>Feofar Han yardımcısını bekliyordu. Mühürdar, hoca ve birkaç yüksek rütbeli görevliden oluşan divan, çadırın altındaki yerini almıştı.</p>

  <p>İvan Ogaref atından indi, içeri girdi ve emilin karşısında durdu.</p>

  <p>Feofar Han kırk yaşında, uzun boylu, soluk yüzlü, kötü bakışlı, yabani görünüşlü bir adamdı. Siyah sakalı küçük kıvrımlar halinde göğsüne dökülüyordu. Altın ve gümüş halkalı zırhı, kıymetli taşlarla parıldayan kılıç kayışı, bir yatağan gibi kavisli kılıcının mücevherlerle süslü kını, etrafa bin bir ateş saçan elmas sorguçlu miğferinden oluşan savaş kıyafetiyle Feofar Han, azametli olmaktan çok tuhaf bir Tatar Sardanapal<a href="../Text/DiPNOTLAR.xhtml#a11" id="k11"><sup>[→]</sup></a> görüntüsü arz ediyordu; tebaasının hayatı ve serveti hakkında keyfine göre tasarrufta bulunabilen ve kudretine sınır olmayan tartışmasız bir hükümdar, Buharaya verilen özel imtiyazla emir sıfatının sahibiydi.</p>

  <p>İvan Ogaref göründüğü sırada, yüksek mevki sahipleri altın fistolu minderlerinin üzerinde oturmaya devam ettiler, ama Feofar, kalın bir Buhara halısının örttüğü çadırın zemini üzerindeki zengin divandan ayağa kalktı. Emir İvan Ogaref'e yaklaştı ve onu, anlamı konusunda yanılmanın mümkün olmayacağı şekilde öptü. Bu öpücük, yardımcısını divanın başkanı yapmış ve geçici olarak hocanın önüne yerleştirmişti.</p>

  <p>Sonra Feofar, İvan Ogaref'e hitap ederek:</p>

  <p>“Seni sorguya çekecek değilim İvan, konuş. Burada yalnızca seni dinlemeye hazır kulaklar bulacaksın,” dedi.</p>

  <p>“Takşır,”<a href="../Text/DiPNOTLAR.xhtml#a12" id="k12"><sup>[→]</sup></a> diye cevap verdi İvan Ogaref, “sana söyleyeceklerim şunlar.”</p>

  <p>İvan Ogaref Tatarca konuşuyor ve cümlelerine, Doğuluların lehçesindeki gibi tumturaklı bir ifade veriyordu.</p>

  <p>“Takşir, zaman boş laf zamanı değil. Birliklerin başında ne yaptığımı biliyorsun. İşim ve İrtiş hatları şu anda bizim hâkimiyetimiz altında ve Türkmen atlıları atlarını, artık Tatarların olan sularda yıkayabilirler. Kırgız kabileleri Feofar Han adına ayaklandılar, İşim'den Tomsk’a kadar ana Sibirya yolu sana ait. Güneşin doğduğu doğuya da, battığı batıya da birliklerini rahatlıkla gönderebilirsin.”</p>

  <p>“Ya eğer güneşle birlikte yürürsem?” diye sordu emir, dinlerken yüz ifadesi hiçbir düşüncesini açığa vurmuyordu.</p>

  <p>“Güneşle birlikte yürümek;” diye cevap verdi İvan Ogaref, “Avrupa’ya doğru ilerlemek, Tobolsk’tan Ural Dağlarına kadar Sibirya eyaletlerini hızla fethetmek.”</p>

  <p>“Ya eğer bu gökyüzü meşalesine karşı yürürsem?”</p>

  <p>“Bu, İrkutsk ile birlikte Orta Asya’nın en zengin bölgelerini Tatar hâkimiyeti altına almaktır.”</p>

  <p>“Ama ya Petersburg sultanının orduları?” dedi Feofar Han, bu garip sıfatla Rusya imparatorunu kastederek.</p>

  <p>“Ne doğuda ne batıda kaygı duymanı gerektirecek hiçbir şey yok,” diye cevap verdi İvan Ogaref. “İstila aniden oldu, Rus ordusu yardıma gelemeden, İrkutsk ya da Tobolsk senin hâkimiyetine girecek. Çarın birlikleri Kolivan’da hezimete uğradı; seninkilerin, batının bu şaşkın askerlerine karşı çarpışacağı her yerde uğrayacakları gibi.”</p>

  <p>Emir birkaç saniyelik sessizlikten sonra sordu:</p>

  <p>“Tatar davasına olan sadakatin sana hangi fikri ilham ediyor?”</p>

  <p>“Benim fikrim,” diye cevap verdi İvan Ogaref çabucak, “güneşe karşı yürümek! Doğu bozkırlarının otlarını Türkmen atlarıyla çiğnemek! Doğu eyaletlerinin merkezi İrkutsk’u almak ve onunla birlikte, mülkiyeti bütün bir bölgede geçerli bir rehine elde etmek. Çar olmazsa bile en azından kardeşi grandük senin eline düşmeli.”</p>

  <p>İvan Ogaref in peşinde koştuğu yüce amaç buydu. Onu duyan, onsekizinci yüzyılda Güney Rusya’yı yakıp yıkan meşhur korsan Stepan-Razin’in zalim torunlarından biri zannederdi. Grandükü yakalamak, onu acımasızca cezalandırmak, kinini tatmin edebilecek şey buydu! Bunun dışında, İrkutsk'un alınmasıyla bütün Doğu Sibirya hızla Tatar hâkimiyeti altına girecekti.</p>

  <p>“Böyle yapılacak İvan,” diye cevap verdi Feofar.</p>

  <p>“Emirlerin nedir, Takşır?”</p>

  <p>“Genel karargahımız hemen bugün Tomska taşınacak.”</p>

  <p>İvan Ogaref hafifçe eğildi ve peşinde uşbeyi olduğu halde, emirin emirlerini yerine getirmek üzere çekildi.</p>

  <p>ileri karakollara geri dönmek için atma binmek üzereyken, biraz ötede, ordugahın esirlere ayrılmış olan kısmında bir kargaşa çıktı. Çığlıklar duyuldu, iki üç el silah atıldı. Acaba bu, kısa yoldan bastırılacak bir isyan ya da firar teşebbüsü müydü?</p>

  <p>İvan Ogaref ve uşbeyi ileriye doğru birkaç adım attılar, tam bu sırada, askerlerin tutmayı başaramadığı iki kişi onların önünde belirdi.</p>

  <p>Uşbeyi hiçbir şey sormadan, ölüm emri anlamına gelen bir el hareketi yaptı, İvan Ogaref, üstlerinde havaya kalkmış olan kılıcı durduracak birkaç kelime söylememiş olsaydı iki esirin kafaları yere düşmüştü bile.</p>

  <p>Rus, bu iki esirin yabancı olduğunu anlamıştı ve onları getirmeleri için emir verdi.</p>

  <p>Bunlar Harry Blount ile Akide Jolivet idi.</p>

  <p>İvan Ogaref'in ordugaha gelişinden itibaren onun huzuruna çıkarılmayı istemişler, askerlerse bunu reddetmişlerdi. Böylece mücadele, firar teşebbüsü, ne mutlu ki iki gazeteciyi ıskalayan tüfek atışları başlamıştı, ama eğer emirin yardımcısının müdahalesi olmasaydı infazları bir an bile bekletilmeyecekti.</p>

  <p>Ogaref birkaç saniye boyunca, bu hiç tanımadığı esirleri inceledi. Bununla birlikte, İşim posta menzilinde, İvan Ogaref'in Mişel Strogofa vurduğu sırada onlar da oradaydılar, ancak öfkeli yolcu salonda toplanan insanlara hiç dikkat etmemişti.</p>

  <p>Harry Blount ile Akide Jolivet ise tam aksine onu gayet iyi tanıdılar, İkincisi alçak sesle şöyle dedi:</p>

  <p>“Şu işe bak! Anlaşılan Albay Ogaref ile İşim'deki kaba adam aynı kişi!”</p>

  <p>Sonra arkadaşının kulağına şunları fısıldadı:</p>

  <p>“Bizim durumumuzu açıklayın Blount. Bana iyilik yapmış olacaksınız. Tatar ordugahının göbeğindeki bu Rus albay beni iğrendiriyor ve kafamın hâlâ omuzlarımın üzerinde olmasını ona borçlu olsam bile, onun yüzüne bakmaktansa, başımı horgörüyle çevirmeyi tercih ederim.!”</p>

  <p>Ve Alcide Jolivet bunu söyledikten sonra en mükemmel ve en mağrur kayıtsızlığı takındı.</p>

  <p>İvan Ogaref, esirin kendisine karşı hakaretamiz bir tavır aldığını anlamış mıydı? Her halükarda hiçbir şey belli etmedi.</p>

  <p>Çok soğuk bir ses tonuyla ama her zamanki kabalığından uzak, Rusça olarak sordu:</p>

  <p>“Siz kimsiniz beyler?”</p>

  <p>Harry Blount kısaca cevap verdi:</p>

  <p>“İngiliz ve Fransız iki gazete muhabiri.” “Kimliğinizi ispatlayacak evrakınız vardır kuşkusuz?”</p>

  <p>“İşte İngiliz ve Fransız şansölyeleri nezdindeki güvenilirliğimizi Rusya’ya bildiren mektuplar.”</p>

  <p>İvan Ogaref Harry Blount’un uzattığı mektupları aldı ve dikkatle okudu. Sonra sordu: “Sibirya’daki askeri harekatımızı izlemek için izin mi istiyorsunuz?”</p>

  <p>“İngiliz muhabir sert bir sesle cevap verdi: “Özgür olmak istiyoruz, hepsi bu.” “Özgürsünüz beyler, Daily Telegraph’tâki haberlerinizi merakla bekliyorum.”</p>

  <p>Harry Blount, son derece sakin bir soğukkanlılıkla cevap verdi:</p>

  <p>“Beyefendi, bir sayısı altı pense gazetenin bütün haberlerini öğrenebilirsiniz.”</p>

  <p>Ve bunun üzerine Harry Blount, verdiği cevabı tamamıyla tasvip etmiş görünen arkadaşına döndü.</p>

  <p>İvan Ogaref kaşlarını çatmadı, atma binerek muhafızlarının başına geçti ve biraz sonra bir toz bulutunun içinde kayboldu.</p>

  <p>“Eeee, Mösyö Jolivet, Tatar birliklerinin genel komutanı Albay İvan Ogaref hakkında ne düşünüyorsunuz?” diye sordu Harry Blount. Alcide Jolivet gülümseyerek cevap verdi: “Bana öyle geliyor ki sevgili meslektaşım, şu uşbeyi kafamızı kesme emri vermekle çok iyi bir harekette bulundu!”</p>

  <p>Her ne olursa olsun, İvan Ogaref in iki gazeteciyle ilgili bu davranışı nasıl bir sebebe dayanırsa dayansın, onlar artık özgürdüler ve savaş sahnesinde istedikleri gibi dolaşabileceklerdi. Zaten oyunu terk etmek niyetinde değillerdi. Aralarındaki eski antipati yakın bir dostluğa dönüşmüştü. Şartlar onları birbirlerine yakınlaştırmıştı ve artık ayrılmayı düşünmüyorlardı. Aralarındaki düzeysiz rekabet meselesi bir daha açılmamak üzere kapanmıştı. Harry Blount, arkadaşına neler borçlu olduğunu unutamazdı, o ise bunların hatırlatılmasını hiç istemiyordu. Sonuçta bu yakınlaşma, röportaj çalışmalarını kolaylaştırarak, okuyucularının yararına olacaktı.</p>

  <p>“Peki şimdi,” diye sordu Harry Blount, “özgürlüğümüzü ne için kullanacağız?”</p>

  <p>“Kötüye kullanacağız elbette!” diye cevap verdi Akide Jolivet, “sakince Tomsk’a gidip neler olup bittiğine bakacağız.”</p>

  <p>“Tekrar bir Rus koluyla buluşacağımız zamana kadar, ki umarım çok yakın bir zaman olur...”</p>

  <p>“Aynen dediğiniz gibi azizim Blount! Fazla Tatarlaşmanın gereği yok! Bu güzel rol hâlâ silahlarla uygarlaşanlara ait ve şurası gayet açık ki, Orta Asya halkları bu istilayla her şeyi kaybedecek ve hiçbir şey kazanmayacaklar, Ruslar, onları geri püskürtmeyi bilecek. Bu sadece bir zaman meselesi!”</p>

  <p>Bu arada, Akide Jolivet ve Harry Blount’u özgürlüğüne kavuşturan İvan Ogaref'in gelişi Mişel Strogof'un mahvına sebep olabilirdi. Bir tesadüf, çarın ulağını İvan Ogaref'in karşısına çıkardığı takdirde Ogaref'in, İşim posta menzilinde bu kadar sert bir tartışmaya girdiği yolcuyu tanımaması mümkün olmayacaktı ve Mişel Strogof, başka şartlar altında olsa yapmış olacağı şeyi yapmayıp onun hakaretine cevap vermediği için dikkatleri üzerine çekecekti, bu da planlarını uygulamasını zorlaştıracaktı.</p>

  <p>İvan Ogaref'in varlığının üzücü tarafı işte buydu. Bununla birlikte, onun gelişinin iyi bir sonucu olarak, ordugahın toplanması ve genel karargahın Tomsk’a taşınması emri verilmişti.</p>

  <p>Bu, Mişel Strogof un en büyük arzusunun yerine getirilmesi anlamına geliyordu. Bilindiği gibi niyeti, Tomsk’a diğer esirlerin arasında, yani bu önemli şehrin yakınlarında cirit atan keşif kollarının eline düşme tehlikesiyle karşılaşmadan ulaşmaktı. Bununla birlikte, İvan Ogaref'in gelişinin ardından, onun tarafından tanınmak endişesiyle, bu ilk plandan vazgeçip yolculuk boyunca kaçmaya çalışmanın daha uygun olup olmadığını sordu kendi kendine.</p>

  <p>Feofar Han ve İvan Ogaref'in birkaç bin süvarinin başında şehre gittiğini öğrenince Mişel Strogof hiç şüphe yok ki bu fikirden vazgeçecekti.</p>

  <p>“O halde bekleyeceğim,” dedi kendi kendine, “en azından kaçmak için istisnai bir fırsat çıkana kadar. Tomsk’un öncesindeki aksiliklerin haddi hesabı yok ama birkaç saat içinde Tatar karakollarını geçeceğime ve doğuda onlardan daha ileride olacağıma göre bundan sonra iyi şeyler olacak. Üç gün daha sabır, Tanrı yardımcım olsun!”</p>

  <p>Çok kalabalık bir Tatar müfrezesinin gözetimi altındaki esirlerin, bozkırda üç gün yolculuk etmeleri gerekiyordu. Ordugah ile şehir arasında yüz elli verstlik bir mesafe vardı. Bu yolculuk, emirin, hiçbir şeyleri eksik olmayan askerleri için kolay, ama mahrumiyet içinde zayıf düşmüş zavallılar için çekilmezdi. Sibirya yolunun bu bölümünde epey ceset sıralanmış olmalıydı.</p>

  <p>12 Ağustos günü, öğleden sonra saat ikide, bulutsuz bir gökyüzü ve yüksek sıcaklık altında topçubaşı hareket emrini verdi.</p>

  <p>Akide Jolivet ve Harry Blount at satın alarak, olayların mantığının, bu hikayenin başlıca karakterlerini buluşturacağı Tomsk’a doğru yola çıkmışlardı bile.</p>

  <p>İvan Ogaref tarafından Tatar ordugahına getirilen esirler arasında, aynı kaderi paylaşan bütün diğerlerinden sükunetiyle ayrılan bir yaşlı kadın vardı. Dudaklarından tek bir şikayet bile çıkmıyordu. Adeta bir ızdırap heykeliydi. Herkesten daha sıkı gözetim altında -ki, neredeyse hep hareketsiz duran bu kadın, bundan hiç kuşku duyar ya da kaygılanır gibi görünmeksizin, Çigan Sangarre tarafından inceleniyordu. Kadın, sefaletini hafifletecek hiçbir yumuşaklık görmeden, yaşına rağmen esirlerin konvoyunu yürüyerek takip etmek zorunda kalmıştı.</p>

  <p>Bununla birlikte, ilahi bir maksat onun yanma cesur, hayırsever, onu anlamak ve ona yardım etmek için yaratılmış bir varlık göndermişti. Bu talihsizler arasında güzelliğiyle ve SibiryalI kadınınkinden hiç de aşağı kalmayan sükunetiyle dikkat çeken bir genç kız, ona göz kulak olma görevini üstlenmiş gibiydi. İki tutsak arasında hiçbir konuşma geçmemişti ama genç kız daima, -tam yaşlı kadın yardımına ihtiyaç duyabileceği sırada yanında oluyordu. Kadın önceleri, bu meçhul kişinin sessiz yardımlarını kabul etmekte çekingen davranmıştı. Bununla birlikte yavaş yavaş, genç kızın ihtiyatlı hali, bakışlarında açıkça görülen dürüstlük ve aynı talihsizliklere uğrayanlar arasında oluşan bir acı ortaklığının yarattığı sempati, Marfa Strogof'un mağrur soğukluğunu ortadan kaldırdı. Böylelikle Nadya -zira bu oydu- hiç tanımaksızın, oğlundan gördüğü ihtimamın aynısını annesine gösterebilmişti. İçgüdüsel iyiliği ona bu konuda çifte ilham vermişti. Nadya kendini onun hizmetine adarken, yaşlı esirin korunması için gençliğine ve güzelliğine güveniyordu. Acıların sertleştirdiği bütün bu talihsizler güruhunun ortasında, biri nine biri toruna benzeyen bu iki kişilik sessiz kadın grubu herkeste saygı uyandırıyordu.</p>

  <p>Nadya, İrtiş’te Tatar keşif kolları tarafından yakalandıktan sonra Omsk’a götürülmüştü. Şehirde hapis tutulmuş, İvan Ogaref'in birliğinin o zamana kadar yakaladığı herkesle, dolayısıyla da Marfa Strogof ile aynı kaderi paylaşmıştı.</p>

  <p>Nadya eğer bu kadar güçlü olmasaydı bu çifte darbeyle yıkılabilirdi. Yolculuğunun yarıda kesilmesi ve Mişel Strogof'un ölümü onu aynı anda umutsuzluğa ve isyana sürüklemişti. Onları birbirlerine yaklaştıran bunca güzel gayretten sonra babasından, belki de bir daha geri dönmemek üzere uzaklaşmış ve bu acı yetmiyormuş gibi bir de, Tanrının adeta onu amacına ulaştırması için yolunun üzerine çıkardığı gözüpek arkadaşından ayrılmıştı, aynı anda ve tek darbeyle her şeyi birden kaybetmişti. Gözlerinin önünde bir mızrak darbesiyle İrtiş’in sularında kaybolan Mişel Strogof'un hayali aklından hiç çıkmıyordu. Öyle bir adam böyle ölebilir miydi? Tanrı mucizelerini kimin için saklıyordu, muhakkak ki asil bir amacın yola çıkardığı biri böyle sefilce durdurulabilir miydi? Bazen öfkesi ızdırabının önüne geçiyordu. Arkadaşının işim posta menzilinde tuhaf bir şekilde kabullendiği hakaret sahnesi aklına geliyor, bu hatırayla kan beynine sıçrıyordu.</p>

  <p>“Artık kendi intikamım alamayacak olan bu ölünün intikamım kim alacak?” diyordu kendi kendine.</p>

  <p>Ve genç kız, kalbinin derinliklerinde Tanrıya şöyle haykırıyordu:</p>

  <p>“Tanrım, izin ver, o intikamı alan ben olayım!”</p>

  <p>Eğer Mişel Strogof ölmeden önce, her ne kadar kadında olsa, çocuk da, ona sırrını açmış olsaydı, genç kız bütün gücüyle, Tanrının kendisine bağışlamayıp bunca erken geri aldığı bu ağabeyin yarım kalan görevini tamamlamak için uğraşabilirdiL</p>

  <p>Bu düşünceler içinde kaybolmuş olan Nadya, anlaşılacağı gibi, tutsaklığının getirdiği sefalete karşı bile duyarsızdı.</p>

  <p>Tesadüf onu, bunun farkında olmaksızın Marfa Strogof ile bir araya getirmişti. Kendisi gibi tutsak olan bu yaşlı kadının, tüccar Nikolay Karpanof olarak bildiği yol arkadaşının annesi olduğunu nasıl tahmin edebilirdi? Ve aynı şekilde Marfa Strogof, bu meçhul genç kızın oğluna bir minnet bağıyla bağlı olduğunu nasıl bilebilirdi?</p>

  <p>Marfa Strogofta Nadya’yı ilk etkileyen, her ikisinin de bu zorlu şartlara katlanırken gösterdikleri gizli uyumdu. Yaşlı kadının, günlük hayattaki maddi acılara karşı gösterdiği bu sabırlı kayıtsızlık, bedenin acılarını bu hafife alış... Marfa bunları ancak kendisininkine eşit bir manevi acı içinde kaldırabilirdi, işte Nadya'nın düşündüğü buydu ve bu düşüncesinde yanılmıyordu. Nadya’yı Marfa Strogofa iten, sefaletinin bu belli etmediği bölümüne duyduğu içgüdüsel sempati oldu. Acılarına bu şekilde katlanışı, genç kızın gururlu ruhuna dokunmuştu. Ona yardım teklif etmiyor, sadece veriyordu. Marfa kabul ya da reddetmek durumunda değildi. Yolun zor geçişlerinde genç kız oradaydı ve ona kolundan tutarak yardım ediyordu. Yemek dağıtılan saatlerde yaşlı kadın yerinden kıpırdamıyor ama Nadya, zaten yetersiz olan yemeğini onunla paylaşıyordu, işte bu zahmetli yolculuk her ikisi için ele bu şekilde geçiyordu. Marfa Starogof, daha önce bu ızdırap yolundan aynen bu şekilde sürüklenmiş birçokları gibi, bir eyere bile tutunmadan ilerleyen esir kafilesinin eşlikçisi, bir eğer kayışına bile tutunmadan götüren askerleri genç arkadaşı sayesinde izleyebilmişti.</p>

  <p>Bir keresinde Marfa Strogof ona, “Yaşlılık yıllarımda benim için yaptıklarından dolayı Tanrı seni ödüllendirsin kızım!” demişti ve bu, bir süredir iki bahtsız arasında konuşulan tek söz olmuştu.</p>

  <p>Onlara asırlar gibi uzun gelen bu birkaç gün boyunca, yaşlı kadın ve genç kız karşılıklı olarak durumlarından söz ettiler. Ama Marfa Strogof, anlaşılması kolay bir temkinlilikle kendisinden çok kısaca bahsetti. Ne oğluyla ne de onları yüz yüze getiren uğursuz karşılaşmayla ilgili bir imada bulundu.</p>

  <p>Nadya da uzun zamandan beri sessiz değilse bile, en azından gereksiz laf konusunda tutumluydu. Ama yine de bir gün, karşısında basit ve yüce bir ruhun bulunduğunu hissettiğinde yüreği taştı ve Vladimir'den yola çıkışından Nikolay Korpanof'un ölümüne kadar başından geçen bütün olayları hiçbir şey gizlemeden anlattı. Genç arkadaşı hakkında söyledikleri, SibiryalI ihtiyar kadını fazlasıyla ilgilendirdi.</p>

  <p>“Nikolay Korpanof!” dedi “Bana şu Nikolay’dan biraz daha bahset! Bu dönemin gençliği içinde bu tavrı beni şaşırtmayacak tek bir kişi biliyorum! Nikolay Korpanof, adı bu muymuş? Emin misin kızım?”</p>

  <p>“Beni hiçbir konuda yanıltmayan biri neden bu konuda yanıltsın?” diye cevap verdi Nadya.</p>

  <p>Bu arada Marfa Strogof, bir önsezinin etkisiyle Nadya’ya soru üstüne soru soruyordu: “Gözüpek birisi olduğunu söyledin değil mi kızım! Bana onun gözüpek olduğunu anlattın!”</p>

  <p>“Evet, gözüpek biri!” diye cevapladı Nadya. “Aynen benim oğlum gibi,” diye tekrarlayıp duruyordu Marfa Strogof içinden. Sonra tekrar sormaya başlıyordu:</p>

  <p>“Onu hiçbir şeyin durduramadığını da söyledin değil mi, hiçbir şeyin şaşırtmadığını, kuvvetinin bile çok yumuşak olduğunu, senin için bir ağabey olduğu kadar bir abla da olduğunu ve bir anne gibi seni gözettiğini?”</p>

  <p>“Evet, evet!” diye cevap verdi Nadya. “Ağabey, abla, anne, benim için her şeydi!”</p>

  <p>“Ve seni korumak gerektiğinde de bir aslan?”</p>

  <p>“Bir aslan, gerçekten de! Evet bir aslan, bir kahraman!”</p>

  <p>“Oğlum, oğlum!” diye içinden geçiriyordu Sibiryalı ihtiyar kadın.</p>

  <p>“Ama, şu işim posta menzilinde korkunç bir hakareti sineye çektiğini de söyledin?”</p>

  <p>“Evet sineye çekti!” diye cevap verdi Nadya başını eğerek.</p>

  <p>“Dernek razı oldu!” diye mırıldandı Marfa Strogof, bir yandan titriyordu.</p>

  <p>“Anne! Anne!” diye haykırdı Nadya, “onu mahkum etmeyin. Bir sırrı vardı, zamanı geldiğinde yalnızca Tanrının yargılayabileceği bir sır!”</p>

  <p>Marfa kafasını kaldırdı ve Nadya’ya ruhunun derinliklerini okumak istermişçesine baktı:</p>

  <p>“Peki, hakarete uğradığı sırada sen bu Nikolay Korpanof'u hor görmedin mi?”</p>

  <p>“Onu anlamadan ona hayran oldum,” diye cevap verdi genç kız. “Ona hiç bu kadar saygı duymamıştım!”</p>

  <p>Yaşlı kadın bir an sustu:</p>

  <p>“Uzun boylu muydu?”</p>

  <p>“Çok uzun.”</p>

  <p>“Ve çok yakışıklı öyle değil mi? Haydi, anlat kızım.”</p>

  <p>“Çok yakışıklıydı,” diye cevap verdi Nadya, kıpkırmızı kesilerek.</p>

  <p>Yaşlı kadın Nadya’yı kucaklayarak bağırdı:</p>

  <p>“Bu benim oğlum! Bu benim oğlum diyorum sana!”</p>

  <p>“Senin oğlun mu?” dedi Nadya şaşkınlıkla, “senin oğlun ha!”</p>

  <p>“Haydi,” dedi Marfa, “sonuna kadar anlat çocuğum! Yol arkadaşının, dostunun, koruyucunun, bir annesi yok muydu? Sana hiç annesinden söz etmedi mi?”</p>

  <p>“Annesinden mi?” dedi Nadya. “Benim babamdan söz ettiğim kadar o da annesinden söz etti, sık sık, hep! Annesine bayılıyordu!”</p>

  <p>“Nadya, Nadya! Benim oğlumun hikayesini anlattın bana,” dedi yaşlı kadın.</p>

  <p>Ve heyecanla şunu ekledi:</p>

  <p>“Peki Omsk’tan geçerken, bu sevdiğini söylediğin anneyi görmesi gerekmiyor muymuş?”</p>

  <p>“Hayır, gerekmiyormuş,” diye cevap verdi Nadya.</p>

  <p>“Hayır mı?” diye bağırdı Marfa. “Bana hayır demeye nasıl cüret edersin?”</p>

  <p>“Sana söyledim, sana verebileceğim tek bilgi şu, her şeyin üzerinde tutması gereken birtakım sebeplerden, benim bilmediğim birtakım sebeplerden, anladığım kadarıyla Nikolay Korpanof ülkeyi tam bir gizlilik içinde geçmek zorundaydı. Bu onun için bir ölüm kalım meselesiydi, daha doğrusu bir görev ve şeref meselesi.” “Görev dernek, zorunlu görevi,” dedi SibiryalI kadın, “şu uğrunda her şeyin feda edildiği görevlerden, tamamlanması için her şeyin reddedildiği, yaşlı anneye belki de sonuncu olacak bir öpücüğü verme sevincinin bile! Senin bilmediğin her şeyi Nadya, hatta önceden benim de bilmediklerimi şimdi biliyorum! Her şeyi anlamamı sağladın! Ama senin, benim kalbimin en karanlık derinliklerine saçtığın ışığı ben senin kalbine saçamayacağım. O sana söylemediğine göre, oğlumun sırrını ona saklamalıyım Nadya! Affet beni Nadya! Senin bana yaptığın iyiliği ben sana yapamayacağım!” “Anne, sizden hiçbir şey istemiyorum,” diye cevap verdi Nadya.</p>

  <p>ihtiyar Sibiryalı için her şey açıklığa kavuşmuştu, oğlunun Omsk’taki handa, şahitlerin önünde karşılaştıkları zamanki açıklanamaz davranışına kadar her şey. Artık, genç kızın arkadaşının Mişel Strogof olduğundan ve gizli bir görevin, istila altındaki bölgeden geçilerek ulaştırılması gereken bir haberin, onu çarın ulağı olduğunu gizlemeye zorladığından kuşku duymaya gerek kalmamıştı.</p>

  <p>“Ah benim cesur oğlum,” diye düşündü Marfa Strogof, “hayır! Sana ihanet etmeyeceğim Omsk’ta gördüğüm kişinin sen olduğun itirafını asla işkenceyle ağzımdan alamayacaklar!”</p>

  <p>Marfa Strogof tek bir kelimeyle, Nadya’nın kendisi için bulunduğu fedakarlığın karşılığını ödeyebilirdi. Ona, arkadaşı Nikolay Korpanof'un, daha doğrusu Mişel Strogof un, olaydan birkaç gün sonra onunla karşılaştığına, konuştuğuna göre İrtiş’in sularında boğulmamış olduğunu söyleyebilirdi!</p>

  <p>Ama kendini tuttu, sustu ve şunları söyleyerek bu konuyu kapattı.</p>

  <p>“Umudunu kaybetme çocuğum! Uğursuzluk hep senin başının üzerinde dolaşmayacak! Babanı tekrar göreceksin, bunu hissediyorum ve belki de, seni kardeş kabul eden kişi ölmemiştir! Tanrı, cesur arkadaşının ölüp gitmesine izin veremez!.. Umudunu kaybetme kızım, umudunu kaybetme! Benim yaptığım gibi yap! Tuttuğum matem, oğlumun matemi değil henüz.”</p>
</body>
</html>
