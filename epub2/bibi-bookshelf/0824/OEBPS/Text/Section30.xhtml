<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>10</h2>
  <hr style="width:50%" />

  <h2 id="sigil_toc_id_29">BAYKAL VE ANGARA</h2>
  <hr style="width:50%" />

  <p>Baykal Gölü deniz seviyesinden bin yedi yüz ayak yüksekliktedir. Yaklaşık olarak, uzunluğu dokuz yüz, genişliği yüz versttir. Derinliği bilinmemektedir. Madam de Bourboulon, denizcilerin söylediğine göre Baykal’ın“deniz hanım” olarak adlandırılmak istendiğini, “Göl bey” dendiğindeyse hemen öfkeye kapıldığını aktarır. Bununla birlikte, efsaneye bakılırsa burada hiçbir Rus boğulmamıştır.</p>

  <p>Üç yüzden fazla akarsuyla beslenen bu dev tatlı su havzasının etrafı muhteşem yanardağlarla çevrilidir. Gölden çıkan tek akarsu olan Angara, İrkutsk’u geçtikten sonra Yeniseisk şehrinin biraz yukarısında Yenisey’e dökülür. Baykal'ın etrafını çeviren dağlara gelince, bunlar geniş Altay dağ silsilesinden ayrılan Tunguz Dağları’nın bir kolunu oluşturur.</p>

  <p>Bu dönemde soğuklar kendini hissetti rmeye başlamıştı bile. Özel iklim şartlarının etkisi altındaki bu bölgede, sonbahar yerini vakitsiz gelen kışa bırakmış görünüyordu. Ekimin ilk günleriydi. Artık güneş akşam saat beşte ufukta kayboluyor ve uzun geceler sıcaklığın sıfıra düşmesine sebep oluyordu. Yaza kadar devam edecek olan ilk karlar Baykal’ın etrafındaki dorukları beyaza boyamıştı bile. Bu iç deniz Sibirya kışı boyunca ayaklarca kalınlıkta donar ve ulaklarla kervanların kızakları bunun üzerinde yol alır.</p>

  <p>Sebebi her ne olursa olsun -onu “göl bey” diye adlandırmak gibi bir adap eksikliği ya da bütün diğer meteorolojik sebepler- Baykal şiddetli fırtınalara sahne olur. Akdeniz dalgaları gibi kısa olan dalgaları, yaz boyunca üzerinde gidip gelen sallar, yelkenliler, istimbotlar için çok tehlikelidir.</p>

  <p>Mişel Strogof'un, bütün hayatı adeta gözlerinde yoğunlaşmış olan Nadya’yı kucağında taşıyarak ulaştığı yer gölün güneybatı ucuydu. Eyaletin bu vahşi bölgesinde, bitkinlik ve mahrumiyet içinde ölmekten başka ne bekleyebilirlerdi? Öte yandan, çarın ulağının amacına ulaşması için; altı bin verstlik bu uzun yoldan geriye ne kalmıştı ki? Göl kıyısından Angara’nın ağzına kadar yalnızca altmış verst, Angaranm ağzından İrkutska seksen verst; yani toplam yüz kırk verst vardı ki bu, sağlam ve zinde bir adam için, yaya bile olsa üç günlük yol dernekti.</p>

  <p>Mişel Strogof, bunca şeyden sonra hâlâ böyle bir adam olabilir miydi?</p>

  <p>Hiç kuşku yok ki Tanrı onun böyle bir tecrübeden geçmesini istemedi. Hep üzerine çullanan kader, sanki bir an için onu korumak istemişti. Baykal'ın bu uç noktası, Mişel Strogof un ıssız zannettiği ve her zaman da öyle olan bozkırın bu bölgesi, o sırada ıssız değildi.</p>

  <p>Gölün güneybatı noktasını oluşturan köşede toplanmış elli kadar insan vardı.</p>

  <p>Nadya, Mişel Strogof un kollarında dağ geçidinden çıkar çıkmaz önce bu insan topluluğunu fark etti.</p>

  <p>Genç kız bir an için bunun Baykal kıyılarını vurmak için gönderilmiş bir Tatar müfrezesi olmasından korkmuş olmalıydı, böyle bir durumda kaçmaları mümkün olmayacaktı.</p>

  <p>Ama Nadya durumu çabucak anladı.</p>

  <p>“Ruslar!” diye bağırdı.</p>

  <p>Ve bu son gayretin ardından gözleri kapandı, başı Mişel Strogof'un göğsüne düştü.</p>

  <p>Ama bu Ruslardan bazıları onları fark etmişti, onlara doğru koştular ve kör ile genç kızı bir salın bağlı olduğu kumsala getirdiler.</p>

  <p>Sal kalkmak üzereydi.</p>

  <p>Bu Ruslar, aynı ortak çıkarın Baykal’ın bu köşesinde bir araya getirdiği, farklı şartlara sahip kaçaklardı. İrkutsk’a sığınmak için Tatar keşif kollarının önünden kaçmışlardı ve istilacılar Angara’nın iki yakasını da tuttuğundan beri karadan gidemeyecekleri için, şehrin ortasından geçen ırmağın akıntısıyla aşağı inerek oraya ulaşmayı umuyorlardı.</p>

  <p>Onların bu planı Mişel Strogof'un kalbini sevinçle doldurdu. Oyunda eline son bir koz geçiyordu. Ama gerçek kimliğini her zamankinden daha fazla gizlemek istediği için bu sevincini belli etmemeyi başarabildi.</p>

  <p>Kaçakların planı çok basitti. Baykal’ın yukarı kıyısını Angara’nın ağzına kadar takip eden bir akıntı vardır. İşte öncelikle BaykaPm sularının döküldüğü yere ulaşabilmek için bu akıntıdan faydalanmayı düşünüyorlardı. Irmağın süratli akıntısı bu noktadan İrkutsk’a kadar onları saatte on on iki verstlik bir hızla sürükleyecekti. Bir buçuk günde şehri görebilecekleri bir mesafeye ulaşmaları gerekirdi.</p>

  <p>Bu civarda hiçbir deniz taşıtı yoktu. Onun için üretmek gerekmişti. Sibirya ırmaklarında her zaman kullanılanlara benzeyen bir sal ya da daha doğrusu tahtadan bir tren imal edilmişti. Bu yüzen alet için gereken malzeme kıyıda bulunan çam ormanından temin edilmişti. Sazlarla birbirine bağlanan kütüklerin oluşturduğu platformun üzerine yüz kişi rahatlıkla sığabilirdi.</p>

  <p>Mişel Strogof ve Nadya bu sala bindirildiler. Genç kız kendine gelmişti. Ona da, arkadaşına da yiyecek bir şeyler verdiler. Sonra Nadya yapraktan bir yatağın üzerine uzanıp derin bir uykuya daldı.</p>

  <p>Mişel Strogof kendisine soru soranlara cevap verirken Tomsk’ta geçen olaylardan hiç söz etmedi. Kendini, emirin birlikleri Dinka’nın sol kıyısına gelmeden önce İrkutsk’a ulaşmayı başaramamış bir Krasnoyarsklı olarak tanıttı ve büyük ihtimalle Tatar kuvvetlerinin çok büyük bir kısmının Sibirya’nın idari merkezi olan şehrin önünde mevzi almış olduklarını ekledi.</p>

  <p>Dolayısıyla, kaybedilecek bir saniye bile yoktu. Zaten soğuklar gittikçe daha da artıyordu. Geceleri ısı sıfırın altına düşüyordu. Baykal'ın yüzeyinde şimdiden buz parçaları oluşmuştu bile. Sal, göl üzerinde, rahatlıkla manevra yapabiliyorsa da, buz parçalarının, akışını engellemesi durumunda Angara kıyıları arasında aynı rahatlıkla hareket edemeyecekti.</p>

  <p>İşte bütün bu sebeplerden kaçakların vakit geçirmeden yola çıkmaları gerekiyordu.</p>

  <p>Akşam saat sekizde halatlar çözüldü ve sal akıntıyla birlikte kıyı boyunca ilerlemeye başladı. Güçlü kuvvetli birkaç mujiğin kulandığı sırıklar sala düzgün bir yön vermeye yetiyordu.</p>

  <p>Yaşlı bir Baykal denizcisi salın kumandasını üstlenmişti. Bu, teni göl rüzgarlarıyla yanmış altmış beş yaşlarında bir adamdı. Gür, beyaz sakalı göğsünün üzerine iniyordu. Başındaki tüylü kalpağıyla ciddi ve vakur bir görünüşü vardı. Belinden bir kuşakla sıkılmış olan geniş ve uzun kaputu topuklarına dökülüyordu. Arka tarafta oturan bu sessiz ihtiyar, on saatte on kelime bile konuşmadan el hareketleriyle kumanda ediyordu. Zaten yapılacak olan tek şey, salı, açığa kaydırmadan, kıyı boyunca ilerleyen akıntı üzerinde tutmaktan ibaretti.</p>

  <p>Salın üzerinde farklı şartlara sahip Ruslar olduğunu söylemiştik. Gerçekten de yerli mujiklerin, erkeklerin, kadınların, yaşlıların ve çocukların arasında, yolculukları sırasındaki istilayla şaşkınlığa uğramış iki üç tane hacı, birkaç keşiş ve bir de papaz vardı. Ellerine yolculuk asalarını almış, kuşaklarına mataralarını asmış hacılar, yakarır bir tarzda mezamir okuyorlardı. Birisi Ukrayna’dan, diğeri Sarı Deniz’den, üçüncüsü de Finlandiya taşrasından geliyordu. Epeyce yaşlı olan bu sonuncusu kuşağında, aynen bir kilisenin sütununa asılmış gibi duran, asma kilitli küçük bir sadaka kutusu taşıyordu. Uzun ve yorucu yolculuğu boyunca bununla bağış toplamaktaydı, ama hiçbir şey onun hesabına değildi, ancak geri döndüğünde açılacak olan bu kilidin anahtarını bile taşımıyordu.</p>

  <p>Keşişler imparatorluğun kuzeyinden geliyorlardı. Bazı seyyahların tamamıyla bir Doğu şehri görünümüne sahip buldukları Arkhangel’den ayrılmalarının üzerinden üç ay geçmişti. Karelya kıyılarındaki kutsal adaları, Solovetsk manastırını, Troytsa manastırını, Kiev’deki Sen-Anton ve Sen-Teodosya manastırlarını, Jagellon’ların<a href="../Text/DiPNOTLAR.xhtml#a16" id="k16"><sup>[→]</sup></a> eski gözdesi olan Moskova’daki Simeonof manastırını, Kazan manastırı ve Yaşlı Müminler kilisesini ziyaret etmişlerdi ve üzerlerinde cübbeleri, kapüşonları ve şayak kumaşından elbiseleriyle İrkutsk’a gidiyorlardı.</p>

  <p>Papaza gelince, Rus imparatorluğunda sayıları altı yüz bini bulan köy papazlarından biriydi yalnızca. Mujikler kadar sefil giyinmişti, onlardan üstün bir tarafı da yoktu. Gerçekten de kilisede hiçbir mevkii ve gücü olmaksızın, aynen bir çiftçi gibi, kendisine ait toprak parçasında çift sürüyor, insanları vaftiz ediyor, nikah kıyıyor, ölü gömüyordu. Karısını ve çocuklarını kuzey eyaletlerine göndererek Tatarların hoyratlığından kurtarabilmişti. Kendisi son âna kadar ruhani çevresinde kalmış, sonra kaçmaya mecbur olmuştu. İrkutsk yolu kapalı olduğundan Baykal Gölü’ne gitmesi gerekmişti.</p>

  <p>Salın ön tarafında toplanmış olan bu din adamları, bu sessiz gecenin ortasında seslerini yükselterek, düzenli aralıklarla dua ediyorlardı ve her ayetin sonunda dudaklarından “Slava Bogu”, yani “övgü Tanrı'yadır” sözleri dökülüyordu.</p>

  <p>Bu yolculuk sırasında hiçbir olay olmadı. Nadya derin bir uykuya dalmış, Mişel Strogof onun başında beklemişti. Ancak uzun aralıklarla uykuya dalıyordu ama o zamanlarda bile düşünceleri kesintiye uğramıyordu.</p>

  <p>Gün doğarken, akıntıya karşı esen kuvvetli bir rüzgar yüzünden hızı kesilen sal, Angara’nın ağzına hâlâ kırk verst mesafedeydi. Büyük ihtimalle, akşam saat üç veya dörtten önce buraya ulaşamayacaktı. Ama bunun bir sakıncası yoktu, aksine böylelikle kaçaklar gece boyunca ırmakta ilerleyecekler ve karanlık, İrkutsk’a ulaşmalarını kolaylaştıracaktı.</p>

  <p>İhtiyar denizcinin tek endişesi su yüzeyinin buz tutmasıydı. Gece son derece soğuk olmuştu. Rüzgarın etkisiyle batıya doğru kayan çok sayıda buz parçası görülüyordu. Angara’nın ağzını geçmiş oldukları, dolayısıyla artık ırmağa giremeyecekleri için bunlar tehlikesizdi. Ama gölün doğu tarafından gelen buz parçalarının akıntıya kapılarak ırmağın iki kıyısı arasına yerleşebileceğini de düşünmeliydiler. Buradan itibaren güçlükler ve gecikmeler olması mümkündü, hatta belki de üstesinden gelinemeyecek bir engel salı durduracaktı.</p>

  <p>Dolayısıyla gölün ne durumda olduğunu, buz parçalarının çok sayıda olup olmadığını bilmek Mişel Strogof için çok önemliydi. Uyanmış olan Nadyaya sık sık sorular soruyor, o da onu su yüzeyinde olup biten her şeyden haberdar ediyordu.</p>

  <p>Buz parçalarının böyle yön değiştirmeleri esnasında Baykal’ın yüzeyinde garip doğal olaylar meydana geliyordu. Doğanın göl yatağına bile açtığı artezyen kuyularının birkaçından sıcak sular fışkırmaktaydı. Bu fışkıran sular çok yükseklere çıkıyor, buhar halinde yayılıyor, güneş ışınlarıyla gökkuşağının renklerini alıyor, soğuğun etkisiyle anında donuyordu. Bu ilginç gösteri, bu Sibirya denizinin üzerinde kendi zevki için, huzur içinde gezen bir turisti muhakkak ki kendisine hayran bırakırdı.</p>

  <p>Akşam saat dörtte ihtiyar denizci, sahildeki yüksek granit kayalarının arasındaki, Angara’nın ağzını işaret etti. Sağ kıyıda küçük Liveniçnaya limanı, kilisesi ve sahildeki birkaç ev göze çarpıyordu.</p>

  <p>Fakat durum vahimdi; doğudan gelen ilk buz parçaları Angara’nın kıyıları arasına yönelmişti bile ve dolayısıyla İrkutsk’a doğru iniyordu. Bununla birlikte, sayıları henüz ırmağı tıkayacak kadar çok olamazdı, ne de soğuk, bu parçaları birleştirmek için ye terliydi.</p>

  <p>Sal küçük limana geldi ve durdu. İhtiyar denizci, bazı gerekli tamiratların yapılması için burada bir saat durulmasına karar verdi. Bağlantıları gevşemiş olan kütüklerin birbirlerinden ayrılma tehlikesi vardı ve Angara’nın hızlı akıntısına direnebilmek için bunların birbirlerine sıkıca bağlanması önemliydi.</p>

  <p>Havanın iyi olduğu mevsim boyunca Liveniçnaya limanı, Rus-Çin sınırındaki son şehir olan Kiakhta’ya giden ya da oradan gelen Baykal Gölü yolcuları için bir yükleme boşaltma istasyonudur. Dolayısıyla istimbotlar ve göl sahillerinde sefer yapan küçük tekneler buraya çok sık uğrar.</p>

  <p>Fakat Liveniçnaya o sırada terk edilmiş durumdaydı. Şehir halkı, şimdi Angara’nın iki kıyısında ilerleyen Tatarların saldırısına açık olacaklarından, şehirde kalamamışlardı. Olağan şartlarda kışı kendi limanlarında geçiren vapur ve sandallardan oluşan küçük bir filoyu, yanlarına alabilecekleri her şeyi de yükleyerek İrkutsk’a yollamışlar ve tam zamanında Doğu Sibirya’nın merkezine sığınmışlardı.</p>

  <p>Dolayısıyla ihtiyar denizci Liveniçnaya limanında yeni kaçaklar bulmayı beklemiyordu. Ama sal kıyıya yanaştığı anda, metruk bir evden çıkan iki yolcu bacaklarının vargücüyle sahile doğru koşmaya başladı.</p>

  <p>Salın arka tarafında oturan Nadya dalgın gözlerle etrafına bakıyordu. Az kalsın, çığlığına engel olamayacaktı. Mişel Strogof, onun elini yakaladığını hissedince kafasını kaldırdı:</p>

  <p>“Neyin var Nadya?” diye sordu.</p>

  <p>“iki yol arkadaşımız Mişel.”</p>

  <p>“Ural geçitlerinde karşılaştığımız şu Fransız ile İngiliz mi?”</p>

  <p>“Evet.”</p>

  <p>Mişel Strogof sarsıldı. Zira, sıkı sıkı sakladığı gizli kimliğinin açığa çıkması tehlikesi vardı.</p>

  <p>Gerçekten de Akide Jolivet ve Harry Blount için Nikolay Korpanof değil, çarın ulağı Mişel Strogof idi artık, işim posta menzilinde yollarının ayrılmasından beri iki gazeteci ona iki kere rastlamıştı; birincisi Zabediero ordugahında, bir kırbaç darbesiyle İvan Ogaref in yüzünü yaraladığı zaman, İkincisi Tomsk’ta emir tarafından mahkum edildiğinde. Dolayısıyla onun kim olduğunu ve gerçek unvanını iyi biliyorladı.</p>

  <p>Mişel Strogof ne yapacağına hemen karar verdi:</p>

  <p>“Nadya,” dedi, “bu Fransız ile İngiliz sala biner binmez, benim yanıma gelmelerini onlardan rica et!”</p>

  <p>Bunlar gerçekten de, bir tesadüf eseri olarak değil ama, aynen Mişel Strogof gibi, olayların zorlamasıyla Liveniçnaya limanına gelmiş olan Harry Blount ve Alcide Jolivet idi.</p>

  <p>Bilindiği gibi, iki gazeteci Tatarların Tomsk’a girişini izledikten sonra, kutlamalara son verecek olan vahşi infazı beklemeden oradan ayrılmışlardı. Eski yol arkadaşlarının öldürülmüş olduğundan kuşku duymuyorlar, onun emirin emriyle yalnızca kör edildiğini bilmiyorlardı.</p>

  <p>Sonuçta gazeteciler, iki tane at edindikten sonra, bundan böyle Doğu Sibirya’daki Rus ordugahlarından haber vermek niyetiyle, aynı gece Tomsk’tan ayrılmışlardı.</p>

  <p>Alcide Jolivet ve Harry Blount hızla İrkutsk’a doğru gidiyorlardı. Oraya Feofar Han’dan önce ulaşmayı umuyorlardı ve eğer, Yenisey vadisi üzerinden güney bölgelerden, gelen üçüncü bir kol beklenmeyen bir şekilde ortaya çıkmış olmasaydı bunu başaracaklardı da. Aynen Mişel Strogof gibi, henüz Dinka’ya bile ulaşamadan yolları kesilmiş ve buradan Baykal Gölü’ne kadar inmeleri gerekmişti.</p>

  <p>Gazeteciler Liveniçnaya’ya geldiklerinde ıssız bir liman bulmuşlardı. Diğer yandan, Tatar ordularıyla kuşatılmış olan İrkurtsk’a girmeleri imkansızdı. Dolayısıyla, sal gelinceye kadar burada, can sıkıntısı içinde üç gün beklemişlerdi.</p>

  <p>Kaçaklar gazetecilere niyetlerini anlattılar. Gece boyunca fark edilmeden ilerleyip İrkutsk’a gitmek konusunda kesinlikle şansları vardı.</p>

  <p>Akide Jolivet hemen ihtiyar denizciyle ilişkiye geçti ve ondan, her ne olursa olsun ücretini ödemek üzere, arkadaşını ve kendisini de götürmelerini istedi.</p>

  <p>İhtiyar denizci ciddi bir tavırla cevap verdi:</p>

  <p>“Burada ücret ödenmez, hayatlar ortaya koyulur, hepsi bu.”</p>

  <p>İki gazeteci sala bindi, Nadya onların ön tarafa yerleştiklerini gördü.</p>

  <p>Harry Blount, bütün bir Ural geçişi boyunca ağzından zar zor laf çıkan yine o soğuk İngiliz’di.</p>

  <p>Alcide Jolivet her zamankinden biraz daha ciddi görünüyordu; kabul etmek gerekir ki durumun ciddiyeti onun ciddiyetini haklı çıkarıyordu.</p>

  <p>Koluna bir elin dokunduğunu hissettiği sırada Alcide Jolivet salın ön tarafında durmaktaydı. Arkasına döndü ve artık Nikolay Korpanof'un değil, çarın ulağı Mişel Strogof'un kız kardeşi Nadyayı gördü.</p>

  <p>Tam ağzından bir şaşkınlık haykırışı çıkacaktı ki, genç kızın parmağını dudaklarına götürdüğünü gördü.</p>

  <p>“Gelin,” dedi Nadya.</p>

  <p>Alcide Jolivet kayıtsız bir tavırla Harry Blount’a kendisiyle birlikte gelmesini işaret ederek Nadyayı takip etti.</p>

  <p>Bu sal üzerinde Nadya ile karşılaşmakla iki gazeteci büyük bir şaşkınlık yaşamışlardı, hayatta olabileceğine hiç inanmadıkları Mişel Strogof'u gördüklerindeyse şaşkınlıkları sınır tanımadı.</p>

  <p>Mişel Strogof, onlar yaklaşırken hiç kıpırdamadı.</p>

  <p>Alcide Jolivet genç kıza doğru dönmüştü.</p>

  <p>“Sizi göremez beyler,” dedi Nadya, “Tatarlar gözlerini dağladı! Zavallı ağabeyim artık kör!”</p>

  <p>Alcide Jolivet ve arkadaşının yüzünü derin bir acıma duygusu kapladı.</p>

  <p>Bir saniye sonra, her ikisi de Mişel Strogof un yanma oturup elini sıktılar ve kendileriyle konuşmasını beklediler.</p>

  <p>“Beyler,” dedi Mişel Strogof alçak sesle, “benim kim olduğumu ve Sibirya’ya ne yapmaya geldiğimi bilmemeniz gerekiyor. Sizden sırrıma saygı göstermenizi rica ediyorum. Bana söz verir misiniz?”</p>

  <p>“Şeref sözü,” diye cevap verdi Alcide Jolivet.</p>

  <p>“Centilmen sözü,” dedi Harry Blount.</p>

  <p>“Güzel, beyler.”</p>

  <p>“Size bir faydamız olabilir mi?” diye sordu Harry Blount. “Görevinizi tamamlamanızda size yardımcı olalım ister misiniz?”</p>

  <p>“Yalnız başıma hareket etmeyi tercih ederim,” diye cevap verdi Mişel Strogof.</p>

  <p>“Fakat bu namussuzlar gözlerinizi dağlamış,” dedi Alcide Jolivet.</p>

  <p>“Nadya benimle, onun gözleri bana yeter!”</p>

  <p>Liveniçnaya’nın büyük limanından ayrıldıktan yarım saat kadar sonra sal ırmağa girdi. Saat akşamın beşiydi. Gece olmak üzereydi. Üstelik çok karanlık ve soğuk geçeceğe benziyordu, zira ısı şimdiden sıfırın altındaydı.</p>

  <p>Alcide Jolivet ve Harry Blount, Mişel Strogof un sırrını saklamaya söz vermiş olsalar da onun yanından ayrılmamışlardı. Alçak sesle sohbet ediyorlardı, böylelikle kör adam, daha önceden bildiklerini onlardan öğrendikleriyle birleştirerek olayların durumu hakkında kesin bir fikir edinmişti.</p>

  <p>Halihazırda Tatarların İrkutsk’u kuşatma altında tuttuğu ve üç kolun birleşmiş olduğu kesindi. Bu durumda, emirin ve İvan Ogaref'in şehrin önünde olduklarına kuşku yoktu.</p>

  <p>İyi ama, artık imparatorun mektubunu grandüke teslim edemeyeceğine ve mektubun içeriğini de bilmediğine göre, çarın ulağının oraya ulaşmaktaki bu acelesine sebep neydi? Akide Jolivet ve Harry Blount, bunu Nadya’nın anladığından daha fazla anlıyor değillerdi.</p>

  <p>Tek bir kere geçmişten söz ettiler; çünkü Akide Jolivet kendini, Mişel Strogof a şunu söylemek zorunda hissetmişti:</p>

  <p>“işim posta menzilinde, ayrılmamızdan önce elinizi sıkmadığımız için size bir özür borçluyuz.”</p>

  <p>“Hayır, beni korkağın teki sanmakta haklıydınız!”</p>

  <p>“Fakat,” diye ekledi. Akide Jolivet, “o sefilin suratına muhteşem bir kırbaç darbesi indirdiniz, izini uzun süre taşıyacak!”</p>

  <p>“Hayır, uzun süre değil!” diye basit bir cevap verdi Mişel Strogof.</p>

  <p>Liveniçnaya’dan ayrıldıktan yarım saat sonra Akide Jolivet ve arkadaşı, Mişel Strogof ve arkadaşının birbiri ardına hangi zalim tecrübelerden geçtiklerini öğrenmişlerdi. Mişel Strogof'un, yalnızca genç kızın fedakarlığıyla boy ölçüşebilecek gücüne ancak hayran olabilirlerdi. Mişel Strogof hakkında tam olarak, çarın Moskova’da onun için söylediklerini düşünüyorlardı: “Gerçekten de tam bir insan!”</p>

  <p>Sal, akıntının sürüklediği buz parçaları arasında hızla kayıyordu. Irmağın iki kıyısında, yanlamasına hareketli bir panorama açılıyor ve bir göz yanılmasıyla, birbirini izleyen bu ilginç görüntülerin karşısında yüzen aracın sabit kaldığı zannediliyordu. Şurada, garip bir profile sahip, yüksek granit falezler; ötede, ırmak sularının sel gibi aktığı vahşi boğazlar; bazen hâlâ dumanları tüten bir köy; ardından, parlak alevler yansıtan sık çam ormanları arka arkaya sıralanıyordu. Tatarlar geçtikleri her yere izlerini bırakmışlarsa da henüz ortalıkla görünmüyorlardı, çünkü özellikle İrkutsk yakınlarında toplanmışlardı.</p>

  <p>Bu sırada, hacılar yüksek sesle dualarına devam ediyorlardı; ihtiyar denizciyse, kendilerini çok yakından sıkıştıran buz parçalarını sakince iterek, salı, Angara’nın hızlı akıntısının ortasında tutuyordu.</p>
</body>
</html>
