<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>8</h2>
  <hr style="width:50%" />

  <h2 id="sigil_toc_id_9">KAMA’YI ÇIKARKEN</h2>
  <hr style="width:50%" />

  <p>Ertesi gün, 18 Temmuz’da, sabah saat altı kırkta Kafkas, şehirden yedi verst (7.5 km.) uzaklıktaki Kazan iskelesine ulaştı.</p>

  <p>Kazan, Volga ile Kazanka’nın birleştiği yerde kurulmuştur. Hükümetin ve Rum Başpiskoposluğumun önemli bir merkezidir ve aynı zamanda bir üniversite şehridir. Nüfusu çeşitlilik gösteren bu şehir, Çeremişler, Mordvinler, Çuvaşlar, Volsalklar, Viguliçler ve Tatarlardan oluşur ki özellikle bu sonuncu ırk Asyalı karakterini korumuştur.</p>

  <p>İskele şehirden epeyce uzakta olduğu halde, kalabalık bir insan grubu rıhtım üzerinde koşuşturuyordu. Yeni haberleri duymak için toplanıyorlardı. Eyalet valisi, aynen Nijni-Novgorod’daki meslektaşının yayımladığı gibi bir tebligat yayımlamıştı. Kısa kollu kaftanları, ve geniş kenarlarıyla palyaço şapkalarını andıran sivri başlıklarıyla Tatarlar ortaklıklarda dolaşıyorlardı. Bazılarıysa uzun, bol mantoları ve başlarında takkeleriyle Polonya Yahudilerine benziyorlardı.</p>

  <p>Bu kalabalığın arasına karışmış olan polis memurları ve ellerinde mızraklarıyla birkaç Kazak, düzeni sağlamaya çalışıyor, Kafkas’a binen ve inen yolcuları iyice inceledikten sonra onlara yol açıyorlardı. Bunların bir kısmı, karar gereği sınırdışı edilen Asyalılar, bir kısmı da Kazan’da kalmaya gelen mujik aileleriydi.</p>

  <p>Mişel Strogof, istimbotun yanaştığı iskelede, gidip gelenlerin yarattığı hareketliliğe oldukça kayıtsızca bakıyordu. Kafkas Kazan’da bir saat kalacaktı, bu süre yakıtın yenilenmesi için gerekliydi.</p>

  <p>Mişel Strogof iskeleye inmeyi aklından bile geçirmedi. Henüz güvertede görünmeyen Livonyalı genç kızı vapurda yalnız bırakmak istemiyordu.</p>

  <p>iki gazeteciyse şafakla birlikte kalkmışlardı, eli çabuk avcılara da bu yakışırdı! Nehir kıyısına indiler ve her biri ayrı yönde kalabalığa karıştı. Mişel Strogof, bir yanda elindeki not defterine bazı kişilerin resimlerini çizen ve gözlemlerini kaydeden Harry Blount’u, diğer yanda da, her şeyi kaydeden hafızasından emin bir halde, insanlarla konuşmakla yetinen Alcide Jolivet’yi fark etti.</p>

  <p>Rusya’nın bütün doğu sınırında, ayaklanma ve istilanın ciddi boyutlara ulaştığı haberi çalkalanıyordu. Sibirya ile imparatorluk arasında iletişim son derece zordu, işte Mişel Strogof'un, Kafkas’ın güvertesinden ayrılmadan yeni binen yolculardan duydukları bunlardı.</p>

  <p>Bu sözler onda gerçek bir endişeye sebep olmuş, Ural Dağları’nın ötesine geçip olayların vehametini kendi gözleriyle görmek ve her türlü ihtimale karşı tedbirli olmak için duyduğu güçlü arzuyu depreştirmişti. Hatta belki de, Kazan yerlilerinden daha kesin bilgiler öğrenmek isteyecekti, fakat tam bu sırada başka bir şey dikkatini çekti.</p>

  <p>Mişel Strogof, Kafkas’tan inen yolcular arasında, geçen gece Nijni-Novgorod fuar alanında gördüğü Çigan kafilesini fark etti. Ona casus muamelesi yapmış olan yaşlı çingene ve kadın burada, istimbotun güvertesindeydiler. Onlarla birlikte ve kuşkusuz onların yönetimi altında, on beş yirmi yaşlarında, pullu eteklerinin üzerine sardıkları kötü örtüler içinde yirmi kadar dansöz ve şarkıcı da vapurdan iniyordu.</p>

  <p>Güneşin ilk ışınları vurduğunda bu kumaşlar Mişel Strogofa gece gördüğü tuhaf manzarayı hatırlattı, istimbotun bacasından alevler çıktığında karanlığın içinde pırıldayan işte bu Çingene pullarıydı.</p>

  <p>“Bu Çigan kafilesinin bütün gün güvertenin altında kaldıktan sonra gece de gelip üst güverte altına sindiği gayet açık. Bu Çingeneler mümkün olduğu kadar az mı göze görünmeye çalışıyorlar yani? Onların soyu için pek alışılmış bir şey değil bu!” diye düşündü Strogof.</p>

  <p>Artık Mişel Strogof un, gece duyduğu doğrudan kendisini hedef alan sözlerin, güvertenin zayıf ışıkları altında pulları parıldayan bu kara topluluktan geldiğinden ve yaşlı Çigan’la bir Moğol ismi olan Sangarre adını verdiği kadın arasında konuşulduğundan kuşkusu kalmamıştı.</p>

  <p>Çingene kafilesi bir daha geri dönmemek üzere istimbottan inmek üzereyken, Mişel Strogof gayri ihtiyari bir hareketle iskele kapısına doğru ilerledi.</p>

  <p>Yaşlı Çingene, hemcinslerinin doğal arsızlığına pek de uymayan mütevazı bir tavır takınmıştı. Bakışları kendisine çekmekten çok, onlardan kaçmaya çalışır gibi bir hali vardı. Dünyanın bütün güneşleri altında kavrulmuş, acınacak durumdaki şapkası kırışık yüzünü büyük ölçüde kapatıyordu. Kambur sırtı, sıcağa rağmen sıkıca sarındığı eski bez kaputunun altında kavis çiziyordu. Bu sefil ve gülünç elbisenin altında boyu ve yüzü hakkında fikir edinmek çok zordu.</p>

  <p>Onun yanında bulunan, otuz yaşlarındaki Çigan kadını Sangarre’nin, esmer teni, uzun boyu, sağlıklı görüntüsü, muhteşem gözleri, parlak saçlarıyla enfes bir duruşu vardı.</p>

  <p>Genç dansözlere gelince, birçoğu gerçekten güzeldi ve hepsi de ırklarına has özellikleri taşıyorlardı. Çiganlar genellikle çekicidirler ve tuhaflıkta İngilizlerle yarışan büyük Rus senyörlerinin birçoğu, karılarım bu Çingeneler arasından seçmekte tereddüt etmemişlerdir.</p>

  <p>Bu kızlardan biri, alışılmamış bir ritimle, bir şarkı mırıldanmaktaydı. Bu şarkının ilk mısraları şöyle tercüme edilebilir:</p>

  <p>Mercan esmer tenimde ışık saçıyor,</p>

  <p>Altın iğne saç topuzumda!</p>

  <p>Talihimi aramaya gidiyorum</p>

  <p>O ülkeye...</p>

  <p>Neşeli kız şarkısına devam ediyordu kuşkusuz ama Mişel Strogof artık onu dinlemiyordu.</p>

  <p>Aslında, Sangarre adlı Çigan, garip bir ısrarla kendisine bakıyor gibi gelmişti ona. Sanki bu Çingene kadını, onun yüz çizgilerini silinmez bir biçimde hafızasına kazımak istiyordu.</p>

  <p>Birkaç dakika sonra, yaşlı adam ve kafilesinin ardından Sangarre Kafkas’tan sonuncu olarak indi.</p>

  <p>“Arsız çingenenin biri!” diye mırıldandı Mişel Strogof kendi kendine, “Nijni-Novgorod’da casus zannettiği adam olduğumu anlamış mıdır acaba? Bu lanet Çiganlarm kedi gibi gözleri vardır! Gece bile aydınlıktaymış gibi görürler, pekala beni tanımış olabilir...”</p>

  <p>Mişel Strogof, neredeyse Sangarre ve kafilesini takip edecekti ama kendini tuttu.</p>

  <p>“Hayır,” diye düşündü, “iyice düşünüp taşınmadan harekete geçmek yok! Eğer bu falcı ve tayfasını durdurmaya kalkarsam, üzerimdeki gizlilik perdesi kalkabilir, işte zaten indiler ve onlar daha sınırı geçmeden ben Urallar’ın çok ötesinde olacağım. Kazan-İşim yolunu kullanabileceklerini biliyorum ama o yol üzerinde başvurulacak hiçbir imkan yoktur ve iyi Sibirya atlarının koşulu olduğu bir araba, bir Çingene arabasının daima önüne geçecektir! Haydi dostum Korpanof, sakin ol biraz!”</p>

  <p>Zaten bu sırada, yaşlı Çigan ve Sangarre kalabalığın arasında kaybolmuşlardı bile.</p>

  <p>Kazan, “Asya’nın kapısı” olarak adlandırılıyor ve bütün Sibirya ve Buhara ticaret yollarının merkezi kabul ediliyorsa bunun sebebi, Urallar’ın ötesine geçişi sağlayan iki yolun buradan başlıyor olmasıdır. Ama Mişel Strogof, Perm, Ekaterinburg, Tiumen üzerinden geçen yolu seçmekle akıllılık etmişti. Bu büyük posta yolu üzerinde, harcamaları devlet tarafından karşılanan birçok posta menzili bulunuyor ve aynı yol, İşim’den sonra İrkutsk’a kadar uzanıyordu.</p>

  <p>Mişel Strogof'un sözünü ettiği, Perm’e giden hafif dönemeci atlayarak devam eden ve aynı şekilde Kazan ve İşim'i birbirine bağlayan ikinci bir yol daha vardı. Bu yol, Yelabuga, Menzelinsk, Birsk, Zlatust ve Avrupa’dan ayrıldıktan sonra da, Çelabinsk, Şadrinsk ve</p>

  <p>Kurgan üzerinden geçiyordu. Bu yol belki de diğerinden biraz daha kısaydı fakat yol üzerinde posta merkezlerinin bulunmaması, toprağın bozuk olması ve köylerin seyrekliği garip bir biçimde bu avantajı azaltıyordu. Mişel Strogof, haklı olarak, yapmış olduğu tercihi uygun buldu, bu Çingenelerin Kazan’ı İşim'e bağlayan bu ikinci yolu izlemeleri ihtimal dahilinde görünse bile, oraya onlardan önce ulaşmak konusunda çok daha şanslıydı. Bir saat sonra Kafkas’ın baş tarafındaki, yeni yolcuları çağıran ve eskilere kalkışı hatırlatan çan çaldı. Saat sabah yediydi. Yakıt ikmali tamamlanmıştı. Kazanın sac kısımları, buharın basıncıyla titremeye başladı. İstimbot harekete hazırdı.</p>

  <p>Kazan’dan Perm’e gidecek olan yolcular vapurdaki yerlerine yerleşmişlerdi bile.</p>

  <p>Bu sırada Mişel Strogof, iki gazeteciden yalnızca Harry Blount’un istimbota geri dönmüş olduğunu fark etti.</p>

  <p>Yoksa Akide Jolivet vapuru kaçıracak mıydı?</p>

  <p>Fakat tam palamarların çözüldüğü sırada Akide Jolivet’nin koşarak geldiği görüldü. İstimbot kıyıdan henüz ayrılmıştı, hatta iskele rıhtıma çekilmişti, fakat bu Akide Jolivet’ye engel olmadı, bir palyaço çevikliğiyle zıpladı ve Kafkas’ın güvertesine, neredeyse meslektaşının kolları arasına düştü.</p>

  <p>u Kafkas’ın sizsiz kalkacağını sandım,” dedi meslektaşı ister istemez, “Kuzinimin hesabından bir vapur kiralamak ya da versti yirmi kopekten atla posta menziline ulaşmak pahasına da olsa sizi yakalardım. Ne yapalım? Telgrafhane iskeleye uzak!”</p>

  <p>Harry Blount'un dudakları gerildi: “Telgrafhaneye mi gittiniz?”</p>

  <p>“Evet, oraya gittim!” diye cevap verdi Akide Jolivet en sevimli gülümseyişiyle.</p>

  <p>“Hâlâ Kolivan’a kadar telgraf işliyor mu?” “Orasını bilmem, ama sizi temin ederim ki mesela, Kazan-Paris arasında işliyor!”</p>

  <p>“Kuzininize bir telgraf yolladınız öyle mı?..”</p>

  <p>“Büyük bir coşkuyla.”</p>

  <p>“O halde, bir şeyler öğrendiniz?..”</p>

  <p>“Haydi dostum,” diye cevap verdi Akide Jolivet, “Rusların deyimiyle ben iyi bir çocuğum ve hiçbir şeyi sizden saklamak istemiyorum. Tatarlar başlarında Feofar Han olduğu halde Semipalatinsk’i geçtiler ve İrtiş boyundan aşağı iniyorlar. Bu bilgiden yararlanın!”</p>

  <p>Nasıl olurdu! Böylesine önemli bir haber söz konusuydu ve Harry Blount duymamıştı, üstelik rakibi Kazan yerlilerinden öğrendiği bu doğru görünen haberi Paris’e geçmişti bile! İngiliz gazetesi geride kalmıştı! Harry Blount, tek bir kelime daha etmeden, ellerini arkasında kavuşturup istimbotun kıç tarafına oturmaya gitti.</p>

  <p>Sabah saat ona doğru, Livonyalı genç kız kamarasından çıkıp güverteye geldi.</p>

  <p>Mişel Strogof onun yanma gidip elini tuttu ve onu Kafkas m baş tarafına kadar götürtüp “Bak kardeşim,” dedi.</p>

  <p>Gerçekten de manzara dikkatle incelenmeye değerdi.</p>

  <p>Bu sırada Kafkas Volga ile Kama’nın birleştiği noktaya geldi. İşte burada, dört yüz verstten daha uzun bir mesafeyi indikten sonra, dört yüz altmış verstlik (490 km.) bu önemli akarsu boyunca yukarı çıkmak için büyük ırmaktan ayrılacaktı.</p>

  <p>Bu noktada, iki ırmağın biraz farklı renklerdeki suları birbirine karışıyor ve Nijni-Novgorod’u geçerken Oka’nın sağ kıyıya verdiği hizmeti Kama sol kıyıya veriyor ve berrak sularıyla kıyıyı sağlıklı hale getiriyordu.</p>

  <p>Kama genişçe açılıyordu, ağaçlıklı kıyıları olağanüstüydü. Birkaç beyaz yelken, güneş ışınlarını yansıtan güzel sularına hareketlilik katıyordu. Akçakavaklar, akçaağaçlar, yer yer de büyük meşelerle dolu olan tepeler ufku uyumlu bir çizgi halinde kapatıyor, bazı noktalarda parlak öğle ışığı bu manzaraya karışıyordu.</p>

  <p>Fakat bu doğal güzellikler, Livonyalı genç kızın düşüncelerini bir saniye için olsun değiştiremiyor gibiydi. Onun gözleri tek bir şeyi görüyordu, ulaşacağı hedefi; ve Kama da onun için sadece oraya ulaşmanın daha kolay bir yoluydu. Doğuya doğru baktığında garip bir şekilde gözleri parlıyor, adeta bu ötesine geçilemez ufku bakışlarıyla delmeye çalışıyordu.</p>

  <p>Nadya elini arkadaşının avucuna bırakmıştı, biraz sonra ona döndü:</p>

  <p>“Moskova’ya ne kadar uzaklıktayız?” diye sordu.</p>

  <p>“Dokuz yüz verst!” diye cevap verdi Mişel Strogof.</p>

  <p>“Yedi binin dokuz yüzü!” diye mırıldandı genç kız.</p>

  <p>Çanın sesi yemek saatinin geldiğini haber verdi. Nadya, istimbotun lokantasına kadar Mişel Strogof'u takip etti. İştah açmak üzere ayrı ayrı servis yapılan, havyar, küçük dilimlere ayrılmış ringa balığı, anasonlu çavdar likörü gibi ordövrlere dokunmak bile istemedi. Yemek öncesinde bu tarz ordövrler sunmak bütün Kuzey ülkelerinde, Rusya’da olduğu gibi İsveç ve Norveç’te de ortak bir âdetti. Nadya az yiyordu, imkanları çok sınırlı olan fakir bir kızdı belki de. Mişel Strogof da yol arkadaşının menüsüyle yetinmesi gerektiğini düşündü, yani yumurta sarısıyla yapılan bir börek çeşidi olan kulbat, pilav ve ezilmiş et, havyarlı<a href="../Text/DiPNOTLAR.xhtml#a6" id="k6"><sup>[→]</sup></a> kırmızı lahana dolması ve içecek olarak da çayla.</p>

  <p>Yemek ne uzun sürdü ne de pahalıydı. Birlikte sofraya oturmalarının üzerinden yirmi dakika bile geçmeden, Mişel Strogof ve Nadya, Kafkas’ın güvertesine giden merdivenleri çıkmaya başlamışlardı bile.</p>

  <p>Arka tarafa oturdular ve Nadya hiçbir girizgah yapmadan, yalnızca Strogof'un duyabileceği alçak bir sesle konuşmaya başladı:</p>

  <p>“Ağabey, ben bir sürgünün kızıyım. Adım Nadya Fedor. Annem Riga’da öldü, daha bir ay oldu öleli. İrkutska, sürgün hayatım paylaşmak için babamın yanma gidiyorum.”</p>

  <p>“Ben de İrkutsk’a gidiyorum,” diye cevap verdi Mişel Strogof, “ve Nadya Fedor’u sağ salim babasının ellerine teslim etmeyi ilahi bir lütuf sayacağım.”</p>

  <p>“Teşekkür ederim ağabey,” dedi Nadya.</p>

  <p>Mişel Strogof, Sibirya için özel bir podaroşnası olduğunu ve Rus yetkililerin hiçbir şekilde onun yolculuğuna engel olamayacağını ekledi.</p>

  <p>Nadya bu konuda daha fazla soru sormadı. Bu basit ve iyi kalpli genç adamı karşısına çıkaran ilahi rastlantıyı yalnızca, babasına ulaşmak için bir yol olarak görüyordu.</p>

  <p>“Bana İrkutsk’a gitme yetkisi veren bir izin kağıdım vardı,” dedi. “Ama Nijni-Novgorod valisinin tebligatıyla geçersiz oldu ve eğer sen olmasaydın ağabey, o beni bulduğun şehirden asla ayrılamayacak ve kesinlikle orada ölüp gidecektim!”</p>

  <p>“Ama Sibirya bozkırlarında böyle tek başına maceraya atılmaya nasıl cesaret ettin Nadya!” diye sordu Mişel Strogof.</p>

  <p>“Bunu yapmam gerekiyordu, ağabey.”</p>

  <p>“İyi ama memleketin ayaklanma halinde ve istila altında olduğunu, neredeyse geçilemez hale geldiğini bilmiyor muydun?”</p>

  <p>“Ben Rigo’dan ayrıldığımda Tatar istilası bilinmiyordu,” dedi Livonyalı genç kız. “Ancak Moskova’ya geldiğimde bu haberi aldım!” “Ve buna rağmen yoluna devam ettin öyle mi?”</p>

  <p>“Bunu yapmam gerekiyordu.”</p>

  <p>Bu sözler, bu cesur genç kızın bütün kişiliğini özetliyordu. Nadya, üstüne düşeni yapmak konusunda asla tereddüt etmiyordu.</p>

  <p>Nadya sonra, babası Vasili Fedor’dan söz etti. Vasili Fedor, Riga’nın tanınan doktorlarından biriydi. Mesleğini başarıyla icra ediyor ve ailesiyle birlikte mutlu bir yaşam sürüyordu. Ancak gizli bir yabancı cemiyetle bağlantısı olduğu anlaşılınca İrkutsk’a gitme emri almıştı ve ona bu emri getiren jandarmalar, hiç mühlet tanımadan onu sınırdışına götürmüşlerdi.</p>

  <p>Vasili Fedor ancak, daha şimdiden çok acı çekmeye başlamış olan karısını ve belki de destekten mahrum olacak kızını kucaklamaya fırsat bulabilmiş, çok sevdiği bu iki kişi için gözyaşı dökerek gitmişti.</p>

  <p>iki yıldır Doğu Sibirya’nın başkentinde yaşıyordu. Burada mesleğini icraya devam edebiliyor ama neredeyse hiçbir şey kazanmıyordu. Bununla birlikte, eğer karısı ve kızı yanında olsaydı, bir sürgünün olabileceği kadar mutlu olabilirdi. Fakat çok zayıf düşmüş olan Bayan Fedor Riga’dan ayrılabilecek durumda değildi. Kocasının gidişinden yirmi ay sonra, tek başına ve neredeyse beş kuruşsuz bıraktığı kızının kollarında ölmüştü. Bunun üzerine Nadya Fedor, Rus hükümetinden İrkutsk’a, babasının yanma gitmek için izin istemiş ve bu izni kolayca elde etmişti. Yanma geleceğini babasına yazdıktan sonra, böyle uzun bir yolculuğun ne kadar zorlu olduğunu bildiği halde, yine de yola çıkmakta tereddüt etmemişti. Elinden geleni yapacaktı!.. Gerisi Tanrıya kalmıştı.</p>

  <p>Bu sırada Kafkas akıntıya karşı ilerliyordu. Gece olmuş ve havayı tatlı bir serinlik kaplamıştı. Kazanlarında çam odunları yanan istimbotun bacasından binlerce kıvılcım çıkıyor, vapurun pruvasıyla yarılan suların çağıltısı, karanlığın içinde Kama’nın sağ kıyısını istila eden kurtların ulumalarına karışıyordu.</p>
</body>
</html>
