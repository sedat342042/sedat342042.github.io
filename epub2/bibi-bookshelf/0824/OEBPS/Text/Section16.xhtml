<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>13</h2>
  <hr style="width:50%" />

  <h2 id="sigil_toc_id_14">GÖREV HER ŞEYDEN ÖNCE GELİR</h2>
  <hr style="width:50%" />

  <p>Nadya, Mişel Strogof'un bütün hareketlerini yönlendiren bir gizli neden olduğunu, kendisinin bilmediği bazı sebeplerden onun kendi istediği gibi davranma hakkı olmadığını ve işte bu yüzden, böyle kahredici bir tahkir karşısında kendi duygularını kahramanca kurban ettiğini anlamıştı.</p>

  <p>Nadya Mişel Strogoftan hiçbir açıklama istemedi. Ona uzattığı el, söyleyebileceği her şeyden daha iyi bir cevap değil miydi?</p>

  <p>Gece boyunca Mişel Strogof'un ağzını bıçak açmadı. Posta merkezi sahibi, ancak ertesi sabah yeni at temin edebileceğinden gecenin orada geçirilmesi gerekiyordu. Biraz dinlenebilmek için bundan yararlanmak isteyen Nadya’ya bir oda hazırlandı.</p>

  <p>Hiç kuşku yok ki genç kız arkadaşının yanından ayrılmamayı tercih ederdi ama onun yalnız kalmaya ihtiyacı olduğunu hissediyordu ve kendisine ayrılan odaya çekilmek üzere ayağa kalktı.</p>

  <p>Ancak tam gitmek üzereyken ona iyi geceler dernekten kendini alamadı.</p>

  <p>“Ağabey...” diye mırıldandı.</p>

  <p>Ama Mişel Strogof bir el hareketiyle onu durdurdu. Nadya’nın göğsü bir iç çekişle doldu, ardından da genç kız salonu terk etti.</p>

  <p>Mişel Strogof yatmadı. Bir saat bile uyuyabilecek durumda değildi. Kaba yolcunun kırbacıyla dokunduğu yer alev alev yanıyordu.</p>

  <p>Gece duasını bitirirken, “Vatan ve Baba için!” diye mırıldandı.</p>

  <p>Bu arada, kendisine vuran adamın kim olduğunu, nereden gelip nereye gittiğini öğrenmek için, önüne geçilmez bir istek duyuyordu. Onun yüzünü ise hafızasına öyle bir kazımıştı ki unutmasına imkan yoktu.</p>

  <p>Mişel Strogof posta merkezi sahibini çağırdı.</p>

  <p>Eski SibiryalIlardan olan adam hemen geldi. Genç adama biraz tepeden bakarak konuşmasını bekledi.</p>

  <p>“Buralı mısın?” diye sordu Mişel Strogof.</p>

  <p>“Evet.”</p>

  <p>“Atlarımı alan adamı tanıyor musun?”</p>

  <p>“Hayır.”</p>

  <p>“Daha önce onu hiç görmedin mi?”</p>

  <p>“Hiç görmedim!”</p>

  <p>“Sence kim olabilir bu adam?”</p>

  <p>“Kendisine itaat ettirmesini iyi bilen bir senyör!”</p>

  <p>Mişel Strogof'un bakışı SibiryalInın kalbine bir hançer gibi saplandı ama adam gözlerini kırpmadı.</p>

  <p>“Benim hakkımda hüküm vermek sana mı düştü?” diye bağırdı Mişel Strogof.</p>

  <p>“Evet,” diye cevap verdi SibiryalI, “çünkü böyle bir şeyi basit bir tüccar bile karşılık vermeden kabullenmez!”</p>

  <p>“Kırbaç darbesinden mi söz ediyorsun?”</p>

  <p>“Kırbaç darbesinden söz ediyorum delikanlı! Sana bunu söyleyecek kadar yaşım da var, gücüm de!”</p>

  <p>Mişel Strogof posta merkezi sahibine yanaştı ve güçlü ellerini onun omuzlarına koydu.</p>

  <p>Sonra, garipsenecek kadar sakin bir sesle konuştu:</p>

  <p>“Yürü git, dostum, yürü git! Öldürebilirim seni!”</p>

  <p>Posta merkezi sahibi bu sefer durumu anlamıştı.</p>

  <p>“İşte bunu tercih ederim!” diye mırıldandı.</p>

  <p>Ve tek bir kelime daha söylemeden çekip gitti.</p>

  <p>Ertesi gün, 24 Temmuz’da, sabah saat sekizde, arabaya iki güçlü at koşulmuştu. Mişel Strogof ve Nadya yerlerini aldılar. Her ikisinin de korkunç hatırasını sakladıkları İşim, biraz sonra, yolun bir dönemecinin ardında gözden kayboldu.</p>

  <p>Mişel Strogof, o gün içerisinde durduğu çeşitli posta menzillerinde, İrkutsk yolu üzerinde giden berlinin daima kendilerinin önünde olduğunu ve kendisi kadar acelesi olan yolcunun, bozkırı geçerken bir saniye bile kaybetmediğini tespit etti.</p>

  <p>Akşam saat dörtte, Abatskaya istasyonundan yetmiş beş verst daha ileride, İrtiş’in başlıca kollarından biri olan İşim Irmağı aşılmıştı.</p>

  <p>Bu geçiş, Tobol Irmağı geçişinden biraz daha zor oldu. İşimin akıntısı bu noktada oldukça hızlıydı. Sibirya kışı boyunca bozkırın bütün akarsuları, birkaç ayak kalınlığında donar ve kolayca üzerinden geçilebilir hale gelir, hatta yolcular farkına varmaksızın suyun üzerinden geçerler, çünkü akarsu yatakları bütün bozkırı kaplayan tekdüze geniş beyaz yüzeyin altında kaybolur. Ama yazın, aşılması gereken zorluklar çok daha fazla olabilir.</p>

  <p>Sonuçta, Mişel Strogof'un İşim'i geçmesi iki saat sürmüştü ki bu da onun, salcının Tatar istilası hakkında verdiği kaygılandırın haberler kadar canını sıkmıştı.</p>

  <p>Salcının anlattıkları şöyleydi:</p>

  <p>Feofar Han’ın bazı keşif kolları, Tobolsk eyaletinin güney bölgelerinde, Aşağı İşim’in her iki kıyısında da görülmüştü. Omsk, büyük bir tehdit altındaydı. Kırgızların büyük kabileleri sınırında Sibirya birlikleriyle Tatarlar arasında bir çarpışma olduğundan söz ediliyordu, ki bu çarpışma, bu noktada çok zayıf olan Rusların lehine olmamıştı. Rus birliklerinin buradan geri çekilmesinin ardından eyaletin köylüleri genel bir göç hareketine başlamıştı. İstilacıların yağma, hırsızlık, kundaklama, katliam gibi korkunç zulümleri anlatılıyordu. Tatarların savaş usulü böyleydi. Dolayısıyla, halk her tarafta Feofar Han’ın öncülerinden kaçıyordu. Mişel Strogof en çok, kasaba ve köylerin boşalmasıyla ulaşım vasıtası bulunamayabileceğinden korkuyordu. Bu yüzden, Omsk’a bir an önce ulaşabilmek için fazlasıyla acele ediyordu. Belki bu şehirden ayrılırken, İrtiş vadisinden inen Tatar keşif kollarıyla arayı açabilir ve İrkutsk’a kadar serbestçe gidebilirdi.</p>

  <p>Askeri dilde “İşim zinciri” denen, burçlar ya da küçük ahşap kalelerden oluşan ve yaklaşık dört yüz verstlik (427 km.) bir alan üzerinden Sibirya’nın güney sınırına kadar uzanan zincir, tam arabanın ırmağı geçtiği noktada son buluyordu. Vaktiyle bu küçük tabyalarda, bölgeyi Kırgızlar ve Tatarlara karşı koruyan Kazak müfrezeleri yer alırdı. Ancak Moskova hükümeti, bu kabilelerin mutlak bir itaat altına alındığına kanaat getirince burası boşaltılmıştı ve Kazaklar en faydalı olabilecekleri zamanda hizmet veremez durumdaydılar. Bu küçük tabyaların çoğu kısa süre önce yanıp kül olmuştu, salcıların Mişel Strogofa gösterdiği güney ufku üzerindeki duman dönerek yükseliyor, bu da Tatar keşif kollarının yakınlarda olduğuna işaret ediyordu.</p>

  <p>Sal, araba ve atları İşim’in sağ kıyısına bırakır bırakmaz, büyük bir hızla yeniden bozkır yoluna düşüldü.</p>

  <p>Saat akşamın yedisiydi. Hava çok kapalıydı. Arada bir yağan fırtına yağmuru tozları bastırarak yolları geçişe daha elverişli hale getiriyordu.</p>

  <p>Mişel Strogof İşim'den beri sessizdi. Bununla birlikte Nadya’yı, durup dinlenmeye fırsat tanımayan bu yolculuğun yorgunluklarından korumak konusunda her zamanki gibi özenliydi ama genç kız halinden hiç şikayet etmiyordu. Elinde olsa atlara kanat takardı. Bir şeyler ona, arkadaşının İrkutsk’a ulaşmak konusunda kendisinden daha fazla acelesi olduğunu söylüyordu. Ve onları İrkutsk’tan ayıran kaç verst vardı daha!</p>

  <p>Aynı zamanda Nadya’nın aklına, Omsk’un Tatarlar tarafından istila edilmiş olabileceği ve Mişel Strogof un bu şehirde yaşayan annesinin, oğlunu fazlasıyla kaygılandıracak tehlikeler içinde olması ihtimali de gelmişti ki bu, oğlunun annesinin yanma ulaşmaktaki sabırsızlığını açıklamak için yeterliydi.</p>

  <p>Nadya bunun üzerine arkadaşına, bu vahim olayların göbeğinde mahsur kalmış olabilecek olan ihtiyar Marfa’dan söz etmesi gerektiğini düşündü:</p>

  <p>“İstilanın başlangıcından bu yana annenden hiç haber aldın mı?” diye sordu.</p>

  <p>“Hiçbir haber yok Nadya. Gönderdiği son mektupta iki ay öncesinin tarihi vardı ama bana güzel haberler veriyordu. Marfa güçlü ve cesur bir Sibirya kadınıdır. Yaşına rağmen bütün manevi gücünü koruyor. Acı çekmesini de bilir.”</p>

  <p>“Onu görmeye gideceğim ağabey,” dedi Nadya heyecanla, “mademki sen bana kardeş sıfatını verdin, ben de Marfa'nın kızı sayılırım!”</p>

  <p>Mişel Strogof cevap vermediği için Nadya devam etti:</p>

  <p>“Belki de annen Omsk’tan ayrılmayı başarmıştır?”</p>

  <p>“Belki de, Nadya, hatta umarım Tobolsk’a ulaşabilmiştir. İhtiyar Marfa Tatarlardan nefret eder. Bozkırı iyi tanır, hiçbir şeyden korkusu yoktur, dilerim bastonunu alıp İrtiş kıyılarından aşağı inmiştir. Eyalette bilmediği yer yoktur. Kim bilir kaç kere ihtiyar babamla birlikte bütün memleketi bir uçtan bir uca dolaştılar, ben daha çocukken kim bilir kaç kere Sibirya çöllerinde onların peşi sıra gittim! Evet Nadya, umarım annem Omsk’tan ayrılmıştır!”</p>

  <p>“Onu ne zaman göreceksin?”</p>

  <p>“Onu... dönüşte göreceğim.”</p>

  <p>“Ama eğer annen Omsk’taysa onu kucaklamak için bir saat ayıracaksın herhalde?” “Hayır, onu kucaklamaya gitmeyeceğim!” “Görmeyecek misin onu?”</p>

  <p>“Hayır, Nadya!..” diye cevap verdi Mişel Strogof, yüreği sıkışmıştı ve genç kızın sorularına daha fazla cevap veremeyeceğini anladı.</p>

  <p>“Nasıl hayır dersin! Ağabey, eğer annen Omsk’taysa onu görmemen için nasıl bir sebep olabilir?”</p>

  <p>“Nasıl bir sebep mi Nadya! Bana sebebini mi soruyorsun! Beni korkak durumuna düşüren şu sefil herifin karşısında bile sabırlı davranmamı gerektiren...”</p>

  <p>Mişel Strogof bunu bağırarak, öyle garip bir sesle söylemişti ki genç kız bir an için titredi, Mişel Strogof cümlesini bitirememişti.</p>

  <p>“Sakin ol ağabey,” dedi Nadya en tatlı sesiyle, “bir şey var biliyorum, daha doğrusu hissediyorum! Şu anda senin bütün davranışlarına hâkim olan bir duygu var; ana ile oğulu birbirine bağlayandan daha kutsal bir görev duygusu olmalı bu, eğer böyle bir şey olabilirse tabii!”</p>

  <p>Nadya sustu ve o andan itibaren Mişel Strogof un özel durumuyla ilgili olabilecek her türlü konuşma mevzuundan kaçındı. Ortada saygı gösterilmesi gereken bir sır vardı. O da saygi gösterdi.</p>

  <p>Ertesi gün, 25 Temmuz’da, İşimin geçilmesinden sonra kat edilen yüz yirmi verstlik bir mesafenin ardından araba, sabahın üçünde Tiukalinsk posta menziline varmıştı.</p>

  <p>Atlar hızla değiştirildi. Ancak ilk defa yemşik, Tatar birliklerinin bozkırda cirit attığını ve yolcular, atlar ve arabaların bu yağmacılar için iyi ganimet olacağını söyleyerek biraz zorluk çıkardı.</p>

  <p>Mişel Strogof yemşiğin isteksizliğini ancak parayla yenebildi, zira bu durumda da, birçok durumda olduğu gibi podaroşnasını kullanmak istemedi. Telgrafla gönderilmiş olan son ukas Sibirya eyaletlerinde biliniyordu ve bu ukasın hükümlerine itaatten özel olarak muaf tutulmuş bir Rus kesinlikle halkın dikkatini çekecekti; çarın ulağının her şeyden çok kaçınması gereken de buydu. Yemşiğin tereddütlerine gelince, belki rezil adam yolcunun sabırsızlığını kullanarak fazla para sızdırmak istiyordu, belki de gerçekten kötü bir maceradan kaygı duyması için yeterli sebebi vardı.</p>

  <p>Araba nihayet yola çıktı ve öyle hızlı gitti ki, öğleden sonra saat üçte, seksen verst uzaklıktaki Kulatsinskoe’ye ulaştı.. Bir saat sonraysa İrtiş kıyılarındaydı. Omsk’a artık yalnızca yirmi verst kalmıştı.</p>

  <p>Geniş bir ırmak olan İrtiş, Sibirya’nın, suları Asya’nın kuzeyine doğru akan ana damarlarından biridir. Altay Dağlarından doğar, kıvrılarak güneydoğudan kuzeybatıya akar ve yaklaşık yedi bin verstlik bir yol kat ettikten sora Obi’ye dökülür.</p>

  <p>Yılın bu zamanında, Sibirya havzasındaki bütün akarsular kabardığı için İrtiş’in su seviyesi son derece yüksekti. Ayrıca sel gibi gelen şiddetli akıntısı ırmağın geçişini oldukça zorlaştırıyordu. Ne kadar iyi bir yüzücü olursa olsun hiç kimse bu ırmağı geçemezdi. Hatta İrtiş’i salla geçmek bile tehlikeliydi.</p>

  <p>Ama diğerleri gibi bu tehlikeler de, her türlü zorluğa göğüs germeye kararlı olan Mişel Strogof ve Nadya’yı bir saniye bile durduramazdı.</p>

  <p>Bu arada Mişel Strogof Nadya’ya, öncelikle kendisinin atlar ve arabayla birlikte sala binerek karşıya geçmesinin daha doğru olacağını söyledi, çünkü bu ağırlığın salın güvenliğini tehlikeye atacağından kaygılanıyordu. Atları ve arabayı karşı kıyıya geçirdikten sonra da gelip Nadya’yı alacaktı.</p>

  <p>Nadya bunu reddetti. Sırf kendi güvenliği için, bir saatlik bile olsa herhangi bir gecikmeye sebep olmak istemiyordu.</p>

  <p>Arabanın yüklenmesi biraz zorluk çıkardı. Kıyı sular altında kaldığı için sal yeterince yanaşamıyordu.</p>

  <p>Ancak yarım saatlik bir çabadan sonra salcı, araba ve üç atı sala yerleştirebildi. Mişel Strogof, Nadya ve yemşik de sala bindikten sonra kıyıdan ayrıldılar.</p>

  <p>İlk dakikalarda her şey iyi gitti. İrtiş’in, yukarı tarafta, kıyının sivri bir noktasında kırılan akıntısı bir anafor yaratıyor ve salın kolayca ilerlemesini sağlıyordu. İki salcı kancalar yardımıyla salı büyük bir maharetle idare ediyorlardı ama biraz sonra ortalara geldiklerinde, ırmak yatağı derinleşecek ve salcılara da neredeyse, kancalara omuzlarını dayayacak kadar bile pay kalmayacaktı. Kancaların ucuyla su yüzeyi arasında en fazla bir ayak vardı; bu da işi çekilmez hale getiriyordu.</p>

  <p>Salın arka tarafına oturan Mişel Strogof ve Nadya, hâlâ gecikmekten kaygı duydukları için salcıların manevralarını biraz endişeyle izliyorlardı.</p>

  <p>“Dikkat!” diye bağırdı salcılardan biri diğerine.</p>

  <p>Bu haykırışın sebebi, salın müthiş bir hızla dönerek yeni bir doğrultu kazanmış olmasıydı. Sal bu noktada doğrudan doğruya akıntıya maruz kalıyor ve ırmaktan hızla aşağı iniyordu. Kancaları doğru bir şekilde kullanarak salı suyun kıvrımlarıyla birlikte hareket ettirmek gerekiyordu. Bu yüzden, kancalarının ucunu küpeştenin altındaki çentiklere geçirerek salın yanlamasına yol almasını sağladılar, sal yavaş yavaş sağ kıyıya doğru ilerliyordu.</p>

  <p>Salın, yükleme noktasının beş altı verst aşağısında sağ kıyıya ulaşacağı hesaplanabilirdi ama hayvanlar da insanlar da kazasız belasız karaya çıktıktan sonra bunun bir önemi yoktu.</p>

  <p>Salcılar güçlü adamlardı, yüklü bir geçiş parası sözünün de teşvikiyle zaten, bu zorlu İrtiş geçişini en iyi şekilde sağlamaya çalışıyorlardı.</p>

  <p>Ancak, öngörmenin imkansız olduğu ve bu şartlar altında ne gayretlerinin ne maharetlerinin işe yarayacağı bir olayı hesaba katmamışlardı.</p>

  <p>Mişel Strogof ayağa kalkıp dikkatle ırmağın kaynak tarafına doğru baktığı sırada sal, akıntının ortasında, iki kıyıya hemen hemen eşit uzaklıkta, saatte iki verstlik bir hızla aşağı doğru inmekteydi.</p>

  <p>Mişel Strogof, suyun hareketine küreklerin gücünün de eklenmesiyle, akıntının hızla sürüklediği çok sayıda sandal fark etti.</p>

  <p>Mişel Strogof un birdenbire yüzü kasıldı, ağzından bir hayret nidası çıktı.</p>

  <p>“Ne oldu?” diye sordu genç kız.</p>

  <p>Ama Mişel Strogof un cevap vermesine fırsat kalmadan salcılardan biri dehşet dolu bir sesle bağırdı:</p>

  <p>“Tatarlar!.. Tatarlar!..”</p>

  <p>Bunlar gerçekten de İrtiş’i hızla inen asker dolu sandallardı ve birkaç dakika içinde, onların önünden kaçmak için fazlasıyla ağır yüklenmiş olan salı yakalayacak gibi görünüyorlardı.</p>

  <p>Bu manzara karşısında dehşete kapılan salcılar kancalarını ellerinden bırakıp umutsuzluk çığlıkları atmaya başladılar.</p>

  <p>“Cesur olun arkadaşlar!” diye bağırdı Mişel Strogof. “Eğer sağ kıyıya şu sandallardan önce ulaşırsak size elli ruble!”</p>

  <p>Bu sözler üzerine yeniden hareketlenen salcılar manevra yaptılar ve akıntıyla birlikte yanlamasına ilerlemeye devam ettiler ama biraz sonra, Tatarlardan kaçamayacakları kesinleşti.</p>

  <p>Tatarlar onlara dokunmadan geçecekler miydi? Bu zayıf bir ihtimaldi! Tam aksine bu yağmacılardan sakınmak gerekirdi!</p>

  <p>“Korkma Nadya, ama her şeye hazır ol!” dedi Mişel Strogof.</p>

  <p>“Hazırım,” diye cevap verdi Nadya.</p>

  <p>“Sana söyler söylemez kendini ırmağa atmaya da hazır mısın?”</p>

  <p>“Sen söyler söylemez.”</p>

  <p>“Bana güven Nadya.”</p>

  <p>“Güveniyorum!”</p>

  <p>Tatar sandalları artık yalnızca yüz ayaklık bir mesafedeydi. Omsk’ta keşif yapmaya giden Buharalı askerlerin oluşturduğu bir müfrezeyi taşımaktaydılar. Sal kıyıdan hâlâ iki boy mesafedeydi. Salcılar iki kat gayret sarf ediyorlardı. Mişel Strogof da onlara katılmıştı, eline geçirdiği bir kancayı insanüstü bir güçle kullanıyordu. Eğer arabayı karşı kıyıya çıkarıp atları dörtnala koşturursa, bu atlı olmayan Tatarlardan kaçabilmek için biraz şansı vardı.</p>

  <p>Ama bunca çaba boşa gitmişti, belli ki!</p>

  <p>İlk sandaldaki askerler, “Sarin na kuşu!” diye bağırdılar.</p>

  <p>Mişel Strogof, Tatar korsanlarının savaş narasını tanımıştı, buna ancak yüzükoyun yere yatarak cevap verilebilirdi.</p>

  <p>Salcılar da, Mişel Strogof da bu ihtara uymadı, bir anda silahlar patladı, atlardan ikisi ölümcül yaralar aldı.</p>

  <p>Tam bu sırada bir darbe hisedildi... Sandallar sala yan taraftan yanaşmıştı.</p>

  <p>Saldan suya atlamaya hazır durumda olan Mişel Strogof bağırdı:</p>

  <p>“Haydi Nadya!”</p>

  <p>Genç kız tam onu izleyecekti ki, Mişel Strogof bir mızrak darbesi alarak ırmağa yuvarlandı. Akıntıyla sürüklendi, elini bir an için suyun üzerinde kıpırdattı ve gözden kayboldu.</p>

  <p>Nadya bir çığlık kopardı, ama Mişel Strogof un ardından kendisini suya atacak zamanı bulamadan yakalandı ve sandallardan birine kondu.</p>

  <p>Kısa bir süre sonra salcıların ikisi de mızrak darbeleriyle öldürülmüştü ve Tatarlar İrtiş akıntısını takip ederek aşağı inerken sal, başıboş bir maceraya doğru gidiyordu.</p>
</body>
</html>
