<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>17</h2>
  <hr style="width:50%" />

  <h2 id="sigil_toc_id_18">AYETLER VE ŞARKILAR</h2>
  <hr style="width:50%" />

  <p>Mişel Strogof nispeten güvendeydi, ama yine de durumu hâlâ korkunçtu.</p>

  <p>Ona şimdiye kadar cesurca hizmet etmiş olan sadık hayvanı ırmağın sularına gömülmüştü, yolculuğuna nasıl devam edebilirdi?</p>

  <p>İstilanın harabeye döndürdüğü, emirin keşif kollarının tarumar ettiği bir memlekette, ulaşması gereken hedeften hâlâ çok uzakta, yiyeceksiz içeceksiz yayan gidiyordu.</p>

  <p>Mişel Strogof, bir anda aklına üşüşüveren bütün zayıflık gerekçelerine cevap verir gibi kendi kendine haykırdı: “Tanrının yardımıyla başaracağım! Tanrı kutsal Rusya’yı korusun!” Mişel Strogof artık Özbek süvarilerinin menzili dışındaydı. Süvariler onu ırmağın içinde takibe cesaret edememişlerdi, zaten suların içinde kaybolduktan sonra Obi’nin sağ kıyısına çıktığını görmediklerinden boğulduğunu zannetmiş olmalıydılar.</p>

  <p>Ama Mişel Strogof, dev boyutlu sazların arasından süzülerek, biraz zorlukla da olsa kıyının daha yüksek kesimlerine ulaşmıştı, suların taştığı yerde birikmiş olan kalın balçık tabakası kıyıya çıkışı zorlaştırıyordu.</p>

  <p>Mişel Strogof, sağlam toprağa ayak bastıktan sonra ne yapması gerektiğini düşünmek için durdu, istediği her şeyden önce Tatar işgali altındaki Tomsk’tan uzak durmaktı. Bununla birlikte, bazı kasabalara uğraması gerekiyordu, at bulabileceği bir posta menziline ihtiyacı vardı. Bir at bulduktan sonra, işgal edilen yolların dışından ilerleyecek ve ancak Krasnoyarsk yakınlarına geldiğinde tekrar İrkutsk yoluna girecekti. Eğer acele ederse, bu noktadan itibaren yolu serbest bulacağını ümit ediyordu, böylece Baykal Gölü eyaletlerinin güneydoğusuna inebilecekti.</p>

  <p>Mişel Strogof, öncelikle yönünü tayin etmekle işe başladı.</p>

  <p>Obi’nin akış yönünde, iki verst ileride, hafif bir tepenin üzerinde küçük bir şehir kademeli bir şekilde yükseliyordu. Yeşil ve altın sarısı renklerde Bizans tarzı kubbeleri olan birkaç kilise, gökyüzünün gri fonu üzerinde yandan görünüyordu.</p>

  <p>Burası, Kamsk’taki ve diğer şehirlerdeki memurların ve görevlilerin, yaz boyunca Baraba’nın sağlıksız ikliminden kaçarak sığındıkları Kolivan’dı. Çarın ulağının aldığı haberlere göre, Kolivan henüz istilacıların eline geçmemiş olmalıydı. İki kola ayrılan Tatar birlikleri soldan Omsk üzerine, sağdan Tomsk üzerine yürümüş, arada kalan toprakları ihmal etmişlerdi.</p>

  <p>Mişel Strogof'un basit ve mantıklı planı, Obi’nin sol kıyısındaki Özbek süvarileri gelmeden Kolivan’a ulaşmaktan ibaretti. Orada, değerinin on katını ödemek zorunda kalsa bile giyecek ve at edinecek, güney bozkırı üzerinden İrkutsk yoluna çıkacaktı.</p>

  <p>Saat sabahın üçüydü. Fazlasıyla sakin olan Kolivan civarı tamamıyla terk edilmiş gibi görünüyordu. Kırsal bölge halkı, muhakkak ki karşı koyamayacağı istiladan kaçarak kuzeye, Yeniseisk eyaletlerine çekilmişti.</p>

  <p>Mişel Strogof Kolivan’a doğru hızlı adımlarla ilerlerken kulağına uzaklardan patlama sesleri geldi.</p>

  <p>Durdu ve hava tabakalarını sarsan boğuk gümbürtüleri net bir biçimde duydu, ardından daha cansız çıtırtılar geliyordu, Mişel Strogof yanılıyor olamazdı:</p>

  <p>“Top tüfek sesleri bunlar!” dedi kendi kendine. “Küçük Rus birliği Tatar ordusuyla mı çatışıyor yoksa? Kolivana onlardan önce varmam konusunda Tanrı yardımcım olsun!”</p>

  <p>Mişel Strogof yanılmıyordu. Biraz sonra, patlama sesleri yavaş yavaş arttı ve arkada, Kolivan’ın sol tarafında, ufkun üzerinde bir duman tabakası yoğunlaşmaya başladı, bunların gri bulutlar değil, top ateşinin yarattığı kalın beyazımsı kıvrımlar olduğu açıkça görülüyordu.</p>

  <p>Obi’nin sol tarafındaki Özbek süvarileri muhaberenin sonucunu beklemek için durmuşlardı.</p>

  <p>Diğer kıyıda Mişel Strogof un kaygılanmasını gerektirecek hiçbir şey yoktu. Şehre doğru hızla yürüyordu.</p>

  <p>Bu sırada patlamalar iki katına çıkmış ve hissedilir derecede yakınlaşmıştı. Bu bariz bir şekilde seri top atışlarıydı. Bu sırada duman, rüzgarın etkisiyle havada yükseliyordu ve savaşçıların hızla güneye doğru ilerlediği belliydi. Kolivan, kuzey yönünden saldırıya uğramış olmalıydı. Acaba Ruslar şehri Tatar birliklerine karşı savunacak ve Feofar Han’ın askerlerinden geri almaya çalışacaklar mıydı? Bunu bilmeye imkan yoktu. Mişel Strogof için esas sıkıntı da buradaydı.</p>

  <p>Kolivan’a yarım verst kalmıştı ki, şehrin evleri arasından bir top mermisi geçti ve bir kilisenin çan kulesi, toz duman ve alevler ortasında yıkıldı.</p>

  <p>Yoksa muharebe Kolivan’da mı oluyordu? Mişel Strogof durup düşünmek zorunda kaldı, bu durumda Ruslar ve Tatarlar şehrin sokaklarında çarpışıyorlardı. O halde buraya sığınmanın sırası mıydı? Mişel Strogof orada yakalanma tehlikesiyle karşı karşıya kalmayacak mıydı, Kolivan’dan da Omsk’tan kaçtığı gibi kaçabilecek miydi?</p>

  <p>Bütün bu ihtimaller Mişel Strogof un kafasını kurcalıyordu. Tereddüt içindeydi, bir an için durdu. Yürüyerek dahi olsa, güneye ve doğuya doğru ilerleyerek Diaşinsk ya da bir başka kasabaya gitmek ve orada ne pahasına olursa olsun bir at edinmek daha iyi değil miydi?</p>

  <p>Yapılacak tek şey buydu, Mişel Strogof hemen Obi kıyılarından ayrılıp Kolivan’ın sağ tarafına yöneldi.</p>

  <p>Bu sırada patlamalar son derece şiddetliydi. Biraz sonra şehrin sol tarafından alevler yükselmeye başladı. Yangın Kolivan’ın bütün bir mahallesini yutmak üzereydi.</p>

  <p>Mişel Strogof bozkırın içinde koşuyordu, tek tük ağaçların altında sığınacak bir yer ararken sağ tarafta bir Tatar süvari müfrezesi göründü.</p>

  <p>Mişel Strogof elbette ki bu yönde kaçmaya devam edemezdi. Süvariler hızla şehre doğru ilerliyorlardı ve onlara görünmeden geçmek çok zordu.</p>

  <p>Birdenbire, sık bir ağaçlığın kenarında, fark edilmeden ulaşabileceği, tek başına duran bir ev gördü.</p>

  <p>Yorgunluk ve açlıktan bitkin durumdaki Mişel Strogof un oraya koşmak, oraya saklanmak, oradan yardım istemek, orada gücünü toplamaktan başka yapabileceği bir şey yoktu.</p>

  <p>Bunun üzerine, en fazla yarım verst ilerideki bu eve doğru hızlı adımlarla ilerlemeye başladı. Yaklaştıkça buranın bir telgrafhane olduğunu anladı. Biri batı biri doğu yönüne giden iki hat vardı, bir üçüncü hat da Kolivana çekilmişti.</p>

  <p>Mevcut şartlar altında bu istasyonun terk edilmiş olduğu tahmin edilebilirdi. Ama her ne olursa olsun, sonuçta Mişel Strogof oraya sığınıp, gerekirse yeniden Tatar keşif kolarının çiğnediği bozkıra çıkmak için gerekirse gecenin gelmesini bekleyebilirdi.</p>

  <p>Mişel Strogof kapıya doğru atılıp sertçe itti.</p>

  <p>Haberleşmenin yapıldığı salonda tek bir kişi vardı.</p>

  <p>Bu, sakin, soğukkanlı, dışarıda olup bitenlere karşı ilgisiz bir memurdu. Gişenin arkasında, görevine sadık bir halde, halkın gelip hizmet için talepte bulunmasını bekliyordu.</p>

  <p>Mişel Strogof, ona doğru koştu, yorgunluktan bitmiş bir sesle sordu:</p>

  <p>“Bildiğiniz bir şey var mı?”</p>

  <p>“Hiçbir şey bilmiyorum,” diye cevap verdi memur gülerek.</p>

  <p>“Muharebe yapanlar Ruslarla Tatarlar mı?” “Öyle diyorlar.”</p>

  <p>“Hangi taraf galip?”</p>

  <p>“Bilmiyorum.”</p>

  <p>Böyle korkunç bir durum karşısında bu ne sakinlik, bu ne inanılmaz bir kayıtsızlıktı.</p>

  <p>“Hat kesik değil mi?” diye sordu Mişel Strogof.</p>

  <p>“Kolivan ile Krasnoyarsk arasında kesik ama Kolivan ile Rus sının arasında çalışıyor.” “Hükümet için mi çalışıyor?”</p>

  <p>“Uygun görürse hükümet için, parası ödendiğinde halk için. Kelimesi on kopek, ne zaman arzu ederseniz efendim?”</p>

  <p>Mişel Strogof bu tuhaf memura, çekilecek telgrafı olmadığını, yalnızca biraz ekmek ve su istediğini söyleyeceği sırada kapı gürültüyle açıldı.</p>

  <p>Tatarların postaneyi bastığını zanneden Mişel Strogof pencereden atlamaya hazırlanırken içeriye yalnızca iki kişinin, görünüş olarak Tatar askerlerinden hiç de eksiği olmayan iki kişinin girdiğini gördü.</p>

  <p>Bir tanesi, elinde kurşunkalemle yazılmış bir telgraf tutuyordu ve diğerinin önüne geçerek duyarsız memurun gişesine atıldı.</p>

  <p>Mişel Strogof, herkesin anlayabileceği bir şaşkınlıkla bu iki adamın, aklının ucundan bile geçmeyen ve tekrar karşılaşacağını hiç düşünmediği iki kişi olduğunu anladı.</p>

  <p>Bunlar, şu anda faaliyette bulundukları savaş meydanında artık yol arkadaşı değil ama iki rakip, iki düşman olan gazete muhabirleri Harry Blount ve Alcide Jolivet idi.</p>

  <p>Mişel Strogof'un yola çıkışından yalnızca birkaç saat sonra İşim'den ayrılmışlardı. Aynı yolu takip ederek onu geçebildiler ve Kolivan’a ondan önce ulaşabildilerse bu, Mişel Strogof İrtiş kıyılarında üç gün kaybettiği içindi.</p>

  <p>Ve şimdi, her ikisi de, Ruslarla Tatarların şehir önündeki çarpışmalarına şahit olduktan sonra, çatışma sokaklara yayıldığı sırada Kolivan’dan ayrılıp taze haberleri birbirlerinden önce Avrupa’ya yollayabilmek için rakip telgraflarıyla telgrafhaneye koşmuşlardı.</p>

  <p>Karanlık bir köşeye çekilmiş olan Mişel Strogof, görünmeden her şeyi görüyor ve duyuyordu. Muhakkak ki kendisi için ilginç haberleri öğrenecek ve Kolivan’a girip girmemek konusunda karar verebilecekti.</p>

  <p>Meslektaşından daha aceleci olan Harry Blount gişenin önüne geçip telgrafını uzattığı sırada Akide Jolivet, hiç âdeti olmadığı halde, durduğu yerde sabırsızlıktan tepiniyordu.</p>

  <p>“Kelimesi on kopek,” dedi memur telgrafı alırken.</p>

  <p>Harry Blount, meslektaşının hayret dolu bakışları altında gişenin önüne bir yığın ruble bıraktı.</p>

  <p>“Tamam,” dedi memur.</p>

  <p>Ve dünyanın en soğukkanlı insanı tavrıyla şu telgrafı okumaya başladı:</p>

  <p>“Daily Telegraph, Londra.</p>

  <p>Kolivan, Omsk eyaleti, Sibirya, 6 Ağustos.</p>

  <p>Rus ve Tatar birliklerinin çarpışması...”</p>

  <p>Yüksek sesle okunduğu için Mişel Strogof İngiliz muhabirin gazetesine yolladığı telgrafı dinliyordu.</p>

  <p>“Rus birlikleri büyük kayıplarla geri püskürtüldü. Tatarlar aynı gün Kolivan’a girdiler.”</p>

  <p>Telgraf bu kelimelerle son buluyordu.</p>

  <p>Montmartre’da oturan kuzinine telgraf yollamak isteyen Alcide Jolivet bağırdı:</p>

  <p>“Sıra bende.”</p>

  <p>Fakat, yeni haber geldikçe telgrafla yollamaya devam edebilmek için gişeyi terk etmeye niyetli olmayan İngiliz muhabir oralı olmadı. Dolayısıyla yerini meslektaşına bırakmadı.</p>

  <p>“Ama bitirdiniz!..” diye bağırdı Alcide Jolivet.</p>

  <p>“Bitirmedim,” diye basitçe cevap verdi Harry Blount.</p>

  <p>Ve birtakım kelimeler yazmaya devam ederek bunları memura verdi, o da sakin sesiyle okumaya başladı:</p>

  <p>“Başlangıçta Rab gökleri ve yeri yarattı!..” Bunlar, Harry Blount’un zamanı doldurmak ve yerini rakibine bırakmamak için telgrafla gönderdiği Kutsal Kitap ayetleriydi. Bu belki gazetesine birkaç bin rubleye malolacaktı ama haberi veren ilk gazete de o olacaktı. Fransa ise bekleyecekti!</p>

  <p>Alcide Jolivet'nin başka herhangi bir durumda abartılı bulunabilecek öfkesini bu sefer anlamak zor değildi. Memuru, meslektaşınınkinden önce kendi telgrafını almaya zorlamak bile istedi.</p>

  <p>Memur Harry Blount’u göstererek, sevimli bir gülümseyişle, sakince cevap verdi:</p>

  <p>“Sıra beyefendinin!”</p>

  <p>Ve Kutsal Kitap’ın ilk ayetini Daily Telegraph’a göndermeye devam etti.</p>

  <p>Memur telgrafı çekerken Harry Blount sakince pencereye gitti ve dürbününü çıkarıp verdiği bilgileri tamamlamak üzere, Kolivan yakınlarında neler olup bittiğini inceledi.</p>

  <p>Birkaç saniye sonra gişenin önündeki yerini aldı ve telgrafına şunları ekledi:</p>

  <p>“İki kilise alevler içinde. Yangın sağ tarafa doğru yayılıyor gibi. Yeryüzü tamamıyla şekilsiz ve çıplaktı, karanlık uçurumu kaplıyordu....”</p>

  <p>Akide Jolivet, Daily Telegraph’ın saygıdeğer muhabirinin boğazını sıkmak için vahşi bir arzu duydu.</p>

  <p>Bir kere daha memura seslendi, memur aynı duyarsızlıkla basitçe cevap verdi:</p>

  <p>“Sıra onun mösyö, kelimesi on kopek!”</p>

  <p>Ve Harry Blount’un getirdiği yeni haberi telgrafla geçti:</p>

  <p>“Ruslar şehirden kaçıyorlar. Rab ışık olsun dedi ve ışık oldu!..”</p>

  <p>Akide Jolivet kelimenin tam anlamıyla kuduruyordu.</p>

  <p>Bu sırada Harry Blount yeniden pencere kenarına geçmişti, ama bu sefer gördüğü ilginç manzaraya dalmış olacak ki gözlemini biraz fazla uzattı. Memur Kutsal Kitap’ın üçüncü ayetini telgraflamayı bitirdikten sonra Akide Jolivet hiç gürültü etmeden gişenin önüne geçti ve aynen meslektaşının yaptığı gibi, kenara usulca hatırı sayılır bir yığın ruble bıraktıktan sonra telgrafını memura verdi ve memur yüksek sesle okumaya başladı:</p>

  <div>
    <br />
  </div>

  <p><i>Madeleine Jolivet,</i></p>

  <p><i>10. Faubourg-Montmartre (Paris)</i></p>

  <p><i>Kolivan, Omsk eyaleti, Sibirya, 6 Ağustos.</i></p>

  <p><i>Askerler şehirden kaçıyorlar. Ruslar yenildi. Tatar süvarileri hızla onları takip ediyor...”</i></p>

  <div>
    <br />
  </div>

  <p>Harry Blount geri döndüğünde Alcide Jolivet’yi alaycı bir sesle şarkı söyleyerek telgrafını tamamlarken buldu:</p>

  <div>
    <br />
  </div>

  <p class="p3"><i>Küçük bir adamdır o,</i></p>

  <p class="p3"><i>Griler giyinmiştir,</i></p>

  <p class="p3"><i>Paris’te!...</i></p>

  <div>
    <br />
  </div>

  <p>Meslektaşının yaptığı gibi kutsalı dünyeviyle karıştırmayı uygun bulmayan Alcide Jolivet, Kutsal Kitap’ın ayetlerine Beranger’nin neşeli bir şarkısının nakaratıyla cevap veriyordu.</p>

  <p>“Ahh!” dedi Harry Blount.</p>

  <p>“İşte böyle,” diye cevap verdi Alcide Jolivet.</p>

  <p>Bu arada, Kolivan civarında durum vahimleşiyordu. Çatışma yakınlaşıyor, patlamalar şiddetleniyordu.</p>

  <p>Bu sırada telgrafhane şiddetle sarsıldı.</p>

  <p>Bir obüs topu duvarda delik açmış ve salonu toz bulutuna boğmuştu.</p>

  <p>Alcide Jolivet telgrafını şu mısralarla bitiriyordu:</p>

  <div>
    <br />
  </div>

  <p><i>Bir elma gibi tombul yanaklı,</i></p>

  <p><i>Bir kuruş bile saymadan...</i></p>

  <div>
    <br />
  </div>

  <p>Ama durdu, obüs topunun üzerine atılıp onu patlamadan önce iki eliyle kavradı ve pencereden dışarı atıp gişeye geri döndü, bu yalnızca bir saniye sürmüştü.</p>

  <p>Beş saniye sonra obüs dışarıda patladı.</p>

  <p>Ama Alcide Jolivet büyük bir soğukkanlılıkla telgrafını yazdırmaya devam etti:</p>

  <p><i>“Altılık bir obüs telgrafhanenin duvarını yıktı. Aynı kalibreden diğerlerini bekliyoruz.”</i></p>

  <p>Mişel Strogof un Rusların Kolivan’dan püskürtüldüğüne dair herhangi bir şüphesi kalmamıştı. Bozkırın güneyine doğru kaçmaktan başka çaresi yoktu.</p>

  <p>Bu sırada, telgrafhanenin yakınlarında korkunç bir yaylım ateşi başladı ve bir mermi pencerenin camını aşağı indirdi.</p>

  <p>Omzundan vurulan Harry Blount yere yuvarlandı.</p>

  <p>Alcide Jolivet bu sırada telgrafına şunu eklemek üzere gişeye yürüdü:</p>

  <p>“Bir mitralyöz ateşiyle vurulan Daily Telegraph muhabiri Harry Bloıınt hemen yanıma yuvarlandı...”</p>

  <p>Tam bu sırada memur, asla bozulmayan sükunetiyle şöyle dedi:</p>

  <p>“Hat kesildi mösyö.”</p>

  <p>Ve gişeden ayrılarak sakince şapkasını aldı, dirseğiyle silkeledi ve hep gülümseyerek Mişel Strogof un daha önce fark etmediği küçük bir kapıdan çıkıp gitti.</p>

  <p>Tatar askerleri telgrafhaneyi bastı, artık ne Mişel Strogof'un ne de gazetecilerin kaçmasına imkan vardı.</p>

  <p>Alcide Jolivet, elinde artık gereksiz telgrafıyla yerde yatan Harry Blounta doğru atıldı ve birlikte kaçmak niyetiyle onu cesurca sırtına aldı... Fakat artık çok geçti!</p>

  <p>Her ikisi de artık esirdi ve pencereden atlayacağı sırada ansızın yakalanan Mişel Strogof da, onlarla birlikte, Tatarların eline düşmüştü!</p>
</body>
</html>
