<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>2</h2>
  <hr style="width:50%" />

  <h2 id="sigil_toc_id_3">RUSLAR VE TATARLAR</h2>
  <hr style="width:50%" />

  <p>Çarın, askeri ve sivil erkan ile Moskova’nın önde gelenlerine verdiği davetin en parlak anında Yeni Saray’ın salonlarım ansızın terk etmesinin sebebi, Ural sınırının ötesinde meydana gelen vahim olaylardı. Sibirya taşrasında, Rus yönetimini tehdit eden müthiş bir isyanın çıktığından artık şüphe edilemezdi.</p>

  <p>Asya Rusyası ya da Sibirya beş yüz altmış bin fersahlık bir alanı ve yaklaşık iki milyon nüfusu içine alır. Kendisini Avrupa Rusya’sından ayıran Ural Dağları’ndan Büyük Okyanus kıyılarına kadar uzanır. Güneyde, oldukça belirsiz bir sınırla ayrılan Türkistan ve Çin İmparatorluğu’na dayanır; kuzeyde ise, Karadeniz’den Bering Boğazı’na kadar Kuzey Buz Denizi ile sınırlıdır. Sibirya; Tobolsk, Yeniseisk, İrkutsk, Omsk, İrkutsk hükümet ya da eyaletlerine ayrılmıştır. Bunun dışında iki sancak olan Okhotsk ve Kamçatka ile şu anda Moskova hâkimiyeti altında bulunan Kırgız ve Çukçi eyaletleri bulunmaktadır.</p>

  <p>Batıdan doğuya yüz on dereceyi içine alan bu muazzam bozkır sahası, hem suçlular için bir sürgün yeri hem de çarın emriyle sınırdışı edilenler için bir gurbet toprağıdır.</p>

  <p>Bu geniş topraklarda çarın yüce otoritesini iki genel vali temsil eder. Birisi, Doğu Sibirya’nın merkezi olan İrkutsk’ta, diğeri, Batı Sibirya’nın merkezi olan Tobolsk’ta ikamet eder. Yenisey Nehri’nin bir kolu olan Çuna akarsuyu iki Sibirya’yı ayırır.</p>

  <p>Bazı kısımları gerçekten fazlasıyla verimli olan bu geniş düzlüklerden henüz hiçbir demiryolu geçmez. Hiçbir demiryolu, altı üstünden daha zengin olan Sibirya toprağındaki değerli madenleri açığa çıkarmaz. Burada, yazın at arabası, kışın da kızakla yolculuk yapılır.</p>

  <p>Batı ve Doğu Sibirya arasında tek bir iletişim imkanı vardır, o da sekiz bin verst (8536 km.)<a href="../Text/DiPNOTLAR.xhtml#a1" id="k1"><sup>[→]</sup></a> uzunluğundaki, bir elektrik hattıdır. Ural’dan başlayan bu hat, Ekaterinburg, Kasimov, Tiumen, İşim, Omsk, Elamsk, Kolivan, Tomsk, Krasnoyarsk, Nijni-Udinsk, İrkutsk, Verke-Nertçink, Strelink, Albazin, Blagovstenks, Radde, Oıiomskaya, Aleksandrovsko’ye, Nikolayevsk’ten geçer ve hattın uç noktasına gönderilen telgrafın her kelimesi için altı ruble on dokuz kopek<a href="../Text/DiPNOTLAR.xhtml#a2" id="k2"><sup>[→]</sup></a> alınır. İrkutsk’tan ayrılan bir kol Moğol sınırındaki Kiatka’ya ulaşır ve telgraflar posta aracılığıyla buradan, on dört günde, kelimesi 30 kopekten Pekin’e ulaştırılır.</p>

  <p>İşte, önce Tomsk’a kadar olan bölümü, birkaç saat sonra da Tomsk ile Kolivan arasındaki bölümü kesilen hat, Ekaterinburg ile Nikolayevsk arasındaki bu hattı.</p>

  <p>İşte bu yüzden çar, General Kisof'un kendisine getirdiği ikinci haber üzerine, yalnızca şu basit sözleri söylemişti: “Derhal bir ulak!” Çar bir süreden beri, odasının penceresi önünde hareketsiz duruyordu ki kapı açıldı. Güvenlik bakanı eşikte göründü.</p>

  <p>Çar, sert bir sesle konuştu:</p>

  <p>“İçeri gir general ve İvan Ogaref hakkında bildiğin her şeyi söyle bana.”</p>

  <p>“Bu adam son derece tehlikeli Haşmetmeap,” diye cevap verdi emniyet müdürü. “Rütbesi albay mı?”</p>

  <p>“Evet Haşmetmeap.”</p>

  <p>“Zeki bir subay mı bu?”</p>

  <p>“Çok zeki fakat itaat altına alınması imkansız. Hiçbir şey karşısında gerilemeyen, zaptedilmez bir hırsı var. Bazı gizli kapaklı entrikalara karışmış, bunun üzerine grandük Altes Hazretleri tarafından rütbesi geri alınarak Sibirya’ya sürülmüş.”</p>

  <p>“Ne zaman?”</p>

  <p>“İki yıl önce. Altı aylık bir sürgünden sonra, siz Majesteleri tarafından affedilerek Rusya’ya geri döndü.”</p>

  <p>“O zamandan beri Sibirya’ya bir daha dönmemiş mi?”</p>

  <p>“Dönmüş Haşmetmeap, ama bu sefer kendi isteğiyle,” diye cevap verdi emniyet müdürü.</p>

  <p>Sonra, biraz daha alçak sesle ekledi:</p>

  <p>“Bir zamanlar Haşmetmeap, Sibirya’ya gidildi mi asla geri dönülmezdi.”</p>

  <p>“Ama ben sağ olduğum sürece, Sibirya geri dönülmesi mümkün bir yer olarak kalacak!” Çarın, bu sözleri gururla söylemeye hakkı vardı, çünkü merhametiyle, Rus adaletinin affetmeyi bildiğini sık sık göstermişti.</p>

  <p>Emniyet müdürü cevap vermedi ama böyle yarım tedbirlere taraftar olmadığı açıktı.</p>

  <p>Ona göre, birisi Ural Dağlarını jandarmalar arasında bir kere geçti mi, bir daha bu dağları aşmamalıydı. Ancak yeni hükümdarın döneminde işler böyle yürümüyordu ve emniyet müdürü buna gerçekten hayıflanıyordu. Nasıl yani, artık kamu hukukunu ilgilendirenler dışındaki suçlara müebbet ceza verilmeyecek miydi! Nasıl yani, siyasi sürgünler Tobolsk’tan, İrkutsk’tan, İrkutsk’tan geri mi döneceklerdi! Doğrusu, vaktiyle ukasların<a href="../Text/DiPNOTLAR.xhtml#a3" id="k3"><sup>[→]</sup></a> hiçbir şeyi affetmeyen otokratik hükümlerine alışık olan emniyet müdürü, bu yönetim tarzını kabullenemiyordu! Ama, çar yeniden soru sormaya başlayana kadar sesini çıkarmadı.</p>

  <p>Sorular fazla gecikmediler.</p>

  <p>“İvan Ogaref, Sibirya eyaletlerindeki yolculuğundan sonra Rusya’ya ikinci bir kere daha geri dönmedi mi, hani şu asıl amacı meçhul kalan yolculuktan sonra?” diye sordu çar.</p>

  <p>“Döndü.”</p>

  <p>“Ve döndükten sonra polis onun izini kaybetti, öyle mi?”</p>

  <p>“Hayır Haşmetmeap, zira bir mahkum, affedildiği günden itibaren gerçekten tehlikeli hale gelir.”</p>

  <p>Bir an çarın kaşları çatıldı. Fikirlerindeki dikkafalılığı, efendisine duyduğu sınırsız sadakate eşit olan emniyet müdürü, biraz ileri gitmiş olmaktan kaygı duysa belki de yeriydi. Ama çar, iç politikasıyla ilgili bu dolaylı şikayetlere itibar etmedi ve kısaca sorularını sıraladı:</p>

  <p>“İvan Ogaref son olarak neredeydi?”</p>

  <p>“Perm eyaletinde.”</p>

  <p>“Hangi şehirde?”</p>

  <p>“Yine Perm’de.”</p>

  <p>“Orada ne yapıyordu?”</p>

  <p>“İşsiz gibi görünüyordu, tavırlarında da şüphe duyulacak hiçbir şey yoktu.”</p>

  <p>“Polisin gözetimi altında değil miydi?” “Hayır Haşmetmeap.”</p>

  <p>“Perm’den ne zaman ayrıldı?”</p>

  <p>“Mart ayma doğru.”</p>

  <p>“Nereye gitti?”</p>

  <p>“Bilinmiyor.”</p>

  <p>“O zamandan beri ne olduğu bilinmiyor mu?”</p>

  <p>“Bilinmiyor.”</p>

  <p>“Ben biliyorum!” dedi çar. “Emniyet teşkilatından bana bazı isimsiz ihbarlar ulaştırıldı ve şimdi sınırın ötesindeki olaylara bakınca anlıyorum ki hepsi doğruymuş.”</p>

  <p>Güvenlik bakanı bağırdı:</p>

  <p>“Tatar saldırılarında İvan Ogaref'in parmağı olduğunu mu söylemek istiyorsunuz Haşmetmeap?”</p>

  <p>“Evet general, bilmediğin şeyleri sana söyleyeyim de öğren. İvan Ogaref, Perm eyaletinden ayrıldıktan sonra Ural Dağlarını geçti. Sibirya’ya gelerek Kırgız bozkırlarında, buranın göçebe ahalisini ayaklandırmayı denedi, başarısız olduğu da söylenemez. Sonra güneye, bağımsız Türkistan’a kadar indi. Orada, Buhara, Hokand, Kunduz hanlıklarında, göçebe Tatar kabilelerini Sibirya eyaletlerine sürmeye ve Asya’daki Rus İmparatorluğu’na karşı genel bir istila kışkırtıcılığına istekli reisleri buldu. Hareket gizli gizli körüklendi ama bir yıldırım gibi patladı ve şimdi, Batı Sibirya ile Doğu Sibirya arasındaki bütün iletişim yolları kesik! Üstelik, intikam duygusuyla dolu olan İvan Ogaref kardeşimin hayatına kastetmek istiyor!”</p>

  <p>Çar bu sözleri söylerken el kol hareketleri yapıyor, odanın içinde hızlı adımlarla yürüyordu. Güvenlik bakanı cevap vermedi, ama kendi kendine, Rus imparatorların bir sürgünü asla affetmedikleri devirlerde olunsa, İvan Ogaref'in planları başarıya ulaşamazdı diye düşünüyordu.</p>

  <p>Birkaç saniye sessiz kaldılar, sonra General Kisof, kendini bir koltuğa atmış olan çara yaklaştı:</p>

  <p>“Bu isyanın en kısa zamanda bastırılması için Majesteleri emir vermişlerdir şüphesiz?”</p>

  <p>“Evet,” diye cevap verdi çar. “Nijni-Udinsk’e ulaşabilen son telgrafla, Yeniseisk, Irkurtsk, İrkutsk hükümetlerinin, Amur ve Baykal Gölü eyaletlerinin birlikleri harekete geçmiş olmalı. Aynı zamanda Perm ve Nijni-Novgorod’daki alaylar ve hudut Kazakları da Ural Dağları’na doğru hızlı adımlarla ilerliyorlar ancak maalesef Tatar kollarının karşısına çıkabilmeleri için daha haftalarca yürümeleri gerekecek!”</p>

  <p>“Peki ya Majestelerinin kardeşi, grandük Altes Hazretleri, şu anda İrkutsk’ta bulunduklarına göre, artık Moskova ile doğrudan haberleşemiyorlar mı?”</p>

  <p>“Hayır.”</p>

  <p>“Ama kendilerine ulaşan son telgraflar sayesinde, Majesteleri tarafından hangi tedbirlerin alındığını ve İrkutsk’a en yakın hükümetlerden nasıl bir yardım geleceğini biliyor olmalılar?”</p>

  <p>“Biliyor,” diye cevap verdi çar, “ama bilmediği bir şey var ki o da, İvan Ogaref'in asi rolünü oynadığı gibi hain rolünü de oynayacağı ve kendisinin amansız bir düşmanı olduğu, İvan Ogaref ilk olarak grandük yüzünden gözden düşmüştü, işin daha vahim tarafı, grandük bu adamı tanımaz. Ogaref'in niyeti İrkutsk’a gitmek ve sahte bir isimle grandükün hizmetine girmek. Onun güvenini kazandıktan sonra da, Tatarlar İrkutsk’u kuşatır kuşatmaz şehri ve tabii şehirle birlikte hayatı tehlikede olan kardeşimi onlara teslim edecek. İşte raporlar sayesinde bildiklerim, işte grandükün bilmedikleri ve işte bilmesi gerekenler!” “O halde Haşmetmeap, zeki, cesur bir ulak...”</p>

  <p>“Bekliyorum onu.”</p>

  <p>“Çok da hızlı olmalı, Haşmetmeap, şunu eklememe izin verin; Sibirya toprakları isyanlar için çok elverişlidir.”</p>

  <p>Güvenlik bakanının bu iması karşısında kendine hâkim olamayan çar bağırdı:</p>

  <p>“Sürgünlerin istilacılarla çıkar birliği yapacaklarını mı söylemek istiyorsun general?”</p>

  <p>Güvenlik bakanı kekeleyerek cevap vereli, çünkü gerçekten de kaygı ve tereddüt içindeki zihninden geçenler bunlardı.</p>

  <p>“Affediniz Majesteleri!..”</p>

  <p>“Sürgünlerin daha vatansever olduklarını zannederim!” dedi çar.</p>

  <p>“Sibirya’da siyasi sürgünlerden başka mahkumlar da var,” diye cevap verdi emniyet müdürü.</p>

  <p>“Caniler! Ah, general, onları size bırakıyorum. Onlar insan türünün yüz karasıdır. Hiçbir ülkenin parçası değildirler. Ama ayaklanma, daha doğrusu saldırı imparatora karşı yapılmıyor, Rusya’ya karşı yapılıyor, sürgünlerin yeniden görme umudunu tamamıyla kaybetmedikleri ülkeye karşı... ve yeniden görecekleri!.. Hayır, bir Rus, bir saatliğine bile olsa, Moskova’nın gücünü zayıflatmak için asla bir Tatarla birlik olmaz!”</p>

  <p>Çar, siyasetinin şu an için uzakta tuttuğu kişilerin vatanseverliğine inanmakta haklıydı, icraatı bizzat idare edebildiği zaman adaletinin temelini oluşturan merhamet, vaktiyle son derece korkunç olan ukas uygulamalarına getirdiği kayda değer hafiflemeler, yanılıyor olamayacağının teminatıydı. Ama, Tatar saldırısı böyle önemli bir destekten mahrum kalsa bile durum fazlasıyla vahimdi, zira Kırgız nüfusunun büyük bir kısmının istilacılarla birlik olma ihtimali vardı.</p>

  <p>Kırgızlar, büyük, küçük ve orta olmak üzere üç kabileye ayrılırlar ve yaklaşık dört yüz çadıra, yani iki milyon nüfusa sahiptirler. Aşiretlerden bazıları bağımsızdır, diğerleriyse, Rusya’nın ya da Hive, Hokand ve Buhara hanlıklarının yani Türkistan’ın en korkunç reislerinin hâkimiyetini tanırlar. En zengin, aynı zamanda da en kalabalık kabile olan orta kabile, Sarısu Irmağı, İrtiş, Yukarı İşim, Hadisang Gölü ve Aksakal Gölü arasında kalan bütün alanı işgal eder. Orta kabilenin doğusundaki bölgelere yerleşmiş olan büyük kabile, Omsk ve Tobolsk hükümetlerine kadar uzanır. Yani Kırgız topluluklarının ayaklanması, Asya Rusyası’nın istilasına ve her şeyden önce, Yenisey’in doğusundan itibaren Sibirya’nın bölünmesine yönelikti.</p>

  <p>Kırgızların savaş sanatında pek acemi oldukları doğrudur. Onlar, düzenli askerler olmaktan çok, gece yağmacıları ve kervan soyguncularıdırlar. Levchine’in dediği gibi, “sağlam bir cephe ya da iyi bir piyade birliği kendisinden on kat daha kalabalık bir Kırgız gücüyle başa çıkabilir, tek bir top, inanılmayacak kadar çok sayıda savaşçıyı yok edebilir.”</p>

  <p>Ama yine de, o piyade birliğinin isyan bölgesine ulaşması ve ateş saçan namluların, Rus eyaletlerinde, iki üç bin verst uzaklıktaki cephaneliklerden çıkması gerekiyordu. Oysa ki, Ekaterinburg’u İrkutsk’a bağlayan yol hariç, bataklıklarla dolu olan bozkırların kolayca kat edilmesi mümkün değildi ve Rus birlikleri Tatar kabilelerini geri püskürtecek duruma gelinceye kadar, muhakkak ki aradan haftalar geçecekti.</p>

  <p>Omsk, Kırgız topluluklarını zabturapt altında tutmakla görevli Batı Sibirya askeri teşkilatının merkezidir. Tam olarak itaat altına alınamamış olan göçebelerin, birçok kereler tecavüz ettikleri sınırdır burası ve harp nezareti Omsk’un daha şimdiden fazlasıyla tehdit altında olduğu düşüncesindeydi. Askeri birlikler hattı yani Omsk’tan Semipalatinsk’e kadar sıralanmış olan Kazak karakolları, birçok noktadan zorlanmış olmalıydı. Kırgız bölgelerini yöneten “büyük sultanlar"ın, isteyerek ya da istemeden, kendileri gibi Müslüman olan Tatarların hâkimiyeti altına girmiş olmalarından ve esaretin kışkırttığı kinin, Ortodoks ve Müslüman dinleri arasındaki husumetten gelen kinle birleşmesinden kaygı duyulabilirdi.</p>

  <p>Aslında uzun zamandan beri Türkistan Tatarları, özellikle de Buhara, Hokand, Kunduz hanlıkları, gerek zor kullanarak gerek ikna yoluyla, Moskova’nın hâkimiyeti altındaki Kırgız kabilelerini ayaklandırmanın yollarını arıyorlardı.</p>

  <p>Tatarlar hakkında birkaç şey söylemekte fayda var.</p>

  <p>Tatarlar, Kafkas ırkı ve Moğol ırkı olarak iki farklı ırka ayrılırlar.</p>

  <p>Abel de Remusat’nın “Avrupa’da bizim cinsimizin güzellik tipi kabul edilir, çünkü dünyanın bu bölümündeki bütün halkların kökeni onlara dayanır,” dediği Kafkas ırkı, Türkler ve Acem kökenli yerlilerden oluşur.</p>

  <p>Saf Moğol ırkı ise, Moğolları, Mancuları ve Tibetlileri kapsar.</p>

  <p>Rus İmparatorluğumu tehdit edenler, özellikle Türkistan’da yaşayan, Kafkas ırkına mensup Tatarlardı. Bu geniş ülke, hanlık adı verilen ve hanlar tarafından yönetilen çeşitli devletlere ayrılmıştır. Başlıca hanlıklar; Buhara, Hive, Hokand, Kunduz vs... hanlıklarıdır.</p>

  <p>Bu dönemde, en önemli ve en tehlikeli hanlık Buhara Hanlığı idi. Rusya, şahsi çıkarlar uğruna ve onları yeni bir boyunduruk altına almak amacıyla, Moskova hâkimiyeti altındaki Kırgızların bağımsızlığını destekleyen hanlarla daha önce çok kereler mücadele etmek zorunda kalmıştı. Bugün yönetimde bulunan Feofar Han da seleflerinin izini takip ediyordu.</p>

  <p>Bu Buhara Hanlığı, otuzyedinci ve kırkbirinci paraleller arasında kuzeyden güneye, altmış bir ve altmışaltıncı derece boylamlar arasında doğudan batıya uzanır, yani yaklaşık on bin fersah karelik bir alana yayılır.</p>

  <p>Bu devletin, iki milyon beş yüz bin nüfusu, savaş zamanında üç katına çıkabilecek altmış bin kişilik bir ordusu ve otuz bin süvarisi vardır. Burası; hayvan, bitki ve maden ürünlerinde çeşitlilik gösteren zengin bir memlekettir ve Belh, Okoy ve Meymaneh topraklarının da katılmasıyla büyümüştür. On dokuz önemli şehre sahiptir. Sekiz İngiliz mili uzunluğunda uzun bir duvarla çevrili, kulelerle tahkim edilmiş, İbn-i Sina’lar ve 10. yüzyılın diğer bilginleriyle ün salmış şanlı şehir Buhara, Müslüman dünyasının ilim merkezi kabul edilir ve</p>

  <p>Orta Asya’nın en meşhur şehirleri arasında yer alır; çok sağlam bir kaleyle savunulan Timurleng’in türbesine ve içinde, her yeni hanın tahta geçişinde gelip üzerine oturduğu mavi taşın bulunduğu meşhur saraya ev sahipliği yapan Semerkant, kaplumbağa ve kertenkelelerle dolu bir bataklığın ortasındaki bir vaha üzerine kurulu, üçlü surlarıyla neredeyse ele geçirilemez olan Karsçi; yaklaşık yirmi bin kişiyle savunulan Çarcou ve Katta-Kurgan, Nurata, Cizah, Paykand, Karakul, Huzar vs... küçümsenemeyecek bir şehir grubu oluştururlar. Dağlarla korunan, bozkırlarla çevrelenen bu Buhara Hanlığı gerçekten de tehlikeli bir devlettir ve Rusya onun karşısına büyük bir kuvvetle çıkmak zorunda kalacaktır.</p>

  <p>İşte Tataristan’ınbu bölümünü, muhteris ve zalim Feofar yönetmekteydi. Tatar içgüdüleriyle tehlikeli maceralara atılmaya hazır, zalim ve yağmacı savaşçılara sahip, başta Hokand ve Kunduz olmak üzere diğer hanlıkların desteği ve Orta Asya kabilelerine kumanda eden reislerin yardımıyla, perde arkasında İvan Ogaref'in bulunduğu bu isyanın başına geçmişti. Ogaref denen bu hain, kinin olduğu kadar şuursuz bir ihtirasın da etkisiyle, harekatı büyük Sibirya yolunu kesecek şekilde düzenlemişti. Moskof İmparatorluğumu bölebileceğini zannediyorsa gerçekten deliydi! Emir, -Buhara hanları bu unvanı alırdı- onun telkiniyle kabileleri Rus sınırının ötesine göndermişti. Semipalatinsk’i istila etmiş ve burada çok az sayıda bulunan Kazaklar, onun karşısında geri çekilmek zorunda kalmıştı. Yolunun üzerindeki Kırgız topluluklarını da önüne katarak Balkaş Gölü’nden daha ötelere kadar ilerledi. Yağmalayarak, yakıp yıkarak, boyun eğenleri askere alıp, direnenleri zorla yakalayarak; peşinde Doğulu bir hükümdarın, evinden, karılarından, kölelerinden oluşan kafilesiyle ve çağdaş bir Cengiz Han’ın küstah cüretiyle bir şehirden diğerine gidiyordu.</p>

  <p>Emir şu anda neredeydi? İstila haberi Moskova’ya ulaştığı sırada, askerleri nereye kadar ilerlemişti? Sibirya’nın hangi noktasında Rus birlikleri geri çekilmek zorunda kalmıştı? Bunları bilmek mümkün değildi. Bütün iletişim kesilmişti. Kolivan ile Tomsk arasındaki hat, Tatar ordusunun öncüleri tarafından mı kesilmişti, yoksa emir, Yeniseisk eyaletine kadar ulaşmış mıydı? Batı Sibirya’nın aşağısı tamamen ateş içinde miydi? Ayaklanma şimdiden doğu bölgelerine kadar yayılmış mıydı? Bunu bilebilmek imkansızdı. Sıcağı da soğuğu da dert etmeyen, kış ayazının da yazın kavurucu sıcaklarının da durduramadığı, yıldırım hızıyla giden tek casus, elektrik akımı, artık bozkırın ötesine ulaşamıyordu ve İrkutsk’ta sıkışıp kalmış olan grandükü, İvan Ogaref'in ihanetinin kendisi için yarattığı tehditten haberdar etmek imkansızdı.</p>

  <p>Ancak bir ulak kesilen hattın yerini doldurabilirdi. Bu kişinin, Moskova ile İrkutsk arasındaki beş bin iki yüz versti (5523 km.) aşmak için belli bir zamana ihtiyacı olacaktı. İsyancıların ve istilacıların saflarını geçmek için, insanüstü bir cesaret ve zeka ortaya koyması gerekecekti. Ama akıl ve yürekle her şey başarılabilirdi.</p>

  <p>“Bu kafayı ve yüreği bulabilecek miyim?” diye kendi kendine soruyordu çar.</p>
</body>
</html>
