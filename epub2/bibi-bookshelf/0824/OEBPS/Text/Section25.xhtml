<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>5</h2>
  <hr style="width:50%" />

  <h2 id="sigil_toc_id_24">“BAK, GÖREBİLDİĞİNCE BAK!”</h2>
  <hr style="width:50%" />

  <p>Elleri bağlı olan Mişel Strogof, taraçamn altında, emirin tahtı karşısında tutuldu.</p>

  <p>Maddi manevi bunca işkencenin artık çökerttiği annesi, ne bakmaya ne dinlemeye cesaret edebiliyordu.</p>

  <p>“Bak! Görebildiğince bak!” demişti Feofar Han, elini tehditkar bir şekilde Mişel Strogof'a uzatarak.</p>

  <p>Tatar âdetlerinden haberdar olan İvan Ogaref, kuşku yok ki bu sözün sonucunun nereye gideceğini anlamıştı, dudakları bir an için, acımasız bir gülümsemeyle kısıldı. Sonra, Feofar Han’ın yanında yerini aldı.</p>

  <p>Aynı anda bir borazan sesi duyuldu. Eğlencenin başlayacağının işaretiydi bu.</p>

  <p>“İşte bale başlıyor,” dedi Alcide Jolivet Harry Blount’a, “ama bütün geleneklerin aksine, barbarlar bunu dramdan önce sahneliyor!”</p>

  <p>Mişel Strogof bakma emri almıştı, bakıyordu.</p>

  <p>Meydana bir dansöz kalabalığı doluştu. Dut ağacından, uzun saplı, bükülmüş ipekten iki tele sahip ve dört akorlu bir mandolin olan dutar; arka tarafı açık, at kılı gerilmiş ve yayla çalman bir tür viyolonsel olan kobiz; kamıştan uzun bir fülüt olan çibizga; borazanlar, dümbelekler, Tanrı'amlardan oluşan çeşitli Tatar enstrümanları şarkıcıların gırtlak sesleriyle birleşerek tuhaf bir uyum oluşturuyordu. Buna bir de, orta bölümlerine, Eolya arplarındaki gibi rüzgarda titreşen teller gerilmiş on iki uçurtmadan oluşan hava orkestrasının seslerini eklemek yerinde olur.</p>

  <p>Danslar hemen başladı.</p>

  <p>Bu dansçıların hepsi Acem kökenliydi. Fakat bunlar köle değildi ve özgürce mesleklerini icra ediyorlardı. Vaktiyle bu dansçılar Tahran sarayının resmi törenlerinde boy gösterirlerdi, fakat şu andaki hükümdar ailesinin tahta çıkışından beri krallıktan yavaş yavaş sürülmüşler ve talihlerini başka yerde aramak zorunda kalmışlardı. Milli kıyafetler giymiş olan dansçıların üzerini bol miktarda mücevher süslüyordu. Kulaklarından küçük altın üçgenler ve uzun çubuklar sarkıyordu; boyunlarını işlemeli gümüş halkalar çevrelemekteydi, çift sıra değerli taşlardan oluşan bilezikler kollarını ve bacaklarını sıkıca kavramıştı; uzun saç örgülerinin ucunda, İnciler, firuzeler ve akikler sallanıyordu. Bellerindeki kuşak, Avrupa tarzı Büyük Haç nişanlarına benzeyen parlak bir kancayla tutturulmuştu.</p>

  <p>Bu dansçılar çeşitli dansları, bazen birlikte bazen teker teker, büyük bir zerafetle icra ediyorlardı. Yüzleri açıktı ama bazen,, suratlarının önüne hafif bir peçe alıyorlardı ve yıldızlı bir gökyüzünden bulutun geçişi gibi sanki bütün bu ışık saçan gözlerin önünden bir tül bulutu geçiyordu. Bu Acem kadınlarından bazıları boyunlarında eşarp niyetine ucunda sivri tarafı aşağıya bakan, üçgen şeklinde küçük bir torbanın sallandığı, İncilerle süslü deri bir kayış taşıyorlardı ve torbaları belirli bir zamanda açıyorlardı. Altın filigrandan dokunmuş bu torbalardan, üzerlerine Kuran’dan ayetler işlenmiş, kızıl ipekten dar ve uzun şeritler çekiyorlardı. Bu şeritleri kendi aralarında bir kuşak oluşturacak şekilde geriyorlar, diğer dansçılar da bu kuşağın altından, adımlarına hiç ara vermeksizin geçerken, her ayetin içerdiği emre uygun olarak ya secdeye varıyorlar ya da Muhammed’in gökyüzündeki hurileri arasına katılıyormuş gibi hafif bir sıçramayla uçuyorlardı.</p>

  <p>Fakat Alcide Jolivet’yi şaşkınlığa düşüren asıl dikkat çekici olan şey, bu Acem kadınlarının, ateşli olmaktan çok kayıtsız olmalarıydı. Tutku eksikti onlarda ve danslarının türüyle olduğu gibi icraatlarıyla da, tutkulu Mısır dansözlerinden çok sakin ve edepli Hint rakkaselerini hatırlatıyorlardı.</p>

  <p>Eğlencenin ilk bölümü tamamlandıktan sonra, ciddi bir sesin şu sözleri söylediği duyuldu:</p>

  <p>“Bak! Görebildiğince bak!”</p>

  <p>Emirin sözlerini tekrarlayan uzun boylu Tatar, Feofar Han’ın celladıydı. Mişel Strogof'un arkasında durmuştu ve elinde, geniş ağızlı, kavisli bir kılıç tutuyordu, Karşı ya da Hisar’ın meşhur silahçılarının, çeliğine su verdiği işlemeli kılıçlardan biriydi bu.</p>

  <p>Muhafızlar onun yanma, içinde hiç duman çıkarmadan yanan birkaç harlı kömürün bulunduğu bir mangalın oturtulduğu üç ayak getirdiler. Mangalın üzerindeki hafif buğuya sebep olan, kömürün yüzeyine serpilen, günlük ve aselbent karışımı, reçineli ve rayihalı bir maddenin yanmasıydı.</p>

  <p>Bu sırada, Acemlerin yerini derhal başka bir grup dansçı aldı; Mişel Strogof'un hemen tanıdığı farklı bir ırktı bu.</p>

  <p>Aynı şekilde, iki gazeteci de bunları tanımıştı, Harry Blount meslektaşına döndü:</p>

  <p>“Nijni-Novgorod’daki Çiganlar bunlar!”</p>

  <p>“Ta kendileri!” diye bağırdı Alcide Jolivet. “Düşünüyorum da, onların gözleri bu casuslara bacaklarından çok daha fazla para getiriyor olmalı!”</p>

  <p>Bunları emirin hizmetindeki casuslar diye nitelerken, bildiği gibi, Alcide Jolivet yanılmıyordu.</p>

  <p>Çiganlarm ilk sırasında, güzelliğini daha da artıran tuhaf ve göz alıcı kıyafetiyle Sangarre boy gösteriyordu.</p>

  <p>Sangarre dans etmiyordu, ama, keyfi adımları, ırklarının Avrupa’da dolaştığı her ülkeden, Bohemya’dan, Mısır’dan, İtalya’dan İspanya’dan bir şeyler taşıyan dansçılarının ortasında bir mim sanatçısı gibi duruyordu. Dansçılar, kollarında şıkırdayan zillerin ve bir tür tef olan, sert derisi üzerinde gezdirdikleri parmaklarının altında inleyen dairelerin sesleriyle hareketleniyorlardı.</p>

  <p>Sangarre bu dairelerden birini ellerinin arasında titretiyor, gerçek Kibele rahiplerinden oluşan bu grubu coşturuyordu.</p>

  <p>En fazla on beş yaşlarındaki bir Çigan oğlan ilerledi. Tırnaklarını hafifçe kaydırarak iki telini titrettiği bir dutar tutuyordu elinde. Ve şarkı söylüyordu. Çok garip ritimli bu şarkının ilk dörtlüğü sırasında bir dansçı onun yanma gelerek kıpırdamadan durdu, onu dinliyordu ama genç şarkıcının, nakaratı her tekrarlayışmda, dairesini sallayarak ve kastanyet şıkırtılarıyla onu şaşkına çevirerek dansına yeniden başlıyordu.</p>

  <p>Sonra, son nakaratın ardından dansçılar, danslarının binlerce kıvrılma bükülme hareketi arasında çiganın etrafını sardılar.</p>

  <p>Bu sırada, emir, müttefikleri ve her rütbedeki subayları etrafa yağmur gibi altın saçmaya başladı ve dansçıların zillerine çarpan altınların sesleri, dutarların ve dümbeleklerin son mırıltılarına karıştı.</p>

  <p>“Yağmacılar gibi müsrifler!” dedi Akide Jolivet arkadaşının kulağına.</p>

  <p>Bu yerlere saçılan elbette ki çalıntı paraydı, çünkü tomanlar ve Tatar altınlarıyla birlikte dukalar ve Moskova rubleleri de yağıyordu.</p>

  <p>Sonra bir an için sessizlik oldu ve elini Mişel Strogof'un omzuna koyan cellat, tekrarının giderek daha da uğursuz hale getirdiği şu sözleri söyledi:</p>

  <p>“Bak, görebildiğince bak!”</p>

  <p>Ama Alcide Jolivet, celladın bu kez kılıcını elinde tutmadığını fark etti.</p>

  <p>Bu sırada güneş, ufkun altına inmişti bile. Kırın arka taraflarını bir yarı-karanlık kaplamaya başlamıştı. Sedir ve çam ağaçları giderek kararıyor, Tomun uzaklarda gölgelenen suları ilk sislere karışıyordu. Karanlık, şehre hâkim yaylanın üzerine doğru yayılmakta gecikmeyecekti.</p>

  <p>Ama bu sırada, ellerinde meşaleler taşıyan yüzlerce köle meydanı doldurdu. Sangarre’nin getirdiği Çiganlar ve Acemler yeniden emirin tahtı önünde boy gösterdiler ve tezat oluşturacak şekilde, birbirlerinden çok farklı tarzlardaki danslarını sergilediler. Şarkıcıların gırtlak nağmeleri eşliğindeki Tatar orkestrasının enstrümanları vahşi bir ahenkle coşmuştu. Yere indirilmiş olan uçurtmalar, bir yıldız kümesini andıran rengarenk fenerleri de kaldırarak yeniden havalanmıştı ve bu göksel aydınlatmanın ortasında, serin rüzgarla telleri daha da yoğun titreşiyordu.</p>

  <p>Sonra, savaş üniformaları içindeki bir Tatar süvari taburu, şiddeti giderek artan dansın arasına karıştı ve çok tuhaf bir etki yaratan bir yaya fantazya başladı.</p>

  <p>Kınsız kılıç ve uzun piştovlarla silahlı olan bütün bu askerler bir çeşit ip cambazlığı yaparak havayı, dümbelek tımbırularının, daire hırıltılarının, dutar gıcırtılarının üzerine boşalan patlamalarla, alaybozan atışlarıyla doldurdular. Metalik bir karışım sayesinde, Çin modasına uygun olarak, renkli barutla dolu olan silahları, kırmızı, yeşil, mavi, uzun atışlar yapmaktaydı, adeta bütün bu topluluk yapay bir ateşin ortasında hareket ediyordu. Bu eğlence bazı yönleriyle, askeri bir dans olan, baş dansçıların kılıç ve hançerlerin sivri uçları ortasında döndükleri antik “cybistique”i hatırlatıyordu ve Orta Asya halklarının bu geleneği onlardan miras almış olması mümkündü, ancak bu Tatar tarzı “cybistique”, dansçıların üzerinde kıvrılan bu renkli ateşlerle daha da tuhaf hale gelmişti. Sanki, dansçıların her hareketi için sonsuz kombinasyonu olan bir kıvılcım kaleydoskopuydu bu.</p>

  <p>Modem sahne sanatlarının en uç örneklerini bilen Parisli bir gazeteci olarak her türlü zevkten ne kadar usanmış olursa olsun, Akide Jolivet, Montmartre ve Madeleine bulvarları arasında olsa, “Fena değil! Fena değil!” anlamına gelecek olan hafif bir baş hareketi yaptı.</p>

  <p>Sonra birdenbire, bir işaret verilmiş gibi, fantazyanm bütün ateşleri söndü, danslar durdu, dansçılar ortadan kayboldu. Tören bitmişti ve birkaç saniye önce bunca ışık dolu olan yaylayı şu anda yalnızca meşaleler aydınlatıyordu.</p>

  <p>Emirin bir işareti üzerine Mişel Strogof meydanın ortasına getirildi.</p>

  <p>“Blount,” dedi Akide Jolivet arkadaşına, “bütün bunların sonunu görmek niyetinde misiniz?”</p>

  <p>“Asla,” diye cevap verdi FLarry Blount.</p>

  <p>“Umarım Daily Telegraph okurları, Tatar tarzı bir infazın ayrıntılarından hoşlanmıyorlardır?”</p>

  <p>“Sizin kuzininizden daha fazla değil.”</p>

  <p>“Zavallı oğlan!” dedi Akide Jolivet Mişel Strogofa bakarak. “Bu yiğit asker savaş alanında ölmeyi hak ediyordu!”</p>

  <p>“Onu kurtarmak için yapabileceğimiz bir şey var mı?” diye sordu Harry Blount.</p>

  <p>“Hiçbir şey yok.”</p>

  <p>İki gazeteci, Mişel Strogof'un kendilerine karşı ne kadar cömertçe davrandığını hatırladılar. Şimdi artık, görevinin esiri olarak ne tecrübelerden geçmek zorunda kaldığını biliyorlardı ve acıma nedir bilmeyen bu Tatarların arasında, onun için yapabilecekleri hiçbir şey yoktu!</p>

  <p>Bu talihsiz için hazırlanan işkenceye katılmak konusunda pek de istekli olmadıklarından, iki gazeteci şehre döndüler.</p>

  <p>Bir saat sonra İrkutsk yolunda at koşturmaktaydılar; Alcide Jolivet’nin vaktinden önce davranarak, şimdiden “intikam seferi” olarak adlandırdığı harekatı Rusların arasında izlemeyi deneyeceklerdi.</p>

  <p>Bu sırada, emire mağrur, İvan Ogaref'e aşağılayıcı bir bakışla bakan Mişel Strogof ayakta duruyordu. Ölmeyi bekliyordu, bununla birlikte, onda bir zayıflık belirtisi aramak boşunaydı.</p>

  <p>Seyirciler de, işkencenin kendileri için fazladan bir cazibe unsuru olduğu Feofar Han’ın kurmayları gibi, meydanın kenarlarında durmuş infazın tamamlanmasını bekliyorlardı. Daha sonra, merakı tatmin olan bütün bu vahşi kabile sarhoşluk denizine dalacaktı.</p>

  <p>Emir bir el hareketi yaptı. Muhafızlar tarafından itilen Mişel Strogof taraçaya yaklaştı; Feofar, onun da anladığı Tatar dilinde şunları söyledi:</p>

  <p>“Buraya görmek için geldin Rus casusu. Ve son kez gördün. Biraz sonra gözlerin, sonsuza kadar ışığa kapanacak!”</p>

  <p>Mişel Strogof un cezası, ölüm değil, körlük olacaktı. Gözlerini kaybetmek, belki de hayatını kaybetmekten daha korkunçtu! Zavallı adam, körlüğe mahkum edilmişti.</p>

  <p>Emirin ağzından çıkan cezayı duyduğunda Mişel Strogof yine de gücünü kaybetmedi. Sanki bütün hayatını son bir bakışa sığdırmak ister gibi, gözlerini kocaman açarak, itidalini korudu. Bu vahşi adamlara yalvarmak faydasızdı, hem de zaten ona yakışmazdı. Bunu aklından bile geçirmedi. Bütün düşüncesi, geri döndürülemez biçimde başarısızlığa uğramış olan görevi, bir daha asla göremeyeceği annesi ve Nadya üzerinde yoğunlaşmıştı! Ama hissettiği heyecanın bir zerresini bile dışarıya yansıtmıyordu.</p>

  <p>Fakat sonra, bir intikam duygusu bütün benliğini sardı. İvan Ogaref'e doğru döndü.</p>

  <p>“İvan,” dedi tehditkar bir sesle, “hain İvan, gözlerimin son tehdidi senin üzerine olacak!”</p>

  <p>İvan Ogaref omuzlarını silkti.</p>

  <p>Ama Mişel Strogof yanılıyordu. Gözleri sonsuza dek kapanırken İvan Ogaref'e bakıyor olmayacaktı.</p>

  <p>Marfa Strogof gelip onun önünde durdu.</p>

  <p>“Anneciğim!” diye bağırdı. “Evet! Evet, en yüce bakışım senin üzerine, bu sefile değil! Burada, önümde kal! Kal ki sevgili yüzünü biraz daha göreyim! Kal ki gözlerim sana bakarken kapansın!..”</p>

  <p>SibiryalI ihtiyar kadın, tek kelime etmeden ilerliyordu...</p>

  <p>“Çekin şu kadını!” dedi İvan Ogaref.</p>

  <p>iki asker Marfa Strogof'u itti. Kadın geriledi ama oğlunun birkaç adım ötesinde ayakta durmaya devam etti.</p>

  <p>Cellat ortaya çıktı. Bu kez elinde, çıplak kılıcını tutuyordu ve rayihalı kömürlerin yandığı mangaldan henüz çekilmiş olan bu kılıç akkor halindeydi.</p>

  <p>Mişel Strogof, Tatar âdetlerine uygun olarak kızgın bir kılıç ağzının gözlerinin önünden geçirilmesiyle kör edilecekti!</p>

  <p>Mişel Strogof, karşı koymaya çalışmadı. Gözlerinde, bakışlarıyla adeta yuttuğu annesinden başka hiçbir şey yoktu! Bütün hayatı, bu son görüntünün içindeydi.</p>

  <p>Gözlerini inanılmaz bir biçimde kocaman açmış olan Marfa Strogof, kollarını ona doğru uzatmış bakıyordu!..</p>

  <p>Akkor haline gelmiş olan kılıcın ucu Mişel Strogof un gözlerinin önünden geçti.</p>

  <p>Bir umutsuzluk çığlığı duyuldu. İhtiyar Marfa, hareketsiz yere yığıldı!</p>

  <p>Mişel Strogof artık kördü.</p>

  <p>Emirleri yerine getirilmiş olan emir, bütün beraberindekilerle birlikte çekildi. Biraz sonra meydanda, İvan Ogaref ile meşale taşıyanlardan başka kimse kalmamıştı.</p>

  <p>Bu sefil, kurbanına biraz daha hakaret etmek ve cellattan sonra ona son darbeyi vurmak mı istiyordu?</p>

  <p>İvan Ogaref yavaş yavaş, onun geldiğini hissedip doğrulan Mişel Strogof'a yaklaştı.</p>

  <p>Cebinden imparatorluk mektubunu çıkardı, açtı ve müthiş bir ironiyle, çarın ulağının artık kapanmış olan gözlerinin önünde tutarak şöyle dedi:</p>

  <p>“Oku şimdi Mişel Strogof, oku da İrkutsk’a gidip okuduklarını söyle! Çarın gerçek ulağı İvan Ogareftir!”</p>

  <p>Bunu söyledikten sonra hain, mektubu göğsüne yerleştirdi. Sonra da arkasına dönmeden meydandan ayrıldı, meşale taşıyanlar da onu takip ettiler.</p>

  <p>Mişel Strogof, hareketsiz duran, belki de ölmüş olan annesinin birkaç adım ötesinde tek başına kalmıştı.</p>

  <p>Uzaklardan çığlıklar, şarkılar, eğlencenin bütün gürültüleri duyuluyordu. Işıklandırılmış olan Tomsk, bir bayram şehri gibi parıldıyordu.</p>

  <p>Mişel Strogof kulak kesildi. Meydan sessiz ve ıssızdı.</p>

  <p>El yordamıyla annesinin düşmüş olduğu yere doğru ilerledi. Onun elini buldu, üzerine eğildi, yüzünü yüzüne yaklaştırdı, kalp atışlarını dinledi. Sanki çok alçak sesle onunla konuşur gibiydi.</p>

  <p>İhtiyar Marfa hâlâ yaşıyor muydu, oğlunun söylediklerini duyuyor muydu?</p>

  <p>Durumu her ne olursa olsun, hiçbir harekette bulunmadı.</p>

  <p>Mişel Strogof onun alnını ve beyaz saçlarını öptü. Sonra ayağa kalktı, ayağıyla yoklayarak, yolunu bulmak için, ellerini uzatmaya çalışarak yavaş yavaş meydanın ucuna doğru yürüdü.</p>

  <p>Birdenbire Nadya ortaya çıktı.</p>

  <p>Dosdoğru arkadaşının üzerine yürüyordu. Elindeki hançerle, Mişel Strogof'un kollarını bağlayan ipleri kesti.</p>

  <p>Nadya hiçbir şey söylemediği için, kör adam kendisini kimin çözdüğünü bilmiyordu.</p>

  <p>Ama Nadya bu işi bitirdikten sonra:</p>

  <p>“Ağabey!” dedi.</p>

  <p>“Nadya,” diye mırıldandı Mişel Strogof, “Nadya!”</p>

  <p>“Gel ağabey! Benim gözlerim bundan böyle senin gözlerin olacak ve seni ben İrkutsk’a götüreceğim!”</p>
</body>
</html>
