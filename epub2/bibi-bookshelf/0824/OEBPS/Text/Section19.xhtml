<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>16</h2>
  <hr style="width:50%" />

  <h2 id="sigil_toc_id_17">SON BİR GAYRET</h2>
  <hr style="width:50%" />

  <p>Mişel Strogof, Baraba’nın ötesinde uzayan bu ovalarda bazı kötü tesadüflerden çekinmekte haklıydı. Nalların altında ezilmiş tarlalar Tatarların buradan geçtiğini gösteriyordu ve bu barbarlar için de, Türkler hakkında söylenen şeyin aynısı söylenebilirdi: “Türkün geçtiği yerde bir daha ot bitmez!”</p>

  <p>işte bu yüzden Mişel Strogof bu bölgeden geçerken son derece tedbirli olmak zorundaydı. Ufuktan yükselen duman kıvrımları, kasaba ve köylerin hâlâ yanmakta olduğu endişesini yaratıyordu. Bu yangınlar öncü birlikler tarafından mı çıkarılmıştı yoksa emirin orduları şimdiden eyaletin son sınırlarına kadar ilerlemiş miydi? Feofar Han bizzat Yeniseisk hükümetinde mi bulunuyordu? Mişel Strogof bunu bilmiyordu ve bu konuda kesin bir bilgi edinmeden hiçbir şeye karar veremezdi.</p>

  <p>Memleket öylesine terk edilmişti ki bilgi almak için tek bir SibiryalI bile bulamadı.</p>

  <p>Mişel Strogof, bu tamamıyla ıssız yol üzerinde iki verst ilerledi. Sağa sola bakıyor, terk edilmemiş bir ev arıyordu. Girdiği bütün evler bomboştu.</p>

  <p>Bu sırada, ağaçların arasında hâlâ dumanı tüten bir kulübe fark etti. Oraya yaklaşınca, evin birkaç adım önünde, etrafı ağlayan çocuklarla çevrili yaşlı bir adam gördü. Muhakkak ki ihtiyarın kızı ve çocukların annesi olan genç bir kadın yere diz çökmüş, bu felaket sahnesine dehşet dolu gözlerle bakıyordu. Birkaç aylık bir çocuğu emziriyordu, muhtemelen yakında onun için sütü kalmayacaktı. Bu ailenin etrafında her şey, yıkıntı ve mahrumiyetten ibaretti!</p>

  <p>Mişel Strogof yaşlı adamın yanma gitti.</p>

  <p>“Bana cevap verebilir misin?” diye sordu ciddi bir sesle.</p>

  <p>“Söyle,” diye cevap verdi ihtiyar.</p>

  <p>“Tatarlar buradan geçti mi?”</p>

  <p>“Evet, evim alevler içinde olduğuna göre!”</p>

  <p>“Ordu muydu yoksa bir müfreze mi?”</p>

  <p>“Ordu, göz alabildiğine bütün tarlalarımız tahrip edildiğine göre!”</p>

  <p>“Komutanları emir miydi?..”</p>

  <p>“Emirdi, Obi suları kızıla döndüğüne göre!”</p>

  <p>“Feofar Han Tomska girdi mi?”</p>

  <p>“Şimdi Tomsk’ta.”</p>

  <p>“Tatarlar Kolivan’ı ele geçirdiler mi biliyor musun?”</p>

  <p>“Hayır, geçirmediler, Kolivan henüz yanmadığına göre!”</p>

  <p>“Teşekkür ederim dostum, sen ve ailen için yapabileceğim bir şey var mı?”</p>

  <p>“Hiçbir şey yok.”</p>

  <p>“Hoşçakal.”</p>

  <p>“Güle güle.”</p>

  <p>Mişel Strogof, teşekkür etmeye dahi mecali olmayan talihsiz kadının dizleri üzerine yirmi beş ruble bıraktı ve atma atlayıp kısa bir süre için kesintiye uğramış olan ilerleyişine devam etti.</p>

  <p>Artık bildiği bir şey vardı, o da ne pahasına olursa olsun Tomsk’tan geçmemesi gerektiğiydi. Tatarların henüz girmediği Kolivan’a gitmek mümkündü. Uzun bir yol için yanma yeterince ihtiyaç maddesi alması gerekiyordu. Obi’yi geçtikten sonra Tomsk’un etrafını dolaşmak için İrkutsk yolunun dışına çıkmaktan başka yapılabilecek bir şey yoktu.</p>

  <p>Mişel Strogof, karar verdiği bu yeni güzergahta bir saniye bile tereddüt etmemeliydi. Tereddüt etmedi ve atma hızlı ve düzenli bir tempo vererek kırk verst sonra Obi’nin sol kıyısında son bulacak olan yolu takibe koyuldu. Irmağı geçmek için bir sal bulabilecek miydi, yoksa tekneleri yakıp yıkan Tatarlar yüzünden yüzerek geçmek zorunda mı kalacaktı? Zamanı geldiğinde görecekti bunu.</p>

  <p>Artık tükenmiş olan atma gelince, ondan, ne kadar gücü kaldıysa hepsini bu son aşama için kullanmasını istedi, Kolivan’da onu bir başka atla değiştirmek zorunda kalacaktı. Çok geçmeden hayvanın, altında yıkılıp gideceğini hissediyordu. Kolivan yeni bir başlangıç noktası olacaktı çünkü bu şehirden itibaren Mişel Strogof un yolculuğu yeni şartlar altında devam edecekti. Yakılıp yıkılmış olan bölgeden geçerken daha büyük zorluklarla karşılaşacaktı ama Tomsk’tan kurtulduktan sonra, istilacıların henüz tahrip etmedikleri Yeniseisk üzerinden tekrar İrkutsk yoluna girebilirdi, amacına birkaç gün içinde ulaşmalıydı.</p>

  <p>Oldukça sıcak bir günün ardından sonunda gece olmuştu. Gece yarısı bozkır koyu bir karanlıkla örtüldü. Güneşin batışıyla tamamen durmuş olan rüzgar yerini sakin bir havaya bırakmıştı. Issız yolun üzerinde yalnızca atın nal sesleri ve binicisinin ona güç vermek için söylediği birkaç söz duyuluyordu. Karanlığın içinde, yolun dışına çıkmamak için son derece dikkatli olmak gerekiyordu çünkü yolun bitiminden itibaren su birikintileri ve Obi’ye dökülen küçük akarsularla kaplıydı arazi. Mişel Strogof, tebdili elden bırakmadan mümkün olduğu kadar hızlı ilerliyordu. Onun karanlığı delen mükemmel gözleriyle akıllı atının dikkati uyum içindeydi.</p>

  <p>Mişel Strogof atından inip yolun istikametini tam olarak tespit etmeye çalışırken, batıdan gelen anlaşılmaz bir mırıltı duyar gibi oldu. Bu, kuru toprak üzerinde dolaşan bir atın nal sesleri gibiydi. Şüpheye mahal yoktu. Bir ya da iki verst geriden, düzenli aralıklarla toprağı döven nal sesleri geliyordu.</p>

  <p>Mişel Strogof kulağını yola dayadı ve büyük bir dikkatle dinlemeye başladı.</p>

  <p>“Omsk yolundan gelen bir süvari müfrezesi bu,” dedi kendi kendine, “sesler arttığına göre hızlı gidiyorlar. Acaba Rus mu bu gelenler yoksa Tatar mı?”</p>

  <p>Mişel Strogof dinlemeye devam etti.</p>

  <p>“Evet, hızla geliyor bu süvariler! On dakikaya kalmaz burada olurlar! Benim atım onları geçemeyecek. Eğer gelenler Ruslarsa onlara katılırım. Eğer Tatarlarsa onlardan kaçmak lazım! Ama nasıl? Bu bozkırın ortasında nereye saklanacağım?”</p>

  <p>Mişel Strogof etrafına bakındı ve keskin gözleri, yolun sol tarafında, yüz adım ileride, karanlığın içine gizlenmiş bir kütle keşfetti.</p>

  <p>“Şurada küçük bir koru var,” dedi kendi kendine, “oraya saklanabilirim ama eğer bu süvariler orayı ararlarsa kendimi ele vermiş olurum, fakat başka seçeneğim yok! İşte, işte geliyorlar!”</p>

  <p>Birkaç saniye sonra Mişel Strogof atını yularından tutarak yolun geçit verdiği küçük bir karaçam korusuna girdi. Sazlar ve fundalıklarla ayrılan çukurlar ve su birikintileri arasında her taraf ağaçlarla doluydu.</p>

  <p>Her iki tarafta da arazi geçişe müsait değildi ve müfreze büyük İrkutsk yolunu takip ettiğine göre, bu küçük korunun önünden geçip gitmeliydi.</p>

  <p>Mişel Strogof karaçamların arasına atıldı, kırk adım kadar ilerledikten sonra bu küçük koruyu yarım daire biçiminde kesen bir akarsu kenarında durmak zorunda kaldı.</p>

  <p>Öyle yoğun bir karanlık vardı ki, bu küçük koru inceden inceye araştırılmadığı sürece Mişel Strogof'un görülme tehlikesi yoktu &gt; Atını suyun kıyısına kadar getirip bir ağaca bağladı, sonra da korunun sınırına kadar geri dönerek neler olacağını görmek için beklemeye başladı.</p>

  <p>Mişel Strogof tam karaçamların arkasına gizlenmişti ki, karanlığın arasında, orda burda kımıldayan ışık noktalarıyla birlikte belli belirsiz bir ışık seçilir oldu.</p>

  <p>“Meşaleler!” dedi Mişel Strogof kendi kendine.</p>

  <p>Ve bir yabani gibi korunun en sık tarafına doğru kaydı.</p>

  <p>Nal sesleri koruya yaklaştıkça yavaşlamaya başladı. Bu süvariler, yoldaki en ufak kıvrımları dahi görebilmek niyetiyle mi yolu aydınlatıyorlardı?</p>

  <p>Mişel Strogof kaygılanmaya başlamıştı, içgüdüsel olarak akarsu kıyısına kadar ilerledi, icabında suya dalmaya hazırdı.</p>

  <p>Müfreze korunun hizasına gelince durdu. Süvariler atlarından indiler. Aşağı yukarı elli kişiydiler. On kadarının elinde yolu geniş bir ışınla aydınlatan meşaleler vardı.</p>

  <p>Mişel Strogof bazı hazırlıklardan, hiç beklenmeyen iyi bir tesadüf eseri olarak müfrezenin koruyu araştırmak gibi bir niyetinin olmadığını, burayı atların dinlenmesi ve adamların yemek yemesi için kullanmak istediklerini anladı.</p>

  <p>Dizginleri çıkarılan atlar, toprağı örten kalın ot tabakasından otlamaya başlamışlardı bile. Süvarilere gelince, yol kenarlarına yayıldılar ve sırt çantalarındaki yiyecekleri paylaşmaya koyuldular.</p>

  <p>Mişel Strogof soğukkanlılığını koruyarak uzun otların arasından süzüldü, onları görmeye ve duymaya çalışıyordu.</p>

  <p>Bu müfreze Omsk’tan geliyordu. Tataristan’da hâkim ırk olan ve tipleri Mogollara benzeyen Özbek süvarilerden oluşuyordu. Boyları ortanın üstünde, sert ve vahşi hatlara sahip olan bu adamlar, başlarına siyah koyun derisinden bir tür başlık olan kalpak, ayaklarına uzun topuklu, uçları ortaçağ ayakkabıları gibi sivri sarı botlar giymişlerdi. Ham pamukla astarlanmış basma kumaştan paltoları kırmızı şeritli deri bir kuşakla sıkılmıştı. Savunma için kalkanları, saldırı için kılıçları, bıçakları ve eyer kayışına asılmış tüfekleri vardı. Parlak renkli keçe harmaniler omuzlarını örtüyordu.</p>

  <p>Korunun sınırında serbestçe dolaşan atlar da binicileri gibi Özbek ırkındandı. Meşalelerin karaçam dalları arasında parlayan güçlü ışığında açıkça görülüyordu bu. Türkmen atlarından biraz daha küçük ama Tanrı vergisi bir güce sahip olan bu hayvanlar dörtnaldan başka yürüyüş bilmezler.</p>

  <p>Bu müfreze bir “pençebaşı55 yani elli kişilik bir gücün komutanı tarafından kumanda ediliyordu, -onun emri altında da bir “delibaşı5''yani on kişilik gücün komutanı bulunuyordu. Miğfer ve yarım-zırh giymiş olan bu iki subay, rütbelerinin ayrıcı bir işareti olarak, eyer kayışlarına asılı küçük birer borazan taşıyorlardı.</p>

  <p>Pençebaşı uzun bir yolun yorgunluğunu taşıyan adamlarını dinlendirmek zorunda kalmıştı. Adamlar çene çalarak koruda bir aşağı bir yukarı gidip geliyor, iki subaysa, AsyalIların çok kullandıkları, haşhaşın özünü oluşturan “beng55 yani kenevir yaprağı içiyorlardı. Mişel Strogof göze görünmeden onları duyuyor, Tatarca konuştukları için ne söylediklerini anlayabiliyordu.</p>

  <p>Bu konuşmanın ilk kelimelerinden itibaren Mişel Strogof dikkat kesildi ve fazlasıyla heyecanlandı.</p>

  <p>Kendisinden söz ediliyordu.</p>

  <p>“Şu çarın ulağı bizden bu kadar ileride olamaz,” dedi pençebaşı, “ama bu Baraba yolundan başka bir yol kullanması da imkansız.”</p>

  <p>“Omsk’tan ayrılmış olduğunu ne biliyoruz?” diye cevap verdi dehbaşı. “Belki de hâlâ şehirde bir evde saklanıyor?”</p>

  <p>“Dilerim gerçekten de öyledir! Eğer öyleyse Albay Ogaref'in bu ulağın taşıdığı mesajın yerine ulaşacağından kaygı duymasına gerek kalmayacak!”</p>

  <p>“Bu adamın SibiryalI olduğu söyleniyor,” diye devam etti dehbaşı, “eğer öyleyse bölgeyi iyi tanıyor olmalı, daha sonra geri dönmek üzere İrkutsk yolundan ayrılmış olması mümkün!”</p>

  <p>“Bu durumda ondan önde olmalıyız,” diye cevap verdi pençebaşı, “çünkü onun gidişinin üzerinden daha bir saat bile geçmeden Omsk’tan ayrıldık ve atlarımız bütün hızıyla en kısa yoldan gitti. Yani, ya bu adam Omsk’ta kaldı ya da biz, geri dönüş yolunu kesecek şekilde ondan daha önce Tomsk’a ulaşacağız, her iki durumda da o İrkutska ulaşamayacak.”</p>

  <p>“Şu Sibiryalı ihtiyar çok güçlü bir kadın, muhakkak ki onun annesi!” dedi dehbaşı.</p>

  <p>Bu cümlenin üzerine Mişel Strogof'un kalbi yerinden fırlayacak gibi çarpmaya başladı.</p>

  <p>“Evet,” diye cevap verdi pençebaşı, “şu sözde tüccarın, oğlu olmadığı konusunda iyi ısrar etti ama artık çok geçti, Albay Ogaref ona inanmadı ve söylediği gibi, zamanı geldiğinde bu yaşlı cadıyı konuşturmayı iyi bilir.”</p>

  <p>Her kelime Mişel Strogof'un yüreğine bir hançer gibi saplanıyordu! Çarın ulağı olduğu anlaşılmıştı! Kendisini takip etmek üzere bir süvari müfrezesi gönderilmişti, mutlaka yolunu keseceklerdi! Ve en büyük ızdırap! Annesi Tatarların elindeydi ve zalim Ogaref, canı istediğinde onu konuşturmak için zor kullanabilirdi!</p>

  <p>Mişel Strogof çok iyi biliyordu ki bu güçlü Sibiryalı kadın konuşmayacaktı ve bu, hayatına malolacaktı!..</p>

  <p>Mişel Strogof, İvan Ogaref ten, şimdiye kadar nefret ettiğinden daha fazla nefret edebileceğinı tahmin etmezdi. Yüreğinden yeni bir kin dalgası yükseliyordu. Ülkesine ihanet eden alçak, şimdi de annesine işkence yapmakla tehdit ediyordu!</p>

  <p>İki subay arasında devam eden konuşmadan Mişel Strogof'un anladığı kadarıyla, Kolivan yakınlarında, kuzeyden gelen Moskova birlikleriyle Tatar birlikleri arasında küçük bir çatışma olmuştu. Obi’nin aşağı kısmından Tomsk üzerine yürüyen iki bin kişilik küçük bir Rus birliği olduğu bildirilmişti. Eğer bu doğruysa bu birlik, Feofar Han’ın kalabalık güçleriyle karşılaşınca muhakkak ki yok edilecek ve İrkutsk yolu tamamen istilacıların eline geçecekti.</p>

  <p>Kendisi hakkındaysa Mişel Strogof, pençebaşının sözlerinden, başına ödül konduğunu ve ölü veya diri yakalanması için emir verildiğini öğrendi.</p>

  <p>Hal beyleyken, İrkutsk yolu üzerinde derhal Özbek süvarilerin önüne geçmesi ve Obi’yi onlarla kendisinin arasına alması gerekiyordu. Fakat bunun için askerlerin molası sona ermeden önce kaçmalıydı.</p>

  <p>Mişel Strogof, verdiği kararı uygulamak için hazırlanmaya başladı.</p>

  <p>Aslında askerlerin molası fazla uzayamazdı; pençebaşı, Omsk’tan bu yana atlarını değiştirmemiş oldukları halde, Mişel Strogof ile aynı ölçüde ve onunla aynı sebeplerden yorgun olan adamlarına bir saatten fazla istirahat vermek niyetinde değildi.</p>

  <p>Dolayısıyla kaybedecek bir saniye bile yoktu. Saat sabahın biriydi. Küçük korudan ayrılıp yola koyulmak için şafağın yakında dağıtacağı karanlıktan faydalanmak gerekiyordu. Ancak, gecenin karanlığı işleri kolaylaştırdığı halde, böyle birkaçışın başarılı olması neredeyse imkansızdı.</p>

  <p>Hiçbir şeyi tesadüfe bırakmak istemeyen Mişel Strogof kendisine düşünmek için zaman verdi ve lehine ve aleyhine olan durumları dikkatle değerlendirdi.</p>

  <p>Bulundukları yerin konumundan şöyle bir sonuç çıkardı: Büyük yolun kirişini çizdiği karaçamlardan oluşan bir kemerin bulunduğu korunun arka tarafından kaçmasına imkan yoktu. Bu kemerin kıyısından geçen su yalnızca derin değil, aynı zamanda oldukça geniş ve çok çamurluydu. Uzun sazlar buradan geçişi tamamıyla imkansız hale getirmekteydi. Bu bulanık suyun altında, ayak basacak bir nokta bulunmayan balçıklı bir bataklık olduğu hissediliyordu. Ayrıca, akarsuyun ötesinde toprak, hızlı birkaçışı zorlaştıracak şekilde çalılıklarla kesiliyordu. Bir kere emir verildi mi, Mişel Strogof sonuna kadar takip edilecek ve bir süre sonra etrafı çevrilecek, kaçınılmaz olarak Tatar süvarilerinin eline düşecekti.</p>

  <p>Sonuçta kullanılabilecek tek bir yol vardı, o da anayoldu. Korunun kenarından dolaşarak anayola çıkmaya çalışacak, dikkat çekmeden ve fark edilmeden çeyrek verst kadar ilerlemeyi deneyecekti; Obi kıyılarına geldiğinde düşüp ölecek bile olsa atının son gücünü de kullanacak, sonra da salla ya da bu önemli ırmağı geçmek için hiçbir ulaşım aracı bulamazsa yüzerek karşıya geçecekti, işte Mişel Strogof un yapması gereken buydu.</p>

  <p>Tehlike karşısında gücü ve cesareti on katına çıkmıştı. Hayatı için, görevi için, ülkesinin şerefi için, hatta belki de annesinin selameti için bu işe atılıyordu. Tereddüt edemezdi, harekete geçti.</p>

  <p>Kaybedilecek bir saniye bile yoktu. Müfrezenin adamları arasında bir hareketlenme başlamıştı bile. Birkaç süvari yolun bayır kısmında, korunun kenarında gidip geliyorlardı. Diğerleri hâlâ ağaçların dibinde yatıyorlardı ama atları artık yavaş yavaş korunun orta kısmında toplanıyordu.</p>

  <p>Mişel Strogof önce atını bu atlardan biriyle değiştirmeyi düşündü, ama sonra haklı olarak onların da kendi atı kadar yorgun olduklarını hatırlattı kendine. Ona bunca hizmet vermiş, kendisinden emin olduğu atma güvenmek en iyisiydi. Fundalığın uzun çalılıkları arasına saklanmış olan bu cesur hayvan Özbeklerin gözünden kaçmıştı. Zaten Özbekler de son sınırına kadar korunun içlerine girmemişlerdi.</p>

  <p>Mişel Strogof, atların arasından sürünerek, yere uzanmış olan atının yanma yaklaştı. Onu okşadı, usulca konuştu, gürültü etmeden ayağa kaldırmayı başardı.</p>

  <p>Tam bu sırada şartlar çok uygundu; tamamen tükenmiş olan meşaleler sönmüştü ve en azından karaçamların altı yeterince karanlıktı.</p>

  <p>Mişel Strogof, dizginleri takıp eyer ve üzengi kayışlarını kontrol ettikten sonra usulca atının dizginlerini çekmeye başladı. Akıllı hayvan, kendisinden ne istendiğini anlamışçasına en ufak bir kişneme sesi çıkarmadan uslu uslu sahibini takip etti.</p>

  <p>Bununla birlikte, Özbek atlarından bazıları kafalarını dikip yavaş yavaş korunun sınırına doğru ilerlediler.</p>

  <p>Mişel Strogof, yaklaşmaya kalkacak ilk Tatar süvarisinin beynini dağıtmak üzere sağ elini tabancasının üstünde tutuyordu. Ama neyse ki kimsenin dikkatini çekmedi ve korunun sağa kıvrılarak yolla buluştuğu köşeye ulaştı.</p>

  <p>Mişel Strogof'un niyeti, görünmemek için eyere mümkün olduğu kadar geç oturmaktı, yani korudan iki yüz adım ilerideki dönemeci geçtikten sonra.</p>

  <p>Fakat ne yazık ki, tam Mişel Strogof korunun sınırını aşacakken, bunu sezen Özbek atlarından biri kişneyerek yola fırladı.</p>

  <p>Atın sahibi onu yakalamak için koştuğu sırada, şafağın ilk ışıkları arasında belli belirsiz bir siluet fark etti ve bağırdı:</p>

  <p>“Dikkat!”</p>

  <p>Bu haykırış üzerine bütün askerler ayağa kalkıp yola doğru atıldılar.</p>

  <p>Mişel Strogof'un atma atlayıp onu dörtnala sürmekten başka çaresi kalmamıştı.</p>

  <p>Müfrezenin iki subayı öne çıkmış adamlarını harekete geçiriyorlardı.</p>

  <p>Ama Mişel Strogof eyerin üzerine atlamıştı bile.</p>

  <p>Tam bu sırada bir patlama duyuldu ve Mişel Strogof bir kurşunun paltosunu sıyırıp geçtiğini hissetti.</p>

  <p>Başını arkaya çevirmeden, silaha silahla cevap vermeden atını iki ayağıyla birden mahmuzlayıp müthiş bir sıçrayışla korunun kenarını aştı ve doludizgin Obi yönüne doğru gitmeye başladı.</p>

  <p>Özbek atlarının koşumları çıkarılmıştı, dolayısıyla, müfrezenin süvarileriyle arayı biraz açabilecekti; ama süvariler de onun peşinden yola koyulmakta gecikmediler ve Mişel Strogof, korudan ayrılmasının üzerinden on dakika bile geçmeden, yavaş yavaş kendisine yaklaşan atların seslerini duydu.</p>

  <p>Gün ağarmaya başlamıştı ve uzun güneş ışınları altında her şey görünür hale geliyordu.</p>

  <p>Mişel Strogof başını arkaya çevirdi ve süvarilerden birinin hızla kendisine yaklaşmakta olduğunu fark etti.</p>

  <p>Bu süvari dehbaşıydı. Çok iyi ata binen bu subay müfrezenin başında gidiyordu ve kaçağı yakalamak üzereydi.</p>

  <p>Mişel Strogof durmaksızın tabancasını ona doğrulttu ve eli hiç titremeden nişan aldı. Göğsünün ortasından vurulan Özbek subay yere yuvarlandı.</p>

  <p>Ancak diğer süvariler onu yakından takip ediyorlardı ve dehbaşının yanında oyalanmadan, kendi kendilerine sövüp sayarak, mahmuzlarını atlarının böğrüne bastırarak yavaş yavaş Mişel Strogof ile aralarındaki mesafeyi kısaltıyorlardı.</p>

  <p>Mişel Strogof yarım saat boyunca Tatar silahlarının menzilinden uzak kalabildi ama atının zayıfladığını hissediyor ve her saniye, ayağı bir engele çarptığı anda bir daha kalmamak üzere düşeceğinden korkuyordu.</p>

  <p>Henüz güneş ufkun üstünde yükselmemiş olduğu halde ortalık artık iyiden iyiye aydınlanmıştı.</p>

  <p>İki verst ileride, oldukça aralıklı birkaç ağacın sınırladığı soluk bir çizgi uzanıyordu.</p>

  <p>Bu, güneybatıdan kuzeydoğuya doğru neredeyse toprak seviyesinde akan ve vadisi bozkırdan ibaret olan Obi idi.</p>

  <p>Birçok kere Mişel Strogof'un üzerine tüfekle ateş edilmiş ama ıskalanmıştı ve birçok kez Mişel Strogof kendisini çok yakından sıkıştıran süvarilerin üzerine tabancasını boşaltmak zorunda kalmıştı. Her seferinde bir Özbek, arkadaşlarının kudurgan haykırışları arasında yere yuvarlanıyordu.</p>

  <p>Ama bu kovalamaca ancak Mişel Strogof'un aleyhine bitebilirdi. Atı daha fazla gidebilecek durumda değildi, yine de onu ırmağın kenarına kadar sürüklemeyi başarabilmişti.</p>

  <p>Bu sırada Özbek müfrezesi onun yalnızca elli adım gerisindeydi.</p>

  <p>Mutlak bir ıssızlık içindeki Obi’de, ırmağın karşı kıyısına geçmeye yarayacak ne bir sal ne bir tekne vardı.</p>

  <p>“Haydi benim cesur atım!” diye bağırdı Mişel Strogof. “Haydi! Son bir gayret!”</p>

  <p>Ve bu noktada yarım verst genişliğinde olan ırmağa atıldı.</p>

  <p>Güçlü akıntıyla mücadele etmek son derece zordu. Atın ayağını basabileceği bir yer yoktu. Büyük bir hızla, sel gibi akan suları bir dayanak noktası olmaksızın karşılamak zorundaydı. Bunlara meydan okumak, Mişel Strogof için, bir cesaret mucizesini gerçekleştirmekti.</p>

  <p>Suya atılmakta tereddüt eden süvariler ırmak kıyısında durmuşlardı.</p>

  <p>Ama tam bu sırada, pençebaşı tüfeğini doğrultup daha şimdiden akıntının ortasına gelmiş olan kaçağa dikkatle nişan aldı, tetiği çekti ve Mişel Strogof'un böğründen vurulan atı, sahibinin altında sulara gömüldü.</p>

  <p>Hayvan ırmağın sularında kaybolurken Mişel Strogof kendini üzengilerden kurtarmaya çalıştı. Sonra, dolu gibi yağan kurşun yağmurunun ortasında, tam zamanında suya daldı ve ırmağın sağ kıyısına ulaşmayı başararak Obi kıyısındaki sazların arasında kayboldu.</p>
</body>
</html>
