<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>15</h2>
  <hr style="width:50%" />

  <h2 id="sigil_toc_id_34">SONUÇ</h2>
  <hr style="width:50%" />

  <p>Mişel Strogof kör değildi ve hiçbir zaman da olmamıştı. Hem fiziksel hem manevi ve tamamıyla insani bir olay, Feofar’ıncelladının gözlerinin önünden geçirdiği akkor halindeki kılıcın etkisini ortadan kaldırmıştı..</p>

  <p>Hatırlanacağı üzere işkence sırasında Marfa Strogof oradaydı ve ellerini oğluna doğru uzatmıştı. Mişel Strogof ona, annesine son defa bakan bir oğul nasıl bakarsa öyle bakıyordu. Yüreğinden dalga dalga gözlerine yükselen, gururundan dolayı boş yere tutmaya çalıştığı gözyaşları, gözkapaklarının altında birikmiş ve kornea üzerinde buharlaşarak görme yeteneğini kurtarmıştı. Gözyaşlarından oluşan buhar tabakası, kızgın kılıçla gözbebeklerinin arasına girerek sıcağın etkisini ortadan kaldırmaya yetmişti. Bu, bir döküm işçisinin elini bir süre suda beklettikten sonra zarar görmeden eriyik haldeki bir madenden geçirmesi sırasındaki etkinin aynısıdır..</p>

  <p>Mişel Strogof, sırrını herhangi birine açmakla nasıl bir tehlike içine gireceğini hemen anlamıştı. Tam aksine, planlarını sonuca ulaştırabilmek için durumdan yararlanabileceğini hissetmişti. Çünkü onu kör sanarak serbest bırakacaklardı. Dolayısıyla kör olması gerekiyordu; herkes için, hatta Nadya için bile. Kısacası her yerde kör olması ve asla tek bir hareketinin bile oynadığı rolün gerçekliği konusunda kuşku yaratmaması gerekiyordu. Kararını vermişti. Gerekirse kör olduğunu ispatlamak için hayatını bile tehlikeye atacaktı ve malum, atmıştı da.</p>

  <p>Yalnızca annesi gerçeği biliyordu; Tomsk meydanında, karanlıkta üzerine kapanıp onu öpücüğe boğduğu sırada bunu kulağına fısıldamıştı.</p>

  <p>İvan Ogaref zalim bir alaycılıkla, imparatorluk mektubunu kapandı sandığı gözlerinin önüne tuttuğunda, Mişel Strogof hainin iğrenç emellerini açığa vuran mektubu okuyabilmişti. İşte yolculuğunun ikinci bölümünde gösterdiği kuvvet buradan geliyordu. İrkutsk’a ulaşmak ve görevini bizzat tamamlamak konusundaki sarsılmaz irade buradan geliyordu. Şehrin teslim edileceğini biliyordu! Grandükün hayatının tehlikede olduğunu biliyordu! Yani çarın kardeşinin ve Sibirya’nın selameti hâlâ onun ellerindeydi..</p>

  <p>Bütün bu hikaye birkaç kelimeyle grandüke anlatıldı, Mişel Strogof aynı zamanda ve büyük bir heyecanla, Nadya’nın bu olaylardaki rolünü de anlattı..</p>

  <p>“Kimdir bu genç kız?” diye sordu grandük.</p>

  <p>“Sürgün Vasili Fedor’un kızı,” diye cevap verdi Mişel Strogof.</p>

  <p>“Kumandan Fedor’un kızı,” dedi grandük, “artık bir sürgünün kızı değil. İrkutsk’ta artık sürgün yok!”</p>

  <p>Sevinç karşısında, acı karşısında olduğundan daha zayıf olan Nadya grandükün dizlerine kapandı, grandük bir eliyle onu kaldırırken diğer eliyle de Mişel Strogof'u tutuyordu..</p>

  <p>Bir saat sonra Nadya, babasının kollarındaydı.</p>

  <p>Mişel Strogof, Nadya, Vasili Fedor bir araya gelmişlerdi ve bu birliktelik hepsi için büyük bir mutluluktu..</p>

  <p>Tatarlar, şehre karşı giriştikleri her iki saldırıda da geri püskürtülmüşlerdi. Kapının kendilerine açılacağını sanarak Bolşaya kapısına gelen ilk saldırganları Vasili Fedor küçük birliğiyle bozguna uğratmış ve içgüdüsel bir sezgiyle orada kalıp kapıyı savunmakta ısrar etmişti..</p>

  <p>Aynı zamanda kuşatma altındakiler, Tatarları geri püskürttükleri gibi yangını da kontrol altına almışlardı. Angara’nın yüzeyinde hızla yanan sıvı neftin alevleri kıyıdaki evleri sardıysa da şehrin diğer mahallelerine sıçramamıştı..</p>

  <p>Gün doğmadan Feofar Han’ın birlikleri, surların ardında çok sayıda ölü bırakarak ordugahlarına çekildiler.</p>

  <p>Boş yere İvan Ogaref'in yanma gelmeye çalışmış olan Çigan Sangarre de ölüler arasındaydı..</p>

  <p>İki gün boyunca kuşatmacılar yeni bir saldırı girişiminde bulunmadılar. İvan Ogaref'in ölümüyle cesaretleri kırılmıştı. Bu adam istilanın ruhuydu ve tek başına, uzun zamandır tezgahladığı entrikalarıyla hanlar ve kabileleri üzerinde, onları Asya Rusyası’nın fethine sürükleyecek kadar etkiye sahip olmuştu.</p>

  <p>Bu arada İrkutsk’u savunanlar siperlerinde bekliyorlardı ve kuşatma devam ediyordu.</p>

  <p>Ama 7 Ekim sabahı, günün ilk ışıklarıyla birlikte İrkutsku çevreleyen tepelerden top sesleri duyuldu.</p>

  <p>Bu, General Kiselef'in komutasında yardıma gelen orduydu ve varlığını grandüke böyle haber veriyordu.</p>

  <p>Tatarlar daha fazla beklemediler. Şehrin surları altında yapılacak bir muharebeyi göze almak istememişlerdi. Angara ordugahı derhal boşaltıldı.</p>

  <p>İrkutsk nihayet kurtulmuştu.</p>

  <p>İlk Rus askerleriyle birlikte Mişel Strogof'un iki arkadaşı da şehre girmişti. Bunlar, ayrılmaz Blount-Jolivet ikilisiydi. Diğer kaçaklarla birlikte, buzların oluşturduğu set üzerinde Angara’nın sağ kıyısına geçmiş ve Angara’nın alevleri sala ulaşmadan kurtulmuşlardı. Bu durum, Alcide Jolivet’nin not defterine şu şekilde kaydedilmişti: “Neredeyse punç fincanındaki bir limon gibi işimiz bitecekti!”</p>

  <p>Nadya ve Mişel Strogof'u sağ salim bulunca, özellikle de yiğit arkadaşlarının kör olmadığını öğrenince çok sevindiler. Bu durum, Harry Blount’u şu gözlemini kaydetmeye itti: “Kızgın demir, görme sinirlerinin hassasiyetini yok etmekte yetersiz kalabilir. Değiştirilmek üzere!”</p>

  <p>Sonra, İrkutsk’a yerleşen iki muhabir, yolculuk izlenimlerini düzene koymakla meşgul oldular. Londra ve Paris’e, Tatar istilasına dair ve gariptir, yalnızca en önemsiz noktalarda birbirinin aksini söyleyen iki ilginç haber yolladılar.</p>

  <p>Ayrıca bu muharebe, emir ve müttefikleri için çok kötü sonuçlar doğurdu. Rusya denen deve yapılan bütün saldırılar gibi faydasız olan bu istila, onlar için ölümcül oldu. Kısa bir süre sonra, fethedilen bütün şehirleri art arda geri alan çar kuvvetleri tarafından yolları kesildi. Üstelik, kış korkunç geçti, soğuktan telef olan kabilelerin yalnızca küçük bir bölümü Tataristan bozkırlarına geri dönebildi.</p>

  <p>Ural Dağları’ndan geçen İrkutsk yolu artık serbestti. Grandük Moskova’ya dönmekte acele ediyordu ama Rus kuvvetlerinin şehre girişinden birkaç gün sonra yapılan dokunaklı bir törene katılmak için yolculuğunu erteledi.</p>

  <p>Mişel Strogof Nadya’ya babasının yanında şöyle demişti:</p>

  <p>“Nadya, kardeşim, İrkutsk’a gelmek üzere Riga’yı terk ettiğinde, arkanda anneninkinden başka bir hatıra bıraktın mı?”</p>

  <p>“Hayır,” diye cevap verdi Nadya, “hiçbir şekilde başka hiçbir hatıram yok.”</p>

  <p>“Ve kalbinin hiçbir parçası orada kalmadı mı?”</p>

  <p>“Hiçbir parçası ağabey.”</p>

  <p>“Öyleyse Nadya,” dedi Mişel Strogof, “bizi birbirimizin karşısına çıkarıp birlikte bunca çetin tecrübelerden geçiren Tanrı, zannetmiyorum ki bizi sonsuza kadar birleştirmek istiyor olmasın.”</p>

  <p>“Ah!” dedi Nadya ve Mişel Strogof'un kollarına atıldı.</p>

  <p>Sonra Vasili Fedor’a döndü:</p>

  <p>“Baba!” dedi yüzü kızararak.</p>

  <p>“Nadya,” diye cevap verdi Vasili Fedor, “her ikinizin de çocuklarım olmanız benim için mutluluktur!”</p>

  <p>Evlilik töreni İrkutsk katedralinde oldu. Ayrıntılarda son derece sade olan tören, maceralarla dolu yolculukları daha şimdiden efsaneye dönüşen bu iki genç insana en derin şükranlarını sunmak isteyen bütün asker ve sivil halkın katılımıyla çok güzel geçti.</p>

  <p>Okuyucularını bundan haberdar etmek isteyen Akide Jolivet ve Harry Blount da doğal olarak törende hazır bulunuyorlardı.</p>

  <p>“Bu tören sizde aynı şeyi yapma isteği uyandırmıyor mu?” diye sordu Alcide Jolivet meslektaşına.</p>

  <p>“Peh! Eğer benim de sizinki gibi bir kuzinim olsaydı!..”</p>

  <p>“Benim kuzinim de evlenilecek gibi değil!” diye cevap verdi gülerek Alcide Jolivet.</p>

  <p>“İsabet,” dedi Harry Blount, “zira Londra ile Pekin arasında bazı sorunlar çıkacağından söz ediliyor. Oralarda neler olup bittiğini görmek istemiyor musunuz?”</p>

  <p>“Elbette azizim Blount, ben de size bunu teklif edecektim!” diye bağırdı Alcide Jolivet.</p>

  <p>Ve işte böylece, ayrılmaz ikili Çin’e doğru yola çıktı!</p>

  <p>Evlilik töreninden birkaç gün sonra Mişel ve Nadya Strogof yanlarında Vasili Fedor ile birlikte yeniden Avrupa yolunu tuttular. Gelirken ızdırap yolu olan bu yol, geri dönerken bir mutluluk yolu olmuştu. Sibirya’nın buz tutmuş bozkırları üzerinde büyük bir hızla, adeta bir ekspres gibi kayan kızaklardan biriyle yolculuk ediyorlardı.</p>

  <p>Yine de, Dinka kıyılarına geldiklerinde, Birskoe’ye biraz kala bir gün mola verdiler.</p>

  <p>Mişel Strogof, zavallı Nikolay’ı gömdüğü yeri buldu. Buraya bir haç diktiler ve Nadya, ne kendisinin ne de Mişel Strogof'un asla unutmayaeağı bu alçakgönüllü ve kahraman arkadaşının mezarı başında son bir kez dua etti..</p>

  <p>Omsk’ta, Strogof'ların küçük evinde ihtiyar Marfa onları bekliyordu. Zaten çoktandır yüreğinde bir evlat yeri verdiği Nadya’ya sıkıca sarıldı. SibiryalI cesur kadın, o gün nihayet oğlunu tanıma ve bunu gururla dile getirme hakkına kavuşabildi..</p>

  <p>Omsk’ta birkaç gün geçirdikten sonra Mişel ve Nadya Strogof Avrupa’ya döndüler ve bundan sonra Sen-Petersburg’a yerleşen Vasili Fedor’un yanından, ancak ihtiyar annelerini görmeye gitmek için ayrıldılar..</p>

  <p>Genç ulak, onu özel olarak kendisine bağlayan ve ona Saint-George nişanı takan çar tarafından kabul edildi.</p>

  <p>Mişel Strogof daha sonra imparatorluk içinde yüksek bir mevkiye geldi. Ama bu, onun başarılarının hikayesi değildir, başından geçen zorlu tecrübelerin anlatılmaya değer hikayesidi.</p>
</body>
</html>
