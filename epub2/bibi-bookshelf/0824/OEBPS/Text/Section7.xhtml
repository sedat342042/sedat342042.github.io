<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>4</h2>
  <hr style="width:50%" />

  <h2 id="sigil_toc_id_5">MOSKOVA’DAN NİJNİ-NOVGOROD’A</h2>
  <hr style="width:50%" />

  <p>Mişel Strogof'un aşması gereken, Moskova-İrkutsk arasındaki mesafe, beş bin iki yüz verstti (5523 km.) Ural Dağları ile Sibirya’nın doğu sınırı arasına henüz telgraf hattının çekilmemiş olduğu dönemlerde, telgrafın verdiği hizmeti ulaklar verir, bunların da en hızlısı Moskova-İrkutsk arasını on sekiz günde kat ederdi. Fakat bu, istisnai bir durumdu ve Asya Rusyası’ın geçmek çoğunlukla, her türlü ulaşım aracı kullanılsa bile, çarın adamlarının dört beş haftasını alırdı.</p>

  <p>Ne soğuktan ne kardan korkan bir adam olan Mişel Strogof, kendisine kalsa, bütün yolu kızakla gitme imkanı veren kışın en sert günlerinde yolculuk yapmayı tercih ederdi. Diğer ulaşım türlerine bağlı zorluklar, karın dümdüz ettiği muazzam bozkırda, kızak söz konusu olduğunda ortadan kalkıyordu. Aşılması gereken akarsu olmayacaktı. Donmuş suyun yüzeyinde kızak rahatlıkla ve hızla kayacaktı. Bu dönemde sürekli ve yoğun sis, aşırı soğuk, bazen kasırgalarla bütün bir kervanı örtüp yok eden kar fırtınaları gibi bazı tehlikeli doğa olayları olabilirdi belki. Hatta bazen, yiyecek bir şey bulamayan binlerce aç kurt ovaya inerdi. Ama bu tehlikelerle boğuşmak çok daha iyiydi, çünkü sert kışın etkisiyle Tatar istilacılar şehirlerde kalmayı tercih edecek, yağmacılar bozkırda at koşturamayacak, istilacı birliklerin harekatı mümkün olmayacak ve böylece Mişel Strogof bu bölgeden çok daha kolay geçecekti. Ama, ne mevsim ne dönem seçecek durumdaydı. Şartlar ne olursa olsun, durumu kabullenmek ve yola çıkmak zorundaydı.</p>

  <p>İşte Mişel Strogof'un önündeki durum tam olarak buydu ve Strogof, bu durumla karşı karşıya gelmek için kendini hazırladı.</p>

  <p>Öncelikle, bir çar ulağının her zamanki konumunda değildi. Geçtiği yerlerde hiç kimsenin bundan kuşkulanmaması gerekiyordu. İstila altındaki bir ülkede casuslar karınca gibi kaynar. Tanınması dernek, görevinin tehlikeye girmesi dernekti. Ona, yolculuğu için yeterli olacak ve bir ölçüye kadar işini kolaylaştıracak yüklü bir miktar para veren General Kisof, birçok kapıyı açabilecek, imparatorun hizmetinde olduğuna dair yazılı bir belge vermemişti. Strogof, bir “podaroşna” ile yetinmek durumunda kalmıştı.</p>

  <p>Bu podaroşna, İrkutsk’ta oturan, tüccar Nikolay Korpanof adına hazırlanmıştı. Belge, Nikolay Korpanof un yanında, gerektiğinde bir ya da birçok kişinin refakatine izin veriyor ve Moskova hükümetinin, diğer milletlerin Rusya’dan ayrılmasını yasaklaması halinde bile geçerliliğini koruyordu.</p>

  <p>Podaroşna, posta menzillerinden at alma izninden başka bir şey değildi, ancak Mişel Strogof yalnızca, kendi kimliği konusunda kuşku yaratmayacağı durumlarda bundan yararlanabilirdi; yani Avrupa topraklarında olduğu sürece. Sonuç itibarıyla, bu şartlar altında Sibirya’da, yani ayaklanmanın olduğu eyaletlerden geçerken ne posta menzillerinde bunu kullanabilecek, ne en iyi atları alabilecek, ne de kendi şahsi kullanımı için diğer ulaşım araçlarını elde edebilecekti. Mişel Strogof'un unutmaması gereken bir şey vardı; o artık bir ulak değil, Moskova’dan İrkutsk’a giden ve sıradan bir yolculuğun her türlü ihtimaline katlanması gereken basit bir tüccar, Nikolay Korpanoftu.</p>

  <p>Mümkün olduğu kadar hızlı ve fark edilmeden ilerlemek, ama mutlaka ilerlemek, gündemindeki tek şey bu olmalıydı.</p>

  <p>Otuz yıldan beri, unvan sahibi bir yolcunun maiyetinde en az, iki yüz Kazak süvari, iki yüz piyade, yirmi beş atlı Başkurt, üç yüz deve, dört yüz at, yirmi beş araba, iki portatif tekne ve iki top bulunurdu. Sibirya’da bir yolculuk için gerekli malzeme buydu.</p>

  <p>Mişel Strogof'un ise, ne topu, ne süvarileri, ne piyadeleri ne de yeterli hayvanı olacaktı. Bulabilirse atla ya da arabayla, gerekirse yaya gidecekti.</p>

  <p>Moskova ile Rusya sınırı arasındaki ilk bin dört yüz verst (1493 km.) hiçbir zorluk çıkarmazdı. Demiryolu, posta arabaları, buharlı vapurlar, çeşitli posta menzillerindeki atlar herkesin, dolayısıyla çarın ulağının kullanımına hazırdı.</p>

  <p>16 Temmuz sabahı, üzerinde üniformasını hatırlatacak hiçbir şey taşımaksızın, sırt çantası ve geleneksel mujik kuşağıyla bağlanmış uzun bir gömlek, geniş bir pantolon, bağcıklı botlardan oluşan basit Rus kıyafetiyle Mişel Strogof, ilk trene binmek üzere gara geldi. Görünürde hiç silah taşımıyordu, ama kuşağında gizli bir tabanca ve cebinde, SibiryalI avcıların, değerli kürküne zarar vermeden ayının karnını deşmekte kullandıkları, hem bıçak hem yatağan yerine geçen geniş bıçaklardan bulunuyordu.</p>

  <p>Moskova garında müthiş bir yolcu kalabalığı vardı. Rus demiryollarının garları önemli buluşma yerleridir, yolcular ve yolcu uğurlayanlar dışında da büyü]* bir kalabalığı barındırır. Adeta küçük bir haber borsasıdır.</p>

  <p>Mişel Strogof'un bindiği tren, Nijni-Novgorod’a gidiyordu. O dönemde, Moskova’yı Sen Petersburg’a bağlayan demiryolu Rus sınırına kadar devam etmesi gerekirken burada son buluyordu. Bu, yaklaşık dört yüz verstlik (426 km.) hattı tren on iki saatte kat edecekti. Mişel Strogof, Nijni-Novgorod’a vardıktan sonra, Ural Dağları’na en kısa sürede ulaşmak için, duruma göre ya karayolunu ya Volga vapurlarını kullanacaktı.</p>

  <p>Mişel Strogof, işleri için pek de kaygılanmayan ve uyuyarak zaman öldürmeye çalışan iyi bir burjuva gibi köşesine çekildi.</p>

  <p>Bununla birlikte, kompartımanda yalnız olmadığı için bir gözü açık uyuyor ve pür dikkat etrafı dinliyordu.</p>

  <p>Aslında, Kırgız kabilelerinin isyanının ve Tatar istilasının etkileri hiç hissedilmiyor değildi. Tesadüfün bir araya getirdiği yol arkadaşları bunlardan söz ediyor, temkini de elden bırakmıyorlardı.</p>

  <p>Tren yolcularının çoğu, meşhur Nijni-Novgorod fuarına giden tüccarlardı. Yahu diler, Türkler, Kazaklar, Ruslar, Gürcüler, Kalmuklar ve diğerlerinden oluşan bu karışık grupta neredeyse herkes milli dili konuşuyordu.</p>

  <p>Urallar’ınötesinde meydana gelen vahim olayların iyi ve kötü taraflarından söz eden tüccarlar, Rus hükümetinin özellikle sınıra yakın eyaletlerde, ticaretin muhakkak ki olumsuz etkileneceği kısıtlayıcı tedbirler getireceğinden endişe ediyorlardı.</p>

  <p>Şunu söylemek gerekir ki, bu benciller, isyanın bastırılması ve istilanın engellenmesi için yapılacak olan savaşı yalnızca tehdit altındaki çıkarları açısından değerlendiriyorlardı. Basit bir üniformalı askerin varlığı -Rusya’da üniformanın ne büyük bir önem taşıdığı malumdur- bütün bu tüccarların çenelerini kapamaya yeterdi. Ama Mişel Strogof'un bulunduğu kompartımanda, bir askerin varlığına dair kuşku uyandırabilecek hiçbir şey yoktu ve kimliğini saklamaya yeminli olan çarın ulağı, kendisine ihanet edecek adam değildi.</p>

  <p>Yalnızca dinliyordu.</p>

  <p>“Söylendiğine göre kervan çaylarının fiyatları yükselmiş,” dedi tüccarlardan biri. Astragan kalpağından, koyu renk, geniş plili elbisesinden Acem olduğu anlaşılıyordu.</p>

  <p>Asık yüzlü ihtiyar bir Yahudi cevap verdi.</p>

  <p>“Çay hiçbir zaman düşmez, Nijni-Novgorod pazarındaki mallar kolayca batıya gönderilebiliyor, ama Buhara halıları için aynısı yapılamıyor maalesef!”</p>

  <p>“Nasıl yani, siz Buhara’dan mı mal bekliyorsunuz?” diye sordu Acem.</p>

  <p>“Hayır, Semerkant’tan, yani tehlikelere daha da açık bir yoldan. Hive’den Çin sınırına kadar hanların ayaklandığı bir memlekette nasıl sevkiyat yapılır düşünün!”</p>

  <p>“Eğer halılar gelmezse senetler de gelmez sanırım!” dedi Acem.</p>

  <p>Yahudi bağırdı:</p>

  <p>“Ya kârımız ne olacak, İsrail’in Tanrısı! Onu hiç hesaba katmıyor musunuz?”</p>

  <p>“Hakkınız var,” dedi bir başka yolcu, “pazarlarda Orta Asya’nın malları giderek azalıyor,</p>

  <p>Şark yünlerinin, yağlarının, şallarının başına gelen Semerkant halılarının da başına gelecek.” “Dikka3</p>

  <p>MİŞEL STROGOF</p>

  <p>Biraz sonra, imparatorun çalışma odasının kapısı açıldı ve kapı nöbetçisi General Kisof'un geldiğini bildirdi.</p>

  <p>Çar heyecanla sordu:</p>

  <p>“Nerede şu ulak?”</p>

  <p>“Burada, Haşmetmeap,” diye cevap verdi General Kisof.</p>

  <p>“Bize lazım olan adamı buldun mu?” “Majestelerine evet demeye cesaret edebilirim.”</p>

  <p>“Saray hizmetinde bulunmuş mu?”</p>

  <p>“Evet, Haşmetmeap.”</p>

  <p>“Sen tanıyor musun?”</p>

  <p>“Şahsen tanıyorum. Çok kereler zor görevlerin altından başarıyla kalktı.”</p>

  <p>“Dış görevde bulundu mu?”</p>

  <p>“Sibirya’da bile.”</p>

  <p>“Nereli?”</p>

  <p>“Omsklu, SibiryalI.”</p>

  <p>“Yeterince soğukkanlılığa, zekaya, cesarete sahip mi?”</p>

  <p>“Evet Haşmetmeap, başkalarının belki de yarı yolda kalacağı işleri başarıyla tamamlamak için gereken bütün özelliklere sahip.” “Kaç yaşında?”</p>

  <p>“Otuz.”</p>

  <p>“Güçlü bir adam mı?”</p>

  <p>“Soğuğun, açlığın, susuzluğun, yorgunluğun son haddine kadar dayanabilir Haşmetmeap.”</p>

  <p>“Çelik bir vücut, öyle mi?”</p>

  <p>“Evet, Haşmetmeap.”</p>

  <p>“Ya kalbi?..”</p>

  <p>“Altından.”</p>

  <p>“Adı?”</p>

  <p>“Mişel Strogof.”</p>

  <p>“Yola çıkmaya hazır mı?”</p>

  <p>“Muhafızların odasında Majestelerinin emirlerini bekliyor.”</p>

  <p>“Gelsin,” dedi çar.</p>

  <p>Birkaç saniye sonra, ulak Mişel Strogof imparatorun çalışma odasına girdi.</p>

  <p>Mişel Strogof, uzun boylu, geniş omuzlu, geniş göğüslü, sağlam yapılı bir adamdı. Güçlü başı, Kafkas ırkının özelliklerini yansıtıyordu. Kolları ve bacakları, kaba kuvvet gerektiren işleri en iyi şekilde tamamlamaya uygun mekanik kaldıraçlardı sanki. Bu güzel ve sağlam yapılı delikanlıyı, kendine rağmen yerinden kıpırdatmak kolay değildi, zira iki ayağıyla yere bastığı zaman, durduğu yere kök salmış gibi görünüyordu. Geniş alınlı, köşeli yüzünü çevreleyen kıvırcık ve gür saçları, Moskof kasketi taktığında, kasketin kenarlarından taşıyordu. Her zaman soluk olan yüzü, yalnızca daha hızlı kalp atışları ve daha hızlı bir kan dolaşımının etkisiyle kızarırdı. Samimi ve dosdoğru bakan koyu mavi gözleri, hafifçe kasılmış yay kaşlarının altında parlıyor ve fizyonomistlerin “kahramanların öfke taşımayan cesareti” dedikleri asil cesareti yansıtıyordu. Geniş kanatlı, büyük burnunun gölgesi, cömert ve iyi karakterini yansıtan biraz çıkıntılı dudaklara sahip simetrik ağzının üzerine düşüyordu.</p>

  <p>Mişel Strogof, kararlı, ne yapacağını bilen bir mizaca sahipti. Tereddüt içinde tırnaklarını kemirmez, kuşkuyla kulağını kaşımaz, kararsızlık içinde tepinmezdi. Az hareket eder, az konuşur, üstlerinin önünde tam bir asker gibi kımıldamadan durmayı bilirdi; ama bir kere yürümeye başladı mı, yürüyüşünde büyük bir rahatlık, hareketlerinde fark edilmemesi imkansız bir keskinlik göze çarpardı ki bu da, kendine güveninin ve hızlı zekasının ispatıydı. Şu, her zaman “fırsatları değerlendirmesini bilen” adamlardandı, suratı biraz cebriydi ama ona kişilik katıyordu.</p>

  <p>Mişel Strogof, atlı avcı subaylarınkine benzeyen zarif bir üniforma giymişti: Botlar, mahmuzlar, üzerine yarım oturan bir pantolon, siyah zemin üzerine sarı şeritlerle süslü ve kenarları kürklü bir manto. Geniş göğüsünün üzerindeyse, bir haç ve birçok madalya parlıyordu.</p>

  <p>Mişel Strogof çarın özel ulaklarından olup, bu seçkin kişiler içinde subay mevkiindeydi. Özellikle tavırlarından, görünüşünden, bütün kişiliğinden yansıyan ve çarın da kolayca hissettiği, onun, emirleri yerine getirmek için iyi bir icracı olduğuydu. Yani meşhur romancı Turgenyev’in değerlendirmesine göre, Moskof İmparatorluğu’nda birini en yüksek mevkilere çıkarabilecek çok makbul bir özelliğe sahipti.</p>

  <p>Gerçekten de, eğer birisi, istila altındaki bölgeden geçerek, bütün engellerin üstesinden gelerek, her türlü tehlikeye meydan okuyarak Moskova-İrkutsk yolculuğunu tamamlayabilecekse, bu, Mişel Strogof tan başkası olamazdı.</p>

  <p>Planın başarıya ulaşması için şartlar gayet elverişliydi. Mişel Strogof geçeceği bölgeyi tanıyor ve sadece aynı yolu daha önce kat ettiği için değil, aynı zamanda Sibirya kökenli olduğu için değişik lehçeleri anlıyordu.</p>

  <p>Aynı adı taşıyan eyaletin Omsk şehrinde yaşayan babası Piyer Strogof on yıl önce ölmüştü, annesi Marfa Strogof ise hâlâ orada yaşıyordu. Sibirya’nın müthiş avcısı, oğlu Mişel’i, işte bu Omsk ve Tobolsk eyaletlerinin vahşi bozkırlarında, halk arasında söylenegeldiği gibi “sertlikle” yetiştirmişti. Piyer Strogof'un esas mesleği avcılıktı. Yazkış, bunaltıcı sıcaklarda da, bazen eksi elli dereceyi geçen soğuklarda da, katılaşmış ovaları, karaçam ve kayın koruluklarını, çam ormanlarını koşarak geçer, tuzaklarını kurar, küçük avları tüfekle, büyük avları yaba ya da bıçakla gözetlerdi. Büyük av, boyu buz denizlerindeki hemcinslerine eşit olan, korkunç ve vahşi Sibirya ayısından başkası değildi. Piyer Strogof otuz dokuzdan fazla ayı öldürmüştü, yani kırkıncısı da onun darbeleriyle yere yıkılmıştı; Rusya’da anlatılan avcılık hikayelerine inanmak gerekirse, otuz dokuz ayı avlamanın mutluluğunu yaşadıktan sonra, kırkıncının karşısında ruhunu teslim eden birçok avcı vardı!</p>

  <p>Piyer Strogof, bir sıyrık bile almadan ölümcül sayıyı geçmişti. Bu olaydan sonra, o sırada on bir yaşında olan oğlu Mişel, bütün avlarında ona refakat etmiş, “ragatina” denen yabayla, yalnızca bıçak taşıyan babasının yardımına koşmuştu. Mişel Strogof on dört yaşındayken, tamamen tek başına ilk ayısını öldürmüştü; bu fazla bir şey ifade etmiyordu ama, derisini yüzdükten sonra koskoca hayvanın postunu verstlerce mesafeden babasının evine getirmesi, bu çocukta sık rastlanmayan bir kuvvet olduğunu gösteriyordu.</p>

  <p>Bu hayat tarzının ona çok faydası olmuş, yetişkin çağma geldiğinde, soğuğa, sıcağa, açlığa, susuzluğa, yorgunluğa dayanıklı hale gelmişti. Kuzey bölgelerde yaşayan Yakutlar gibi demir gibi sağlam bir adam olmuştu. Yirmi dört saat yemek yemeden, on gece uyku uyumadan durabilir, herkesin açık havada titrediği bozkırın ortasında, kendine bir sığmak bulmayı bilirdi. Son derece hassas, Tanrı vergisi duyulara sahipti; yüksek enlemlerde bile sis bütün ufku kapladığı zaman bembeyaz düzlüğün ortasında ya da günler boyu süren kutup gecesinde, başkalarının bir adım bile atamayacağı durumlarda, içgüdülerinin rehberliğinde yolunu bulurdu. Babasının bütün sırlarını öğrenmişti. Neredeyse gözle görülmez işaretlerden; buzun üzerinde iğne yapraklarının yansımasından, ufak tefek ağaç dallarının konumundan, ufkun en son noktalarından yayılan buhardan, ormandaki ezilmiş otlardan, havadaki seslerden, uzaklardaki patlamalardan, sisli gökyüzünden geçen kuşlardan, görmesini bilenler için her biri birer yol levhası olan binlerce detaydan yönünü nasıl bulacağını biliyordu. Çeliğine Suriye suları katılan bir Şam kılıcı gibi karların içinde çelikleşmişti; General Kisof'un dediği gibi, çelik kadar sağlamdı ve kalbinin altın gibi olduğu da en az bunun kadar doğruydu.</p>

  <p>Mişel Strogof un tek düşkünlüğü, Omsk’ta, İrtiş kıyılarındaki, yaşlı avcıyla birlikte onca uzun yıllar yaşadığı Strogofların eski evini bir türlü terk etmek istemeyen yaşlı annesi Marfa’ya karşıydı. Oğlunun ayrılması onu kederlendirmişti, ama Mişel, her fırsat bulduğunda onu ziyarete geleceğine söz vermiş ve bu sözü her seferinde bir yemin gibi tutmuştu.</p>

  <p>Mişel Strogof, yirmi yaşına geldiğinde Rus imparatorunun şahsi hizmetine, çarın ulakları kıtasına girmeye karar vermişti. Gözüpek, zeki ve gayretli SibiryalI genç önce, gayet meşekkatli bir bölgenin göbeğine, Şeyh Şamil’in bazı yerinde duramayan haleflerinin ayaklandığı Kafkasya’ya yaptığı yolculukla kendini gösterme fırsatı bulmuş, daha sonra, önemli bir görev esnasında, Asya Rusyası’nın uç noktasına, Kamçatka’da bulunan Petropolovski’ye kadar gitmişti. Bu uzun yolculukları sırasında, olağanüstü soğukkanlılık, tedbir ve cesaret örnekleri ortaya koyarak üstlerinin takdir ve himayesini kazanmış ve kısa sürede başarılı olmuştu.</p>

  <p>Bu uzun görevlerden sonra hak ettiği izin günlerini annesine ayırmayı hiçbir zaman ihmal etmedi -binlerce verst uzakta olmasına rağmen, karakış yolları kapatmış olsa bile. Bununla birlikte, üst üste imparatorluğun güney bölgelerinde görevler almış olan Mişel Strogof, ilk defa yaşlı Marfa’yı üç yıldır görmüyordu; üç yıl, yani üç asır! Ama birkaç gün içinde izne çıkacaktı, malum şartlar ortaya çıktığmda Omska gitmek üzere yol hazırlıklarım yapmaya başlamıştı bile. Mişel Strogof böylece, imparatorun kendisinden ne beklediğinden tamamen habersiz, çarın huzuruna çıktı.</p>

  <p>Çar, Mişel Strogof'un hiç kıpırdamadan, tam bir hareketsizlik içinde durduğu birkaç saniye boyunca, tek bir kelime etmeden ona delici gözlerle baktı.</p>

  <p>Sonra çar, bu incelemeden memnun kalmış olacak ki, masasına döndü, emniyet müdürüne oturmasını işaret etti ve ona alçak sesle, yalnızca birkaç satırdan oluşan bir mektup yazdırdı.</p>

  <p>Çar, yazılan mektubu büyük bir dikkatle yeni baştan okudu, adının hemen üstüne, Rus imparatorlarının kati emirlerini bildiren ve “Gereği yapılsın” anlamına gelen şu sözleri ekledi: “Bit po semu”, ardından mektubu imzaladı.</p>

  <p>Mektup bir zarfa konarak imparatorluk armalarıyla mühürlendi.</p>

  <p>Çar nihayet ayağa kalktı ve Mişel Strogofa yaklaşmasını söyledi.</p>

  <p>Mişel Strogof birkaç adım ilerledi ve cevap vermeye hazır bir halde yeniden kıpırtısız bekledi.</p>

  <p>Çar, bir kere daha onun yüzüne, gözlerinin içine baktı. Sonra tok bir sesle sordu: “Adın?”</p>

  <p>“Mişel Strogof, Haşmetmeap.”</p>

  <p>“Rütben?”</p>

  <p>“Çarın ulakları kıtasında yüzbaşı.” “Sibirya’yı bilir misin?”</p>

  <p>“SibiryalIyım.”</p>

  <p>“Doğum yerin?”</p>

  <p>“Omsk.”</p>

  <p>“Omsk’ta kimsen var mı?”</p>

  <p>“Evet, Haşmetmeap.”</p>

  <p>“Kimler?”</p>

  <p>“ihtiyar annem.”</p>

  <p>Çar, sorularına bir an ara verdi, sonra elinde tuttuğu mektubu gösterdi:</p>

  <p>“Mişel Strogof, seni, bu mektubu grandüke, başka hiç kimseye değil, bizzat onun eline teslim etmekle görevlendiriyorum.”</p>

  <p>“Teslim edeceğim Haşmetmeap.”</p>

  <p>“Grandük İrkutsk’ta.”</p>

  <p>“İrkutsk’a gideceğim.”</p>

  <p>“Asilerin ayaklandığı, çıkarları gereği bu mektubu ele geçirmek isteyecek Tatarların istila ettiği topraklardan geçmek gerekecek.” “Geçeceğim.”</p>

  <p>“Özellikle de, yoluna çıkabilecek olan İvan Ogaref adlı haine karşı dikkatli olmalısın.” “Ona karşı dikkatli olacağım.”</p>

  <p>“Omsk’tan geçecek misin?”</p>

  <p>“Yolumun üzerinde, Haşmetmeap.”</p>

  <p>“Eğer anneni görürsen, tanınmak tehlikesine düşersin. Anneni görmemelisin!”</p>

  <p>Mişel Strogof, bir saniyelik bir tereddüt yaşadı:</p>

  <p>“Görmeyeceğim.”</p>

  <p>“Kim olduğunu ve nereye gittiğini, sana hiçbir şeyin itiraf ettiremeyeceğine yemin et!” “Yemin ederim.”</p>

  <p>Çar bunun üzerine, mektubu genç ulağa uzattı:</p>

  <p>“Mişel Strogof, mektubunu al, bütün Sibirya’nın selameti ve belki de kardeşim grandükün hayatı bu mektuba bağlı.”</p>

  <p>“Mektup, Grandük Altes Hazretlerine teslim edilecek.”</p>

  <p>“Ne olursa olsun bu bölgeyi geçecek misin?”</p>

  <p>“Ya geçerim ya da beni vururlar.”</p>

  <p>“Sana sağ olarak ihtiyacım var!”</p>

  <p>“Sağ kalacağım ve geçeceğim.”</p>

  <p>Çar, Mişel Strogof un kendisine cevap verirken gösterdiği sadelik ve sükunetin sağladığı güvenden memnun kalmış görünüyordu.</p>

  <p>“O halde git Mişel Strogof, Tanrı için, Rusya için, kardeşim ve benim için git!”</p>

  <p>Mişel Strogof asker selamı verdikten sonra hemen imparatorun odasından, birkaç saniye sonra da Yeni Saray’dan ayrıldı.</p>

  <p>“Zannediyorum doğru bir seçim yapmışsın general,” dedi çar.</p>

  <p>“Buna inanıyorum, Haşmetmeap Majesteleri, Mişel Strogof un bir insanın yapabileceği her şeyi yapacağına emin olabilirler.” “Gerçekten de tam bir insan,” dedi çar.t edin babalık!” dedi alaycı bir Rus yolcu, “yağlarınızla karıştırırsanız şallarınızı fena halde yağlamış olursunuz!”</p>

  <p>Bu tarz şakalardan pek hoşlanmayan tüccar sertçe cevap verdi:</p>

  <p>“Çok mu hoşunuza gitti!”</p>

  <p>“Saçlarımızı yolup yas tutarsak olayların akışı değişecek mi sanki? Hayır, ne de malların kaderi!” diye cevap verdi yolcu.</p>

  <p>“Tüccar olmadığınız anlaşılıyor!” dedi Yahudi.</p>

  <p>“Emin olun değilim, İbrahim’in aziz evladı! Ben satmıyorum, ne şerbetçiotu ne ördek tüyü ne bal ne balmumu ne kenevir tohumu ne tuzlanmış et ne havyar ne odun ne yün ne kurdele ne kenevir ne keten ne deri ne kürk...”</p>

  <p>“Ama alıyorsunuz herhalde?” diye sordu Acem, Rus yolcunun mal listesini yarıda keserek.</p>

  <p>Adam göz kırparak cevap verdi:</p>

  <p>“Mümkün olduğu kadar az ve sadece kendi tüketimime yetecek kadar.”</p>

  <p>“Şakacının biri!” dedi Yahudi Acem’e.</p>

  <p>“Ya da bir casus!” diye cevap verdi Acem alçak sesle, “tedbirli olalım ve gereğinden fazla konuşmayalım! Bu aralar polis pek şefkatli sayılmaz, hem insan kimlerle yolculuk ettiğini pek bilemiyor!”</p>

  <p>Kompartımanın diğer köşesinde, ticari ürünlerden pek söz edilmiyor, daha çok Tatar istilası ve bunun üzücü sonuçlarından konuşuluyordu.</p>

  <p>“Sibirya’nın bütün atlarına el koyulacak, Orta Asya’nın eyaletleri arasında ulaşım iyice zorlaşacak!” dedi yolculardan biri.</p>

  <p>Yanındaki sordu:</p>

  <p>“Orta kabile Kırgızlarının Tatarlarla birlik olduğu doğru mu?”</p>

  <p>Yolcu alçak sesle cevap verdi:</p>

  <p>“Öyle söylüyorlar, ama bu ülkede kim bir şeyler bildiğini iddia edebilir ki!”</p>

  <p>“Ben sınıra asker yığıldığını duydum. Don Kozakları şimdiden Volga boyunca toplanmış, isyancı Kırgızların üstüne onları süreceklermiş.”</p>

  <p>“Eğer Kırgızlar İrtiş boyundan aşağı indilerse İrkutsk yolu tekin değil dernektir! Zaten dün Krasnoyarsk’a telgraf çekmek istedim ama gitmedi. Tatar kollarının Doğu Sibirya’yı ele geçirmiş olmalarından korkuluyor!” dedi yanındaki.</p>

  <p>“Sonuçta babalık, bu tüccarlar malları ve işleri konusunda kaygılanmakta haklılar. Atlara el koyulduktan sonra sıra kayıklara, arabalara, diğer ulaşım araçlarına gelecek, ta ki bütün imparatorluk sahası, üzerinde izinsiz tek bir adım bile atılamaz hale gelene kadar.”</p>

  <p>Diğeri başını sallayarak cevap verdi: “Nijni-Novgorod fuarının, başladığı kadar parlak sona ermeyeceğinden endişeliyim! Ama Rusya’nın güvenliği ve bütünlüğü her şeyden önce gelir, iş dediğin nedir ki!”</p>

  <p>Sohbet konuları bu kompartımanda olduğu gibi, trenin diğer vagonlarında da fazla değişmiyordu. Ama bütün konuşmalarda sarf edilen sözlerde uç boyutta bir ihtiyat göze çarpıyordu. Olayların geçtiği yerlerden söz etseler dahi, işi asla Moskova hükümetinin niyetlerini öngörecek ya da tahmin edecek kadar ileri götürmüyorlardı.</p>

  <p>Trenin baş tarafındaki bir vagonda bulunan bir yolcunun çok büyük bir doğrulukla tespit ettikleri bunlardı. Bir yabancı olduğu anlaşılan yolcu, etrafa dikkatle bakıyor, ancak kaçamak cevaplar alabildiği arkası gelmez sorular soruyordu. Yol arkadaşlarının bariz hoşnutsuzluğuna rağmen ikide bir camı indirip dışarı sarkıyor ve ufkun sağındaki hiçbir noktayı kaçırmıyordu. En önemsiz yerleşim yerlerinin isimlerini, ticari durumlarını, sanayilerini, nüfuslarını, cinsiyete göre ölüm oranlarını vs. soruyor ve bunları, böyle notlarla dolu olan küçük bir deftere kaydediyordu.</p>

  <p>Bu adam, bunca önemsiz soruya aldığı bunca cevap arasından “kuzinini” şaşırtacak ilginç bir olay bulmaya çalışan muhabir Alcide Jolivet idi. Ama doğal olarak onu casus zannediyorlar ve onun yanında günün olaylarına dair tek kelime etmiyorlardı.</p>

  <p>Muhabir, Tatar istilasına dair herhangi bir şey öğrenemeyeceğini anlayınca not defterine şunları yazdı:</p>

  <p>“Yolcular mutlak surette ketum. Siyasi konularda çok kapalılar.”</p>

  <p>Alcide Jolivet, yolculuk izlenimlerini dakikası dakikasına kaydederken, onunla aynı trene binmiş ve aynı amaçla yolculuk etmekte olan meslektaşı da bir başka kompartımanda aynı inceleme çalışmalarıyla meşguldü. O gün Moskova garında birbirleriyle karşılaşmamışlardı ve her ikisi de, savaş alanını görmek amacıyla aynı trene binmiş olduklarını bilmiyorlardı.</p>

  <p>Ancak, az konuşup çok dinleyen Harry Blount, yol arkadaşlarım Alcide Jolivet gibi kuşkulandırmamıştı. Böylece, onun casus olduğunu düşünmeyen yol arkadaşları, hiç rahatsız olmadan onun yanında sohbet ediyor, hatta işi, her zamanki ihtiyatlı halleriyle bağdaşmayacak kadar ileri götürüyorlardı. Daily Telegraph muhabiri böylelikle, olayların, Nijni-Novgorod’a giden tüccarların zihnini ne kadar meşgul ettiğini ve Orta Asya ile yapılan ticaretin hangi noktada tehlike altında olduğunu gözlemleme fırsatı buldu.</p>

  <p>Ve not defterine, şu çok yerinde gözlemini kaydetmekte tereddüt etmedi:</p>

  <p>“Yolcular son derece endişeli. Savaştan başka bir şeyden söz etmiyorlar ve Volga-Vistül arasında bundan hayret verecek kadar büyük bir serbestlikle konuşuyorlar!”</p>

  <p>Dolayısıyla, Daily Telegraph’ın okuyucuları da, Alcide Jolivet’nin “kuzini” kadar iyi bilgilendirilmiş olacaktı.</p>

  <p>Ayrıca Harry Blount, trenin sol tarafında oturduğundan bölgenin sadece oldukça engebeli bir bölümünü görmüştü ve geniş ovaların bulunduğu sağ tarafa gidip bakmak zahmetine katlanmaksızın, İngilizlere has kendine güvenle, not defterine şunu da eklemeyi ihmal etmedi:</p>

  <p>“Moskova-Vladimir arası dağlık bir bölge.”</p>

  <p>Bununla birlikte, Rus hükümetinin, imparatorluğun içinde dahi, bu vahim olaylar karşısında bazı sert tedbirler aldığı açıkça görülüyordu.</p>

  <p>Ayaklanma henüz Sibirya sınırını aşmamıştı ama, Kırgızlarla komşu Volga eyaletlerinin durumdan olumsuz yönde etkilenmesinden kaygı duyulabilirdi.</p>

  <p>Polis henüz İvan Ogaref'in izini bulamamıştı. Bu hain, şahsi kininin intikamını almak için yabancıları çağırarak Feofar Han ile mi birlik olmuştu, yoksa senenin bu zamanında çok çeşitli unsurları barındıran Nijni-Novgorod’da bir isyanı kışkırtmanın yollarını mı arıyordu? Büyük pazara akın akın gelen bu Acemlerin, Ermenilerin, Kakmakların arasında, bir iç karışıklığı tahrik etmekte görevli casuslar olamaz mıydı? Rusya gibi bir ülkede bütün bu varsayımlar imkan dahilindeydi.</p>

  <p>Aslında, on iki milyon kilometre karelik bu geniş imparatorluğun, Batı Avrupa devletleri gibi homojen bir nüfusa sahip olması mümkün değildir. İmparatorluğu oluşturan milletler arasında nüans denemeyecek kadar büyük farklar vardır. Avrupa, Asya ve Amerika’daki Rus toprakları, on beş derece doğu boylamından otuz üç derece batı boylamına kadar, yani yaklaşık iki yüz1 derece boyunca ve otuzsekizinci güney paralelinden seksenbirinci kuzey paraleline, yani kırk üç derece2 boyunca uzanır. Nüfusu yetmiş milyondan fazladır. Üzerinde otuz farklı dil konuşulur, imparatorlukta Slav hâkimiyeti olduğuna şüphe yoktur, ancak bu Slavlara Ruslarla birlikte PolonyalIlar, Litvanyalılar, Kurlanlar da dahildir. Bunlara Finliler, Estonyalılar, Laponlar, Çeremişler, Çuvaşlar, Permiaklar, Almanlar, Yunanlar, Tatarlar, Kafkas kavimleri, Moğol kabileleri, Kalmuklar, Samoyedler, Kamçadallar, Aleutlar da eklendiğinde, böylesine geniş bir ülkenin birliğini sağlamanın ne kadar zor olduğu ve bunun ancak, akıl ve izan sahibi hükümetlerin yardımıyla, zamanın eseri olabileceği anlaşılır.</p>

  <p>Her ne olursa olsun, İvan Ogaref, bütün aramalara rağmen yakayı ele vermemeyi başarmıştı ve çok büyük ihtimalle Tatar ordusuna ulaşmış olmalıydı. Ama trenin durduğu her istasyonda, müfettişler trene biniyor ve yolcuları inceden inceye tetkik ediyorlardı; bunlar, emniyet müdürünün emriyle İvan Ogaref'i aramakta olan müfettişlerdi. Hükümet, bu hainin henüz Avrupa Rusyası’ndan ayrılamamış olduğu kanısındaydı. Yolculardan biri şüpheli görülürse ifade vermek üzere polis merkezine götürülüyor, bu arada geciken yolcuyu beklemek gibi bir kaygısı olmayan tren yoluna devam ediyordu.</p>

  <p>* Yaklaşık 2500 fersah. (J.V.)</p>

  <p>* Yaklaşık 1000 fersah. (J-V.)</p>

  <p><br /></p>

  <p>Çok katı olan Rus polisine laf anlatmaya çalışmak tamamıyla faydasızdır. Askeri üniforma giymiş olan bu memurlar, asker gibi davranıyorlardı. Zaten bu emirlere, tek kelime bile etmeden boyun eğmekten başka yapılabilecek bir şey yoktu; bunlar, ukaslarına şu sözlerle başlamak hakkına sahip bir hükümdarın emirleriydi: “Biz, Tanrı’nın lütfuyla, bütün Rusya’nın, Moskova’nın, Kiev’in, Vladimir’in ve Novgorod’un imparatoru ve mutlak hâkimi, Kazan’ınve Astrakan’ınçarı, Polonya’nın çarı, Sibirya’nın çarı, Kırım’ın çarı, Pskofun efendisi, Smolensk’in, Litvanya’nın, Volinya’nın, Podolya’nın, Finlandiya’nın büyük prensi, Estonya’nın, Livonya’nın, Kurland ve Semigalya’nın, Bialistok’un, Karelya’nın, togurya’nın, Perm’in, Viatka’nın, Bulgaristan’ın ve başka birçok memleketlerin prensi, Nijni-Novgorod, Çernigof, Riazan, Polotsk, Rostof, Yaroslav, Bielozersk, Udorya, Obdorya, Kondinya, Vitepsk, Mstislaf memleketlerinin efendisi ve büyük prensi, kuzey bölgelerinin hâkimi, Iverya, Kartalinya, Gruzinya, Kabardinya, Ermenistan ülkelerinin efendisi, Çerkez prenslerinin, dağ prenslerinin ve diğerlerinin veliahtı ve suzereni, Norveç’in veliahtı, Schleswig-Holstein’m, Storman’m, Dittmarsen’in, Oldenburg’un dükü.” Kudretli hükümdarın armasında, bir tarafta bir asa, diğer tarafta bir küre tutan; Nougovod, Vladimir, Kiev, Kazan, Astrakan, Sibirya armalarının çevrelediği ve üzerinde kraliyet tacının yer aldığı Saint-Andre tarikatı kolyesinin sarmaladığı iki başlı bir kartal bulunuyordu!</p>

  <p>Mişel Strogof'a gelince, tamamıyla yasalara uygun durumdaydı ve dolayısıyla polisin aldığı hiçbir önlemden etkilenmiyordu.</p>

  <p>Vladimir istasyonunda trenin durduğu birkaç dakika, Daily Telegraph muhabirinin, Rusya’nın bu eski başkenti hakkında, maddi manevi her iki açıdan da eksiksiz bir fikir edinmesi için yeterli olmuş gibiydi.</p>

  <p>Vladimir garında trene yeni yolcular bindi. Mişel Strogof'un bulunduğu kompartımanın kapısında, diğerleriyle birlikte bir genç kız göründü.</p>

  <p>Çarın ulağının karşısında boş bir yer vardı. Genç kız, bütün eşyası olduğu anlaşılan kırmızı deriden mütevazı çantasını yanma yerleştirdikten sonra buraya oturdu. Sonra, tesadüfün karşısına çıkardığı yol arkadaşlarına bir kerecik bile bakmadan gözlerini yere çevirdi ve daha birkaç saat sürecek olan yolculuğa hazırlandı.</p>

  <p>Mişel Strogof yeni yolcuyu dikkatle incelemekten kendini alamadı. Hatta, trenin gidiş yönüne ters oturduğu için ona kendi yerini teklif etti ama genç kız, hafifçe eğilerek teşekkür etmekle yetindi.</p>

  <p>Genç kız on altı on yedi yaşlarında olmalıydı. Güzel yüzü, biraz sert, şirinlikten çok güzel olmaya eğilimli Slav tipinin bütün saflığını taşıyordu ki birkaç yıl içinde hatları belirginleştiğinde bu iyice ortaya çıkacaktı. Altın sarısı gür saçları, başını örten eşarbın arasından dışarı taşıyordu. Olağanüstü tatlı bakan gözleri siyahtı. Biraz zayıf ve solgun yanaklarıyla birleştiği yerde, düzgün burnunun kanatları hafifçe kıpırdıyordu. Zarif dudakları uzun zamandan beri gülmeyi unutmuş görünüyordu.</p>

  <p>Üzerini basitçe örten bol mantosunun altından genç kızın uzun boylu olduğu anlaşılıyordu. Kelimenin tam anlamıyla, henüz “çok genç” olmasına rağmen, geniş alnı, yüz hatları, büyük bir manevi güce sahip olduğu fikrini uyandırıyordu, bu ayrıntı Mişel Strogof'un gözünden kaçmamıştı. Genç kız muhakkak ki geçmişte epey acı çekmişti ve kuşkusuz gelecek de ona iç açıcı fırsatlar sunmuyordu. Ancak, hayatın zorluklarıyla mücadele etmeyi bildiği ve bunda kararlı olduğu da bir o kadar kesindi. iradesi çok güçlü ve sükuneti, bir erkeği bile yıldıracak ya da kızdıracak durumlarda bile sarsılmaz olmalıydı.</p>

  <p>Genç kızın ilk bakışta uyandırdığı izlenim buydu. Kendisi de güçlü bir tabiata sahip olan Mişel Strogof, bu görünüşün altındaki kişilikten etkilenmiş olmalıydı, ısrarlı bakışlarıyla onu rahatsız etmemeye büyük bir özen göstererek, dikkatle onu incelemeye devam etti.</p>

  <p>Genç yolcunun kıyafeti son derece basit ve tertemizdi. Zengin olmadığı kolayca anlaşılıyordu ama üstünde başında en küçük bir ihmal emaresi aramak boşunaydı. Bütün eşyası, yer olmadığı için dizlerinin üstünde tuttuğu, anahtarla kilitli deri çantasının içindeydi.</p>

  <p>Genç kız, yakasına zarifçe mavi bir şerit geçirilmiş, koyu renkli uzun bir manto giymişti. Mantonun altında, topuklarına kadar uzanan elbisesini saran, plisinin iç tarafında pek göze çarpmayan birkaç işleme bulunan ve yine koyu renk bir yarım etek vardı. Sanki uzun bir yolculuğu öngörerek seçilmiş gibi duran işlenmiş deriden, takviyeli tabanlı yarım botları küçük ayaklarını sarıyordu.</p>

  <p>Mişel Strogof, genç kızın kıyafetinde Livonyalılara has bazı ayrıntılar fark etti ve yol arkadaşının Baltık eyaletlerinden olması gerektiğini düşündü.</p>

  <p>Ama, bir anne ya da baba desteğinin, bir ağabey himayesinin neredeyse şart olduğu bir yaşta; bu genç kız tek başına nereye gidiyordu? Batı Rusya eyaletlerine yaptığı uzun bir yolculuktan mı dönüyordu? Yalnızca Nijni-Novgorod’a kadar mı gidiyordu yoksa yolculuğunun son durağı imparatorluğun doğu sınırlarının ötesinde miydi? Annesi babası ya da bir arkadaşı, trenin varış yerinde onu bekliyor olacak mıydı? Tam aksine, trenden indiğinde kendisini, hiç kimsenin onun için kaygılanmadığı, bu kompartımanda olduğu kadar kimsesiz olacağı bir şehirde bulması daha muhtemel değil miydi?</p>

  <p>Doğrusu genç kızın tavırlarında, kimsesizliğin getirdiği alışkanlıklar bariz bir şekilde göze çarpıyordu. Vagona girişi ve yerine yerleşmesi, etrafında fazla hareket yaratmaması, kimseyi rahatsız etmemeye ve sıkmamaya özen göstermesi, bütün bunlar yalnız yaşama alışkanlığının ve yalnızca kendi kendine güvenmek zorunda olduğunun işaretleriydi.</p>

  <p>Mişel Strogof onu ilgiyle inceliyordu ama, trenin Nijni-Novgorod’a varışına kadar geçen saatler içinde onunla konuşmak için bir fırsat yaratmaya çalışmadı.</p>

  <p>Yalnızca bir kere, genç kızın yanında oturan, şu şallarla yağları dikkatsizce birbirine karıştıran tüccar uyuyakalıp bir sağ omzuna, bir sol omzuna düşen koca kafasıyla onu rahatsız etmeye başlayınca Mişel Strogof adamı sertçe uyandırmış ve uygun bir dille doğru durması gerektiğini hatırlatmıştı.</p>

  <p>Tabiatı itibarıyla oldukça kaba bir adam olan tüccar, “kendi üstlerine vazife olmayan şeylere karışan insanlar” hakkında birkaç kelime homurdandı, ama Mişel Strogof ona öyle bir baktı ki, uykucu adam diğer tarafa yaslanarak genç kızı rahat bıraktı.</p>

  <p>Mişel Strogof, genç kızın bir saniyeliğine kendine dönen bakışlarında sessiz ve mütevazı bir teşekkür ifadesi buldu.</p>

  <p>Fakat ortaya çıkan bir durum Mişel Strogof a bu genç kızın kişiliği hakkında tam bir fikir verdi.</p>

  <p>Nijni-Novgorod garına on iki verst kala, tren demiryolu üzerindeki sert bir dönemeçte şiddetle sarsıldı, ardından da bir dakika boyunca yokuş aşağı kaydı.</p>

  <p>Kimi az, kimi çok sarsılan yolcular çığlıklar atıyorlardı, vagonlar karmaşa ve dağınıklık içindeydi, sarsıntının yarattığı ilk etki bu olmuştu. Ciddi bir kazanın meydana gelmiş olmasından kaygı duyulabilirdi. Tren henüz tam olarak durmadan kapılar açıldı, korku içindeki yolcuların tek bir düşüncesi vardı, vagonları terk etmek ve yol üzerinde sığınacak bir yer bulmak.</p>

  <p>Mişel Strogof her şeyden önce genç yolcuyu düşündü. Ama kompartımandaki yolcular, dışarı çıkmak telaşıyla çığlıklar içinde itişip kakışırken yüzü hafifçe sararmış olan genç kız sakin sakin yerinde oturuyordu.</p>

  <p>Ve bekliyordu. Mişel Strogof da bekledi.</p>

  <p>Genç kız vagondan inmek için tek bir harekette bulunmamıştı. Mişel Strogof da bulunmadı.</p>

  <p>Her ikisi de sakince duruyordu.</p>

  <p>“Ne güçlü bir tabiatı var!” diye düşündü Mişel Strogof.</p>

  <p>Bu arada, tehlike çabucak atlatıldı. Yük vagonunun bağlantısındaki bir kırılma, cince sarsıntıya, sonra da trenin durmasına sebep olmuştu, vagonların raydan çıkmasına ve tümseğin tepesinden çukura yuvarlanmasına ramak kalmıştı. Bir saatlik bir gecikme oldu. Sonunda yol açıldı, tren yoluna devam etti ve akşam saat sekiz buçukta Nijni-Novgorod garına ulaştı.</p>

  <p>Henüz hiç kimse vagonlardan inmeden polis müfettişleri kapıları tuttu ve yolcuları incelediler.</p>

  <p>Mişel Strogof, Nikolay Korpanof adına düzenlenmiş olan podaroşnasını gösterdi ve hiçbir zorlukla karşılaşmadı.</p>

  <p>Son durakları Nijni-Novgorod olan kompartımandaki diğer yolculara gelince, şansları varmış ki hiçbiri şüpheli görülmedi.</p>

  <p>Genç kız, pasaport değil ama -zira, Rusya içinde pasaporta gerek yoktu- değişik damgalı, özel bir niteliğe sahip gibi görünen bir izin kağıdı gösterdi.</p>

  <p>Müfettiş bu kağıdı dikkatle okudu ve içeriğini iyice inceledikten sonra sordu:</p>

  <p>“Rigalı mısın?”</p>

  <p>“Evet,” diye cevap verdi genç kız.</p>

  <p>“İrkutsk’a mı gidiyorsun?”</p>

  <p>“Evet.”</p>

  <p>“Elangi yoldan?”</p>

  <p>“Perm yolundan.”</p>

  <p>“İyi,” dedi müfettiş, “izin kağıdını Nijni-Novgorod karakoluna vize ettirmeyi unutma.”</p>

  <p>Genç kız müfettişi başıyla onayladı.</p>

  <p>Bu soru ve cevaplara kulak misafiri olan Mişel Strogof hem şaşkınlık hem de acıma hissi duydu. Nasıl yani, bu genç kız, Sibirya’nın bu uzak yollarında tek başınaydı dernek, üstelik her zamanki tehlikelere bir de istila altındaki ve ayaklanmış bir memleketin tehlikeleri eklenmişken! Oraya nasıl ulaşacaktı? Başına neler gelecekti?..</p>

  <p>Teftiş bitince kapılar açıldı, ama Mişel Strogof henüz ona doğru bir hareket yapamadan, genç Livonyalı vagondan herkesten önce indi ye garın peronlarını dolduran kalabalığın arasında kayboldu.</p>
</body>
</html>
