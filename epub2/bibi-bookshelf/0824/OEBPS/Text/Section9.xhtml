<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>6</h2>
  <hr style="width:50%" />

  <h2 id="sigil_toc_id_7">İKİ KARDEŞ</h2>
  <hr style="width:50%" />

  <p>Özel çıkarlar için bir felaket anlamına gelen bu tedbirler, var olan durumu tamamıyla doğruluyordu. Bütün Rus vatandaşlarına eyaletin dışına çıkma yasağı getirilmesinin sebebi, henüz burada bulunması ihtimali olan İvan Ogaref'in çok zor da olsa, en azından Feofar Han ile birleşmesine engel olmak ve Tatarların reisini böyle tehlikeli bir teğmenden mahrum bırakmaktı.</p>

  <p>“Asya kökenli bütün yabancıların yirmi dört saat içinde eyaleti terk etmeleri emri”yse, Orta Asya’dan gelmiş olan şu kaçakçıların ve aynı zamanda, fuarın buraya toplamış olduğu, Tatar ve Moğol halkla az çok yakınlığı olan çingenelerin, Çiganların hepsini uzaklaştırmak içindi. Çok insan çok casus dernekti ve onların sınırdışı edilmelerinin sebebi muhakkak ki mevcut şartlardı.</p>

  <p>Nijni-Novgorod şehrinin üzerine yıldırım gibi düşen bu iki haberin yarattığı etkiyi anlamak zor olmayacaktır, çünkü bunlar, tahmin edilenlerin çok ötesindeydi.</p>

  <p>Sonuçta, işleri gereği Sibirya sınırının ötesine geçmesi gereken Rus vatandaşları en azından şimdilik eyaletten ayrılamayacaklardı. Tebligatın birinci maddesinin kapsamı gayet açıktı, hiçbir istisna kabul etmiyordu. Kamu menfaati karşısında bütün kişisel menfaatlerin silinmesi gerekiyordu.</p>

  <p>Tebligatın ikinci maddesine gelince, sınırdışı emri de herhangi bir itiraza yer bırakmıyordu. Bu madde, Asya kökenli olanlar dışındaki yabancıları kapsamıyordu, ama onların da mallarını toplayıp geldikleri gibi geri gitmekten başka yapacak şeyleri yoktu. Bütün bu soytarılar, hokkabazlar kalabalığına gelince, en yakın sınıra ulaşmak için yaklaşık bin verstlik bir yol kat etmeleri gerekiyordu ki bu onlar için kısa vadeli bir sefalet dernekti.</p>

  <p>Teamüle uymayan bu tedbir kararları üzerine protesto mırıltıları, ümitsizlik çığlıkları yükseldi, ancak Kazakların ve polis memurlarının varlığı buna hemen son verdi.</p>

  <p>Ve anında, bu geniş alandaki toparlanma faaliyetleri başladı. Dükkanların önüne serilen bezler toplandı, gezici tiyatrolar yavaş yavaş yola koyuldular, danslar ve şarkılar kesildi, gösteri yapanlar sustu, ateşler söndü, cambazların ipleri söküldü, bu seyyar evlerin nefes darlığı çeken yaşlı atları ahırlarından getirilip atlara koşuldu. Polisler ve askerler, ellerinde kırbaç ya da sopayla geç kalanları uyarıyor ve zavalı çingenelerin henüz terk etmedikleri çadırları başlarına yıkmaktan rahatsız olmuyorlardı. Hiç şüphe yok ki bu kararların etkisiyle, Nijni-Novgorod meydanı akşam olmadan tamamıyla boşalacak ve büyük pazarın gürültüsü yerini çöl sessizliğine bırakacaktı.</p>

  <p>Tekrar etmek gerekir ki, -çünkü bu, alman tedbirlerin zorunlu kıldığı ağır bir sonuçtu- sınırdışı emrinin doğrudan etkilediği bütün bu göçebelerin Sibirya bozkırlarında kalmaları bile yasaktı; Hazar Denizi’nin güneyine, ya Irana ya Türkiye’ye ya Türkistan ovalarına gitmek zorundaydılar. Ural üzerindeki konaklama noktaları ve Rus sınırı boyunca uzanan ırmak boyundaki dağlardan geçişlerine de izin verilmemişti. Dolayısıyla, serbest bir toprağa ayak basmaları için bin verst kat etmeleri gerekecekti.</p>

  <p>Emniyet müdürü tebligatı okuduğu sırada Mişel Strogof, aklına gelen benzerlikle sarsıldı.</p>

  <p>“Garip tesadüf!” diye düşündü; “Asya kökenli yabancıları sınırdışı eden bu tebligatla dün gece iki Çiganın arasında geçen konuşma birbiriyle çakışıyor. ‘Baba’nın kendisi bizi yolluyor, bizim gitmek istediğimiz yere!’ demişti yaşlı Çingene. ‘Baba’ imparator olmalı! Halk arasında ona böyle derler! Bu çingeneler kendilerine karşı alman tedbiri nasıl öngörebilirler, nasıl bilebilirler ve nereye gitmek istiyorlar? Şüpheli adamlar bunlar ve bana öyle geliyor ki, hükümetin tebligatı onlara zarar vermekten çok onların işine yaradı!”</p>

  <p>Muhakkak ki çok doğru olan bu düşünce yerini, Mişel Strogof un zihnindeki başka her şeyi silen yeni bir düşünceye bıraktı. Çiganları unuttu, şüpheli konuşmaları unuttu, tebligatın ilanıyla sonuçlanan garip rastlantıyı unuttu... Livonyalı genç kız aklına gelmişti - birdenbire.</p>

  <p>“Zavallı çocuk!” dedi elinde olmadan. “Artık sınırı geçemeyecek!”</p>

  <p>Gerçekten de genç kız Rigalı, Livonyalı’ydı, sonuçta, Rus idi ve artık Rus topraklarının dışına çıkamayacaktı! Yeni kararların alınmasından önce kendisine verilmiş olan izin elbette ki geçerli değildi. Sibirya’nın bütün yolları acımasızca yüzüne kapanmıştı ve onu İrkutsk’a götüren sebep ne olursa olsun, şu andan itibaren oraya gitmesi yasaktı.</p>

  <p>Bu düşünce Mişel Strogof'un kafasını fazlasıyla meşgul ediyordu. Önce biraz belirsiz biçimde, önemli görevinin gerekli kıldığı hiçbir şeyi ihmal etmeden, belki de bu cesur çocuğa yardım edebileceğini düşündü ve bu fikir hoşuna gitti. Yollarını avcunun içi gibi bildiği bir memlekette, güçlü ve dayanıklı bir erkek olarak, karşı karşıya kalabileceği tehlikeleri çok iyi bilen Strogof, bu tehlikelerin bir genç kız için çok daha korkunç olacağını bilmiyor olamazdı. İrkutsk’a gideceğine göre kendisiyle aynı yolu izleyecekti, kendisi gibi istilacı kabilelerin ortasından geçmeye çalışacaktı. Bunun dışında, eğer yanında sadece olağan durumda yapılan bir yolculuğa yetecek kadar para varsa, olayların yalnızca ölümcül değil ama aynı zamanda pahalı hale de getirdiği bu şartlar altında yolculuğu nasıl tamamlayabilecekti?</p>

  <p>“Pekala!” dedi kendi kendine, “Perm yolundan gideceğine göre onunla karşılaşmamam neredeyse imkansız. Bu durumda, hiç kuşkulandırmadan göz kulak olabilirim ona, hem de İrkutsk’a gitmekte neredeyse benim kadar aceleci gibi göründüğüne göre bana hiç vakit kaybettirmeyecek.”</p>

  <p>Ama bir düşünce diğerini doğurdu. Mişel Strogof o âna kadar iyi bir iş yapacağını, bir hizmette bulunacağını düşünmüştü sadece. Ancak, kafasında oluşan yeni fikirle mesele tamamen yeni bir görünüm aldı.</p>

  <p>“Aslında,” dedi kendi kendine, “belki de onun bana olduğundan çok benim ona ihtiyacım var. Yanımda bulunması çok faydalı olabilir, hakkımda oluşabilecek şüpheleri ortadan kaldırabilir. Bozkırda tek başına yolculuk eden bir adamın çarın ulağı olduğu çok daha kolay anlaşılabilir. Aksine eğer bu kız yanımda olursa, podaroşnamda yazdığı gibi Nikolay Korpanof olduğuma herkes inanır. Dernek ki benimle gelmesi gerekiyor! Dernek ki ne pahasına olursa olsun onu bulmam gerekiyor! Dün gece bir araba bulup Nijni-Novgorod’dan ayrılmış olması ihtimal dahilinde değil. Onu aramaya başlayalım bakalım, Tanrı yardımcım olsun!”</p>

  <p>Mişel Strogof, emirlerin uygulanmasının yarattığı gürültü son haddini bulurken Nijni-Novgorod’un büyük meydanından ayrıldı. Sürgün edilen yabancıların serzenişleri, onları hırpalayan Kazakların bağırışları tarif edilmez bir kargaşa yaratmıştı. Aradığı genç kız burada olamazdı.</p>

  <p>Saat sabahın dokuzuydu, istimbot on ikide kalkacaktı. Yani yolculuk arkadaşı olmasını istediği kişiyi bulmak için Mişel Strogof un yaklaşık iki saati vardı.</p>

  <p>Yeniden Volga’yı geçti ve kalabalığın çok daha az olduğu karşı kıyının mahallelerini dolaştı. Yukarı ve aşağı şehri, denebilir ki, sokak sokak gezdi. Bütün ağlayanların, bütün acı çekenlerin doğal sığınağı olan kiliselere girip çıktı. Livonyalı genç kıza hiçbir yerde rastlayamadı.</p>

  <p>Kendi kendine, “Aramaya devam edelim, Nijni-Novgorod’dan ayrılmış olamaz!” diye tekrarlıyordu.</p>

  <p>Mişel Strogof, iki saat boyunca dolandı durdu. Dinlenmeden yürüyor, yorgunluk hissetmiyor, kendisini düşünmekten alıkoyan, karşı konulmaz bir duygunun peşinden gidiyordu. Ama her şey boşunaydı.</p>

  <p>Sonra aklına, genç kızın tebligattan henüz haberdar olmamış olabileceği geldi. Fakat bu mümkün değildi, böyle bir felaket patlak verdiğinde herkes duyardı. Sibirya’dan gelen en küçük haberle bile ilgilenen birisi, valinin, kendisini böyle doğrudan doğruya etkileyen emirlerini nasıl bilmezdi?</p>

  <p>Ama sonuçta, eğer bilmiyorsa birkaç saat içinde rıhtıma gelecekti ve acımasız polis memurları onun vapura binmesine hoyratça engel olacaklardı. Ne pahasına olursa olsun, öncelikle Mişel Strogof onu görmeli ve başına geleceklere engel olmalıydı.</p>

  <p>Fakat arayışı sonuçsuz kaldı, hatta bir süre sonra onu yeniden bulmak konusunda bütün ümidini kaybetti.</p>

  <p>Saat on bir olmuştu. Mişel Strogof, daha önce hiçbir koşulda gerekmemiş olduğu halde bu sefer, podaroşnasını emniyet müdürlüğüne göstermeyi düşündü. Bu durum kendisi için öngörülmüş olduğundan, tebligat elbette ki onu ilgilendiriyor olamazdı, ama şehirden çıkmasına hiçbir şeyin engel olmayacağından emin olmak istedi.</p>

  <p>İşte bu yüzden Mişel Strogof, Volga’nın diğer kıyısına, emniyet müdürlüğünün bulunduğu mahalleye geri dönmek zorunda kaldı.</p>

  <p>Eyâleti terk etme emri almış olan yabancıların gitmek için bazı formaliteleri tamamlamaları gerektiğinden, burada büyük bir izdiham vardı. Böyle bir önlem alınmamış olsa, Tatar hareketine az veya çok dahil olan Ruslar kılık değiştirerek sınırı geçebilirlerdi ki tebligatın asıl engellemek istediği buydu. Yani sizi sınırdışı ediyorlardı, bu yetmezmiş gibi, bir de gitmek için izin almanız gerekiyordu.</p>

  <p>Acem, Türk, Hintli, Türkistanlı, Çinli tüccarlarla karışmış olan soytarılar, çingeneler, Çiganlar polis merkezinin avlusunu ve odalarını doldurmuştu.</p>

  <p>Herkes acele ediyordu, çünkü bütün bu sınırdışı edilmiş insan güruhu ulaşım vasıtalarına saldıracaktı ve geç kalacak olanlar söylenen süre içinde şehirden ayrılamamak gibi büyük bir tehlikeyle karşı karşıya kalacaklar ve bu da, emniyet güçlerinin sert muamelesine maruz kalmalarına sebep olacaktı.</p>

  <p>Mişel Strogof güçlü dirsekleri sayesinde avluyu aşabildi. Ama odalara girmek ve memurların bulunduğu gişeye ulaşabilmek çok daha zor bir işti. Bununla birlikte, bir müfettişin kulağına söylediği birkaç söz ve cebine koyduğu birkaç ruble yolunu açmakta oldukça etkili oldu.</p>

  <p>Memur onu bekleme salonuna aldıktan sonra daha yüksek rütbeli bir memura haber vermeye gitti.</p>

  <p>Mişel Strogof, polisle işleri yoluna koyup hareketlerinde serbest kalmakta gecikmeyecekti.</p>

  <p>Memuru beklerken etrafına bakındı. Ve ne görsün istersiniz?</p>

  <p>Şuracıkta, bankın üzerinde, oturuyor olmaktan çok yığılmış gibi görünen, profili duvara yansıyan yüzü pek seçilmese de, suskun bir umutsuzluğun pençesinde olduğu anlaşılan bir genç kız vardı.</p>

  <p>Mişel Strogof yanılmamıştı. Livonyalı genç kızdı bu.</p>

  <p>Hükümetin tebligatından habersiz, iznini onaylatmak için polis merkezine gelmişti!., izni reddedilmişti. İrkutsk’a gitme izni vardı şüphesiz, ama tebligat kesindi, önceden verilmiş bütün izinleri hükümsüz kılıyordu, artık Sibirya yolları ona kapalıydı.</p>

  <p>Onu yeniden bulmuş olduğu için sevinen Mişel Strogof genç kıza yaklaştı.</p>

  <p>Kız bir an için ona baktı ve yolculuk arkadaşını tekrar görünce yüzü kısa bir süre için aydınlandı. Sezgisel bir hareketle ayağa kalktı ve bir kazazedenin gemi enkazına sarılması gibi, ondan yardım isteyecek oldu...</p>

  <p>Tam bu sırada, memur Mişel Strogof un omzuna dokundu.</p>

  <p>“Emniyet müdürü sizi bekliyor,” dedi.</p>

  <p>“Tamam,” diye cevap verdi Mişel Strogof.</p>

  <p>Ve dünden beri döne döne aradığı kıza tek bir kelime bile söylemeden, ona güven verecek ama, ikisini de tehlikeye atabilecek hiçbir harekette bulunmadan, yoğun kalabalığın arasında memuru izledi.</p>

  <p>Livonyalı genç kız, kendisine yardım edebilecek tek kişinin de gözden kaybolduğunu görünce yeniden bankın üzerine yığıldı.</p>

  <p>Aradan üç dakika bile geçmeden Mişel Strogof yanında bir memurla birlikte salonda göründü. Kendisine Sibirya yollarını açan podaroşnasım elinde tutuyordu.</p>

  <p>Livonyalı genç kıza yaklaştı ve onun elini tuttu:</p>

  <p>“Kardeşim...” dedi.</p>

  <p>Genç kız anlamıştı! Tereddüt etmesine fırsat vermeyecek olan ani bir ilham almışçasına ayağa kalktı!</p>

  <p>“Kardeşim,” diye tekrarladı Mişel Strogof,</p>

  <p>“İrkutsk yolculuğumuza devam etmek için izin aldık. Geliyor musun?”</p>

  <p>“Geliyorum ağabey,” diye cevap verdi genç kız, elini Mişel Strogof'un eline bırakarak.</p>

  <p>Ve ikisi birlikte polis merkezinden ayrıldılar.</p>
</body>
</html>
