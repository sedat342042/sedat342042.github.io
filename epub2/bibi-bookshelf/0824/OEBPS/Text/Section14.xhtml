<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>11</h2>
  <hr style="width:50%" />

  <h2 id="sigil_toc_id_12">TEHLİKEDEKİ YOLCULAR</h2>
  <hr style="width:50%" />

  <p>Gerçekten de, fırtınanın sakinleştiği bu kısa süre içinde yolun yukarı tarafından, arabayı koruyan çıkıntıya oldukça yakın bir yerlerden bağırışlar duyulmuştu.</p>

  <p>Bu haykırışlar, muhakkak ki zor durumda olan bir yolcunun ümitsizce yardım arayışı gibiydi.</p>

  <p>Mişel Strogof kulak kesildi.</p>

  <p>Yemşik de dinliyor, ama sanki bu yardım çağrısına cevap vermek imkansızmış gibi başını sallıyordu.</p>

  <p>“Yardım isteyen yolcular bunlar!” diye bağırdı Nadya.</p>

  <p>“Ya yalnızca bize güveniyorlarsa!..” diye cevap verdi yemşik.</p>

  <p>“Neden olmasın?” diye bağırdı Mişel Strogof. “Aynı durumda onların bizim için yapacağını biz neden onlar için yapmayalım?”</p>

  <p>ulyi ama arabayla atları tehlikeye atamazsınız!..”</p>

  <p>Mişel Strogof yemşiğin sözünü kesti.</p>

  <p>“Ben de yürüyerek giderim.”</p>

  <p>“Ben de seninle geliyorum ağabey,” dedi Livonyalı genç kız.</p>

  <p>“Hayır, burada kal Nadya. Yemşik de senin yanında olacak. Onu yalnız bırakmak istemiyorum...”</p>

  <p>“Tamam, kalırım,” diye cevap verdi Nadya.</p>

  <p>“Her ne olursa olsun bu sığmaktan ayrılma!”</p>

  <p>“Beni aynen bıraktığın yerde bulacaksın.”</p>

  <p>Mişel Strogof arkadaşının elini sıktı ve yamacın dönemecini aşarak karanlığın içinde kayboldu.</p>

  <p>“Ağabeyin hata ediyor,” dedi yemşik genç kıza.</p>

  <p>Nadya ise basitçe cevap verdi:</p>

  <p>“Hayır, haklı.”</p>

  <p>Bu arada Mişel Strogof yolu hızla tırmanıyordu. Yardım isteyenlerin imdadına koşmakta acele ediyor, aynı zamanda da, fırtınanın dağlarda maceraya atılmaktan alıkoymadığı bu yolcuların kim olabileceğini öğrenmek için güçlü bir arzu duyuyordu, zira bunların, sürekli arabalarının önünden giden talikanın yolcuları olduğuna emindi.</p>

  <p>Yağmur durmuş ama boranın şiddeti iki katına çıkmıştı. Hava akımının getirdiği çığlıklar gitgide daha iyi ayırt ediliyordu. Mişel Strogof'un Nadya’yı bıraktığı yerden hiçbir şey görünmüyordu. Yol kıvrımlıydı ve fenerlerin ışığı ancak zikzaklı yolu kesen yamaç çıkıntılarını aydınlatabiliyordu. Sert rüzgar her dönemeçte aşılması zor anaforlar oluşturuyordu. Bunlara karşı koyabilmek için Mişel Strogof'un insanüstü bir güç göstermesi gerekmekteydi.</p>

  <p>Ama biraz sonra, sesleri gelen yolcuların uzakta olamayacakları anlaşıldı. Belki yolun dışına savrulduklarından, belki karanlık onları gizlediğinden Mişel Strogof henüz yolcuları göremiyordu ama konuştuklarını gayet iyi duyuyordu.</p>

  <p>Kulağına gelenler onu biraz şaşırtmıştı:</p>

  <p>“Ahmak herif, geri dönecek misin sen?”</p>

  <p>“Seni ilk menzilde kırbaçlatacağım!”</p>

  <p>“Duyuyor musun beni, arabacı olacak baş belası, gel buraya!”</p>

  <p>“İşte bu memlekette arabayla, böyle yolcu taşıyorlar!..”</p>

  <p>“Talika dedikleri de bu!”</p>

  <p>“Ah! Hödük herif! Tabanları yağlayıp gidiyor, bizi yarı yolda bıraktığının farkında değil sanki!”</p>

  <p>“Bana bunu nasıl yapar! Bana, saygın bir İngilize! Şansölyeliğe şikayet edeceğim, astıracağım bu herifi!”</p>

  <p>Bu şekilde konuşan adam gerçekten büyük bir öfke içindeydi. Ama birdenbire, böyle bir durum karşısında hiç beklenmeyecek bir kahkaha patladı ve bunu takip eden sözler, Mişel Strogof un ikinci bir kişi daha olduğunu anlamasını sağladı:</p>

  <p>“Gerçekten, bu çok gülünç!”</p>

  <p>Birleşik Krallık vatandaşı oldukça sert bir sesle cevap verdi:</p>

  <p>“Dernek gülmeye cüret edebiliyorsunuz!” “Elbette sevgili meslektaşım, hem de canı gönülden gülüyorum ve.de yapabileceğim en iyi şey bu! Size de aynısını tavsiye ederim! Yemin ederim çok gülünç, görülmüş şey değil bu!..”</p>

  <p>Bu sırada, şiddetli bir gökgürültüsü, dağların yankısıyla katlanarak, geçidi müthiş bir çatırtıyla doldurdu. Gürültüler son bulduktan sonra, neşeli ses yeniden duyuldu:</p>

  <p>“Evet, son derece gülünç! Fransa’da asla böyle bir şey olmaz!”</p>

  <p>“Ne de İngiltere’de!” diye cevap verdi İngiliz.</p>

  <p>Mişel Strogof, şimşeklerin büyük ölçüde aydınlattığı yol üzerinde, yirmi adım ileride, derin tekerlek çukurları içinde çamura saplanmış görünen tuhaf bir aracın arkasına yan yana tünemiş iki yolcu fark etti.</p>

  <p>Mişel Strogof, biri gülmeye, diğeri sövüp saymaya devam eden iki yolcuya yaklaştı ve Nijni-Novgorod-Perm yolunda Kafkas’ta birlikte yolculuk ettiği iki gazete muhabirini tanıdı.</p>

  <p>“Merhabalar mösyö!” diye bağırdı Fransız. “Böyle bir durumda sizi gördüğümüze ne kadar memnunuz bilemezsiniz! Size, yakın düşmanım Mösyö Blount’u takdim etmeme izin verin.”</p>

  <p>İngiliz muhabir selam verdi, belki o da nezaket kurallarına uygun olarak meslektaşı Alcide Jolivet’yi tanıtacaktı ama Mişel Strogof araya girdi:</p>

  <p>“Gerek yok beyler, birbirimizi tanıyoruz, Volga’da birlikte yolculuk ettik.”</p>

  <p>“Ah, çok iyi! Harika! Mösyö?..”</p>

  <p>“Nikolay Korpanof, İrkutsk tüccarlarından,” diye cevap verdi Mişel Strogof. “Biriniz için bu kadar acıklı, diğeriniz için bu kadar eğlenceli olan maceranız nedir söyler misiniz?”</p>

  <p>“Siz hakem olun Mösyö Korpanof,” dedi Alcide Jolivet. “Düşünün; arabacımız, uğursuz arabasının ön kısmıyla birlikte gitti, bizi de bu manasız arka bölümde bıraktı! İki kişilik bir talikanın en .bat parçası, üstelik rehbersiz ve atsız! Bu durum mutlak surette ve son derece komik değil mi!”</p>

  <p>“Hiç de komik değil!” diye cevap verdi İngiliz.</p>

  <p>“Tabii ki öyle sevgili meslektaşım! Siz olayları iyi tarafından almayı gerçekten bilmiyorsunuz!”</p>

  <p>“Peki yolumuza nasıl devam edeceğiz, söyler misiniz lütfen?” diye sordu Harry Blount.</p>

  <p>“Bundan daha kolay ne var?” diye cevap verdi Alcide Jolivet. “Arabanın bize kalan kısmına siz kendinizi koşacaksınız, ben de dizginleri alıp, gerçek bir yemşik gibi size benim küçük güvercinim diyeceğim ve siz de gerçek bir posta atı gibi yürüyeceksiniz!”</p>

  <p>“Mösyö Jolivet,” dedi İngiliz, “bu şaka çizmeyi aşıyor ve...”</p>

  <p>“Sakin olun sevgili meslektaşım. Siz yorulduğunuzda ben sizin yerinizi alacağım ve eğer sizi müthiş bir hızla götürmezsem, bana tıknefes salyangoz, içi geçmiş kaplumbağa dernek hakkınız olacak!”</p>

  <p>Alcide Jolivet bütün bunları öyle büyük bir keyifle söylüyordu ki, Mişel Strogof gülmekten kendini alamadı. Ve şöyle dedi:</p>

  <p>“Beyler, yapılacak daha iyi bir şey var. Şu anda Ural zincirinin tepesinde bir geçitteyiz, dolayısıyla şimdi tek yapmamız gereken yamaçtan aşağı inmek. Arabam şurada, beş yüz adım geride. Atlarımdan birini size ödünç veririm, talikanızın kalan kısmına onu koşarız ve eğer bir kaza olmazsa yarın hep birlikte Ekaterinburga varmış oluruz.”</p>

  <p>“Mösyö Korpanof,” dedi Alcide Jolivet, “cömert bir yüreğin teklifi bu!”</p>

  <p>“Şunu da söylemeliyim ki beyler,” diye devam etti Mişel Strogof, “arabamda yalnızca iki kişilik yer var ve oraya da kız kardeşimle ben oturuyoruz, bu yüzden sizi arabama alamıyorum.”</p>

  <p>“Neler söylüyorsunuz mösyö,” diye cevap verdi Alcide Jolivet, “yarım talikamızın arka tarafı ve sizin atınızla, meslektaşımla ben dünyanın öbür ucuna gideriz!”</p>

  <p>“Mösyö,” dedi Harry Blount, “bu lütufkar teklifinizi kabul ediyoruz. Şu yemşiğe gelince!..”</p>

  <p>“Ah, inanın bana, böyle bir macera ilk kez başına gelmiyor!” dedi Mişel Strogof.</p>

  <p>“iyi ama neden geri dönmüyor? Bizi böyle arkada bıraktığını gayet iyi biliyor sefil!” “Onun böyle bir şeyden şüphe ettiğini sanmıyorum!”</p>

  <p>“Ne! Yani bu adam talikanın iki bölümünün ayrıldığından habersiz mi?”</p>

  <p>“Habersiz ve büyük bir inançla ön kısmı Ekaterinburg’a doğru sürüyor!”</p>

  <p>“Size bunun eğlenceli olduğunu söylüyordum ya sevgili meslektaşım!” diye bağırdı Alcide Jolivet.</p>

  <p>“Evet beyler, geliyor musunuz, arabama gidelim, sonra da...”</p>

  <p>“Talika ne olacak?” dedi İngiliz. “Korkmayın uçmaz, azizim Blount!” diye bağırdı Alcide Jolivet. “Baksanıza, toprağa öyle bir kök salmış ki, eğer orada bırakılsa, gelecek bahara üzerinde yapraklar bile filizlenir!” “Haydi gidin beyler,” dedi Mişel Strogof,</p>

  <p>“arabayı alıp buraya geliriz.”</p>

  <p>Fransız ve İngiliz, ön sıra haline gelmiş olan arka sıradan indiler ve Mişel Strogof'un peşine düştüler.</p>

  <p>Alcide Jolivet yürürken, âdeti olduğu üzere, hiçbir şeyin bozamayacağı neşesiyle sohbete devam etti:</p>

  <p>“Doğrusu Mösyö Korpanof, bizi büyük bir sıkıntıdan kurtardınız!”</p>

  <p>“Benim yerimde kim olsa aynı şeyi yapardı,” diye cevap verdi Mişel Strogof, “yolcular birbirlerine yardım etmiyor olsaydı bütün yolları kapatmak gerekirdi!”</p>

  <p>“Sırası geldiğinde aynı şekilde karşılık vermek şartıyla mösyö. Eğer bozkırın uzak köşelerine doğru gidiyorsanız sizinle tekrar karşılaşmamız mümkün ve...”</p>

  <p>Alcide Jolivet dolaylı yoldan Mişel Strogof'un nereye gittiğini sormak niyetinde değildi ama o, gittiği yeri gizliyormuş gibi bir izlenim yaratmamak için hemen cevap verdi. “Omsk’a gidiyorum beyler.”</p>

  <p>“Mösyö Blount ve ben,” diye devam etti Alcide Jolivet, “sizden biraz daha öteye, belki kurşunların vızıldadığı ama muhakkak yakalanacak haberlerin olduğu yere gidiyoruz.”</p>

  <p>Mişel Strogof biraz hayretle sordu:</p>

  <p>“İstila altındaki eyaletlere mi?”</p>

  <p>“Kesinlikle Mösyö Korpanof, muhtemelen sizinle orada karşılaşamayacağız!”</p>

  <p>“Doğrusu mösyö,” diye cevap verdi Mişel Strogof, “benim tüfek atışları ve mızrak darbeleriyle pek başını hoş değildir ve savaş olan bir yerde maceraya atılmak için fazla barışçı bir tabiatım var.”</p>

  <p>“Çok yazık mösyö, çok yazık, sizden bu kadar çabuk ayrılacağımız için gerçekten üzgünüz! Ama kim bilir belki de Ekaterinburg’dan ayrılırken talih yıldızı bizi yeniden birleştirir ve en azından birkaç gün daha birlikte yolculuk ederiz!”</p>

  <p>Mişel Strogof bir saniye düşündükten sonra sordu:</p>

  <p>“Omsk üzerinden mi gidiyorsunuz?” “Henüz hiçbir şey bilmiyoruz,” diye cevap verdi Alcide Jolivet, “kesin olan tek şey İşime kadar gideceğimiz, oraya vardıktan sonra olayların akışına göre hareket edeceğiz.”</p>

  <p>“O halde beyler,” dedi Mişel Strogof, “İşim'e kadar birlikte gidiyoruz.”</p>

  <p>Mişel Strogof elbette ki yalnız gitmeyi tercih ederdi ama aynı yolu takip edecek olan yolculardan ayrılmaya çalışması tuhaf karşılanacaktı. Hem zaten Alcide Jolivet ve arkadaşının, hemen Omsk’a devam etmeyip İşim’de durmak gibi bir niyetleri olduğuna göre, yolun bu kısmını birlikte gitmenin hiçbir sakıncası yoktu.</p>

  <p>“Pekala beyler, karar verilmiştir, yolda birlikteyiz,” diye ekledi ve sonra gayet kayıtsız bir ses tonuyla sordu:</p>

  <p>“Tatar istilasının tam olarak nerede olduğunu biliyor musunuz?”</p>

  <p>“Doğrusu mösyö,” dedi Alcide Jolivet, “Perm’de söylenenler dışında bir şey bilmiyoruz. Feofar Han’ın Tatarları bütün Semipalatinsk eyaletini istila etmiş ve birkaç gündür hızla İrtiş boyundan aşağı iniyorlarmış. Yani, eğer Omsk’a onlardan önce varmak istiyorsanız acele etmeniz gerek.”</p>

  <p>“Öyle görünüyor,” dedi Mişel Strogof. “Albay Ogaref'in kılık değiştirerek sınırı geçmeyi başardığı ve isyan halindeki memleketin tam göbeğinde Tatar reisiyle buluşmakta gecikmeyeceği de söylenenler arasında.” Doğru veya yanlış, doğrudan doğruya kendisini ilgilendiren bu haberleri duyunca Mişel Strogof sordu:</p>

  <p>“Fakat bunları nasıl öğrenmiş olabilirler?” “Her şey nasıl öğreniliyorsa, öyle,” dedi Alcide Jolivet, “bu söylentiler havada dolaşıp duruyor.”</p>

  <p>“Albay Ogaref'in Sibirya’da olduğuna inanmak için ciddi gerekçeleriniz var mı?”</p>

  <p>“Kazan-Ekaterinburg yolunda olması gerektiğini bile duydum.”</p>

  <p>Fransız muhabirin söyledikleri, Harry Blount’un sessizliğini bozmasına sebep oldu:</p>

  <p>“Ah, siz bunu da mı biliyordunuz Mösyö Jolivet.”</p>

  <p>“Evet, biliyorum,” diye cevap verdi Alcide Jolivet.</p>

  <p>“Peki, Çingene kılığına girmiş olacağını da biliyor muydunuz?” diye sordu Harry Blount.</p>

  <p>Nijni-Novgorod’daki yaşlı Çigan’ı, Kafkas’ın güvertesindeki yolculuğunu ve Kazan’da vapurdan inişini hatırlayan Mişel Strogof elinde olmadan bağırdı:</p>

  <p>“Çingene kılığına mı!”</p>

  <p>Alcide Jolivet ise gülümseyerek cevap verdi:</p>

  <p>“Kuzinime yazdığım bir mektuba konu edecek kadar biliyordum.”</p>

  <p>İngiliz sert bir sesle konuştu:</p>

  <p>“Kazan’da vaktinizi boşa harcamamışsınız!”</p>

  <p>“Evet öyle, sevgili meslektaşım, Kafkas yakıt ikmali yaparken ben de aynen Kafkas’ın yaptığını yapıyordum!”</p>

  <p>Mişel Strogof artık, Harry Blount ile Alcide Jolivet’nin birbirlerine cevap yetiştirmelerini dinlemiyordu. Yalnızca bu Çingene kafilesini, yüzünü göremediği yaşlı Çigan’ı, onun yanındaki garip kadını ve bu kadının kendisine yönelttiği tuhaf bakışlarını düşünüyor ve bu karşılaşmanın bütün ayrıntılarını zihninde toparlamaya çalışıyordu, ta ki yakın mesafeden bir patlama sesi duyulana kadar.</p>

  <p>“Acele edin beyler!” diye bağırdı Mişel Strogof.</p>

  <p>Alcide Jolivet kendi kendine söylendi:</p>

  <p>“Şu işe bak! Silahlardan kaçan saygıdeğer tüccar silah seslerine doğru koşuyor!”</p>

  <p>Ve arkada kalacak bir adam olmayan Harry Blount’u ardına takarak Mişel Strogof'un peşinden koştu.</p>

  <p>Birkaç saniye sonra üçü de, yolun dönemecinde, arabayı koruyan çıkıntının önündeydiler.</p>

  <p>Yıldırımın tutuşturduğu çam ağaçları hâlâ</p>

  <p>yanıyordu. Yol tamamıyla ıssızdı. Ama Mişel Strogof yanılıyor olamazdı. Kesinlikle bir silah sesi duymuştu.</p>

  <p>Birdenbire müthiş bir kükreme sesi duyuldu ve hemen ardından, yamacın ötesinde ikinci defa silah patladı.</p>

  <p>Bu kükremenin ne olduğu konusunda yanılmasına imkan olmayan Mişel Strogof bağırdı:</p>

  <p>“Ayı bu! Nadya, Nadya!”</p>

  <p>Ve kuşağından bıçağını çekip hızla ileri atıldı ve genç kızın arkasında beklemeye söz verdiği çıkıntının kenarını döndü.</p>

  <p>Gövdelerinden tepelerine kadar alevler içindeki çam ağaçları bütün sahneyi aydınlatıyordu.</p>

  <p>Tam Mişel Strogof arabaya ulaştığı sırada dev bir kütle üzerine doğru geldi.</p>

  <p>Büyük bir ayıydı bu. Fırtına onu, Ural’ın bu yamacındaki ormanlardan kaçırmış, hiç şüphesiz her zamanki ini olan fakat şu anda Nadya’nın bulunduğu yere sığınmaya gelmesine sebep olmuştu.</p>

  <p>Bu muazzam hayvandan ürken atlardan ikisi koşum kayışlarını koparıp kaçmış ve sadece hayvanlarını düşünen yemşik de ayıyla baş başa kalan genç kızı unutup atların peşine düşmüştü.</p>

  <p>Cesur Nadya soğukkanlılığını kaybetmemişti. İlk önce onu görememiş olan hayvan, koşumdaki diğer ata saldırmıştı. Nadya bu sırada sığındığı oyuktan çıkıp arabaya koşmuş ve Mişel Strogof'un tabancalarından birini alıp, cesurca ayının üzerine yürüyerek yakın mesafeden ateş etmişti.</p>

  <p>Omzundan hafifçe yaralanan hayvan bu sefer, atın kayışlarını koparmaya çalıştığı arabanın etrafında dönerek kaçmaya çalışan genç kıza yönelmişti. Fakat atların dağlarda kaybolması halinde bütün yolculuk tehlikeye girecekti. Bu yüzden Nadya, yeniden ayının tam karşısına geçerek, hayvanın pençeleri kafasına inmek üzereyken bile, hayret verici bir soğukkanlılıkla ikinci bir defa ateş etmişti.</p>

  <p>işte Mişel Strogof'un birkaç adım ötesinde patlayan ikinci silah sesi buydu. Ama artık yanlarına gelmişti. Bir sıçrayışta ayıyla genç kızın arasına atıldı. Strogof'un kolu tek bir hareketle aşağıdan yukarıya yükseldi ve karnından boğazına kadar yardığı devasa hayvan hareketsiz bir kütle halinde yere devrildi.</p>

  <p>Bu, yüksek fiyat verilen değerli ayı kürklerini zedelemek istemeyen SibiryalI avcıların meşhur bıçak darbelerine iyi bir örnekti.</p>

  <p>Mişel Strogof genç kıza doğru koşarak, “Yaralanmadın ya kardeşim?” diye sordu.</p>

  <p>“Hayır ağabey,” diye cevap verdi Nadya.</p>

  <p>Bu sırada iki gazeteci yanlarına geldi.</p>

  <p>Akide Jolivet atın başını yakaladı, onu zaptetmeyi başarabildiğine göre bileğinin kuvvetli olduğuna şüphe yoktu. Arkadaşı da o da Mişel Strogof un hızlı hareketlerini görmüşlerdi.</p>

  <p>“Vay be!” diye haykırdı Akide Jolivet. “Mösyö Korpanof, basit bir tüccar için avcı bıçağını güzel kullanıyorsunuz!”</p>

  <p>“Hatta çok güzel,” diye ekledi Harry Blount.</p>

  <p>“Beyler, Sibirya’da hepimiz, her şeyden biraz anlamak zorundayız!” diye cevap verdi Mişel Strogof.</p>

  <p>Bunun üzerine Akide Jolivet genç adama baktı.</p>

  <p>Işığın altında, elinde kanlı bıçağı, uzun boyu, kararlı havası, az önce yere yıktığı ayının cesedi üzerine koyduğu ayağıyla Mişel Strogof görülmeye değerdi.</p>

  <p>“Müthiş bir yiğit!” dedi Akide Jolivet kendi kendine.</p>

  <p>Ve şapkasını eline alarak saygıyla yaklaşıp genç kızı selamladı.</p>

  <p>Nadya hafifçe eğildi.</p>

  <p>Alcide Jolivet arkadaşına doğru döndü:</p>

  <p>“Ağabeyinin kardeşi!” dedi. “Ben ayının yerinde olsaydım, böyle tehlikeli ve harikulade bir çifte asla bulaşmazdım!”</p>

  <p>Harry Blount biraz ötede, şapkası elinde, baston yutmuş gibi dimdik duruyordu. Arkadaşının hafif tavırları onun her zamanki sertliğini daha da artırıyordu.</p>

  <p>Bu sırada, iki atını da yakalamayı başarmış olan yemşik çıkageldi. Önce, toprağın üzerinde boylu boyunca uzanan, yırtıcı kuşlara bırakmak zorunda kalacakları muhteşem hayvana esefli bir bakış attı, sonra da atları yeniden arabaya koşmakla uğraşmaya başladı.</p>

  <p>Mişel Strogof arabacıya iki yolcunun durumunu anlattı ve arabanın atlarından birini onların kullanımına vermeyi düşündüğünü söyledi.</p>

  <p>“Nasıl istersen,” diye cevap verdi yemşik, “ama bir araba yerine iki araba...”</p>

  <p>Alcide Jolivet arabacının ima ettiğini anlamıştı:</p>

  <p>“Tamam dostum, sana iki katını öderiz,” dedi.</p>

  <p>“Yürüyün yavru kumrularım!” diye bağırdı yemşik.</p>

  <p>Nadya’nın bindiği arabayı Mişel Strogof ve iki arkadaşı yürüyerek takip ediyordu.</p>

  <p>Saat üç olmuştu. Hafiflemeye başlamış olan bora geçitteki kadar şiddetle esmiyordu, böylece yolu hızla tırmanabildiler.</p>

  <p>Şafağın ilk ışıklarıyla birlikte araba, tekerleklerinin yarısına kadar çamura gömülmüş olan talikanın yanma ulaştı. Talikanın iki parçasının ayrılmasına, koşum hayvanlarının gösterdiği büyük çabanın sebep olduğunu anladılar.</p>

  <p>Arabanın yan atlarından biri iplerle talikanın kasasına koşuldu, iki gazeteci tuhaf arabalarındaki yerlerini aldılar ve iki araba hemen harekete geçti. Zaten yapmaları gereken tek şey Ural’ın yamaçlarından aşağı inmekti ki bunun da hiçbir zor tarafı yoktu.</p>

  <p>Altı saat sonra, yolculuklarının ikinci kısmında hiçbir üzücü olay olmadan iki araç birbiri ardınca Ekaterinburg’a vardı. Gazetecilerin, posta menzilinin kapısında ilk gördükleri kişi, onları bekliyor gibi görünen yemşikleriydi.</p>

  <p>Bu iyi kalpli ve temiz yüzlü Rus, hiçbir sıkıntı ifadesi göstermeksizin, gözlerinin içi gülerek yolculara yaklaştı ve elini uzatıp bahşişini istedi.</p>

  <p>Gerçekler şunu söylememizi zorunlu kılıyor ki, Harry Blount’un öfkesi tam İngilizvari bir şiddetle patladı ve eğer yemşik tedbirlice davranıp geri çekilmemiş olsaydı, boksun bütün kurallarına uygun bir yumruk suratının ortasına inecek, ana vodku”sunu böylece almış olacaktı.</p>

  <p>Onun bu öfkesini gören Alcide Jolivet katıla katıla, belki de hayatında hiç gülmediği kadar güldü:</p>

  <p>“Bu zavallı adamın hakkı var!” diye bağırıyordu. “O, doğru bildiğini yapıyor, sevgili meslektaşım! Eğer onu takip etmenin bir yolunu bulamadıysak bu onun hatası değil!”</p>

  <p>Ve cebinden birkaç kopek çıkardı:</p>

  <p>“Al bakalım dostum,” dedi yemşiğe uzatarak, “at cebine! Senin kabahatin değil bu!”</p>

  <p>Bu durum, posta merkezi sahibini sorumlu tutmak ve hakkında dava açmak isteyen Harry Blount’un hiddetini iki katına çıkarttı.</p>

  <p>“Rusya’da bir dava açmak mı!” diye bağır--</p>

  <p>dı Alcide Jolivet. “Eğer değişen bir şey yoksa meslektaşım, davanın sonunu asla göremezsiniz! Siz, on iki ay emzirdiği çocuğun ailesinden hakkını isteyen Rus süt annenin hikayesini bilmiyor musunuz?”</p>

  <p>“Hayır bilmiyorum.”</p>

  <p>“O halde, mahkemeden lehinde karar çıktığında bu süt çocuğun konumunu da bilmiyorsunuz?”</p>

  <p>“Neymiş, söyler misiniz?”</p>

  <p>“Süvari albayı!”</p>

  <p>Bu cevap üzerine hepsi kahkahayı patlattı.</p>

  <p>Alcide Jolivet’ye gelince, yapıştırdığı cevaptan memnun bir halde cebinden not defterini çıkardı ve gülümseyerek, Rusça sözcüklerde yer alması gereken şu satırları kaydetti: “Talika; yola çıktığında dört, vardığında iki tekerlekli olan Rus arabası!”</p>
</body>
</html>
