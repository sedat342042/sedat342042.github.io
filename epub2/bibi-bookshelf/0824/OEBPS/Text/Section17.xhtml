<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>14</h2>
  <hr style="width:50%" />

  <h2 id="sigil_toc_id_15">ANA İLE OĞUL</h2>
  <hr style="width:50%" />

  <p>Omsk, Batı Sibirya’nın resmi merkezidir. Aynı adı taşıyan eyaletin en önemli şehri değildir, zira Tomsk daha büyüktür ve nüfusu daha fazladır. Ama Asya Rusyası’nın bu ilk kısmının genel valisi burada bulunur.</p>

  <p>Doğrusunu söylemek gerekirse, Omsk iki ayrı şehirden oluşur, birinde yalnızca hükümet yöneticileri ve memurlar ikamet eder, diğerindeyse, şu anda pek ticaret yapamıyor olsalar da, özellikle SibiryalI tüccarlar bulunur.</p>

  <p>Bu şehrin nüfusu yaklaşık olarak on iki on üç bindir. Şehir, küçük kaleciklerle desteklenmiş bir surla savunulur, fakat bu müstahkem surlar toprak olduğu için şehri yeteri kadar koruyamamaktadır. Bunu gayet iyi bilen Tatarlar bu dönemde şehri ele geçirmeye teşebbüs etmiş ve birkaç günlük kuşatmadan sonra da bunu başarmışlardı.</p>

  <p>İki bin kişiye inmiş olan Omsk garnizonu kahramanca mücadele etmiş ama emirin birlikleri karşısında bitkin düşünce yavaş yavaş ticaret şehrinden çekilmiş ve yukarı şehre sığınmak zorunda kalmıştı.</p>

  <p>Genel vali, onun subayları ve askerleri işte burada kendilerini savunmuşlardı. Evlere ve kiliselere mazgallar açarak Omsk’un yukarı mahallesini bir tür kaleye dönüştürüp, zamanında yardım geleceği konusunda pek de fazla umut taşımadan, bu kendi kendine oluşan “kremlMe o zamana kadar iyi dayanmışlardı. Ancak, İrtiş’ten inen Tatar birlikleri her gün yeni takviye alıyorlardı ve daha da vahimi bu birlikler, vatanına ihanet etmiş ama çok yetenekli ve her şeye karşı koyabilecek kadar cüretkar bir subay tarafından yönetiliyordu.</p>

  <p>Bu subay, Albay İvan Ogaref idi.</p>

  <p>Ön saflara gönderdiği Tatar reisleri kadar korkunç olan İvan Ogaref iyi yetişmiş bir askerdi. Asya kökenli annesi dolayısıyla biraz Moğol kanı da taşıdığı için hileyi seviyor, tuzak hazırlamaktan hoşlanıyor, bir sırrı yakalamak ya da bir tuzak kurmak istediğinde hiçbir yola başvurmaktan çekinmiyordu. Tabiatı itibarıyla hilekardı, her tavra ve şekle mükemmelen girebilir, en rezil kılık değişimlerine seve seve başvurur, gereğinde dilenci bile olurdu. Üstelik acımasızdı, yeri geldiğinde bir cellada dönüşürdü. Bu vahşi savaşta Feofar Han, ancak, ona yaverlik edebilecek bir teğmen seviyesinde kalırdı.</p>

  <p>Mişel Strogof İrtiş kıyılarına geldiğinde, İvan Ogaref Omsk’u ele geçirmişti bile. Büyük Tatar ordusunun toplandığı Tomsk’a gitmekte acele ettiği için kuşatma altındaki yukarı şehri daha fazla zorluyordu.</p>

  <p>Tomsk birkaç günden beri Feofar Han’ın elindeydi. Orta Sibirya’ya hâkim olan istilacılar, işte buradan İrkutsk üzerine yürüyeceklerdi.</p>

  <p>İvan Ogaref in asıl hedefi İrkutsk idi.</p>

  <p>Bu hainin planı, kendini sahte bir isimle tanıtarak grandükün güvenini kazanmak ve zamanı gelince de şehri ve bizzat grandükü Tatarlara teslim etmekti.</p>

  <p>Böyle bir şehir ve böyle bir rehine olduktan sonra, bütün Asya Sibiryası’nın istilacıların eline düşeceği kesindi.</p>

  <p>Fakat bilindiği gibi, çar bu komployu öğrenmiş ve bu oyunu bozmak için Mişel Strogof a çok önemli ve acil bir mektup emanet etmişti. Aynı sebeple genç ulağa, istila altındaki bölgeden gizlice geçmesi konusunda sıkı talimatlar verilmişti.</p>

  <p>Mişel Strogof, bu görevi buraya kadar sadakatle yerine getirmişti, ama acaba tamamlayabilecek miydi?</p>

  <p>Mişel Strogof un aldığı yara ölümcül değildi. Kimseye görünmeden yüzerek sağ kıyıya ulaşmış ve sazlıkların arasına düşüp bayılmıştı.</p>

  <p>Ayıldığında bir mujik kulübesinde buldu kendini. Hâlâ hayatta olmasını, onu alıp buraya getiren ve iyileştiren bu mujiğe borçluydu. Ne zamandan beri bu cesur SibiryalInın misafiriydi? Bu konuda hiçbir fikri yoktu. Ama gözünü açar açmaz, üzerine doğru eğilmiş, şefkatli gözlerle kendisine bakan, sakallı bir yüz gördü. Tam nerede olduğunu soracaktı ki, bunu tahmin eden mujik konuşmaya başladı:</p>

  <p>“Konuşma dostum, konuşma! Hâlâ çok zayıfsın. Nerede olduğunu, seni buraya, kulübeme getirdiğimden beri neler olup bittiğini anlatacağım.”</p>

  <p>Ve mujik Mişel Strogofa şahit olduğu mücadeleyle ilgili olayları; Tatar sandallarının sala saldırışını, arabanın yağmalanışını, salcıların katledilişini anlattı!..</p>

  <p>Fakat Mişel Strogof onu dinlemiyordu, elini elbisesinin üzerinde gezdirdi ve imparatorluk mektubunun hâlâ göğsünün üstünde sımsıkı durduğunu fark etti.</p>

  <p>Rahat bir nefes aldı ama iş bununla bitmiyordu.</p>

  <p>“Yanımda bir genç kız vardı!” dedi.</p>

  <p>Misafirinin gözlerindeki endişeyi okuyan mujik hemen cevap verdi:</p>

  <p>“Onu öldürmediler! Kendi sandallarına alıp İrtiş’ten aşağı inmeye devam ettiler! Daha önce Tomsk’a götürülen birçoklarına eklenecek fazladan bir esir daha!”</p>

  <p>Mişel Strogof cevap veremedi. Elini göğsüne götürüp kalp atışlarını bastırmaya çalıştı.</p>

  <p>Bunca şeye rağmen, görev duygusu bütün ruhuna hâkimdi.</p>

  <p>“Neredeyim ben?” diye sordu.</p>

  <p>“İrtiş’in sağ kıyısında, Omsk’a yalnızca beş verst uzaklıkta,” diye cevap verdi mujik.</p>

  <p>“Nasıl bir yara aldım ki böyle yıldırım çarpmışa döndüm? Bir kurşun değil mi bu?”</p>

  <p>“Hayır, başına bir mızrak yedin, yaran şimdi kapandı,” dedi mujik. “Birkaç gün dinlendikten sonra yoluna devam edebilirsin. Suya düştün, Tatarlar sana ne dokundular ne de üstünü aradılar, para kesen de hâlâ cebinde.” Mişel Strogof mujiğin elini sıktı. Sonra ani bir gayretle doğrularak sordu:</p>

  <p>“Dostum, ne zamandır senin kulübendeyim?”</p>

  <p>“Üç gündür.”</p>

  <p>“Üç kayıp gün!”</p>

  <p>“Üç gündür kendinde değildin!”</p>

  <p>“Bana satabileceğin bir atın var mı?” “Gitmek mi istiyorsun?”</p>

  <p>“Derhal.”</p>

  <p>“Ne atım ne arabam var dostum! Tatarların geçtiği yerde hiçbir şey kalmıyor!”</p>

  <p>“Öyleyse bir at bulmak için Omsk’a yürüyerek gideceğim...”</p>

  <p>“Birkaç saat, daha dinlen, yola devam etmek için daha iyi durumda olacaksın!”</p>

  <p>“Bir saat bile kalamam!”</p>

  <p>Misafirinin isteğine karşı çıkmanın faydasız olduğunu mujik anlamıştı:</p>

  <p>“Gel öyleyse! Seni ben kendim götüreceğim. Zaten Omsk’ta hâlâ Ruslar çoğunlukta, belki fark edilmeden geçebilirsin.”</p>

  <p>“Dostum,” dedi Mişel Strogof, “bana yaptığın bu iyiliklerden dolayı dilerim Tanrı seni ödüllendirir.”</p>

  <p>“Ödül mü! Yeryüzünde ancak deliler ödül bekler!”</p>

  <p>Mişel Strogof kulübeden çıktı. Yürümeye çalıştığı anda öyle bir gözleri karardı ki, mujik yardım etmese yere yuvarlanacaktı. Ama açık hava onu hemen kendine getirdi. Başına yediği darbeyi yeniden hissetti, neyse ki kürklü başlığı bu darbenin şiddetini biraz azaltmıştı. Güçlüydü, bu kadarcık şeyle yıkılacak adam değildi. Gözlerinin önünde tek bir hedef vardı; ulaşmak zorunda olduğu şu uzaklardaki İrkutsk! Ama Omsk’u hiç durmadan geçmesi gerekiyordu.</p>

  <p>“Tanrı annemi ve Nadya’yı korusun!” diye mırıldandı. “Henüz onları düşünmeye hakkım yok!”</p>

  <p>Mişel Strogof ile mujik, kısa süre sonra aşağı şehrin tüccar mahallesine geldiler ve askeri işgale rağmen zorluk çekmeden şehre girdiler. Toprak surlar, birçok yerinden yıkılmıştı, açılan gediklerden, Feofar Han’ın ordusunu izleyen hırsızlar içeri dalıyordu.</p>

  <p>Omsk’un içinde, sokaklarda, meydanlarda Tatar askerleri kaynaşıyordu ama bir demir yumruğun onları pek de alışık olmadıkları bir disiplin altına aldığı anlaşılıyordu. Her türlü saldırıya karşı kendilerini savunmak için tek tek değil, silahlı gruplar halinde dolaşıyorlardı.</p>

  <p>Kampa dönüştürülmüş büyük meydanın üzerinde çok sayıda nöbetçi vardı, iki bin Tatar burada nizami bir açık karargah kurmuştu. Kazıklara bağlanmış ama koşum takılmış olan atlar ilk emirle harekete hazır durumdaydı. Şehirlerin daha zengin, toprakların daha bereketli ve dolayısıyla yağmanın daha verimli olduğu Doğu Sibirya’nın zengin ovalarını tercih edecek olan bu Tatar süvarileri için Omsk, ancak geçici bir durak olabilirdi.</p>

  <p>Ticaret şehrinin üzerinde, İvan Ogaref'in şiddetle giriştiği ama cesurca püskürtülmüş birçok hücumuna rağmen henüz ele geçiremediği yukarı şehir yükseliyordu. Mazgallı surların üzerinde Rusya’nın renklerini taşıyan bayrak dalgalanıyordu.</p>

  <p>Mişel Strogof ve rehberi, bayrağı haklı bir gururla selamladılar.</p>

  <p>Omsk şehrini çok iyi tanıyan ve rehberini takip eden Mişel Strogof kalabalık sokaklardan geçmekten kaçmıyordu. Tanınmaktan kaygı duyduğu için değildi bu. Bu şehirde onu gerçek adıyla çağırabilecek tek kişi yaşlı annesiydi ama onu görmeyeceğine yemin etmişti ve görmeyecekti. Zaten annesi -bütün kalbiyle dilediği de buydu- belki de bozkırın daha sakin bir bölgesine kaçmıştı.</p>

  <p>Mujik, iyi para verildiği takdirde araba ya da at kiralamayı ya da satmayı reddetmeyecek olan bir posta menzili sahibi tanıyordu. Geriye yalnızca şehri terk etmek gibi bir sorun kalıyordu ki, surda açılmış olan gedikler de Mişel Strogof'un şehirden çıkışını kolaylaştıracaktı.</p>

  <p>Mujik, misafirini doğruca posta menziline götürürken, Mişel Strogof birdenbire durdu ve kendini bir duvarın arkasına attı.</p>

  <p>Bu ani hareket karşısında şaşıran mujik heyecanla sordu:</p>

  <p>“Neyin var?”</p>

  <p>“Sessiz ol!” diye cevap verdi Mişel Strogof parmağını dudaklarının üzerine götürerek.</p>

  <p>Bu sırada, ana meydandan sökün eden bir Tatar müfrezesi, Mişel Strogof ve arkadaşının birkaç dakikadır yürümekte oldukları sokağa girdi.</p>

  <p>Yirmi kadar süvariden oluşan müfrezenin başında basit bir üniforma giymiş olan bir subay vardı. Bu subay, bakışlarıyla çabucak etrafı kolaçan etse de, aceleyle geri çekilmiş olan Mişel Strogof'u göremedi.</p>

  <p>Müfreze bu dar sokakta hızla ilerliyordu. Ne subay ne de beraberindekiler halka hiç dikkat etmiyorlardı. Bu zavallı insanlar onların geçişlerine yol açmak için kenara kaçacak zamanı zor buluyorlardı. Birkaç boğuk çığlığa derhal mızrak darbeleriyle cevap verildi ve sokak bir anda boşaldı.</p>

  <p>Müfreze gözden kaybolduktan sonra Mişel Strogof mujiğe döndü ve “Bu subay kim?” diye sordu.</p>

  <p>Bu soruyu sorarken yüzü bir ölününki gibi sapsarı kesilmişti.</p>

  <p>SibiryalI, kin dolu alçak bir sesle cevap verdi:</p>

  <p>“İvan Ogaref.”</p>

  <p>“O haaa!” diye bağırdı Mişel Strogof, sesinde hâkim olamadığı müthiş bir öfke vardı.</p>

  <p>Mişel Strogof İşim posta menzilinde kendisine vuran yolcuyu tanımıştı!</p>

  <p>Bununla, zihninde bir şey aydınlandı. Bu yolcu ona, doğru dürüst görememiş olduğu halde, Nijni-Novgorod pazarındaki, sözleri kendisini şaşırtan yaşlı Çigan’ı hatırlattı.</p>

  <p>Mişel Strogof yanılmıyordu. Bu iki adam, aslında tek bir adamdı. İvan Ogaref, Orta Asya’dan fuar için gelen çok sayıdaki yabancının arasında, uğursuz planım tamamlayabilmek için buluşacağı adamlarını aramaya geldiği Nijni-Novgorod’dan, Çigan kılığında Sangarre’nin kafilesine karışarak ayrılabilmişti. Sangarre ve Çiganlar onun ücretli ve sadık casuslarıydılar. Geceleyin fuar meydanında, Mişel Strogof un manasını ancak şimdi anlayabildiği tuhaf sözleri söyleyen oydu, Çingene kafilesiyle birlikte Kafkas’ın güvertesinde yolculuk eden oydu, Ural Dağları üzerinde Kazan’dan İşim’e giden diğer yolu kullanarak Omsk’a gelen oydu, şimdi burada kumandan olan oydu.</p>

  <p>İvan Ogaref Omsk’a geleli henüz üç gün olmuştu ve eğer İşim’deki şu uğursuz tesadüf, kendisini üç gün İrtiş kıyılarında alıkoyan şu olay olmamış olsaydı, Mişel Strogof muhakkak ki İrkutsk yolunda ondan çok daha ileride olacaktı!</p>

  <p>Ve kim bilir, istikbaldeki ne çok felaket önlenmiş olacaktı!</p>

  <p>Her halükarda Mişel Strogof'un, İvan Ogareften her zamankinden daha fazla kaçınması ve ona hiç görünmemesi gerekiyordu. Onunla yüzleşmenin zamanı geldiğinde, bütün Sibirya’nın hâkimi dahi olsa onu bulmasını bilirdi.</p>

  <p>Mujikle birlikte şehrin içinden geçerek posta merkezine geldiler. Gece olduğunda surdaki gediklerin birinden Omsk’tan ayrılmak zor olmayacaktı. Ancak, eski arabanın yerini dolduracak bir araba satın almak imkansızdı. Ne kiralık ne satılık tek bir araba bile yoktu. Ama artık Mişel Strogof arabaya ihtiyaç duymuyordu ki! Artık -ne yazık ki- yalnız yolculuk edecek değil miydi? Tek bir at ona yeterdi ve neyse ki bu atı bulabildi. Bu uzun yol yorgunluklarına dayanabilecek güçlü bir attı ve iyi bir binici olan Mişel Strogof onunla iyi bir ikili oluşturabilirdi.</p>

  <p>Yüksek bir ücret ödenen at birkaç dakika sonra yola çıkmaya hazırdı.</p>

  <p>Saat dört olmuştu. Surları aşmak için geceyi beklemek zorunda olan Mişel Strogof, Omsk sokaklarında görülmek istemediği için posta merkezinde kaldı ve kendisine yiyecek bir şeyler söyledi.</p>

  <p>Posta merkezinin salonuna insan akıyordu. Rusya garlarında da durum böyleydi, son derece kaygılı olan şehir sakinleri, yeni haber alabilmek için buralara koşuyordu. Yakında, Feofar Han’ın Tatarlarının elindeki Tomsk’u geri almak üzere Moskova kuvvetlerinin bu şehre geleceği söyleniyordu.</p>

  <p>Mişel Strogof hiç lafa karışmıyor ama söylenenlere dikkatle kulak kabartıyordu.</p>

  <p>Ansızın bir çığlıkla, ruhunun derinliklerine saplanan bir çığlıkla titredi, kulağına çarpan söz şuydu:</p>

  <p>“Oğlum!”</p>

  <p>Annesi, ihtiyar Marfa, karşısındaydı! Titreyerek ona gülümsüyordu! Kollarını açtı!</p>

  <p>Mişel Strogof ayağa kalktı. Onun kollarına atılacaktı...</p>

  <p>Görev bilinci ve bu esef verici karşılaşmanın hem annesi hem de kendisi için taşıdığı ciddi tehlike onu birdenbire durdurdu. Kendine öylesine hâkimdi ki, yüzünün tek bir kası bile kıpırdamadı.</p>

  <p>Salonda yirmi kişi vardı. Bunların arasında casuslar olabilirdi, hem Marfa Strogof un oğlunun çarın ulaklarından olduğu şehirde bilinmiyor muydu?</p>

  <p>Mişel Strogof kıpırdamadı.</p>

  <p>“Mişel!” diye bağırdı annesi.</p>

  <p>“Siz kimsiniz hanımefendi?” diye sordu</p>

  <p>Mişel Strogof, konuşmaktan çok kekeleyerek.</p>

  <p>“Kim miyim? Bunu mu soruyorsun! Artık anneni tanımıyor musun evladım?”</p>

  <p>“Yanılıyorsunuz!..,, diye cevap verdi Mişel Strogof, soğuk bir edayla. “Benzettiniz herhalde.”</p>

  <p>İhtiyar Marfa onun üzerine yürüdü, gözlerini gözlerine dikti ve şöyle dedi:</p>

  <p>“Sen Piyer ve Marfa Strogof un oğlu değil misin?”</p>

  <p>Mişel Strogof annesini doya doya kucaklayabilmek için canını verebilirdi!.. Ama bunu yaparsa, kendisini, annesini, görevini ve yeminini tehlikeye atmış olurdu!.. Annesinin saygıdeğer yüzündeki tarifi imkansız sıkıntıyı görmemek için gözlerini kapattı ve tamamıyla kendine hâkim bir vaziyette, kendisine uzanan titrek ellere dokunmamak için ellerini geri çekti.</p>

  <p>Birkaç adım geri çekilerek cevap verdi:</p>

  <p>“Ne dernek istediğinizi anlamıyorum, hanımefendi.”</p>

  <p>“Mişel!” diye bağırdı tekrar ihtiyar anne.</p>

  <p>“Adım Mişel değil! Hiçbir zaman da sizin oğlunuz olmadım! Ben Nikolay Korpanof'um, İrkutsk’ta tüccarım!..”</p>

  <p>Ve Mişel Strogof salonu hızla terk ederken, şu sözler son bir kere daha yankılandı: “Oğlum! Oğlum!”</p>

  <p>Mişel Strogof son bir gayretle çıkıp gitti. Yaşlı annesinin, bir sandalyenin üzerine neredeyse hareketsiz yığıldığını görmemişti. Ama posta merkezi sahibi ona yardım etmek için yanma gelirken yaşlı kadın yeniden ayağa kalktı. Zihninde ani bir şimşek çaktı. Oğlu, kendisini inkar etsin, öyle mi! Bu imkansızdı. Biraz önce gördüğü kesinlikle kendi oğluydu ve eğer onu tanımadıysa, tanımak istemediği, tanımaması gerektiği içindi, yani bu şekilde davranması için çok önemli bir sebebi olmalıydı! Annelik duyguları kabaran Marfa Strogof, tek bir düşünceye takılıp kaldı: “İstemeden onun mahvına mı sebep olacağım?”</p>

  <p>“Ben delirdim!” dedi kendisine soru soranlara, “Gözlerim beni yanılttı! Bu delikanlı benim oğlum değil! Sesi de onun sesi değildi! Bunu düşünmeyelim artık! Sonunda her tarafta onu görmeye başlayacağım.”</p>

  <p>Aradan on dakika geçmemişti ki bir Tatar subayı posta merkezine girdi:</p>

  <p>“Marfa Strogof kim?”</p>

  <p>Yaşlı kadın öyle sakin bir ses tonu ve yüz ifadesiyle cevap verdi ki, biraz önceki olaya şahit olanlar neredeyse onu tanımayacaklardı: “Benim.”</p>

  <p>“Gel,” dedi subay.</p>

  <p>Marfa Strogof emin adımlarla Tatar subayını takip ederek posta merkezinden çıktı.</p>

  <p>Birkaç saniye sonra Marfa Strogof büyük meydandaki, açık karargahta, bu sahnenin bütün ayrıntılarından derhal haberdar edilmiş olan İvan Ogaref'in karşısındaydı.</p>

  <p>Durumdan şüphelenen İvan Ogaref ihtiyar SibiryalIyı bizzat sorgulamak istemişti. Sert bir sesle sordu:</p>

  <p>“Adın ne?”</p>

  <p>“Marfa Strogof.”</p>

  <p>“Oğlun var mı?”</p>

  <p>“Evet.”</p>

  <p>“Çar ulağı mı?”</p>

  <p>“Evet.”</p>

  <p>“Nerede?”</p>

  <p>“Moskova’da.”</p>

  <p>“Ondan haber almıyor musun?”</p>

  <p>“Hayır.”</p>

  <p>“Ne zamandır?”</p>

  <p>“iki aydır.”</p>

  <p>“Birkaç dakika önce, posta merkezinde,</p>

  <p>oğlum diye çağırdığın genç adam kimdi öyleyse?”</p>

  <p>“Oğlum zannettiğim genç bir SibiryalI. Şehir yabancılarla dolduğundan bu yana oğlum zannettiğim onuncu kişi bu! Her yerde onu gördüğümü sanıyorum!”</p>

  <p>“Bu adam Mişel Strogof değil miydi yani?” “Değildi.”</p>

  <p>“Gerçeği itiraf edinceye kadar sana işkence yaptırabileceğimi biliyor musun kocakarı?” “Gerçeği söyledim, işkence sözlerimi değiştirmeyecek.”</p>

  <p>İvan Ogaref ikinci defa sordu:</p>

  <p>“Bu Sibiryalı Mişel Strogof değil miydi?” Marfa Strogof ikinci defa ona cevap verdi: “Hayır! Tanrı’nın bana verdiği oğul gibi bir oğlu dünyadaki hiçbir şey için inkar etmem, edeceğimi mi sanıyorsunuz?”</p>

  <p>İvan Ogaref, kendisine meydan okuyan yaşlı kadına pis pis baktı. Bu genç SibiryalInın onun oğlu olduğundan şüphe etmiyordu. Oğul annesini inkar ettikten sonra anne de oğlunu inkar ediyorsa, bunun ancak çok önemli bir sebebi olabilirdi.</p>

  <p>İvan Ogaref'in, Nikolay Korpanof takma adı altında kendini saklayan kişinin bir vaziteyle görevlendirilmiş, çarın ulağı Mişel Strogof olduğundan artık hiç şüphesi kalmamıştı. Onun için önemli olan, bu vazifenin ne olduğunu öğrenmekti. Mişel Strogof'un takibi için derhal emir verdikten sonra Marfa Strogof a döndü:</p>

  <p>“Bu kadın Tomsk’a götürülsün.”</p>

  <p>Ve askerler onu hoyratça sürüklerken dişlerinin arasından şunu da ekledi.</p>

  <p>“Zamanı gelince ben bu yaşlı cadıyı konuşturmasını bilirim!”</p>
</body>
</html>
