<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20">2. Sahne</h2>

  <p class="normal">(<span class="ideitalik">Leonato'nun evinin bahçesi</span>.)</p>

  <p class="normal">(<span class="ideitalik">Benedick ile Margaret girerler.</span>)</p>

  <p class="normal2">BENEDICK</p>

  <p class="normal">Sevgili Bayan Margaret, Beatrice ile konuşmama yardımcı ol gözünü seveyim.</p>

  <p class="normal2">MARGARET</p>

  <p class="normal">O zaman güzelliğimi öven bir şiir yazar mısınız?</p>

  <p class="normal2">BENEDICK</p>

  <p class="normal">Hem de âlâsını yazarım. Hiçbir adam üstüne çıkamaz, sen layıksın buna.</p>

  <p class="normal2">MARGARET</p>

  <p class="normal">Hiçbir adam üstüme çıkamayacak mı? Ne, hep aşağı katta çile mi dolduracağım?</p>

  <p class="normal2">BENEDICK</p>

  <p class="normal">Zekân bir tazının çenesi kadar atik, kuş uçurmuyor.</p>

  <p class="normal2">MARGARET</p>

  <p class="normal">Sizinki de bir eskrimcinin temrin kılıcı gibi küt, dokunduruyor ama delmiyor.</p>

  <p class="normal2">BENEDICK</p>

  <p class="normal">Erkek zekâsı bu Margaret, bir kadına zarar vermez. Lütfen Beatrice'i çağır, sana kalkanımı teslim ederim.</p>

  <p class="normal2">MARGARET</p>

  <p class="normal">Siz kılıçtan haber verin kılıçtan. Kalkan bizde de var.</p>

  <p class="normal2">BENEDICK</p>

  <p class="normal">Kalkan kullanırsan Margaret, mızrak saplarlar. Kızlar için tehlikeli silahlar bunlar.</p>

  <p class="normal2">MARGARET</p>

  <p class="normal">En iyisi Beatrice'i çağırayım size. Ayağına çabuktur.</p>

  <p class="normal">(<span class="ideitalik">Çıkar.</span>)</p>

  <p class="normal2">BENEDICK</p>

  <p class="normal">Onun için çabuk gelir.</p>

  <p class="normal">(<span class="ideitalik">Şarkı söyler</span>.)</p>

  <p class="normal">Ey aşk tanrısı</p>

  <p class="normal">Kurmuşsun göklere bir taht</p>

  <p class="normal">Bilirsin şu aciz kulun</p>

  <p class="normal">Edemez bir halt</p>

  <p class="normal">Kalkınca şiirler düzmeye...</p>

  <p class="normal">Leander<sup class="calibre3"><a href="../Text/KuruGurultu_split_027.html#footnote-100-18" id="footnote-100-18-backlink">[18]</a></sup> sıkı yüzücü, Troilus<sup class="calibre3"><a href="../Text/KuruGurultu_split_027.html#footnote-100-19" id="footnote-100-19-backlink">[19]</a></sup> bir pezevenkten ilk medet uman, daha nice zendost, nice zampara, şiir yolunda yalpalamadan yol almış, gel gelelim hiçbirinin başı, aşka duçar olan Benedick'in başı gibi fırıl fırıl dönmemiş. Az mı çalıştım, az mı çabaladım! Bayan... Dayan dizlerim dayan. Bebek, olma bana köstek, okul Allahından bul. Olmuyor, olmuyor. Şiirle yıldızım barışık değil. Şairane kelamlarla aşkını ilan etmek nerde, ben nerde.</p>

  <p class="normal">(<span class="ideitalik">Beatrice girer</span>.)</p>

  <p class="normal">Tatlı Beatrice, sen gel deyince gelir misin?</p>

  <p class="normal2">BEATRICE</p>

  <p class="normal">Evet Sinyor, git deyince de giderim.</p>

  <p class="normal2">BENEDICK</p>

  <p class="normal">Git deyinceye kadar kal öyleyse.</p>

  <p class="normal2">BEATRICE</p>

  <p class="normal">Git lafı çıktı ağzından, gidiyorum. Ama önce şunu öğreneyim. Claudio ile aranızda ne geçti?</p>

  <p class="normal2">BENEDICK</p>

  <p class="normal">Sadece kötü sözler. Atıştık. Gel öpeyim seni.</p>

  <p class="normal2">BEATRICE</p>

  <p class="normal">Kötü söz kötü yel demektir, kötü yel kötü nefes demektir. Kötü nefese katlanılmaz. Bunun için öpülmeden gidiyorum.</p>

  <p class="normal2">BENEDICK</p>

  <p class="normal">Zekân öyle çetin ki kelimenin asıl anlamını korkutup kaçırdı. Açık konuşayım, Claudio'yu düelloya davet ettim. Ya kısa zamanda cevap verecek ya da korkaklığını âleme ilan edeceğim. Sana sorabilir miyim, kötü taraflarımdan hangisine vuruldun?</p>

  <p class="normal2">BEATRICE</p>

  <p class="normal">Topuna birden. Birbirlerine öyle sokulmuş, öyle sarmaş dolaş olmuşlar ki, aralarına iyiliğin sızması ne mümkün? Ya sen benim hangi tarafıma tutulup aşk acıları çektin?</p>

  <p class="normal2">BENEDICK</p>

  <p class="normal">Aşk acısı cuk oturdu. Gerçekten acı çektim, çünkü istemeden sevdim seni.</p>

  <p class="normal2">BEATRICE</p>

  <p class="normal">Kalbini çiğnedin desene. Zavallı kalp. Ben de senin hatırın için kırayım o kalbi. Sana acılar çektirmiş.</p>

  <p class="normal2">BENEDICK</p>

  <p class="normal">Sen de, ben de huzur içinde sevişemeyecek kadar akıllıyız.</p>

  <p class="normal2">BEATRICE</p>

  <p class="normal">Bu itiraf akıllıca sayılmaz. Akıllı adamlar arasında kendini övene ancak yirmide bir rastlanır.</p>

  <p class="normal2">BENEDICK</p>

  <p class="normal">Bu dediğin eskidendi Beatrice. İnsanın kendini öven iyi komşuları vardı. Bu zamanda ölmeden kendi mezar taşını dikmezsen, çan sesleri dinmeden, geride bıraktığın dulun gözyaşları kurumadan unutulur gidersin.</p>

  <p class="normal2">BEATRICE</p>

  <p class="normal">Ne kadar sürer bu?</p>

  <p class="normal2">BENEDICK</p>

  <p class="normal">Bir saat vaveylayı koparırlar, bir çeyrek saat salya sümük akıtırlar. Bunun için akıllı adam, vicdanı rahatsız olmazsa, kerametini kendi ilan eder, meziyetlerini kendi göklere çıkarır, tıpkı benim gibi. Şimdi söyle bakalım, kuzinin nasıl?</p>

  <p class="normal2">BEATRICE</p>

  <p class="normal">Perişan.</p>

  <p class="normal2">BENEDICK</p>

  <p class="normal">Ya sen nasılsın?</p>

  <p class="normal2">BEATRICE</p>

  <p class="normal">Perişanım.</p>

  <p class="normal2">BENEDICK</p>

  <p class="normal">Tanrı'nın iyi kulu ol ve beni sev, bir şeyciğin kalmaz. Şimdi gidiyorum. Bak biri telaşla buraya geliyor.</p>

  <p class="normal">(<span class="ideitalik">Ursula girer.</span>)</p>

  <p class="normal2">URSULA</p>

  <p class="normal">Madam, hemen amcanızın evine gelin. Orada kıyametler kopuyor. Bayan Hero'nun haksız yere suçlandığı kanıtlandı. Prens'le Claudio da fena halde aldatılmış. Meğer Don John bütün bu entrikaları çevirmiş. Ama kaçıp gitmiş adam. Geliyor musunuz?</p>

  <p class="normal2">BEATRICE</p>

  <p class="normal">Siz de gelip bu haberleri işitmek ister misiniz, Sinyor?</p>

  <p class="normal2">BENEDICK</p>

  <p class="normal">Senin kalbinde yaşayacağım, kucağında öleceğim, gözlerine gömüleceğim. Tabii amcanlara da gideceğim seninle.</p>

  <p class="normal">(<span class="ideitalik">Çıkarlar.</span>)</p>
</body>
</html>
