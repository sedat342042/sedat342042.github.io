<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_21">3. Sahne</h2>

  <p class="normal">(<span class="ideitalik">Claudio, Don Pedro, Balthasar ve ellerinde kandillerle birkaç kişi daha girer.</span>)</p>

  <p class="normal2">CLAUDIO</p>

  <p class="normal">Leonatoların aile mezarı bu mu?</p>

  <p class="normal2">BİR LORD</p>

  <p class="normal">Evet, Lordum.</p>

  <p class="normal2">CLAUDIO</p>

  <p class="normal">(<span class="ideitalik">Elindeki levhadan okur.</span>)</p>

  <p class="normal">Şom ağızlar kıydı canına</p>

  <p class="normal">Hero'dur yatan burada.</p>

  <p class="normal">Ölüm geldi de insafa</p>

  <p class="normal">Ölümsüz bir ün bağışladı ona.</p>

  <p class="normal">Gönlümde dirisin elbet,</p>

  <p class="normal">Şanlı adın yaşar ilelebet</p>

  <p class="normal">(<span class="ideitalik">Levhayı asar.</span>)</p>

  <p class="normal">Asılı kal şu mezarda</p>

  <p class="normal">Öv Hero'yu sonsuza dek</p>

  <p class="normal">Benim dilim susunca da.</p>

  <p class="normal">Şimdi sen söyle Balthasar.</p>

  <p class="normal2">BALTHASAR</p>

  <p class="normal">(<span class="ideitalik">Şarkı söyler.</span>)</p>

  <p class="normal">Affet geceler tanrıçası affet</p>

  <p class="normal">Vurdular saf kızı ta can evinden</p>

  <p class="normal">Gel gör dökerler pişmanlık yaşları</p>

  <p class="normal">Merhamete gelir mezar taşları.</p>

  <p class="normal">Ey gece sen sar sarmala bizi</p>

  <p class="normal">Sen paylaş bizimle kederimizi</p>

  <p class="normal">İnleyelim inlesin gece</p>

  <p class="normal">Ağlayalım kana kana.</p>

  <p class="normal">Açılsın mezarlar açılsın</p>

  <p class="normal">Ölüler dışarı saçılsın</p>

  <p class="normal">Azrail meydana dikilsin</p>

  <p class="normal">Ağlayalım yana yana.</p>

  <p class="normal2">CLAUDIO</p>

  <p class="normal">Elveda sevgilim, nur içinde yat.</p>

  <p class="normal">Her yıl mezarın başında seni anar bu bedbaht.</p>

  <p class="normal2">DON PEDRO</p>

  <p class="normal">İyi sabahlar dostlar. Meşaleleri söndürün artık.</p>

  <p class="normal">Kurtlar avlarını gövdeye indirdi.</p>

  <p class="normal">Güzel gün nazlı nazlı geliyor</p>

  <p class="normal">Phoebus'un<sup class="calibre3"><a href="../Text/KuruGurultu_split_027.html#footnote-100-20" id="footnote-100-20-backlink">[20]</a></sup> ateş saçan arabasından önce.</p>

  <p class="normal">Mahmur gözlü doğuya benekler serpiyor.</p>

  <p class="normal">Hepinize teşekkürler, dağılalım artık, güle güle.</p>

  <p class="normal2">CLAUDIO</p>

  <p class="normal">İyi günler efendiler, yolunuz açık olsun.</p>

  <p class="normal2">DON PEDRO</p>

  <p class="normal">Haydi gidip üstümüzü değiştirelim. Sonra Leonatolara gideriz.</p>

  <p class="normal2">CLAUDIO</p>

  <p class="normal">Hymen, evlilik tanrısı bu kez esirgese bizi.</p>

  <p class="normal">Böyle acılara boğmasa, tez elden güldürse yüzümüzü.</p>

  <p class="normal">(<span class="ideitalik">Çıkarlar.</span>)</p>
</body>
</html>
