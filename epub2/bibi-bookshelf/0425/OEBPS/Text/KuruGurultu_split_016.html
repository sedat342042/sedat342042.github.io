<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_14">3. Sahne<sup class="calibre3"><a href="../Text/KuruGurultu_split_027.html#footnote-100-12" id="footnote-100-12-backlink">[12]</a></sup></h2>

  <p class="normal">(<span class="ideitalik">Bir sokak...</span>)</p>

  <p class="normal">(<span class="ideitalik">Dogberry, Verges ve kolcularla girer.</span>)</p>

  <p class="normal2">DOGBERRY</p>

  <p class="normal">İyi, güvenilir adamlar mısınız?</p>

  <p class="normal2">VERGES</p>

  <p class="normal">Herhalde, yoksa mallarını it, bağırlarını bit yerdi.</p>

  <p class="normal2">DOGBERRY</p>

  <p class="normal">Mücazat hanesini açık bırakalım. Sütü bozuk adamlarsa, Prens'in kolculuğuna seçildikleri için daha büyük mükafatı hak ederler.</p>

  <p class="normal2">VERGES</p>

  <p class="normal">Haydi görevlerini bildir Dogberry, adamım.</p>

  <p class="normal2">DOGBERRY</p>

  <p class="normal">Önce söyleyin bakalım, içinizde kolcu başı seçilmeye en liyakatsiz olan kim?</p>

  <p class="normal2">BİRİNCİ KOLCU</p>

  <p class="normal">Hugh Oatcake ya da George Seacoal. Bunlar mürekkep yalamıştır.</p>

  <p class="normal2">DOGBERRY</p>

  <p class="normal">Gel bakalım Seacoal, gel bakalım komşum. Adınla çok yaşa. Eli yüzü düzgün olmak kısmet işi ama okur yazarlık Tanrı vergisi.</p>

  <p class="normal2">İKİNCİ KOLCU</p>

  <p class="normal">İkisi de...</p>

  <p class="normal2">DOGBERRY</p>

  <p class="normal">Bende var mı diyeceksin? Böyle konuşacağını biliyordum. Allahına şükret ve fazla şişinme. Mürekkep yalamışlığına gelince, yerli yersiz böbürlenme bu “melanet”inle. Burdaki kolcuların başı olmak için en cibiliyetsiz adam seçildin. Bunun için feneri sen taşıyacaksın. Görevin budur. Bütün başıbozuklara mukayyet olacaksın. Prens'in adına herhangi bir şüpheliyi durdurabilirsin.</p>

  <p class="normal2">İKİNCİ KOLCU</p>

  <p class="normal">Ya adam durmazsa?</p>

  <p class="normal2">DOGBERRY</p>

  <p class="normal">Hiç oralı olma, bırak gitsin. Bütün kolcuları topla. Bir hergeleden kurtulduğunuza şükredin.</p>

  <p class="normal2">VERGES</p>

  <p class="normal">Zaten dur dediğin zaman durmazsa, Prens'in uyruğu sayılmaz.</p>

  <p class="normal2">DOGBERRY</p>

  <p class="normal">Doğru. Prens'in uyruğu olmayan uyduruk heriflerle uğraşmayın. Sokaklarda maraza çıkarmak yok. Yüksek sesle konuşmak, şamata çıkarmak hudutları aşmak olur. Tarafımdan size ihlal oluna.</p>

  <p class="normal2">BİRİNCİ KOLCU</p>

  <p class="normal">Lak lak edeceğimize bir güzel uyku çekeriz. Bizi kolculuğun gereklerini bilmez mi sandınız?</p>

  <p class="normal2">DOGBERRY</p>

  <p class="normal">Aferin, eski kulağı kesiklerden olduğun belli. Uykunun ne zararı olur? Yalnız dikkat edin baltalarınızı aşırmasınlar. Bütün meyhaneleri gezin, bütün sarhoşlara haydi evinize, yatağınıza diye çıkışın.</p>

  <p class="normal2">İKİNCİ KOLCU</p>

  <p class="normal">Ya sözümüzü dinlemezlerse.</p>

  <p class="normal2">DOGBERRY</p>

  <p class="normal">Bekleyin ayılsınlar. Yine karşı koyarlarsa, aradığımız adamlar siz değilmişsiniz dersiniz, çıkarsınız işin içinden.</p>

  <p class="normal2">İKİNCİ KOLCU</p>

  <p class="normal">Baş üstüne efendim.</p>

  <p class="normal2">DOGBERRY</p>

  <p class="normal">Bir hırsızla karşılaşırsanız kuşkulanmak vazifeniz haricindedir. Ama böyle pisliklere bulaşmazsanız pirüpak kalırsınız.</p>

  <p class="normal2">İKİNCİ KOLCU</p>

  <p class="normal">Hırsız olduğunu bile bile tutuklamayacak mıyız?</p>

  <p class="normal2">DOGBERRY</p>

  <p class="normal">Mademki bu vazifeyi feruhte ettiniz, tezvirat yapabilirsiniz. Gel gelelim bok yedi başı olan bok yoluna gider. Bir hırsız yakalamanın sulhane yolu şudur: Bırakın palamarları toplayıp usulca sıvışsın.</p>

  <p class="normal2">VERGES</p>

  <p class="normal">Senin için her zaman yufka yürekli derlerdi ahbap.</p>

  <p class="normal2">DOGBERRY</p>

  <p class="normal">Hani bana kalsa, içinde bir namus kırıntısı kalmış adamı asmak şöyle dursun, bir köpeğin kılına zarar vermezdim.</p>

  <p class="normal2">VERGES</p>

  <p class="normal">Geceleyin bir çocuğun ağladığını duyarsanız, dadısına söyleyin sustursun.</p>

  <p class="normal2">İKİNCİ KOLCU</p>

  <p class="normal">Ya dadı uyur da bizi işitmezse?</p>

  <p class="normal2">DOGBERRY</p>

  <p class="normal">O zaman sessizce uzaklaşın. Bırakın çocuğun feryatları dadıyı uyandırsın. Koyun er geç meleyen kuzuyu işitir.</p>

  <p class="normal2">VERGES</p>

  <p class="normal">Doğru söze ne denir!</p>

  <p class="normal2">DOGBERRY</p>

  <p class="normal">Tamimatlar bu kadar kolcu başı. Burada Prens'i temsil ediyorsun. Gece Prens'le bile karşılaşsan onu durdurmak selahiyetliğin var.</p>

  <p class="normal2">VERGES</p>

  <p class="normal">Kutsal Meryem korusun, o biraz zor.</p>

  <p class="normal2">DOGBERRY</p>

  <p class="normal">Bire karşı beş şiline bahse girerim. Herhangi bir vazifeli bunu yapabilir. Ama Prens'in rızasını almadan olmaz tabii. Bir kolcu kimseyi incitmemeli. Bir kişiyi arzusuna binaen tevkif etmek bir suçtur.</p>

  <p class="normal2">VERGES</p>

  <p class="normal">Bir suçtur, Meryem Ana korusun cümlemizi.</p>

  <p class="normal2">DOGBERRY</p>

  <p class="normal">Efendiler, iyi geceler. Bir muzurluk olursa bana haber verin. Hem arkadaşlarınıza, hem kendi aklınıza danışın. Kalın sağlıcakla. Yürü komşum.</p>

  <p class="normal2">BİRİNCİ KOLCU</p>

  <p class="normal">Evet arkadaşlar. Görevimizi belledik. Şurada, kilisenin önündeki sırada saat ikiye kadar pinekleyelim. Sonra cumburlop yatağa.</p>

  <p class="normal2">DOGBERRY</p>

  <p class="normal">Bir istirhamatım daha var komşularım. Sinyor Leonato'nun kapısını iyi kollayın. Yarın düğün var. Giren çıkan belli değil. Bir mercüherç olabilir. Gözünüzü dört açın e mi? Allahaısmarladık.</p>

  <p class="normal">(<span class="ideitalik">Dogberry ile Verges çıkarlar.</span>)</p>

  <p class="normal">(<span class="ideitalik">Borachio ile Conrade girerler.</span>)</p>

  <p class="normal2">BORACHIO</p>

  <p class="normal">Hey, Conrade.</p>

  <p class="normal2">İKİNCİ KOLCU</p>

  <p class="normal">(<span class="ideitalik">Usulca</span>.)</p>

  <p class="normal">Şşşş. Kımıldamayın.</p>

  <p class="normal2">BORACHIO</p>

  <p class="normal">Conrade, nerdesin yahu?</p>

  <p class="normal2">CONRADE</p>

  <p class="normal">Burada, seninle dirsek dirseğe.</p>

  <p class="normal2">BORACHIO</p>

  <p class="normal">Tevekkeli değil, dirseğim kaşındı. Uyuzun birine çatmışım meğer.</p>

  <p class="normal2">CONRADE</p>

  <p class="normal">Bunun hesabını sonra sorarım. Anlat olup biteni.</p>

  <p class="normal2">BORACHIO</p>

  <p class="normal">Şu saçağın altına sığınalım. Ahmakıslatan başladı. Mademki bulut olmuşuz, sarhoş sarhoş boşboğazlık edelim.</p>

  <p class="normal2">İKİNCİ KOLCU</p>

  <p class="normal">(<span class="ideitalik">Usulca</span>.)</p>

  <p class="normal">Bunda bir çapanoğlu var. Sıkı durun dostlar.</p>

  <p class="normal2">BORACHIO</p>

  <p class="normal">Şimdi kulakların duysun arkadaş. Don John bana tam bin duka toka etti.</p>

  <p class="normal2">CONRADE</p>

  <p class="normal">Ahlaksızlığın bedeli bu kadar yüksek, öyle mi?</p>

  <p class="normal2">BORACHIO</p>

  <p class="normal">Asıl şunu sor. Bir ahlaksız nasıl bu kadar zengin olabiliyor? Namussuz zengin, namussuz fakirin ocağına düşünce, yolsuz fakir fiyatı istediği kadar yükseltebilir.</p>

  <p class="normal2">CONRADE</p>

  <p class="normal">Şaştım kaldım bu işe.</p>

  <p class="normal2">BORACHIO</p>

  <p class="normal">Bu da ne kadar toy olduğunu gösterir. Son moda bir yelek, pelerin ya da şapka adama ne ekler?</p>

  <p class="normal2">CONRADE</p>

  <p class="normal">Hiç. Bunlar giyim kuşamdır.</p>

  <p class="normal2">BORACHIO</p>

  <p class="normal">Son moda dedik.</p>

  <p class="normal2">CONRADE</p>

  <p class="normal">Tabii, moda modadır.</p>

  <p class="normal2">BORACHIO</p>

  <p class="normal">Bak sen, aptal da aptaldır. Peki, modanın fırıldakçı bir hırsız olduğunu biliyor musun?</p>

  <p class="normal2">BİRİNCİ KOLCU</p>

  <p class="normal">(<span class="ideitalik">Usulca</span>.)</p>

  <p class="normal">O fırıldakçıyı bildim. Yedi yıldır ele geçiremediğimiz bir hırsız. Ne fırıldaklar çevirir. Adını unutmadım.</p>

  <p class="normal2">BORACHIO</p>

  <p class="normal">Bir ses işittin mi?</p>

  <p class="normal2">CONRADE</p>

  <p class="normal">Yok canım, damdaki fırıldak dönüyor.</p>

  <p class="normal2">BORACHIO</p>

  <p class="normal">Modanın ne fırıldakçı olduğunu biliyor musun? On dört ile otuz beş yaş arasındaki civanların nasıl başını döndürür. Onları bazen çatlak tuvallerdeki firavun askerlerine<sup class="calibre3"><a href="../Text/KuruGurultu_split_027.html#footnote-100-13" id="footnote-100-13-backlink">[13]</a></sup>, bazen renkli kilise camlarındaki Tanrı Bel'in<sup class="calibre3"><a href="../Text/KuruGurultu_split_027.html#footnote-100-14" id="footnote-100-14-backlink">[14]</a></sup> rahiplerine, bazen kurt yeniği duvar halılarındaki Herkül'e<sup class="calibre3"><a href="../Text/KuruGurultu_split_027.html#footnote-100-15" id="footnote-100-15-backlink">[15]</a></sup> benzetir. Saçı kesilmiş, apış arasındaki kılıf, sopası kadar hürmetli Herkül'e.</p>

  <p class="normal2">CONRADE</p>

  <p class="normal">Anlıyorum, moda kılıkları kıyafetleri tez eskitir. Ama senin de başını döndürmüş olmalı ki, asıl konumuzdan modaya atladın.</p>

  <p class="normal2">BORACHIO</p>

  <p class="normal">Yanılıyorsun. Haberin olsun, bu gece Hero'nun nedimesi Margaret'e kur yaptım, Hero adıyla seslenerek. Ne yapıyor Margaret, hanımının penceresinden eğilip bana yüz kere iyi geceler diyor. Dur, hikâyeyi piç ettim. Önce Prens, Claudio ve efendimin bahçede dikilip bu sevişmeyi nasıl uzaktan izlediklerini anlatmalıydım. O iki enayiyi bahçede mevzileyip dolduruşa getiren de efendim, Don John.</p>

  <p class="normal2">CONRADE</p>

  <p class="normal">Margaret'i Hero sandılar, öyle mi?</p>

  <p class="normal2">BORACHIO</p>

  <p class="normal">İkisi öyle sandı. Prens ile Claudio. Ama şeytan efendim, Margaret olduğunu biliyordu. Kısmen efendimin yeminleri, kısmen gecenin karanlığı, ama daha çok benim hayınlığım. Don John'un iftiralarını pekiştiren habisliğim onları kandırdı. Claudio öfkeden kudurarak oradan ayrıldı. Yarın sözleşildiği gibi kiliseye gideceğine, gece gördükleri yüzünden herkesin gözü önünde Hero'yu rezil kepaze edeceğine, onu kocasız evine göndereceğine yemin etti.</p>

  <p class="normal2">BİRİNCİ KOLCU</p>

  <p class="normal">Prens adına sizi tutukluyorum. Durun.</p>

  <p class="normal2">İKİNCİ KOLCU</p>

  <p class="normal">Hemen amirimizi çağırın. Bu ülkede yapılan en büyük hayınlığa el koymuş bulunuyoruz.</p>

  <p class="normal2">BİRİNCİ KOLCU</p>

  <p class="normal">Aralarında Fırıldakçı namında bir sabıkalı var. Fırıl fırıl buklesinden tanırım namussuzu.</p>

  <p class="normal2">CONRADE</p>

  <p class="normal">Efendiler, efendiler!</p>

  <p class="normal2">İKİNCİ KOLCU</p>

  <p class="normal">Fırıldakçıyı bize teslim edeceksiniz, yoksa size duman attırırım.</p>

  <p class="normal2">CONRADE</p>

  <p class="normal">Efendiler...</p>

  <p class="normal2">BİRİNCİ KOLCU</p>

  <p class="normal">Kes sesini... Sizi tutukluyoruz. Düşün önümüze. Bak, itaat filan istemem.</p>

  <p class="normal2">BORACHIO</p>

  <p class="normal">Baltayı taşa vurmadılar. Malı götürüyorlar.</p>

  <p class="normal2">CONRADE</p>

  <p class="normal">Hem de esaslı mal. Pekâlâ efendiler, emrinizdeyiz.</p>

  <p class="normal">(<span class="ideitalik">Çıkarlar.</span>)</p>
</body>
</html>
