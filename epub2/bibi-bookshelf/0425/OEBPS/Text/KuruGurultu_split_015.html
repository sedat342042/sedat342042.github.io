<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_13">2. Sahne</h2>

  <p class="normal">(<span class="ideitalik">Don Pedro, Claudio, Benedick ve Leonato girer.</span>)</p>

  <p class="normal2">DON PEDRO</p>

  <p class="normal">Düğününüz oluncaya kadar kalırım. Sonra Aragon'a yollanacağım.</p>

  <p class="normal2">CLAUDIO</p>

  <p class="normal">İzin verirseniz oraya kadar yoldaşlık edeyim size.</p>

  <p class="normal2">DON PEDRO</p>

  <p class="normal">Bu hiç olmaz. Evliliğin taptaze pırıltısına gölge düşürür. Bir çocuğa yeni bir giysi gösterip giymesine engel olmak gibi. Benedick bana yoldaşlık etsin yeter. Tepeden tırnağa kadar şen şakrak bir arkadaş. İki üç kez Cupido'nun yayındaki kirişi kırmış. Küçük yaramaz artık ona ok atmayı göze alamıyor. Yürek mi dedin, çan gibi sağlam. Dili de çanın tokmağı sanki, yüreğinden geçenleri ilan ediyor.</p>

  <p class="normal2">BENEDICK</p>

  <p class="normal">Beyler, eski çamlar bardak oldu. Ben bildiğiniz gibi değilim.</p>

  <p class="normal2">LEONATO</p>

  <p class="normal">Bana da öyle geliyor. Sanki daha ağırbaşlı oldun.</p>

  <p class="normal2">CLAUDIO</p>

  <p class="normal">Umarım âşık olmuştur.</p>

  <p class="normal2">DON PEDRO</p>

  <p class="normal">Tam adamını buldun. Aşkın tutuşturacağı bir damla kan yoktur damarlarında. Keyfi kaçmışsa züğürtlemiştir. Sen paradan haber ver.</p>

  <p class="normal2">BENEDICK</p>

  <p class="normal">Dişim ağrıyor.</p>

  <p class="normal2">DON PEDRO</p>

  <p class="normal">Çektir.</p>

  <p class="normal2">BENEDICK</p>

  <p class="normal">Çeken bilir.</p>

  <p class="normal2">CLAUDIO</p>

  <p class="normal">Önce bağla sonra çekiver.</p>

  <p class="normal2">DON PEDRO</p>

  <p class="normal">Ne, bir diş ağrısı için mi bunca yaygara?</p>

  <p class="normal2">LEONATO</p>

  <p class="normal">Bu kanda bir bozukluğa alamet.</p>

  <p class="normal2">BENEDICK</p>

  <p class="normal">Dile kolay, acıyı çeken bilir.</p>

  <p class="normal2">CLAUDIO</p>

  <p class="normal">Bence bu adam sevda çekiyor.</p>

  <p class="normal2">DON PEDRO</p>

  <p class="normal">Bence yalnız giyim kuşam sevdasına tutulmuş. Bugün bir Hollandalı, ertesi gün Fransız gibi giyiniyor. Bazı günler iki ülkenin modasını birleştiriyor. Belden aşağısı Alman, bol paçalı pantolonuyla, belden yukarısı İspanyol, yeleksiz gömleğiyle. Ama bu gibi zıpırlıklar dışında aklı başında. Sevdalanmış filan değil.</p>

  <p class="normal2">CLAUDIO</p>

  <p class="normal">Bir kadına gönül vermediyse, şu ne anlama gelir: Adam her sabah şapkasını fırçalıyor.</p>

  <p class="normal2">DON PEDRO</p>

  <p class="normal">Berbere gittiğini gören var mı?</p>

  <p class="normal2">CLAUDIO</p>

  <p class="normal">Hayır ama berberi ayağına çağırtıyor. Ayrıca yanaklarını süsleyen kıllar ne oldu? Tenis toplarına dolduruldu.</p>

  <p class="normal2">LEONATO</p>

  <p class="normal">Sakalını kestiğinden beri daha genç görünüyor.</p>

  <p class="normal2">DON PEDRO</p>

  <p class="normal">Üstelik miskler sürünmüş. Bu neye alamet?</p>

  <p class="normal2">CLAUDIO</p>

  <p class="normal">Delikanlının âşık olduğuna.</p>

  <p class="normal2">DON PEDRO</p>

  <p class="normal">En fazla dikkat çeken mahzun duruşu.</p>

  <p class="normal2">CLAUDIO</p>

  <p class="normal">Böyle sık sık yüzünü yıkar mıydı?</p>

  <p class="normal2">DON PEDRO</p>

  <p class="normal">Ya boyanmasına ne demeli? Bazı dedikodular geldi kulağıma.</p>

  <p class="normal2">CLAUDIO</p>

  <p class="normal">Ya o neşeli, o oynak havası nerde? Istırapla inleyen ut telleri gibi ağır bir hava çalıyor.</p>

  <p class="normal2">DON PEDRO</p>

  <p class="normal">Ve ağır bir öyküyü dile getiriyor. Demek, demek Benedick âşık.</p>

  <p class="normal2">CLAUDIO</p>

  <p class="normal">Ben kimin onu sevdiğini biliyorum.</p>

  <p class="normal2">DON PEDRO</p>

  <p class="normal">Ben de bilmek isterdim. Herhalde kendisini iyi tanımayan biridir.</p>

  <p class="normal2">CLAUDIO</p>

  <p class="normal">Tanıyor. Bütün kötü huylarından haberdar. Yine de onun için ölüyor.</p>

  <p class="normal2">DON PEDRO</p>

  <p class="normal">Öyleyse sırtüstü gömülmeli.</p>

  <p class="normal2">BENEDICK</p>

  <p class="normal">Bunlar benim diş ağrısına deva olmaz. Muhterem efendim, benimle birkaç adım atar mısınız? Size aktarılacak sekiz on, akıllıca söz tasarladım. Ama şu alaycı beyler kulak misafiri olmamalı.</p>

  <p class="normal">(<span class="ideitalik">Benedick ile Leonato çıkar.</span>)</p>

  <p class="normal2">DON PEDRO</p>

  <p class="normal">Hiç kuşkum yok, Beatrice'ten söz açacak.</p>

  <p class="normal2">CLAUDIO</p>

  <p class="normal">Hero ile Margaret, Beatrice'i kandırmak için rollerini oynadılar. Artık iki ayı karşılaşınca birbirlerini ısırmayacaklar.</p>

  <p class="normal">(<span class="ideitalik">Don John girer.</span>)</p>

  <p class="normal2">DON JOHN</p>

  <p class="normal">Prensim, ağabeyim, Tanrı'nın şefaati üstünüzde olsun.</p>

  <p class="normal2">DON PEDRO</p>

  <p class="normal">Senin de kardeşim.</p>

  <p class="normal2">DON JOHN</p>

  <p class="normal">Vaktiniz varsa sizinle konuşmak isterdim.</p>

  <p class="normal2">DON PEDRO</p>

  <p class="normal">Yalnız mı?</p>

  <p class="normal2">DON JOHN</p>

  <p class="normal">Sizce sakıncası yoksa. Ama Kont Claudio da konuştuklarımızı işitebilir. Çünkü anlatacaklarım onu ilgilendiriyor.</p>

  <p class="normal2">DON PEDRO</p>

  <p class="normal">Konu nedir?</p>

  <p class="normal2">DON JOHN</p>

  <p class="normal">(<span class="ideitalik">Claudio'ya</span>.)</p>

  <p class="normal">Lordum, yarın evleniyorsunuz değil mi?</p>

  <p class="normal2">DON PEDRO</p>

  <p class="normal">Evleneceğini biliyorsun.</p>

  <p class="normal2">DON JOHN</p>

  <p class="normal">Benim bildiklerimi bildiğinde, orası pek belli olmaz.</p>

  <p class="normal2">CLAUDIO</p>

  <p class="normal">Herhangi bir engel varsa lütfen açıklayın.</p>

  <p class="normal2">DON JOHN</p>

  <p class="normal">Sizi sevmediğimi sanabilirsiniz. Bu sonradan anlaşılsın. Ama şimdi açığa vuracaklarımı cankulağıyla dinleyin. Ağabeyim sizi pek sever, kalbinin iyiliğinden şu evliliğin gerçekleşmesi için çırpındı. Ne yazık boşuna gayret, boşuna zahmet.</p>

  <p class="normal2">DON PEDRO</p>

  <p class="normal">Niçin, bir sorun mu var?</p>

  <p class="normal2">DON JOHN</p>

  <p class="normal">Vakit daraldığı için size haber vermeye geldim. Çoktan beri bu bayanın sadakatsizliği dillere düştü.</p>

  <p class="normal2">CLAUDIO</p>

  <p class="normal">Benim Hero'nun mu?</p>

  <p class="normal2">DON JOHN</p>

  <p class="normal">Evet, Leonato'nun Hero'su, sizin Hero'nuz, her erkeğin Hero'su.</p>

  <p class="normal2">CLAUDIO</p>

  <p class="normal">Sadakatsiz mi?</p>

  <p class="normal2">DON JOHN</p>

  <p class="normal">Bu kelime onun için çok hafif kalır. Çok daha kötü bir sıfatı hak ediyor. Başka kanıt aramayın, bu gece benimle gelin. Yatak odasının penceresinden içeri girildiğini göreceksiniz, hem de düğünün arifesinde. Onu seviyorsanız yarın evlenin. Ama fikrini değiştirmek sizin gibi onurlu bir adama daha çok yaraşır.</p>

  <p class="normal2">CLAUDIO</p>

  <p class="normal">Bu doğru olabilir mi?</p>

  <p class="normal2">DON PEDRO</p>

  <p class="normal">Hiç sanmıyorum.</p>

  <p class="normal2">DON JOHN</p>

  <p class="normal">Gözünüzle görmeden emin olmayın. Beni izlerseniz, olup biteni gözlerinizin önüne sereceğim. Gerisi size kalmış.</p>

  <p class="normal2">CLAUDIO</p>

  <p class="normal">Bu gece uygunsuz bir durumla karşılaşırsam evlenmem onunla. Yarın düğünde herkesin gözü önünde rezil ederim.</p>

  <p class="normal2">DON PEDRO</p>

  <p class="normal">Ben nasıl onu kazanmana yardımcı olmuşsam, ayıbını yüzüne vururken de sana arka çıkarım.</p>

  <p class="normal2">DON JOHN</p>

  <p class="normal">Siz söylediklerime tanık oluncaya kadar, bayan hakkında daha fazla konuşmayalım. Gece yarısına kadar soğukkanlılığı elden bırakmayınız. Bekleyiniz, rezalet su yüzüne çıksın.</p>

  <p class="normal2">DON PEDRO</p>

  <p class="normal">Nasıl da altüst oldu gün.</p>

  <p class="normal2">CLAUDIO</p>

  <p class="normal">Nasıl da içim karardı birden.</p>

  <p class="normal2">DON JOHN</p>

  <p class="normal">Nasıl da belayı savdım başımdan diyeceksiniz çok geçmeden.</p>
</body>
</html>
