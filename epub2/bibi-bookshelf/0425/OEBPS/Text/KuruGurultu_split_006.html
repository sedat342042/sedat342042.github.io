<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">1. Sahne</h2>

  <p class="normal">(<span class="ideitalik">Messina Valisi Leonato, kızı Hero, yeğeni Beatrice, bir haberciyle birlikte girerler.</span>)</p>

  <p class="normal2">LEONATO</p>

  <p class="normal">Bu mektuba bakılırsa, Aragon Prensi Don Pedro bu akşam Messina'ya geliyor.</p>

  <p class="normal2">HABERCİ</p>

  <p class="normal">Gelmesi yakındır. Ben yanından ayrılırken üç fersahtan az yolu kalmıştı.</p>

  <p class="normal2">LEONATO</p>

  <p class="normal">Bu çarpışmada kaç yiğit yitirdiniz?</p>

  <p class="normal2">HABERCİ</p>

  <p class="normal">Erattan tek tük, ama ünlülerden hiç.</p>

  <p class="normal2">LEONATO</p>

  <p class="normal">Kazanan, ordusunu eksiltmeden dönerse yurduna, zaferi iki katlı olur. Don Pedro, Claudio adındaki genç Floransalıyı çok övmüş bu mektupta.</p>

  <p class="normal2">HABERCİ</p>

  <p class="normal">Delikanlı övülmeye değer doğrusu. Don Pedro'nun gözüne girmesi boşuna değil. Yaşından umulmaz ama çok yararlı oldu. Kuzu gibi görünüp aslan gibi dövüştü.</p>

  <p class="normal2">LEONATO</p>

  <p class="normal">Buradaki amcası buna çok sevinecek.</p>

  <p class="normal2">HABERCİ</p>

  <p class="normal">Ona da mektup getirdim. Öyle sevindi ki. Ancak buruk bir tat bulaştı katıksız sevincine.</p>

  <p class="normal2">LEONATO</p>

  <p class="normal">Gözyaşları mı döktü?</p>

  <p class="normal2">HABERCİ</p>

  <p class="normal">Hem de bol bol.</p>

  <p class="normal2">LEONATO</p>

  <p class="normal">Sevecenliğin coşup taşmasıdır bu. Böyle yaşlarla yıkanan bir yüzden daha temizi bulunmaz. Gülerken ağlamak, ağlanacak şeye gülmekten daha iyi değil mi?</p>

  <p class="normal2">BEATRICE</p>

  <p class="normal">Kuzum söyler misiniz, Sinyor Farfarelli savaştan döndü mü, yoksa dönmedi mi?</p>

  <p class="normal2">HABERCİ</p>

  <p class="normal">Böyle birini tanımıyorum sayın Bayan, orduda bu adı hiç duymadım.</p>

  <p class="normal2">LEONATO</p>

  <p class="normal">Sorduğun kim yeğenim?</p>

  <p class="normal2">HERO</p>

  <p class="normal">Kuzinim, Padualı Sinyor Benedick'ten söz ediyor.</p>

  <p class="normal2">HABERCİ</p>

  <p class="normal">Öyle mi? Döndü, döndü. Hem de her zamanki gibi neşesi yerinde.</p>

  <p class="normal2">BEATRICE</p>

  <p class="normal">Burada, Messina'da fazla yüksekten atıyordu. Okçulukta Cupido'ya<sup class="calibre3"><a href="../Text/KuruGurultu_split_027.html#footnote-100-1" id="footnote-100-1-backlink">[1]</a></sup> meydan okudu. Ama ok meydanında aşk tanrısı yerine amcamın soytarısı çıkmaz mı karşısına! Vura vura birkaç kuş vurdular. Acaba bu savaşta kaç tane vurup mideye indirmiştir? Sahi kaç tane öldürdü? Bütün vurduklarını yiyeceğime söz vermiştim.</p>

  <p class="normal2">LEONATO</p>

  <p class="normal">Yeğenim, Sinyor Benedick'e fazla takılıyorsun. Gel gelelim, çene yarışında o da senden geri kalmaz.</p>

  <p class="normal2">HABERCİ</p>

  <p class="normal">Bu savaşta çok yararlı oldu sayın Bayan.</p>

  <p class="normal2">BEATRICE</p>

  <p class="normal">Kumanyanız küflenmişse silip süpürmüştür. İştahına diyecek yok. Ne sağlam mide vardır onda!</p>

  <p class="normal2">HABERCİ</p>

  <p class="normal">Askerliği de yaman, Bayan.</p>

  <p class="normal2">BEATRICE</p>

  <p class="normal">Bir kadın görünce hamleye geçer ama karşısına bir erkek dikilince?</p>

  <p class="normal2">HABERCİ</p>

  <p class="normal">Sapına kadar erkek. Adama onur veren bütün erdemler onda toplanmış.</p>

  <p class="normal2">BEATRICE</p>

  <p class="normal">Pek doğru. Tıka basa doldurulmuş. Bu yüzden kabardıkça kabarıyor. Ama neyle doldurulmuş, orasını karıştırma. Eh hepimiz insanız.</p>

  <p class="normal2">LEONATO</p>

  <p class="normal">Yeğenimi yanlış anlamayın Bayım. Sinyor Benedick'le aralarında neşeli bir savaş sürüp gider. Ne zaman karşılaşsalar zekâları çatışır.</p>

  <p class="normal2">BEATRICE</p>

  <p class="normal">Ne yazık bundan hiçbir kazancı yok. Son tartışmamızda aklının beş çivisinden dördünü söküverdim. Bir tahtası eksik kaldı. Büsbütün üşütmek istemiyorsa, aklı başından bir karış yukarı fırlamadan atını sürsün. O hayvanın aklıyla bile atbaşı gidecek aklı kalmadı. Bugünlerde kiminle arkadaşlık ediyor acaba? Ay geçmez ki birine kardeşlik yemini etmesin.</p>

  <p class="normal2">HABERCİ</p>

  <p class="normal">Hiç öyle şey olur mu?</p>

  <p class="normal2">BEATRICE</p>

  <p class="normal">Onun için pek kolay. Gömlek değiştirir gibi dost değiştirir. Daha şapkasının modası geçmeden dostluğu eskiyiverir.</p>

  <p class="normal2">HABERCİ</p>

  <p class="normal">Sayın Bayan, görüyorum ki siz bu efendiyi defterden silmişsiniz.</p>

  <p class="normal2">BEATRICE</p>

  <p class="normal">İçinde adı geçse yakardım o defteri. Ama ben onun defterini dürebilirim. Şu ara kiminle düşüp kalkıyor acaba? Şeytanca yoldan çıkardığı bir delikanlı yok mu?</p>

  <p class="normal2">HABERCİ</p>

  <p class="normal">Soylu Claudio ile sık sık görüşüyor.</p>

  <p class="normal2">BEATRICE</p>

  <p class="normal">Aman Tanrım, artık illet gibi yakasına yapışır. Vebadan daha bulaşıcıdır. Bu maraza tutulan aklını kaçırır. Soylu Claudio'nun Tanrı yardımcısı olsun. Benedick'e yakalandıysa şifa bulması bin altına patlar.</p>

  <p class="normal2">HABERCİ</p>

  <p class="normal">Beni dost bilin, Bayan.</p>

  <p class="normal2">BEATRICE</p>

  <p class="normal">Bildim gitti.</p>

  <p class="normal2">LEONATO</p>

  <p class="normal">Sen bu maraza tutulmazsın değil mi Beatrice?</p>

  <p class="normal2">BEATRICE</p>

  <p class="normal">Ancak zemheride yaz sıcağı bastırırsa.</p>

  <p class="normal2">HABERCİ</p>

  <p class="normal">İşte Don Pedro geliyor.</p>

  <p class="normal">(<span class="ideitalik">Don Pedro, Claudio, Benedick, Balthasar ve piç Don John girer</span>.)</p>

  <p class="normal2">DON PEDRO</p>

  <p class="normal">Sevgili Sinyor Leonato, yine başınıza bela olmaya geldik. Herkes masraftan bucak bucak kaçar. Oysa siz kucak açıyorsunuz.</p>

  <p class="normal2">LEONATO</p>

  <p class="normal">Bela hiçbir zaman efendimizin suretinde evime adım atmamıştır. Beladan kurtulan rahat eder, oysa siz benden ayrılınca geriye keder kalır. Mutluluksa veda eder.</p>

  <p class="normal2">DON PEDRO</p>

  <p class="normal">Siz bu yüke seve seve katlanıyorsunuz. Bu kızınız sanırım.</p>

  <p class="normal2">LEONATO</p>

  <p class="normal">Annesine kaç kez sordumsa, öyle dedi.</p>

  <p class="normal2">BENEDICK</p>

  <p class="normal">Kuşkulandığınız için mi sormuştunuz?</p>

  <p class="normal2">LEONATO</p>

  <p class="normal">Hayır Sinyor Benedick. Siz o zamanlar daha bacak kadar çocuktunuz.</p>

  <p class="normal2">DON PEDRO</p>

  <p class="normal">Ağzının payını aldın. Artık koskoca adamsın ama nasıl bir bacaksız olduğunu kestirmek güç değil Benedick. Genç bayan tıpatıp babası. Gönlünüzü ferah tutun Bayan. Bu saygıdeğer babaya benziyorsunuz.</p>

  <p class="normal2">BENEDICK</p>

  <p class="normal">Sinyor Leonato babası da olsa, genç bayan omuzları arasında onun başını taşımak istemezdi, kendisine bütün Messina'yı bağışlasalar bile.</p>

  <p class="normal2">BEATRICE</p>

  <p class="normal">Siz hâlâ konuşuyor musunuz Sinyor Benedick? Kimsenin size kulak astığı yok.</p>

  <p class="normal2">BENEDICK</p>

  <p class="normal">Oo, kibirli Sinyorina, siz hâlâ yaşıyor musunuz?</p>

  <p class="normal2">BEATRICE</p>

  <p class="normal">Başınızın etini yiyerek beslenmek dururken hiç ölür müyüm Sinyor Benedick? Kibarlık huzurunuzda kibre dönüşür.</p>

  <p class="normal2">BENEDICK</p>

  <p class="normal">Kibarlığın bu kadar dönek olduğunu bilmezdim. Bir bildiğim varsa bütün kadınlar beni sever, tabii sizin dışınızda. Keşke ben de onları sevebilseydim. Ama yüreğim mi katı, nedir? Hiçbirini sevemiyorum.</p>

  <p class="normal2">BEATRICE</p>

  <p class="normal">Ne mutlu kadınlara. Yoksa başlarına bela kesilirdiniz. Tanrı'ya şükür ben de soğukkanlıyım. Benim huyum da sizinkine benzer. Köpeğimin bir kargaya havlaması, bir erkeğin aşk yeminlerinden daha hoş gelir kulağıma.</p>

  <p class="normal2">BENEDICK</p>

  <p class="normal">Aman siz bu akıldan şaşmayın, yoksa zavallı bir adamın yüzü tırmık içinde kalırdı.</p>

  <p class="normal2">BEATRICE</p>

  <p class="normal">Bazı yüzler yolunsa da daha beter olmaz, sizinki gibi.</p>

  <p class="normal2">BENEDICK</p>

  <p class="normal">Tam papağanlara ders verecek kadın.</p>

  <p class="normal2">BEATRICE</p>

  <p class="normal">Benim dilim kuşlar gibi şakır. Dilini yutmuş bir hayvan olmaktan daha iyi.</p>

  <p class="normal2">BENEDICK</p>

  <p class="normal">Aman ne çene! Keşke atım da bu kadar hızlı koşsa ve hiç yorulmak bilmese. Yolunuza gidin Tanrı aşkına, bu kadarı yetti.</p>

  <p class="normal2">BEATRICE</p>

  <p class="normal">Huysuz bir at gibi durup üstünüzdekini silkmek eski marifetinizdir. Sizi iyi tanırım.</p>

  <p class="normal2">DON PEDRO</p>

  <p class="normal">İşte maiyetim bu kadar Leonato. Sinyor Claudio, Sinyor Benedick, sevgili dostum Leonato hepimizi davet ediyor. Burada en az bir ay kalacağımızı söylüyorum. Keşke bir bahane çıksa da sizi yolunuzdan alıkoysa diyor. Bence ikiyüzlü değil. Yürekten konuştuğuna inanıyorum.</p>

  <p class="normal2">LEONATO</p>

  <p class="normal">Bana güvenirseniz, güveniniz boşa çıkmaz efendim.</p>

  <p class="normal">(<span class="ideitalik">Don John'a</span>.)</p>

  <p class="normal">Kardeşiniz sayın Prens'le barıştığınıza göre, sizin de başım üstünde yeriniz var.</p>

  <p class="normal2">DON JOHN</p>

  <p class="normal">Teşekkür ederim. Ben ağzı kalabalık bir adam değilim ama teşekkür ederim.</p>

  <p class="normal2">LEONATO</p>

  <p class="normal">Siz önden buyurmaz mısınız efendim?</p>

  <p class="normal2">DON PEDRO</p>

  <p class="normal">Elinizi verin Leonato, birlikte gidelim.</p>

  <p class="normal">(<span class="ideitalik">Benedick ile Claudio'dan başka herkes çıkar.</span>)</p>

  <p class="normal2">CLAUDIO</p>

  <p class="normal">Benedick, Sinyor Leonato'nun kızı dikkatini çekti mi?</p>

  <p class="normal2">BENEDICK</p>

  <p class="normal">Dikkatimi çekmedi ama gözüme ilişti.</p>

  <p class="normal2">CLAUDIO</p>

  <p class="normal">Ne hanım hanımcık kız değil mi?</p>

  <p class="normal2">BENEDICK</p>

  <p class="normal">Şimdi, dürüst bir adam gibi asıl düşüncemi mi soruyorsun, yoksa bir kadın düşmanı olarak mı konuşayım?</p>

  <p class="normal2">CLAUDIO</p>

  <p class="normal">Lütfen tarafsızca konuş.</p>

  <p class="normal2">BENEDICK</p>

  <p class="normal">Hımm. Bana kalırsa, yüksek övgüler için boyu alçak, parlak övgüler için esmerimtrak, büyük övgüler için fazla ufak. Ancak şöyle övebilirim onu. Kendine benzemese bir şeye benzemezdi. Ama kendine benzediği için çekmiyor beni.</p>

  <p class="normal2">CLAUDIO</p>

  <p class="normal">Belki şaka ettiğimi sanıyorsun. Yalvarırım, gerçek düşünceni söyle.</p>

  <p class="normal2">BENEDICK</p>

  <p class="normal">Neden sıkı sıkı soruyorsun? Satın mı alacaksın kızı?</p>

  <p class="normal2">CLAUDIO</p>

  <p class="normal">Böyle bir mücevher dünyaya bedel. Gücüm yeter mi onu almaya?</p>

  <p class="normal2">BENEDICK</p>

  <p class="normal">Hem de kutusuyla birlikte. Bunları söylerken ciddi misin? Yoksa Cupido'nun tavşan avladığını, Vulkan'ın<sup class="calibre3"><a href="../Text/KuruGurultu_split_027.html#footnote-100-2" id="footnote-100-2-backlink">[2]</a></sup> iyi bir marangoz olduğunu söyleyen zevzek gibi işin alayında mısın? Şarkına katılmak için hangi perdeden söylemeli?</p>

  <p class="normal2">CLAUDIO</p>

  <p class="normal">Benim gözümde dünyanın en tatlı kızı.</p>

  <p class="normal2">BENEDICK</p>

  <p class="normal">Henüz gözlüksüz görebiliyorum ama böyle bir şey görmedim. Gel gelelim, amcasının kızı var ya, öfkesi burnunda olmasa seninkinden kat kat güzeldir. Nasıl mayısın ilk günü aralığın son gününden kat kat güzelse. Umarım evlenmeye niyetli değilsin.</p>

  <p class="normal2">CLAUDIO</p>

  <p class="normal">Büyük söylemeyeyim. Evlenmem diye yeminler etmiştim ama Hero karım olursa...</p>

  <p class="normal2">BENEDICK</p>

  <p class="normal">Eyvah işler bu raddeye geldi mi? Evlenip şüpheleri üstüne çekmeye bu kadar hevesli misin? Evli bir adam başına bir şapka geçirdi mi, acaba boynuzlarını mı saklıyor diye kuşkulanırız. Şöyle yaşını başını almış bir bekâr göremeyecek miyiz artık? Git de boyunduruğa vursunlar seni. Pazar günleri bile evine tıkıl ki için kapansın. Artık ne kadar ah çeksen nafile. Bak, Don Pedro seni arıyor.</p>

  <p class="normal">(<span class="ideitalik">Don Pedro girer.</span>)</p>

  <p class="normal2">DON PEDRO</p>

  <p class="normal">Burada durmuş gizli gizli neler konuşuyorsunuz bakalım? Leonatolara neden gelmediniz?</p>

  <p class="normal2">BENEDICK</p>

  <p class="normal">Efendim, beni söylemeye zorlamasanız ne kadar sevinirdim.</p>

  <p class="normal2">DON PEDRO</p>

  <p class="normal">Bana bağlılık andı içmiştin, unuttun mu?</p>

  <p class="normal2">BENEDICK</p>

  <p class="normal">İşittiniz mi, Kont Claudio? Ser veririm sır vermem, inanın buna. Ama iki arada bir derede kaldım. Bir de andım var, bağlılık andım. Bu adam âşık, kime mi? Vereceğim karşılık kısa: Hero'ya, Leonato'nun kısa kızına.</p>

  <p class="normal2">CLAUDIO</p>

  <p class="normal">Söyleme sırrını dostuna, o da söyler dostuna.</p>

  <p class="normal2">BENEDICK</p>

  <p class="normal">Ne kadar inkâr etsen boşuna. Görünen köy kılavuz istemez. Keşke tutulmasaydın şu kıza.</p>

  <p class="normal2">CLAUDIO</p>

  <p class="normal">Tutkunluğum kısa sürmeyecek. Tanrı'dan dilerim aksi olmasın.</p>

  <p class="normal2">DON PEDRO</p>

  <p class="normal">Amin, genç kız gerçekten sevilmeye değer.</p>

  <p class="normal2">CLAUDIO</p>

  <p class="normal">Ağzımı aramak istiyorsunuz Lordum.</p>

  <p class="normal2">DON PEDRO</p>

  <p class="normal">Düşündüğümü söylüyorum, inan.</p>

  <p class="normal2">CLAUDIO</p>

  <p class="normal">İnan olsun ben de.</p>

  <p class="normal2">BENEDICK</p>

  <p class="normal">İki inancım, iki andım üstüne, ben de.</p>

  <p class="normal2">CLAUDIO</p>

  <p class="normal">Onu sevdiğimi hissediyorum.</p>

  <p class="normal2">DON PEDRO</p>

  <p class="normal">Buna layık olduğunu biliyorum.</p>

  <p class="normal2">BENEDICK</p>

  <p class="normal">Ne nasıl sevildiğini bilirim, ne de niçin layık olduğunu. Beni diri diri yaksalar da eriyip gitmez bu inancım. Kazığa oturtsalar da bu inançla ölürüm.</p>

  <p class="normal2">DON PEDRO</p>

  <p class="normal">Zındıksın sen, güzelliğe garez besleyen bir zındık.</p>

  <p class="normal2">CLAUDIO</p>

  <p class="normal">Nuh der peygamber demez.</p>

  <p class="normal2">BENEDICK</p>

  <p class="normal">Bir kadın beni karnında taşıdığı için ona minnet borçluyum. Beni büyüttüğü için en derin saygılarımı sunarım. Gel gelelim başımda bir çift boynuz taşımam ya da boynuzları yaldızlatmam gerekecekse bütün kadınlar beni affetsin. Herhangi birinden şüphelenerek onlara haksızlık etmek istemem. Ama hiçbirine güvenmeyerek kendi hakkımı korurum. Hakkımda hayırlısı bekâr kalmaktır.</p>

  <p class="normal2">DON PEDRO</p>

  <p class="normal">Bir gün sen de aşk yüzünden sararıp solacaksın. Ömrüm varsa görürüm o günleri.</p>

  <p class="normal2">BENEDICK</p>

  <p class="normal">Öfke, hastalık ya da açlık yüzümü sarartabilir ama aşk asla. Aşk kanımı kurutsa bile Lordum, bol bol şarap içmek rengimi yerine getirebilirdi. Aksini kanıtlarsanız bir aşk şairinin kalemiyle gözlerimi oyun da, kör Cupido yerine genelevin kapısına asın kulunuzu.</p>

  <p class="normal2">DON PEDRO</p>

  <p class="normal">Bir gün sözünden dönersen dillere destan olacaksın.</p>

  <p class="normal2">BENEDICK</p>

  <p class="normal">Sözümden dönersem kedi gibi tuluma sokup asın beni de, üstüme oklarınızı fırlatın. Kim vurursa, yaman okçu diye sırtı sıvazlansın.</p>

  <p class="normal2">DON PEDRO</p>

  <p class="normal">Pekâlâ, bunu zamana bırakalım. Zamanla azgın boğa bile boyunduruğa vurulur.</p>

  <p class="normal2">BENEDICK</p>

  <p class="normal">Azgın boğa belki ama akıllı Benedick boyunduruğa girerse, boğanın boynuzlarını söküp benim başıma takın. Beni rezilce boyayıp şöyle bir yafta yapıştırın üstüme: “Kiralık yük beygiri, evli Benedick.”</p>

  <p class="normal2">CLAUDIO</p>

  <p class="normal">Boynuzları takarsan fena azarsın.</p>

  <p class="normal2">DON PEDRO</p>

  <p class="normal">Yoo, Cupido bütün oklarını Venedik'te<sup class="calibre3"><a href="../Text/KuruGurultu_split_027.html#footnote-100-3" id="footnote-100-3-backlink">[3]</a></sup> harcamadıysa yakında sen de yere serilirsin.</p>

  <p class="normal2">BENEDICK</p>

  <p class="normal">Ancak bir deprem boyumu devirebilir.</p>

  <p class="normal2">DON PEDRO</p>

  <p class="normal">Zamanla sen de yumuşarsın. Bu arada, sevgili Sinyor Benedick, Leonato'nun evine git, selamlarımı söyle. Akşam yemeğinde mutlaka bulunacağım. Müthiş hazırlıklar yaptığını biliyorum.</p>

  <p class="normal2">BENEDICK</p>

  <p class="normal">Böyle bir elçiliği üstlenecek kadar akıl kaldı bende çok şükür. Sizleri de...</p>

  <p class="normal2">CLAUDIO</p>

  <p class="normal">Tanrı'ya emanet eder, gözlerinizden öperim...</p>

  <p class="normal2">DON PEDRO</p>

  <p class="normal">6 Temmuz, sevgili dostunuz Benedick. Baki selam, vesselam.</p>

  <p class="normal2">BENEDICK</p>

  <p class="normal">Yoo, alay etmeyin, alay etmeyin. Konuşmalarınız bazen yamalı bohça gibi. Yamalar da fena sırıtıyor. Kendi sözlerimle beni küçük düşürmeye kalkmak yakışır mı size? Şimdi gidiyorum.</p>

  <p class="normal">(<span class="ideitalik">Çıkar</span>.)</p>

  <p class="normal2">CLAUDIO</p>

  <p class="normal">Belki şimdi kulunuzu gözetirsiniz, efendim.</p>

  <p class="normal2">DON PEDRO</p>

  <p class="normal">Sevgim senden işaret bekler,</p>

  <p class="normal">Sen ona bir yol göster yeter.</p>

  <p class="normal">Öğrenmeye hevesli mi hevesli.</p>

  <p class="normal">Zor da olsa gör nasıl gözetir seni.</p>

  <p class="normal2">CLAUDIO</p>

  <p class="normal">Leonato'nun oğlu var mı efendim?</p>

  <p class="normal2">DON PEDRO</p>

  <p class="normal">Hero'dan başka çocuğu yok.</p>

  <p class="normal">O tek vârisi. Kızı seviyor musun?</p>

  <p class="normal2">CLAUDIO</p>

  <p class="normal">Sizinle şu son savaşa giderken</p>

  <p class="normal">Ona asker gözüyle baktım.</p>

  <p class="normal">Hoşlandım hoşlanmasına ama</p>

  <p class="normal">Ağır görevim göz açtırmadı ki bana.</p>

  <p class="normal">Kolay değildi sevgi adını vermek duygularıma.</p>

  <p class="normal">Ama şimdi döndüm, savaşın baskısı dağılıp gitti.</p>

  <p class="normal">Yerini tatlı tatlı, kıpır kıpır isteklere terk etti.</p>

  <p class="normal">Şu Hero ne güzel diyor yüreğim,</p>

  <p class="normal">Savaşa gitmeden de onu severdin.</p>

  <p class="normal2">DON PEDRO</p>

  <p class="normal">Yakında aşk sözlerin bir kitabı dolduracak,</p>

  <p class="normal">Dinleyenleri bıktıracak.</p>

  <p class="normal">Hero'yu seviyorsan yüreğinde kutsa.</p>

  <p class="normal">Ben önce kıza açılırım, sonra babasına.</p>

  <p class="normal">Hero da senin olur. Amacın bu değil mi?</p>

  <p class="normal">Boşuna değil döktüğün diller.</p>

  <p class="normal2">CLAUDIO</p>

  <p class="normal">Sevenin halinden nasıl da anlıyorsunuz!</p>

  <p class="normal">Uçuk benzine bakıp görüyorsunuz, bu aşk acısı.</p>

  <p class="normal">Sevgim birden alevlenmiş görünmesin diye,</p>

  <p class="normal">Sözü biraz uzattım.</p>

  <p class="normal2">DON PEDRO</p>

  <p class="normal">Sel kabarıp taşmıyorsa taş köprüye ne hacet.</p>

  <p class="normal">Armağanın en güzeli işe yarayandır.</p>

  <p class="normal">Mademki aşk derdine düştün,</p>

  <p class="normal">Bu akşam maskeli balo varmış.</p>

  <p class="normal">Senin kılığına girip,</p>

  <p class="normal">Güzel Hero'ya Claudio olduğumu söylerim</p>

  <p class="normal">Baş başa kalınca yüreğimi açar,</p>

  <p class="normal">Anlattığım karşı konulmaz aşk öyküsüyle</p>

  <p class="normal">Elini kolunu bağlarım.</p>

  <p class="normal">Sonra babasına yaklaşırım,</p>

  <p class="normal">Sonunda kız senin olur.</p>

  <p class="normal">Haydi hemen kolları sıvayalım.</p>

  <p class="normal">(<span class="ideitalik">Çıkarlar.</span>)</p>
</body>
</html>
