<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_17">1. Sahne</h2>

  <p class="normal">(<span class="ideitalik">Don Pedro, Don John, Leonato, Rahip Francis, Claudio, Benedick, Hero, Beatrice ve diğerleri.</span>)</p>

  <p class="normal2">LEONATO</p>

  <p class="normal">Buyrun, Rahip Francis, töreni kısa tutalım. Nikâh için ne gerekliyse yapılsın. Eşlere düşen görevleri daha sonra açıklarsınız.</p>

  <p class="normal2">RAHİP</p>

  <p class="normal">Sayın Bayım, buraya bu bayanla evlenmek için mi geldiniz?</p>

  <p class="normal2">CLAUDIO</p>

  <p class="normal">Hayır.</p>

  <p class="normal2">LEONATO</p>

  <p class="normal">Evlendirilmek için rahip efendi. Onları evlendirmek için buradasınız.</p>

  <p class="normal2">RAHİP</p>

  <p class="normal">Sayın Bayan, buraya bu kontla evlendirilmek için mi geldiniz?</p>

  <p class="normal2">HERO</p>

  <p class="normal">Evet.</p>

  <p class="normal2">RAHİP</p>

  <p class="normal">İkinizden biri birleşmenizi engelleyecek gizli bir sebepten haberdarsa, ruhlarınızın selâmeti namına rica ediyorum, lütfen şimdi ifşa ediniz.</p>

  <p class="normal2">CLAUDIO</p>

  <p class="normal">Sen böyle bir şey biliyor musun Hero?</p>

  <p class="normal2">HERO</p>

  <p class="normal">Hayır Lordum.</p>

  <p class="normal2">RAHİP</p>

  <p class="normal">Ya siz biliyor musunuz Kont?</p>

  <p class="normal2">LEONATO</p>

  <p class="normal">Onun hesabına cevap vermek cüretinde bulunayım, asla!</p>

  <p class="normal2">CLAUDIO</p>

  <p class="normal">Ah, insanlar nelere cüret eder, ne kadar gafil olabilir, ah.</p>

  <p class="normal2">BENEDICK</p>

  <p class="normal">Bu ahlarla vahlar neyin nesi? Biraz neşeli olalım. Ha, ha, ha...</p>

  <p class="normal2">CLAUDIO</p>

  <p class="normal">Bir dakika durun. Rahip efendi. Baba, izninizle size baba diyeyim, bütün ruhunuzla, hiç esirgemeden bu kızı, kızınızı bana veriyor musunuz?</p>

  <p class="normal2">LEONATO</p>

  <p class="normal">Seve seve oğlum, Tanrı onu bana nasıl esirgemeden verdiyse.</p>

  <p class="normal2">CLAUDIO</p>

  <p class="normal">Böyle paha biçilmez bir armağana karşılık ben ne verebilirim?</p>

  <p class="normal2">DON PEDRO</p>

  <p class="normal">Hiçbir şey. Ancak kızını geri verebilirsin.</p>

  <p class="normal2">CLAUDIO</p>

  <p class="normal">Sayın Prens, bana kibarca teşekkür etmeyi öğrettiniz.</p>

  <p class="normal">Alın Leonato, kızınız sizin olsun.</p>

  <p class="normal">Şu çürük portakalı dostunuza vermeyin.</p>

  <p class="normal">İffet sahibi oluşu göstermelik, aslı astarı yok.</p>

  <p class="normal">Bakın nasıl saf bir kız gibi kızarıyor.</p>

  <p class="normal">Kurnaz günah kendini gizlemek için</p>

  <p class="normal">Nasıl da masumiyet kisvesine bürünür.</p>

  <p class="normal">Yanaklarına hücum eden kan</p>

  <p class="normal">Bekâret belirtisi değil midir?</p>

  <p class="normal">El değmemiş bir kız mı, ne gezer!</p>

  <p class="normal">Bir şehvet döşeğinin sıcaklığını tanımış.</p>

  <p class="normal">Yüzünün kızarması işlediği günahlardan, toyluktan değil.</p>

  <p class="normal2">LEONATO</p>

  <p class="normal">Ne demek istiyorsunuz Lordum?</p>

  <p class="normal2">CLAUDIO</p>

  <p class="normal">Evlenmem yosmalığı kanıtlanmış bir kadınla,</p>

  <p class="normal">Hayatımı birleştirmem, demek istiyorum.</p>

  <p class="normal2">LEONATO</p>

  <p class="normal">Efendim, acaba siz iffetini denerken,</p>

  <p class="normal">Cahilliğinden yararlanıp bekâretini bozmuş...</p>

  <p class="normal2">CLAUDIO</p>

  <p class="normal">Ne demek istediğinizi anlıyorum. Ben mahremiyetine</p>

  <p class="normal">Girmişsem, kocası diye kucaklamıştır.</p>

  <p class="normal">Kusuru bağışlanabilir böylece.</p>

  <p class="normal">Hayır, Leonato,</p>

  <p class="normal">Yanında ayıp bir söz bile sarf etmedim.</p>

  <p class="normal">Bir erkeğin kız kardeşine gösterebileceği,</p>

  <p class="normal">Lekesiz yakınlığı ve temiz sevgiyi gösterdim.</p>

  <p class="normal2">HERO</p>

  <p class="normal">Ben size başka türlü göründüm mü?</p>

  <p class="normal2">CLAUDIO</p>

  <p class="normal">Görünmek mi, git işine! Kalıbımı basarım.</p>

  <p class="normal">Ay kürenin içindeki Diana<sup class="calibre3"><a href="../Text/KuruGurultu_split_027.html#footnote-100-16" id="footnote-100-16-backlink">[16]</a></sup></p>

  <p class="normal">Henüz açılmamış bir gonca kadar saf görünüyorsun.</p>

  <p class="normal">Oysa Venüs'ten<sup class="calibre3"><a href="../Text/KuruGurultu_split_027.html#footnote-100-17" id="footnote-100-17-backlink">[17]</a></sup> daha ateşli,</p>

  <p class="normal">Kanı kaynayan bir kancıktan daha azgınmışsın.</p>

  <p class="normal2">HERO</p>

  <p class="normal">Lordum iyi mi acaba? Neler söylüyor?</p>

  <p class="normal">Ne akla havsalaya sığmaz şeyler.</p>

  <p class="normal2">LEONATO</p>

  <p class="normal">Sayın Prens, siz niçin konuşmuyorsunuz?</p>

  <p class="normal2">DON PEDRO</p>

  <p class="normal">Ne söyleyeyim?</p>

  <p class="normal">Onuruma leke sürüldü. Aziz arkadaşımı</p>

  <p class="normal">Adi bir aşüfteyle birleştirmeye kalktım.</p>

  <p class="normal2">LEONATO</p>

  <p class="normal">Bu sözler sarf ediliyor mu? Yoksa bir karabasan mı bu?</p>

  <p class="normal2">DON JOHN</p>

  <p class="normal">Bu sözler sarf ediliyor. Hepsi de doğru.</p>

  <p class="normal2">BENEDICK</p>

  <p class="normal">Bu bir düğüne benzemiyor.</p>

  <p class="normal2">HERO</p>

  <p class="normal">Doğru mu, aman Tanrım!</p>

  <p class="normal2">CLAUDIO</p>

  <p class="normal">Leonato, karşınızda duran ben miyim?</p>

  <p class="normal">Bu Prens mi, bu Prens'in kardeşi mi?</p>

  <p class="normal">Bu Hero'nun yüzü mü? Bizim gözlerimiz mi bu gözler?</p>

  <p class="normal2">LEONATO</p>

  <p class="normal">Doğru olmasına doğru da, bunların anlamı ne?</p>

  <p class="normal2">CLAUDIO</p>

  <p class="normal">Kızınıza bir tek sorum var.</p>

  <p class="normal">Siz de babalık nüfuzunuzu kullanın.</p>

  <p class="normal">Doğru karşılık versin bana.</p>

  <p class="normal2">LEONATO</p>

  <p class="normal">Evladım olarak doğru cevap vereceksin.</p>

  <p class="normal2">HERO</p>

  <p class="normal">Tanrı yardımcım olsun, bu ne biçim yargılama?</p>

  <p class="normal">Bu ne biçim kuşatma?</p>

  <p class="normal2">CLAUDIO</p>

  <p class="normal">Önce adını söyle.</p>

  <p class="normal2">HERO</p>

  <p class="normal">Hero değil mi? Kim bu ada kara çalabilir,</p>

  <p class="normal">Haksızlık etmeden?</p>

  <p class="normal2">CLAUDIO</p>

  <p class="normal">Hero'nun ta kendisi.</p>

  <p class="normal">Hero'nun erdemini ancak Hero lekeleyebilir.</p>

  <p class="normal">Dün gece pencerende seninle konuşan erkek kimdi?</p>

  <p class="normal">Gece on ikiyle bir arası?</p>

  <p class="normal">Sağlam bir kızsan, sağlam bir cevap ver.</p>

  <p class="normal2">HERO</p>

  <p class="normal">O saatte hiçbir erkekle konuşmadım Lordum.</p>

  <p class="normal2">DON PEDRO</p>

  <p class="normal">Öyleyse ne sözüne güvenilir, ne de kızlığına.</p>

  <p class="normal">Leonato, bunları işiteceğin için üzgünüm.</p>

  <p class="normal">Ama şerefim üstüne yemin ederim ki, ben, kardeşim</p>

  <p class="normal">Ve şu bahtsız Kont</p>

  <p class="normal">Gözümüzle gördük, kulağımızla işittik.</p>

  <p class="normal">Dün gece o saatte, yatak odasının penceresi önünde</p>

  <p class="normal">Bir serseriyle konuşuyordu.</p>

  <p class="normal">Hayasız herif itiraf etti, yüzlerce kez gizli gizli buluşup,</p>

  <p class="normal">Her türlü rezilliği yapmışlar.</p>

  <p class="normal2">DON JOHN</p>

  <p class="normal">Yazıklar olsun! Dilim varmaz, neler yaptıklarını söylemeye</p>

  <p class="normal">Lisanı kirlettiğim için hicap duyarım.</p>

  <p class="normal">Evet, güzel Bayan, böyle yoldan çıktığın için yazıklar olsun sana.</p>

  <p class="normal2">CLAUDIO</p>

  <p class="normal">Ah, Hero! Ne eşsiz bir Hero olurdun,</p>

  <p class="normal">İçin de dışın kadar güzel olsa,</p>

  <p class="normal">Yüzünün inceliği, düşüncelerine, duygularına aksetseydi.</p>

  <p class="normal">Elveda sana en menfur, en güzel!</p>

  <p class="normal">Elveda ihanetin en safı ve masumiyetin en haini.</p>

  <p class="normal">Bundan böyle aşkı görmesin gözüm.</p>

  <p class="normal">Bundan böyle her güzelde ihaneti görecek.</p>

  <p class="normal2">LEONATO</p>

  <p class="normal">Bağrıma bir hançer saplayacak yok mu?</p>

  <p class="normal">(<span class="ideitalik">Hero baygınlık geçirir.</span>)</p>

  <p class="normal2">BEATRICE</p>

  <p class="normal">Canım, neyin var? Neden böyle yere seriliyorsun?</p>

  <p class="normal2">DON JOHN</p>

  <p class="normal">Gelin buradan gidelim.</p>

  <p class="normal">Foyasının meydana çıkması fena halde bunalttı onu.</p>

  <p class="normal">(<span class="ideitalik">Don Pedro, Don John ve Claudio çıkar.</span>)</p>

  <p class="normal2">BENEDICK</p>

  <p class="normal">Bayana ne oldu?</p>

  <p class="normal2">BEATRICE</p>

  <p class="normal">Öldü korkarım. Amca, yardıma koşun. Hero, Hero'cuğum.</p>

  <p class="normal">Amca, Sinyor Benedick, rahip efendi!</p>

  <p class="normal2">LEONATO</p>

  <p class="normal">Ey kader, ağır elini çekme üstünden.</p>

  <p class="normal">Ey ölüm, ayıbını ört, sakla gözlerden.</p>

  <p class="normal2">BEATRICE</p>

  <p class="normal">Nasılsın sevgili Hero?</p>

  <p class="normal2">RAHİP</p>

  <p class="normal">Üzülmeyin Bayan.</p>

  <p class="normal2">LEONATO</p>

  <p class="normal">Gözlerini açıyor musun?</p>

  <p class="normal2">RAHİP</p>

  <p class="normal">Evet, neden açmasın?</p>

  <p class="normal2">LEONATO</p>

  <p class="normal">Neden mi? Bütün dünya utancını yüzüne vururken,</p>

  <p class="normal">Kanına yazılan o öyküyü inkâr edebilir mi?</p>

  <p class="normal">Sakın yaşama Hero, sakın açma gözlerini.</p>

  <p class="normal">Hemen ölmeyeceğini, yaşama azminin</p>

  <p class="normal">Günahlarından baskın çıkacağını bilsem,</p>

  <p class="normal">Kendi ellerimle öldürürdüm seni.</p>

  <p class="normal">Tek çocuğum var diye nasıl üzülür,</p>

  <p class="normal">Doğayı nasıl da cimrilikle suçlardım.</p>

  <p class="normal">Senin gibi bir tanesi bile fazla.</p>

  <p class="normal">Neden sana bakmaya kıyamaz,</p>

  <p class="normal">Gözümden bile kıskanırdım.</p>

  <p class="normal">Bir dilencinin kapıma</p>

  <p class="normal">Bıraktığı bir çocuğu merhametle bağrıma bassam da</p>

  <p class="normal">Yüzümü kara çıkarsa, avunurdum benim sulbümden değil diye.</p>

  <p class="normal">Ama benim benim diye sevdiğim, benim benim diye övündüğüm,</p>

  <p class="normal">Bana benden de yakın kızım, bir günah kuyusuna düşsün.</p>

  <p class="normal">Artık engin denizlerde bile onu temizleyecek kadar su,</p>

  <p class="normal">Kirletilmiş bedeninin kokuşmasını engelleyecek</p>

  <p class="normal">Kadar tuz bulunmaz.</p>

  <p class="normal2">BENEDICK</p>

  <p class="normal">Efendim, sabırlı olunuz. Ben de şaşkına döndüm.</p>

  <p class="normal">Ne diyeceğimi şaşırdım.</p>

  <p class="normal2">BEATRICE</p>

  <p class="normal">Yemin ederim, kuzinim bir iftiraya uğradı.</p>

  <p class="normal2">BENEDICK</p>

  <p class="normal">Bayan, dün gece onunla aynı yatakta mı yattınız?</p>

  <p class="normal2">BEATRICE</p>

  <p class="normal">Hayır. Yattım diyemem.</p>

  <p class="normal">Ama on iki aydan beri,</p>

  <p class="normal">Aynı yatağı paylaştık.</p>

  <p class="normal2">LEONATO</p>

  <p class="normal">Al sana ispatım. Bundan âlâ ispat mı olur?</p>

  <p class="normal">İki prens yalan mı söyleyecek?</p>

  <p class="normal">Hero'yu o kadar seven,</p>

  <p class="normal">Murdarlığından söz ederken bile</p>

  <p class="normal">Tertemiz gözyaşları döken Claudio yalan mı söyleyecek?</p>

  <p class="normal">Çekilin başından, gebersin.</p>

  <p class="normal2">RAHİP</p>

  <p class="normal">Biraz da bana kulak verin.</p>

  <p class="normal">Deminden beri hiç sesimi çıkarmadım.</p>

  <p class="normal">Kaderin akışını engellemedim, şu bayanı gözlerken.</p>

  <p class="normal">Yanaklarına binlerce kez al basarken,</p>

  <p class="normal">Binlerce masumiyet işareti</p>

  <p class="normal">Kovdu bu kızıllıkları,</p>

  <p class="normal">Tıpkı beyaz melekler gibi.</p>

  <p class="normal">Gözlerinde öyle bir ateş parladı ki,</p>

  <p class="normal">Prenslerin bekâretine</p>

  <p class="normal">Uzanan dillerini yakıp kül edebilirdi.</p>

  <p class="normal">İsterseniz aptal deyin bana.</p>

  <p class="normal">İsterseniz okumuşluğuma, deneyimlerime itibar etmeyin.</p>

  <p class="normal">Saygınlığımı, mesleğimi, kutsal görevimi hiçe sayın.</p>

  <p class="normal">Şurada yatan sevimli bayan,</p>

  <p class="normal">Korkunç bir hatanın kurbanı değilse,</p>

  <p class="normal">Güvenmeyin sözüme.</p>

  <p class="normal2">LEONATO</p>

  <p class="normal">Rahip, bu olacak şey değil.</p>

  <p class="normal">Kala kala bir tek erdemi kalmış,</p>

  <p class="normal">Yaptıklarını inkâr yoluna sapmıyor.</p>

  <p class="normal">Bu çıplak gerçeği örtmek için neden</p>

  <p class="normal">Mazeret arıyorsun?</p>

  <p class="normal2">RAHİP</p>

  <p class="normal">Bayan, birlikte olduğunu söyledikleri adam kim?</p>

  <p class="normal2">HERO</p>

  <p class="normal">Beni suçlayanlar bilir. Ben bilmiyorum.</p>

  <p class="normal">Herhangi bir erkeğe temiz bir kızın gösteremeyeceği</p>

  <p class="normal">Bir yakınlık göstermişsem günahlarım asla affolmasın.</p>

  <p class="normal">Ah baba, dün gece uygunsuz bir saatte</p>

  <p class="normal">Bir erkekle konuştuğumu kanıtlayın,</p>

  <p class="normal">Herhangi bir yaratıkla bir çift söz etmişsem,</p>

  <p class="normal">Reddedin beni, nefret edin, işkenceyle öldürün.</p>

  <p class="normal2">RAHİP</p>

  <p class="normal">Prensler azim bir hataya düşmüşler.</p>

  <p class="normal2">BENEDICK</p>

  <p class="normal">İkisi doğruluk örneğidir.</p>

  <p class="normal">Yanıldılarsa onları kandıran Piç John olmalı.</p>

  <p class="normal">Aklı fikri hainlikte, kötülük etmeden duramaz.</p>

  <p class="normal2">LEONATO</p>

  <p class="normal">Bilmiyorum. Hakkında gerçeği söylemişlerse,</p>

  <p class="normal">Bu ellerle parça parça ederim kızımı.</p>

  <p class="normal">Ama şerefine leke sürmüşlerse</p>

  <p class="normal">En büyükleri bile hesabını verir bana.</p>

  <p class="normal">Zaman daha kanımı kurutmadı, belimi bükmedi yaşlılık.</p>

  <p class="normal">Ne kader malsız mülksüz bıraktı,</p>

  <p class="normal">Ne de uygunsuz bir hayat sürerek eşimi dostumu kaybettim.</p>

  <p class="normal">Çok şükür bileğim sağlam, aklım başımda.</p>

  <p class="normal">Servetim, nüfuzum, yakınlarım,</p>

  <p class="normal">Haklarından gelmeye yeter. Öcümü alırım.</p>

  <p class="normal2">RAHİP</p>

  <p class="normal">Durun bir dakika, benim aklıma uyun.</p>

  <p class="normal">Prensler kızınızı ölmüş sanarak uzaklaştılar.</p>

  <p class="normal">Onu bir süre gizleyin. Gerçekten öldüğü ilan edilsin.</p>

  <p class="normal">Yas tutulsun ele güne karşı.</p>

  <p class="normal">Acıklı yazıtlar asılsın aile mezarlığına.</p>

  <p class="normal">Bir cenaze töreni yapılsın.</p>

  <p class="normal2">LEONATO</p>

  <p class="normal">Hadi yaptık diyelim. Bütün bunlar ne işe yarar?</p>

  <p class="normal2">RAHİP</p>

  <p class="normal">İyi uygulanırsa bütün bunlar, iftiracılar pişman olur.</p>

  <p class="normal">Bu iyi tabii, ama bu garip yolu tutarken,</p>

  <p class="normal">Düşlediğim bu değil sadece.</p>

  <p class="normal">Bunca eziyet, bunca sancıdan sonra,</p>

  <p class="normal">Daha büyük bir doğum bekliyorum.</p>

  <p class="normal">Suçlandığı an can verdiği yayılınca,</p>

  <p class="normal">Her işiten merhamete gelecek, hoş görecek,</p>

  <p class="normal">Ardından gözyaşı dökecek. Böyledir işte,</p>

  <p class="normal">Elimizdekinin kıymetini bilmeyiz.</p>

  <p class="normal">Ama bir kez kaybetmeyelim, kıymete biner.</p>

  <p class="normal">Kendisinde bulunmayan erdemleri bile yakıştırırız ona.</p>

  <p class="normal">Claudio için de böyle olacak:</p>

  <p class="normal">Ağır sözlerini kaldıramadığı için</p>

  <p class="normal">Öldüğünü işitince Hero'nun,</p>

  <p class="normal">Hayali tatlı tatlı sokulur ruhunun derinliklerine.</p>

  <p class="normal">En canlı, en cana yakın,</p>

  <p class="normal">En çekici haliyle görür gibi olur onu.</p>

  <p class="normal">Zarifliğini, inceliğini, güzelliğini,</p>

  <p class="normal">Hayalinde süsledikçe süsler.</p>

  <p class="normal">Ciğerinde biraz sevgi varsa, onu kıyasıya</p>

  <p class="normal">Suçladığı için ciğeri yanar,</p>

  <p class="normal">Suçlu olduğuna inansa bile.</p>

  <p class="normal">Keşke bu kadar katı davranmasaydım der.</p>

  <p class="normal">Gelin, böyle yapalım. Sonuç benim anlatmaya çalıştığımdan</p>

  <p class="normal">Daha da başarılı olacak.</p>

  <p class="normal">Diyelim ki bu iş yürümedi.</p>

  <p class="normal">Dedikoducuların ağzını kapatır</p>

  <p class="normal">Bayanın ölüm haberi.</p>

  <p class="normal">Zedelenen şöhretini korumak için</p>

  <p class="normal">Gözlerden, dillerden, kötülüklerden uzak</p>

  <p class="normal">Tanrı'ya adayabilir kendini.</p>

  <p class="normal2">BENEDICK</p>

  <p class="normal">Sinyor Leonato, rahibin öğüdünü dinleyin.</p>

  <p class="normal">Prens ile Claudio'yu içtenlikle severim, bilirsiniz.</p>

  <p class="normal">Yine de şeref sözü veriyorum, gelin güvenin bana.</p>

  <p class="normal">Olup bitenleri kimsenin ruhu bile duymayacak.</p>

  <p class="normal2">LEONATO</p>

  <p class="normal">Bu keder tufanında tutunacak bir dal gerek bana.</p>

  <p class="normal2">RAHİP</p>

  <p class="normal">İsabetli karar verdiniz. Haydi gidelim.</p>

  <p class="normal">Maraz da garip, devası da. Gel kızım, yaşamak için öl.</p>

  <p class="normal">Bu düğün günü sadece ertelendi belki. Sen sabırlı ol.</p>

  <p class="normal">Dayan yavrum, dayan.</p>

  <p class="normal">(<span class="ideitalik">Beatrice ile Benedick'ten başka herkes çıkar.</span>)</p>

  <p class="normal2">BENEDICK</p>

  <p class="normal">Bayan Beatrice, deminden beri ağlıyor muydunuz hiç durmadan?</p>

  <p class="normal2">BEATRICE</p>

  <p class="normal">Daha da ağlayacağım.</p>

  <p class="normal2">BENEDICK</p>

  <p class="normal">Bunu hiç istemem.</p>

  <p class="normal2">BEATRICE</p>

  <p class="normal">Ne yapalım, içimden geliyor.</p>

  <p class="normal2">BENEDICK</p>

  <p class="normal">Güzel akrabanızın haksızlığa uğradığından eminim.</p>

  <p class="normal2">BEATRICE</p>

  <p class="normal">Onun hakkını savunacak bir adam canımı istese verirdim.</p>

  <p class="normal2">BENEDICK</p>

  <p class="normal">Böyle bir dostluk göstermenin yolu yok mu?</p>

  <p class="normal2">BEATRICE</p>

  <p class="normal">Olmaz olur mu? Ama nerde böyle dost?</p>

  <p class="normal2">BENEDICK</p>

  <p class="normal">Bir erkek yapabilir mi bunu?</p>

  <p class="normal2">BEATRICE</p>

  <p class="normal">Bir erkek işi, ama sizin işiniz değil.</p>

  <p class="normal2">BENEDICK</p>

  <p class="normal">Dünyada en çok sevdiğim sensin. Tuhaf değil mi?</p>

  <p class="normal2">BEATRICE</p>

  <p class="normal">Tuhaf, tuhaf olmasına ama, ben de dünyada senden çok sevdiğim yok desem inanma. Yalan desem, yalan da değil. Ne bir itirafta bulunuyorum, ne de yalan söylüyorum.</p>

  <p class="normal2">BENEDICK</p>

  <p class="normal">Kılıcım üstüne yemin ederim Beatrice. Beni seviyorsun.</p>

  <p class="normal2">BEATRICE</p>

  <p class="normal">Yemin etme, yedirirler sana.</p>

  <p class="normal2">BENEDICK</p>

  <p class="normal">Yemin ederim beni seviyorsun. Benim de seni sevmediğimi söyleyen çıkarsa kılıcımı karşısında bulur.</p>

  <p class="normal2">BEATRICE</p>

  <p class="normal">Sözlerini yiyip yutmazsın değil mi?</p>

  <p class="normal2">BENEDICK</p>

  <p class="normal">En nefis salçaya bulansa bile yutmam, itiraf ederim seni seviyorum.</p>

  <p class="normal2">BEATRICE</p>

  <p class="normal">Öyleyse Tanrı beni bağışlasın.</p>

  <p class="normal2">BENEDICK</p>

  <p class="normal">Bağışlanacak ne var tatlı Beatrice?</p>

  <p class="normal2">BEATRICE</p>

  <p class="normal">Şu mutlu anda, benden daha çabuk davrandın. Az daha ben de seni sevdiğimi itiraf edecektim.</p>

  <p class="normal2">BENEDICK</p>

  <p class="normal">Seni bütün kalbimle seviyorum.</p>

  <p class="normal2">BEATRICE</p>

  <p class="normal">Benimkine bütünüyle el koydun, aşkımı açıklayacak yürek kalmadı bende.</p>

  <p class="normal2">BENEDICK</p>

  <p class="normal">Gel, dile benden ne dilersen.</p>

  <p class="normal2">BEATRICE</p>

  <p class="normal">Claudio'yu öldür.</p>

  <p class="normal2">BENEDICK</p>

  <p class="normal">Ha, dünyada olmaz.</p>

  <p class="normal2">BEATRICE</p>

  <p class="normal">Olmaz diyerek beni öldürüyorsun. Hoşça kal.</p>

  <p class="normal2">BENEDICK</p>

  <p class="normal">(<span class="ideitalik">Elini tutarak</span>.)</p>

  <p class="normal">Dur tatlı Beatrice.</p>

  <p class="normal2">BEATRICE</p>

  <p class="normal">Burada kalsam da, şimdiden uzaklaştım senden. Sen aşktan ne anlarsın! Lütfen bırak gideyim.</p>

  <p class="normal2">BENEDICK</p>

  <p class="normal">Beatrice!</p>

  <p class="normal2">BEATRICE</p>

  <p class="normal">Durucu değilim.</p>

  <p class="normal2">BENEDICK</p>

  <p class="normal">Önce dost olalım.</p>

  <p class="normal">(<span class="ideitalik">Beatrice'in elini bırakır.</span>)</p>

  <p class="normal2">BEATRICE</p>

  <p class="normal">Benimle dost olmak düşmanımla dövüşmekten daha kolay anlaşılan.</p>

  <p class="normal2">BENEDICK</p>

  <p class="normal">Claudio senin düşmanın mı?</p>

  <p class="normal2">BEATRICE</p>

  <p class="normal">En yakınıma iftira etti, hakaretler yağdırdı, onurunu lekeledi. Rezillerin dik âlâsı bence. Elleri birleştirilinceye kadar kızı el üstünde tutmadı mı? Sonra herkesin gözü önünde öfke saçtı, kin kustu. Ah, ben erkek olacaktım ki pazar yerinde yüreğini söküp çiğ çiğ yiyeyim.</p>

  <p class="normal2">BENEDICK</p>

  <p class="normal">Beatrice, dinle beni.</p>

  <p class="normal2">BEATRICE</p>

  <p class="normal">Penceresinden bir erkekle konuşmuş, lafa bak lafa!</p>

  <p class="normal2">BENEDICK</p>

  <p class="normal">Beatrice, iyi ama...</p>

  <p class="normal2">BEATRICE</p>

  <p class="normal">Zavallı Hero'ya haksızlık edildi, iftiraya uğradı, hayatı kaydı.</p>

  <p class="normal2">BENEDICK</p>

  <p class="normal">Beat...</p>

  <p class="normal2">BEATRICE</p>

  <p class="normal">Prensler, kontlar... Bir prensin sözüne itibar edilmez mi hiç? Yanına da şu kont bozuntusunu almış. Horozlanan biri ama horoz şekeri gibi insanın içini bayıltıyor. Keşke erkek olsaydım da haddini bildirseydim. Ya da benim için erkekliğini gösterecek bir dostum olsaydı. Reveranslar yapmak, komplimanlar yağdırmak erkeklik sayılıyor. Adamlar laf ebesi oldu. Adamın biri yalan söyleyip üstüne yemini bastı mı Herkül yerine konuluyor. Bana gelince istesem de erkek olamam. Ama kadınlığımla kahırdan ölebilirim.</p>

  <p class="normal2">BENEDICK</p>

  <p class="normal">Dur, sevgili Beatrice, bileğim, yüreğim hakkı için seviyorum seni.</p>

  <p class="normal2">BEATRICE</p>

  <p class="normal">Beni seviyorsan, bileğin, yüreğin üstüne yemin etme. Başka bir şey için kullan onları.</p>

  <p class="normal2">BENEDICK</p>

  <p class="normal">Kont Claudio, Hero'nun günahına mı girdi? Buna bütün ruhunla inanıyor musun?</p>

  <p class="normal2">BEATRICE</p>

  <p class="normal">Bütün ruhumla, bütün varlığımla.</p>

  <p class="normal2">BENEDICK</p>

  <p class="normal">Yeter. Bu işte varım. Onu düelloya çağıracağım. Senin elini öpüp ayrılıyorum. And içerim, Claudio yaptıklarını pahalıya ödeyecek. Adımı duydukça beni hatırdan çıkarma. Şimdi git, kuzinini avut. Ben herkese öldüğünü söyleyeceğim. Yakında görüşürüz.</p>
</body>
</html>
