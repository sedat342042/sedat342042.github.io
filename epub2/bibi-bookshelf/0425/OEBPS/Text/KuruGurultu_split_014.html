<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12">1. Sahne</h2>

  <p class="normal">(<span class="ideitalik">Hero ve iki nedimesi, Margaret ile Ursula girer.</span>)</p>

  <p class="normal2">HERO</p>

  <p class="normal">Sevgili Margaret, bir koşu salona git.</p>

  <p class="normal">Kuzinim Beatrice orda Prens ve Claudio ile konuşuyor.</p>

  <p class="normal">Ursula'yla bahçede dolaştığımızı kulağına fısıldayıver.</p>

  <p class="normal">Konuştuklarımıza kulak misafiri olduğunu,</p>

  <p class="normal">Sadece kendisinden söz ettiğimizi söyle.</p>

  <p class="normal">Gizlice kafesli kameriyeye gelip kulak kabartsın.</p>

  <p class="normal">Tıpkı prenslerin şımarttığı gözdelerin</p>

  <p class="normal">Kendilerine can veren efendilerini reddetmesi gibi</p>

  <p class="normal">Güneşte büyüyen hanımellerinin güneşi engellediği</p>

  <p class="normal">Kameriyede gizlenip sözlerimize kulak versin.</p>

  <p class="normal">İşte sana düşen görev. Sakın aksatma. Bizi yalnız bırak.</p>

  <p class="normal2">MARGARET</p>

  <p class="normal">Hemen gönderirim onu. Merak etmeyin.</p>

  <p class="normal2">HERO</p>

  <p class="normal">Şimdi Ursula, Beatrice gelince,</p>

  <p class="normal">Burada bir aşağı bir yukarı dolaşırken biz,</p>

  <p class="normal">Benedick'ten, yalnız Benedick'ten söz edeceğiz.</p>

  <p class="normal">Ben adını anar anmaz, adamı göklere çıkar.</p>

  <p class="normal">Bense Beatrice'in aşkıyla nasıl çaresiz</p>

  <p class="normal">Dertlere düştüğünü söyleyeceğim.</p>

  <p class="normal">Cupido yok mu, o aşk tanrısı denen bızdık</p>

  <p class="normal">Oklarıyla yaralarken böyle masallardan güç alır ne yazık.</p>

  <p class="normal">(<span class="ideitalik">Beatrice girer.</span>)</p>

  <p class="normal">Şimdi başla,</p>

  <p class="normal">Bak, Beatrice nasıl kızkuşu gibi sekerek geldi.</p>

  <p class="normal">Konuşmalarımızı dinlemek için kulak kesildi.</p>

  <p class="normal2">URSULA</p>

  <p class="normal">Avcılıkta nedir en zevkli an?</p>

  <p class="normal">Balık altın kürekleriyle gümüş dereyi</p>

  <p class="normal">Yara yara gelip zokayı oburca yuttuğu zaman.</p>

  <p class="normal">Biz de Beatrice için atalım oltamızı.</p>

  <p class="normal">Şimdiden hanımelleri arasına yatmış,</p>

  <p class="normal">Kulağı kirişte bekliyor.</p>

  <p class="normal">Gönlünüzü ferah tutun, ben neler diyeceğimi bilirim.</p>

  <p class="normal2">HERO</p>

  <p class="normal">Yanına yaklaşalım da</p>

  <p class="normal">Kulağına dolduracağımız o lezzetli, o kandırıcı yemin zerresi boşa gitmesin.</p>

  <p class="normal">(<span class="ideitalik">Kameriyeye yaklaşırlar.</span>)</p>

  <p class="normal">Yo, yo Ursula. Bizim kızın burnu Kafdağı'nda.</p>

  <p class="normal">Bir dişi atmaca kadar gururlu ve vahşi.</p>

  <p class="normal2">URSULA</p>

  <p class="normal">Emin misiniz Madam,</p>

  <p class="normal">Benedick, Beatrice'e böylesine âşık olabilir mi?</p>

  <p class="normal2">HERO</p>

  <p class="normal">Prens'le yeni nişanlım âşık diyorlar.</p>

  <p class="normal2">URSULA</p>

  <p class="normal">Bunu kendisine açmanız için ricada bulundular mı?</p>

  <p class="normal2">HERO</p>

  <p class="normal">Bu sırrı ifşa etmemi istediler.</p>

  <p class="normal">Ama kulaklarını büktüm. Benedick'i seviyorsanız,</p>

  <p class="normal">Söyleyin bu sevgiyi yensin.</p>

  <p class="normal">Beatrice'e renk vermesin dedim.</p>

  <p class="normal2">URSULA</p>

  <p class="normal">Neden böyle yaptınız? Bu beyefendi layık değil mi</p>

  <p class="normal">Beatrice'le mutluluk yatağını paylaşmaya?</p>

  <p class="normal2">HERO</p>

  <p class="normal">Ah, aşk tanrısı! Bir erkeğe verilecek her şeye layık.</p>

  <p class="normal">Gel gör ki Beatrice'deki yürek, yürek değil taş parçası.</p>

  <p class="normal">Gözleri kibirle parlar, herkese tepeden bakar.</p>

  <p class="normal">Kendi aklından üstün akıl yok ona sorarsan.</p>

  <p class="normal">Kimseleri sevemez, öylesine kendine hayran.</p>

  <p class="normal2">URSULA</p>

  <p class="normal">Doğru söze ne denir?</p>

  <p class="normal">Adamın aşkını bilmesin en iyisi.</p>

  <p class="normal">Yoksa alaya alır.</p>

  <p class="normal2">HERO</p>

  <p class="normal">Haklısın. Adamın biri Beatrice'in diline düşmesin.</p>

  <p class="normal">Ne denli akıllı, soylu, genç ve yakışıklı olursa olsun,</p>

  <p class="normal">Her erdemine bir kulp takar.</p>

  <p class="normal">Akça pakçaysa keşke hemşirem olsaydı der.</p>

  <p class="normal">Esmerse kara canavar diye kara çalar.</p>

  <p class="normal">Uzunsa küt kafalı bir kargı,</p>

  <p class="normal">Kısaysa bir akik mühüre işlenmiş bücür,</p>

  <p class="normal">Konuşkansa bir rüzgâr horozu,</p>

  <p class="normal">Suskunsa hantal mı hantal bir kütüktür.</p>

  <p class="normal">Hepsini ters yüz ediverir</p>

  <p class="normal">Doğrulukmuş, erdemmiş, üstünde duran kim?</p>

  <p class="normal2">URSULA</p>

  <p class="normal">Sen durmadan ona kusur bul, buna kusur bul, yakışır mı?</p>

  <p class="normal2">HERO</p>

  <p class="normal">Beatrice'in bu garip davranışları hoş kaçmıyor.</p>

  <p class="normal">Ama kim ona söylemek cüretinde bulunabilir?</p>

  <p class="normal">Hem ağzımı açacak olsam, artık alayın bini bir paraya.</p>

  <p class="normal">Nükte üstüne nükte yapar, beni gülmekten çatlatır.</p>

  <p class="normal">Bırakalım, Benedick örtülü bir ateş gibi için için yansın,</p>

  <p class="normal">Ahlarla vahlarla tükensin. Gıdıklanarak ölmek kadar</p>

  <p class="normal">Kötü bir sondan, istihzayla can vermekten kurtulsun.</p>

  <p class="normal2">URSULA</p>

  <p class="normal">Yine bir ağzını arayın, bakalım ne diyecek?</p>

  <p class="normal2">HERO</p>

  <p class="normal">Olmaz. Benedick'e gidip bu tutkuya karşı</p>

  <p class="normal">Savaşmasını söylemek daha iyi.</p>

  <p class="normal">Kuzinime birkaç usturuplu iftira atarım.</p>

  <p class="normal">Kötü sözler nasıl zehirler sevgiyi, bilen bilir.</p>

  <p class="normal2">URSULA</p>

  <p class="normal">Ooo, kuzininize böyle bir haksızlık yapmayın.</p>

  <p class="normal">Parlak ve kıvrak zekâsıyla ünlü.</p>

  <p class="normal">Sinyor Benedick gibi seçkin bir beyefendiyi</p>

  <p class="normal">Reddedecek kadar akılsızca davranamaz.</p>

  <p class="normal2">HERO</p>

  <p class="normal">Erkek dedin mi İtalya'da Benedick'in üstüne yoktur.</p>

  <p class="normal">Tabii sevgili Claudio'mun dışında.</p>

  <p class="normal2">URSULA</p>

  <p class="normal">Lütfen bana kızmayın Madam,</p>

  <p class="normal">Uluorta konuşuyorsam. Sinyor Benedick,</p>

  <p class="normal">Boy bos, akıl fikir, adap erkân ve civanmertlik bakımından,</p>

  <p class="normal">Parmakla gösterilirmiş İtalya'da.</p>

  <p class="normal2">HERO</p>

  <p class="normal">Gerçekten çok iyi bir şöhreti var.</p>

  <p class="normal2">URSULA</p>

  <p class="normal">Fazlasıyla hak edilmiş bir şöhret.</p>

  <p class="normal">Sizin düğün ne zaman, efendim?</p>

  <p class="normal2">HERO</p>

  <p class="normal">Yarından tezi yok, sonsuza dek.</p>

  <p class="normal">İçeri girelim, sana bazı giysiler göstereceğim.</p>

  <p class="normal">Bakalım hangisi daha uygun yarın için.</p>

  <p class="normal">(<span class="ideitalik">Uzaklaşırlar.</span>)</p>

  <p class="normal2">URSULA</p>

  <p class="normal">(<span class="ideitalik">Hero'ya</span>.)</p>

  <p class="normal">Ökseye tutuldu, onu yakaladık Madam.</p>

  <p class="normal2">HERO</p>

  <p class="normal">(<span class="ideitalik">Ursula'ya</span>.)</p>

  <p class="normal">Cupido yok mu, şu yumurcak</p>

  <p class="normal">Neler neler hazırlar.</p>

  <p class="normal">Kimine öldürücü ok, kimine tuzak.</p>

  <p class="normal">(<span class="ideitalik">Hero ile Ursula çıkar.</span>)</p>

  <p class="normal2">BEATRICE</p>

  <p class="normal">(<span class="ideitalik">Öne gelir.</span>)</p>

  <p class="normal">Kulaklarımı ateş bastı</p>

  <p class="normal">Doğru mu, gururla, alaycılıkla böylesine suçlanmam?</p>

  <p class="normal">Kibir elveda sana, genç kızlık gururum elveda.</p>

  <p class="normal">Bunların gölgesinde şan şeref gelmez bana.</p>

  <p class="normal">Benedick, sev, sev beni, karşılıksız kalmayacak bu sevgi.</p>

  <p class="normal">Evcilleştirip de avucuna veririm vahşi yüreğimi.</p>

  <p class="normal">Beni seversen, sevecenliğim yüreklendirir seni,</p>

  <p class="normal">Kutsal bir bağla birleştirmeye sevgilerimizi.</p>

  <p class="normal">Başkaları buna layıksın diyor.</p>

  <p class="normal">Ben de inandım artık, kulaktan kapma değil, yürekten.</p>

  <p class="normal">(<span class="ideitalik">Çıkar.</span>)</p>
</body>
</html>
