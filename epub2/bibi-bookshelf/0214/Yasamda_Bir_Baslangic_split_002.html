<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yaşamda Bir Başlangıç</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos5001" class="calibre1"><span class="calibre2">
</span></p><p class="calibre3"><span class="calibre5"><span class="bold">SUNUŞ</span></span></p><blockquote class="calibre12">Balzac’ın anıt yapıtı <span class="italic"><span class="bold">İnsanlık Güldürüsü'nü</span></span> oluşturan büyüklü küçüklü seksen sekiz anlatıdan bugüne kadar türkçeye çevrilmiş olanların sayısı otuz dolayında; bir başka deyişle, tüm yapıtın üçte biri. Bu çevirilerin zaman içinde birbirini bayağı uzun aralıklarla izlemesi, dolayısıyla bunlardan kimilerinin dillerinin fazla eskimesi, kimilerinin umulan ilgiyi görmemesi nedeniyle yeniden basılmaması sonucu, bugün Türkiye’de Balzac’ı tanımak isteyen okur onun ancak dört, beş, bilemediniz, altı anlatısına ulaşabilmekte. Bu durumda, dilimizdeki Balzac çevirilerinin tümünün kusursuz olduğunu varsaysak bile, Türk okurunun Balzac romanını gereğince tanıdığını söylemek zor. Bir yazarı iyi tanımak için onun olabildiğince çok sayıda yapıtını tanımak gerektiği için mi? Evet, ama, aynı zamanda, sözünü ettiğimiz seksen sekiz anlatının her biri kendi başına bir bütün oluştururken, aynı zamanda daha büyük bir bütünün parçası olduğu, kendi sınırları içinde bir başlangıcı ve bir sonu bulunmakla birlikte, <span class="italic"><span class="bold">İnsanlık Güldürüsü'nü</span></span> oluşturan öteki anlatılara da derinden derine bağlı bulunduğu, birinde karşılaştığımız kişi başka birçoklarında karşımıza çıktığı, dolayısıyla tüm parçalar birbirini bütünlediği için.</blockquote><blockquote class="calibre8">Flaubert’in roman anlayışını ve düşünce dünyasını kavrayabilmek için yalnızca <span class="italic"><span class="bold">Madame Bovary'yi</span></span> okumak yetmez, <span class="italic"><span class="bold">Duygusal Eğitim'i</span></span> de, <span class="italic"><span class="bold">Üç Öykü'</span></span>yü de, <span class="italic"><span class="bold">Bouvard ile Pecuchet'yi</span></span> de tanımak gerekir, ama yalnızca <span class="italic"><span class="bold">Madame Bovary'yi</span></span> okuyan yazın tutkunu en azından <span class="italic"><span class="bold">Madame Bovary</span></span> yazarı olarak tanır onu. Aynı şey Balzac için de söylenebilir belki: yalnızca <span class="italic"><span class="bold">Goriot Baba'</span></span>yı ya da <span class="italic"><span class="bold">Otuz Yaşındaki Kadın'ı</span></span> okumuş olan kişi de Balzac’ı böyle tanır. Ancak, her iki yapıtın da bütünün başka yapıtlarıyla derin bağıntıları bulunduğundan, zaman zaman yanlış yargılara varması, <span class="italic"><span class="bold">İnsanlık Güldürüsü</span></span> bağlamında hepsinin bir açıklaması varken, kimi kişi ya da olayları eksik ya da abartmalı, kimi kurguları oransız bulması büyük bir olasılıktır. Pek çok eleştirmen ve incelemeci de düşmüştür bu yanılgıya, örneğin tüm Balzac romanını <span class="italic"><span class="bold">Goriot Baba</span></span> ya da <span class="italic"><span class="bold">Eugénie Grandet'yle</span></span> özdeşleştirmiştir. Peki, Balzac’ın birkaç yüz sayfalık bir romanını, diyelim ki <span class="italic"><span class="bold">Duchesse de Langeais'yi</span></span> ya da <span class="italic"><span class="bold">Yaşlı Kız'</span></span>ı eksiksiz anlayacağız diye oturup birbiri ardından on bini aşkın sayfayı devirmek mi gerekir? Hayır, herkesten istenebilecek bir çaba değildir bu. Ancak <span class="italic"><span class="bold">insanlık Güldürüsü'nün</span></span> seksen sekiz parçası arasındaki bağıntıyı göz önüne almakta da yarar vardır: Balzac’ın herhangi bir yapıtı üzerinde çalışan bir araştırmacı tüm <span class="italic"><span class="bold">insanlık Güldürüsü'</span></span>nü okumadan yapacağı bir incelemenin eksik kalacağını bilmeli, okur da, olanaklar ölçüsünde, herhangi bir Balzac anlatısını bu bağları da belirten eleştirel basımlardan okumayı yeğlemelidir.</blockquote><blockquote class="calibre8">Balzac’ın kendisinin de bu durumdan sık sık yakındığı, örneğin döneminin ünlü eleştirmeni Sainte-Beuve’ün bir iki romanını övüp ötekileri sessizlikle geçiştirmesini kötü niyetle açıkladığı bilinir. Kötü niyet söz konusu olsun olmasın, kendi döneminde de çok kişi düşmüştür böyle bir yanılgıya. Örneğin türkçede ilk çevirisini sunduğumuz <span class="italic"><span class="bold">Yaşamda Bir Başlangıç (Un début dans la vie),</span></span> tefrika olarak 1842’de, kitap olarak 1844’te yayımlandığına göre, Balzac’ın olgunluk çağı yapıtlarından biridir; benim kanımı sorarsanız, çok da güzel, çok da sürükleyici bir romandır. Ama, yayımlandığı sırada, hiç kimse üzerinde durmaz; araştırmacıların anlattığına göre, <span class="italic"><span class="bold">Revue de Paris'te</span></span> Alexandre Thomas adında bir eleştirmenin olumsuz yazısına konu olur ancak: bu kişiye göre, <span class="italic"><span class="bold">Yaşamda Bir Başlangıç</span></span> adam gibi bir kahramanı da, doğru dürüst bir olay örgüsü de bulunmayan, üstelik kişileri gelişigüzel seçilmiş bir romandır. Ancak, örneğin romanın kahramanı bulunmadığı savının kesinlikle yanlış olması bir yana, <span class="italic"><span class="bold">Yaşamda Bir Başlangıç'</span></span>ı küçümsemesinin, bir başka deyişle yanlış değerlendirmesinin başlıca nedeni onun ikinci boyutunu bilmemesi ya da göz önünde bulundurmamasıdır.</blockquote><blockquote class="calibre8">Bilindiği gibi, Balzac <span class="italic"><span class="bold">İnsanlık Güldürüsü'</span></span> nde yer alan anlatıların en eskisi <span class="italic"><span class="bold">Choııan’ları</span></span> 1829 yılında yayımlar, bu anlatıyı <span class="italic"><span class="bold">Tılsımlı Deri</span></span> (1830), <span class="italic"><span class="bold">Top Oynayan Kedi Sokağı</span></span> (1830), <span class="italic"><span class="bold">Sarrasine </span></span>(1831), <span class="italic"><span class="bold">Bilinmedik Başyapıt</span></span> (1831), <span class="italic"><span class="bold">Albay Chabert</span></span> (1832), <span class="italic"><span class="bold">Ferragus </span></span>(1833) gibi birbirinden başarılı yapıtlar izler. Ama “yeniden beliren kişiler” buluşuna dayalı bir bütün oluşturma düşüncesi <span class="italic"><span class="bold">Goriot Baba'</span></span>yla birlikte, 1834 yılında doğar. Bu romanın birçok kişisi, örneğin Rastignac, örneğin Bianchon, örneğin Vautrin, örneğin baron de Nugingen ve daha birçokları arkadan gelecek romanlarda da kimi zaman birincil, kimi zaman ikincil kişiler olarak yeniden karşımıza çıkacak, kimi zaman da yalnızca adları anılacak, kimi olaylardaki paylan vurgulanacaktır. Yeniden beliren kişiler, doğal olarak, <span class="italic"><span class="bold">Yaşamda Bir Başlangıç'ın</span></span> yazıldığı dönemde bayağı çoğalmıştır. Joseph Bridau, kont ve kontes de Se- risy, Cardot, Camusot, Desroches vb <span class="italic"><span class="bold">insanlık Güldürüsü'nün</span></span> kapısından ilk kez bu romanla girenler için ilk kez karşılaşılan yabancılardır, bu nedenle zaman zaman yeterince tanıtılmamış ya da olaylardaki işlevlerine göre gereğinden fazla öne çıkarılmış gibi bir izlenim uyandırırlar, ama yer aldıkları öteki anlatıları (ya da bunların bir bölümünü) okumuş olanların kendilerini bildik bir ortamda bulmalarını sağlarlar. Bu bakımdan, ne kişilerin sı- radanlığından sözetmek bir anlam taşır, ne olay örgüsünün yokluğundan. <span class="italic"><span class="bold">Yaşamda Bir Başlangıçta</span></span> bir olay örgüsü de vardır, ilginç kahramanlar da. Ama bunu görmek için Balzac anlatısının yapısını iyi kavramış olmak gerekir.</blockquote><blockquote class="calibre8"><span class="italic"><span class="bold">Yaşamda Bir Başlangıç, İnsanlık Güldürüsü'nde</span></span> “Töre incelemeleri” ana bölümünün “Özel yaşam sahneleri” bölümünde yer alır. Otuza yakın anlatı içeren bu bölümde, Balzac genellikle çocukluğu, delikanlılığı ve yanlışlarını incelediğini söyler, ama öteki anlatıları gibi bu “bölüm”de yer alan anlatılarını da tek bir izlekle sınırlamak saçma olur. <span class="italic"><span class="bold">Albay Chabert</span></span> de, <span class="italic"><span class="bold">Gobseck </span></span>de, <span class="italic"><span class="bold">Goriot Baba</span></span> da bu bölümdedir. Bizim okurların ötekilerden daha iyi bildjği <span class="italic"><span class="bold">Goriot Babacı</span></span> örnek alalım dersek, Rastignac’ın, Bianchon’un, Mile Taillefer’in yanında Vautrin’in, dul bayan Vauquer’in, Poiret’nin, Mile Michonneau’nun, Mme Coutu- re’ün varlığı bile Balzac’ın bu kesinlemesi karşısında bizi kuşkuya düşürür. <span class="italic"><span class="bold">Yaşamda Bir Başlangıca</span></span> gelince, başlığıyla olduğu kadar önde gelen kahramanlarının, özellikle Oscar Husson’un gençliğiyle de yazarın savını doğrular görünür. Bununla birlikte, kapsayan yapıtı göz önüne alalım almayalım, bu romanın en az üç düzlemde eklemlendiğini söyleyebiliriz: yolculuk, yetişim, bir de sınıfları, yaşama biçimleri, tecimi ve politikasıyla toplum. Tümü iç içe girmiş olarak.</blockquote><blockquote class="calibre8">Romanın yazıldığı (aynı zamanda da öyküsünün anlatıldığı) tarihte, yani 1842 yılında, oluntuları ve kişileri yakından bilen bir “anlatıcı”nın ağzından anlatıldığını söyleyebileceğimiz öykü bayağı gerilerde kalmış, nerdeyse tarih olmuş bir döneme, 1820’lere uzanır ve o dönemin Paris dolaylarındaki kentler arasında işletilen posta arabaları, özellikle de küçük ve ilginç “ku- ku”lar konusunda ayrıntılı açıklamalarla başlar. Bu ayrıntılar kimi okurlara uzun ve gereksiz görünebilir. Ama Balzac’ın <span class="italic"><span class="bold">İnsanlık Güldürüsü'nün</span></span> ünlü “Önsöz”ünde önemle vurguladığı ilkenin: Fransız toplumunun XIX. yüzyılın ilk yarısına ilişkin törel tarihini yansıtma ilkesinin gereğidir. Ayrıca, romanın ana izlek- lerinden biri de yolculuk olduğuna göre, bu ayrıntılı bilgiler hiç de yersiz sayılmaz; Balzac’ın oluntuların ortamını önceden, uzun betimlemelerle belirleme eğilimine de uygundur. Öte yandan, <span class="italic"><span class="bold">Yaşamda Bir Başlangıç,</span></span> baş kişisi Oscar Husson açısından bakıldığı zaman, baştan sona bir yolculuklar, en azından bir yer değiştirmeler, her biri yaşamda önemli bir değişikliğe neden olan bir yer değiştirmeler dizisi biçiminde eklemlenir. Anlatı bir Paris - L’Isle-Adam yolculuğuyla başlar, bir başka Paris - L’Isle- Adam yolculuğuyla da sonuçlanır, ama, ikisi arasında, Oscar’ın Desroches’un bürosunda geçirdiği süre, Afrika’ya dek uzanan askerlik serüveni, tek kolla geri gelmesinin ardından, ama bu kez yerleşmek üzere, L’Isle-Adam’a dönüş gerçekte uzun ve acılı bir yolculuğun başlıca evreleridir. Kesin yerleşimle birlikte anlatı da sona erer.</blockquote><blockquote class="calibre8">Ancak, <span class="italic"><span class="bold">Yaşamda Bir Başlangıcı</span></span> adına yaraşır bir Balzac romanı yapan şey her şeyden önce ilk yolculuğun öykülenmesidir. Pierrotin’in ilginç mi ilginç arabasında, kimi devlet bakanı, deneyimli yönetici ve politikacı kont de Sérisy gibi iş gereği kimliğini gizleyen, kimi Georges Marest, Léon de Lora, Joseph Bri- dau gibi yolcuları işletmek için kendini başka bir kimlikle tanıtan, kimi Oscar Husson gibi kendini kendinden daha üstün biri gibi göstermeye çalışan, kimi de Léger baba ve Pierrotin gibi “köşe dönme”nin yollarını arayan kişiler arasında, tüm yolculuk ve molalar boyunca, nerdeyse kesintisiz bir biçimde sürüp giden o tadına doyulmaz söyleşi, gerçek kimliklerin anlaşılmasından sonra ortaya çıkan durumlar ve sonuçları, romanın ilk eleştirmeninin düşündüğünün tersine, tam bir dil ve gülmece şölenidir. Özellikle Léon de Lora’nın (takma adıyla Mistigris’nin) değişik atasözleri ve deyimleri ses benzerliğinden yararlanıp bir ya da birkaç sözcüğünü değiştirerek her konuşmaya ve her duruma bir gözlem getirmesi anlatıya ayrı bir tat verir. Bilindiği gibi, <span class="italic"><span class="bold">Illusion perdues'nün, Irsule Mirouef</span></span> nin <span class="italic"><span class="bold">La Rabouilleuse’’</span></span>ün kimi kişileri de başvurur bu yola, ama Léon de Lora’nın bu söz oyunlarının bir türlü sonu gelmez. Noter yazmanı Georges Marest’in kendini Napoléon’un eski bir subayı olarak tanıttıktan sonra, Mısır, Yunanistan, Yugoslavya, Türkiye ve Ispanya’da yaşadığını ileri sürdüğü sözde serüvenlerle, bu arada Osmanlılar’a ilişkin gözlemleriyle yalnız kendisini dinleyenleri değil, okuru da kırıp geçirir (hele bizim okurlara daha da ilginç gelecektir). Üstelik, Fransa dışında olup bitenleri iyi bilen kont de Sérisy’yi bile anlattığı oluntuların gerçeğe uygunluğuyla şaşırtır.</blockquote><blockquote class="calibre8">Balzac, daha <span class="italic"><span class="bold">Tılsımlı Deri'</span></span>nin 1831 önsözünde, “Bugün yalnızca alay etmek geliyor elimizden. Alay can çekişen toplumla- rın tüm yazınıdır”, diye yazmıştı. Daha sonra yazdığı yapıtlarda, örneğin <span class="italic"><span class="bold">Goriot Baba’</span></span>da, örneğin <span class="italic"><span class="bold">Eugénie Grandet'de </span></span>küçümsenmeyecek bir alay payı vardır, <span class="italic"><span class="bold">Memurlar da, Küçük Burjuvalar'</span></span>da alay ve güldürü payı iyice artar, Paris - L’Isle-Adam yolculuğu sırasında da doruğuna çıkar. Buna karşılık, Balzac Mme Hans- ka’ya yazdığı bir mektupta bu romanın “bir şiir kadar çalışma gerektirdiğini” yazar. Ne olursa olsun, araçların, ortamların, koşulların bunca değişmiş olmasına karşın, Balzac’ın kişileri bu romanda da canlılıklarını, ilginçliklerini hep korurlar, şakalarının ve öfkelerinin çekimine kapılıp gideriz.</blockquote><blockquote class="calibre8">Ama, ikinci bir düzlemde, bu yolculuk birkaç yaşamı birden altüst edecek bir bunalımın oluşum sürecidir. Arabanın en silik, en renksiz yolcusu Oscar Husson’un, kendini göstermek, böylece aşağılık duygusunu yenmek için kont de Sérisy ve karısı konusunda onların çiftlik kâhyası ve annesinin eski sevgilisi, büyük bir olasılıkla da kendi gerçek babası olan Moreau’dan öğrendiği gizleri ortaya dökmesi, ötekilerin bu konuda çevresindeki şakaları bu gülünç arabada gizlice yolculuk etmekte olan kontun tepesini attırarak hem çok şey borçlu olduğu Mo- reau’yu işinden eder, hem kendi geleceğini yıkar. Georges Ma- rest’in cezasını kendisini işten atarak patronu verir, ilk yolculuğu izleyen evrelerde, Oscar’ın Desroches’un dava vekilliği bürosundaki günleri, patronun ve yazmanlarının yaşamı, tutumları, Oscar’ın boşboğazlığının yeni bir yıkımla sonuçlanması, Georges Marest’in savurganlık yüzünden düştüğü durum yetişim izleğinin oldukça ayrıntılı bir biçimde geliştirilmesi olarak değerlendirilebilir.</blockquote><blockquote class="calibre8">Üçüncü düzlem, toplum yaşamı, bir bakıma romanın her yanında duyurur ağırlığını. Posta arabalarının serüveninden Mme Clapart’ın geçirdiği yükseliş ve düşüş evrelerine, Tullia, Mariette, Florentine ve benzerlerinin eğlence dünyasındaki işlevlerine, Cardot ve Camusot’nun aile, iş ve eğlence yaşamlarından kontes de Serisy’nin ilişkilerine ve Oscar’ın askerlik yaşamına kadar romanın her yerindedir. L’Isle-Adam’a ikinci yolculuk sırasında öğrendiklerimizse, <span class="italic"><span class="bold">insanlık Güldürüsü'nün</span></span> her yanında saptadığımız temel devinimi doğrular: toplum içinde yükseliş her şeyden önce paranın gücüyle gerçekleşir ve insanlar her şeyden önce parayı arar. Oscar da sonunda durumunu gittikçe düzelterek zaman içinde küçümsenmeyecek bir patron durumuna gelmiş olan arabacı Pierrotin’in kızıyla evlenerek tamamlar yükselişini.</blockquote><p class="calibre13">* * *</p><blockquote class="calibre8"><span class="italic"><span class="bold">Yaşamda Bir Başlangıç'ın</span></span> çevirisine gelince, başarısı ya da başarısızlığı konusunda görüş bildirmek bana düşmez. Ama, bunca yıllık deneyimime karşın, beni çok uğraştırdığını, daha da ilginci, kimi kesitleri karşısında, kendimi daha ilk çevirisine başlayan bir acemi çevirmen gibi gördüğümü söylemem gerekir. Bu durum neden kaynaklanıyordu derseniz, bir kez, sayısız sözcük oyunlarını, özellikle de, birkaç sözcüğün değiştirilmesi sonucu, ilk biçim hep tanınır kalırken, bambaşka bir anlamla donatılan atasözü ve deyimleri bu ayrımları da koruyarak türkçeye çevirmenin zorluğu yıldırıyordu beni. Kimi durumlarda bu zorluk bir ölçüde aşılabiliyordu, kimi durumlardaysa olanaksız görünüyordu. O zaman, en iyi çözüm biçim ve anlam özelliklerini gözden uzak tutmadan, belirli bir ölçüde özgür davranmaktı. Bu özgürlükten sık sık yararlandım, ama anlam ve ortamı hiçbir zaman gözden uzak tutmadım. İşimi ağırlaştıran bir başka şey, Balzac gerçek kişilere, gerçek olaylara ya da <span class="italic"><span class="bold">İnsanlık Güldürüsü</span></span>’nün başka olaylarına ve başka kişilerine göndermede bulunduğu zaman, birtakım dipnotlarıyla okuru aydınlatma zorunluluğuydu. Bu konuda fazla ileri gitmedim, ama yapıtın iyi anlaşılması açısından gerekli gördükçe, kimi kez kendi bilgilerimden, kimi kez yapıtın eleştirel baskılarındaki açıklamalardan yararlanarak sık sık dipnotu kullandım.</blockquote><blockquote class="calibre8">Ne olursa olsun, yapıtlarından çok şey öğrendiğim büyük bir yazarın bir romanını daha çevirebildiğim için mutluyum. <span class="italic"><span class="bold">İnsanlık Güldürüsünün</span></span> tümünün çok yakın bir gelecekte türkçeye çevrilmesini dilerim.</blockquote><p class="calibre14"><span class="italic"><span class="bold">Tahsin Yücel</span></span></p><blockquote class="calibre15"><blockquote class="calibre16"><blockquote class="calibre16"><blockquote class="calibre16"><blockquote class="calibre17"><span class="calibre18"> </span></blockquote></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><blockquote class="calibre15"><blockquote class="calibre16"><blockquote class="calibre16"><blockquote class="calibre16"><br class="calibre6"/></blockquote></blockquote></blockquote></blockquote><div class="mbppagebreak" id="calibre_pb_2"></div>
</body></html>
