<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ÖRÜMCEKLERİN YUVALANDIĞI PATİKA</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><span class="FontStyle7"><span class="calibre29" xml:lang="TR"><br class="calibre7" id="calibre_pb_10" /></span></span></p>

  <div class="WordSection5">
    <p class="TWOONECHAPTERSUBTITLE" id="calibre_toc_3"><a class="pcalibre pcalibre1" id="_Toc393876199"><span class="FontStyle6"><span class="calibre6" xml:lang="TR">1</span></span></a></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="FontStyle"><span class="calibre1" xml:lang="TR">Yolun sonuna ulaşmak için, güneş ışınları, lacivert gök çizgisi boyunca uzanan kemerlerin birbirinden ayırdığı soğuk duvarları yalayarak dümdüz inmek zorunda.</span></span></p>

    <p class="Style"><span class="FontStyle"><span class="calibre1" xml:lang="TR">Dümdüz iniyor güneş ışınları, duvarlara gelişigüzel oyulmuş pencerelerden, pencere eşiklerindeki tencerelere ekili fesleğen ve kekiklerden, iplere asılı çamaşırlardan aşağı; sonra daha aşağı, basamaklı ve çakıl döşeli, ortada katır sidiği için bir suyolunun bulunduğu kaldırım taşına.</span></span></p>

    <p class="Style"><span class="FontStyle"><span class="calibre1" xml:lang="TR">Pin'in bir bağırması, dükkânın önünde, burnu bir karış havada, yüksek perdeden bir şarkı tutturması ya da kunduracı Pietromagro'nun vuracağı şaplak ensesine inmeden bir çığlık atması yetiyor, pencerelerde bir sesleniştir, bir küfürdür yankılanıyor:</span></span></p>

    <p class="Style"><span class="FontStyle"><span class="calibre1" xml:lang="ES-TRAD">"Pin!</span></span> <span class="FontStyle"><span class="calibre1" xml:lang="TR">Gene günün bu saatinde kafa ütülemeye başladın! Haydi, şu şarkılarından birini söylesene bize,</span></span> <span class="FontStyle"><span class="calibre1" xml:lang="ES-TRAD">Pin!</span></span> <span class="FontStyle"><span class="calibre1" xml:lang="TR">Pin, seni haylaz, derdin ne senin?</span></span> <span class="FontStyle"><span class="calibre1" xml:lang="ES-TRAD">Pin,</span></span> <span class="FontStyle"><span class="calibre1" xml:lang="TR">maymun suratlı! Boğazı kuruyasıca, sesi çıkmayasıca! Sen yok musun sen, bir de şu tavuk hırsızı ustan! Sen yok musun sen, bir de şu döşeklik ablan!"</span></span></p>

    <p class="Style"><span class="FontStyle"><span class="calibre1" xml:lang="ES-TRAD">Ama Pin,</span></span> <span class="FontStyle"><span class="calibre1" xml:lang="TR">sokağı yarılamış bile, elleri üzerine bol gelen ceketinin ceplerinde, gülmeden tek tek yüzlerine bakıyor:</span></span></p>

    <p class="Style"><span class="FontStyle"><span class="calibre1" xml:lang="TR">"Hey</span></span> <span class="FontStyle"><span class="calibre1" xml:lang="ES-TRAD">Celestino,</span></span> <span class="FontStyle"><span class="calibre1" xml:lang="TR">biraz sussana! Üzerindeki yeni giysi de pek güzelmiş. Sahi, Moli Nuovi'den kumaş çalan kimmiş belli olmadı mı hâlâ? Ne ilgisi var, desene. Selam</span></span> <span class="FontStyle"><span class="calibre1" xml:lang="ES-TRAD">Carolina,</span></span> <span class="FontStyle"><span class="calibre1" xml:lang="TR">ucuz atlattın geçen sefer. Evet, geçen sefer ucuz atlattın, kocan yatağın altına bakmadığı için. Sana gelince,</span></span> <span class="FontStyle"><span class="calibre1" xml:lang="ES-TRAD">Pasquale:</span></span> <span class="FontStyle"><span class="calibre1" xml:lang="TR">Senin köyünde olup bitenleri de anlattılar bana. Evet, evet, Garibaldi köyünüze sabunu getirmiş, senin köylüler hop mideye indirmişler. Sabun lüpleten Pasquale! Yahu, sabun kaça haberiniz var mı?"</span></span></p>

    <p class="Style"><span class="FontStyle"><span class="calibre1" xml:lang="TR">Pin'in boğuk bir sesi var, büyümüş de küçülmüş gibi; her espriyi, gayet ciddi, alçak sesle söylüyor, sonra birden ıslığı andıran i-i-i-i'li bir kahkaha patlatıyor ve kırmızı-siyah çilleri bir yabanarısı sürüsü gibi gözlerinin çevresine üşüşüyor.</span></span></p>

    <p class="Style"><span class="FontStyle"><span class="calibre1" xml:lang="TR">Pin'le alay etmeye gelmez; sokakta olup biten her şeyi bilir, ne yumurtlayacağı hiç belli olmaz. Sabah akşam pencerelerin dibinde boğazını yırtarcasına şarkılar söyler, bağırır çağırır, bu arada Pietromagro'nun dükkânında dağ gibi yığılı dibi delik ayakkabıların tezgâhı örtmesine, hatta sokağa taşmasına ramak kalmıştır.</span></span></p>

    <p class="Style"><span class="FontStyle"><span class="calibre1" xml:lang="TR">"Pin! Seni maymun! Seni çirkin suratlı!" diye bağırıyor kadının biri. "Bütün gün kafa ütüleyeceğine, şu benim pabuçlara pençe vursana! Bir aydır dükkânınızdaki yığının içinde öylece duruyor. Hele ustan bir hapisten çıksın, ona söyleyecek bir çift sözüm var!"</span></span></p>

    <p class="Style"><span class="FontStyle"><span class="calibre1" xml:lang="TR">Pietromagro yılın yarısını hapiste geçirir, talihsiz doğmuştur çünkü ve civarda bir hırsızlık olduğunda, mutlaka onu içeri atarlar. Geri döner ve dağ gibi yığılmış dibi delik ayakkabıları, başıboş bırakılmış açık dükkânı görür. O zaman tezgâhın başına geçer, eline bir ayakkabı alır, evirir çevirir, yeniden yığının içine atar; sonra sakallı yüzünü kemikli ellerinin arasına alıp söver. Pin ıslık çalarak çıkagelir, henüz bir şeyden haberi yoktur; karşısında Pietromagro'yu buluverir, havaya kaldırdığı iki eli, çevresi sapsarı gözbebekleri ve köpek tüyünü andıran kısa sakalın kararttığı yüzüyle. Çığlık atar, ama Pietromagro onu enselemiştir ve bırakmaz; dövmekten yorgun düşünce, onu dükkânda bırakıp meyhaneye sıvışır. O gün yüzünü bir daha gören olmaz.</span></span></p>

    <p class="Style"><span class="FontStyle"><span class="calibre1" xml:lang="TR">Alman denizci, iki günde bir akşamları Pin'in ablasına gelir. Her defasında, denizci yokuşu çıkarken, Pin sigara otlanmak için yolda onu beklerdi; başlarda adam cömert davranıyor, her gelişinde üç dört sigara verdiği bile oluyordu. Alman denizciyle alay etmek kolay, çünkü söylenenleri anlamaz ve o donuk, şakaklarına kadar tıraşlı ablak yüzüyle öylece bakar. Sonra, çekip gittiğinde, arkasından alay edebilirsin, nasıl olsa dönüp bakmayacaktır.</span></span></p>
  </div>
</body>
</html>
