<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ÖRÜMCEKLERİN YUVALANDIĞI PATİKA</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><span class="FontStyle7"><span class="calibre29" xml:lang="TR"><br class="calibre7" id="calibre_pb_21" /></span></span></p>

  <div class="WordSection10">
    <p class="Style"><span class="FontStyle"><span class="calibre1" xml:lang="TR">Adamlar dikkatle dinleyip onayladılar: Bunlar, herkesin çok iyi anladığı sözler. Ve sigara içmekte olan birisi, sigarasını yoldaşına veriyor, nöbete gitmesi gereken birisi de, nöbet saatleri konusunda artık kimseyi aldatmayacağına ve nöbet değişimi için sıradakini çağırmadan tam bir saat nöbet tutacağına söz veriyor. Şimdi, onlara verilecek olan toz böcek ilacı hakkında tartışıyorlar: Yalnızca bitleri mi öldürecek, yoksa yumurtaları da öldürecek mi? Ya da yalnızca hayvanları sersemletecek de, bir saat sonra eskisinden daha çok mu ısıracaklar? Kuzen kalkıp konuşmasa, kimse savaş hakkında konuşmayacaktı artık: "İstediğinizi söyleyin, ama bence savaşı kadınlar istedi."</span></span></p>

    <p class="Style"><span class="FontStyle"><span class="calibre1" xml:lang="TR">Kuzen, kadınlar hakkındaki hikâyesiyle söze girdiğinde, aşçıdan daha sıkıcı, ama hiç olmazsa kimseyi ikna etmek istemiyor ve kendi adına yakınıyormuş gibi görünüyor.</span></span></p>

    <p class="Style"><span class="FontStyle"><span class="calibre1" xml:lang="TR">"Ben Arnavutlak'ta bulundum, Yunanistan'da bulundum, Fransa'da bulundum, Afrika'da bulundum," diyor, "dağ birliklerinde seksen üç ay askerlik yaptım. Ve gittiğim her ülkede, kadınların tamamının, izinli çıkan askerleri beklediklerini gördüm, ne kadar pis kokuyorsak ve bitliysek, o kadar memnun oluyorlardı. Bir kere şeytana uyayım dedim, hediyesi belsoğukluğu oldu ve üç ay boyunca işemek için duvarlara yaslanmak zorunda kaldım. Şurası bir gerçek ki, insan bu haldeyken, yani gurbette olup, çevresinde yalnızca şu sözünü ettiklerim gibi kadınlar görürken; tek avuntusu, evini, varsa karısını ya da yavuklusunu düşünmek ve 'hiç olmazsa, o kurtulacak', demektir. Ama sonra geri döner, neymiş efendim, karısının, o yokken, ondan bundan para aldığını ve önüne gelenle yattığını görür."</span></span></p>

    <p class="Style"><span class="FontStyle"><span class="calibre1" xml:lang="TR">Yoldaşlar, bunun Kuzen'in kendi öyküsü olduğunu, o yokken karısının herkesle onu aldattığını ve kimden olduğunu bilmediği çocuklarının dünyaya geldiğini biliyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"Ama bu da yetmez," diyerek sözünü sürdürüyor Kuzen. "Faşistlerin niçin bizimkileri enselemeye devam ettiğini biliyor musunuz? Çünkü casusluk yapan bir sürü kadın var, kocalarını ihbar edenler, eşleridir; ben şimdi sizinle konuşurken, bütün kadınlarımız faşistlerin dizlerine oturmuş, onların silahlarını parlatıyorlar, gelip bizi öldürsünler diye."</span></span></p>

    <p class="Style"><span class="FontStyle"><span class="calibre1" xml:lang="TR">Şimdi adamların sabrı taşmaya başlıyor ve Kuzen'e bağırıyorlar: "Tamam, karın namusuna leke sürmüş, seni aradan çıkarmak için Almanlara ihbar etmiş, seni ormanda saklanmaya zorlamış; ama bu, başkalarının kadınlarına sövmeni gerektirmez."</span></span></p>

    <p class="Style"><span class="FontStyle"><span class="calibre1" xml:lang="TR">"Görüyorsunuz," diyor Kuzen, "bir yere kadının teki gelsin yeter ve... nasıl söylesem…”</span></span></p>

    <p class="Style"><span class="FontStyle"><span class="calibre1" xml:lang="TR">Şimdi adamlar artık ona karşı koymuyorlar, çünkü neyi ima ettiğini anladılar ve lafı nereye getireceğini duymak istiyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"... bir yere kadının teki gelir ve hemen bir budalanın aklını başından alır...” diyor Kuzen. Kuzen, herkesle dost kalmayı yeğleyen birisi, ama dilinin kemiği yok ve bir şey söylemesi gerekiyorsa, komutanlara da söylüyor bunu.</span></span></p>

    <p class="Style"><span class="FontStyle"><span class="calibre1" xml:lang="TR">"... bu budala herhangi birisiyse mesele yok, ama eğer sorumlulukları olan bir budala olup da,... "</span></span></p>

    <p class="Style"><span class="FontStyle"><span class="calibre1" xml:lang="TR">Adamlar Dritto'ya bakıyorlar: Ötekilerden uzakta, ama elbette söylenenleri dinliyor. Adamlar, Kuzen'in işi abartmasından ve bir patırtı çıkmasından biraz çekiniyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"... bir kadın yüzünden bir evi ateşe veriyorsa..."</span></span></p>

    <p class="Style"><span class="FontStyle"><span class="calibre1" xml:lang="TR">İşte, söyledi söyleyeceğini, diye düşünüyor adamlar, şimdi bir şeyler olacak. Böylesi daha iyi, diyorlar, birinin mutlaka bunları söylemesi gerekiyordu.</span></span></p>

    <p class="Style"><span class="FontStyle"><span class="calibre1" xml:lang="TR">Ama tam o anda bir gümbürtü duyuluyor ve bütün göğü uçaklar kaplıyor. Herkesin dikkati başka yöne kayıyor. Bir sürü bombardıman uçağı, belki de onlar ilerlerken, altlarında bir şehir yerle bir olup dumanlar arasında kalacak, bu arada uçaklar bulutların ardında gözden yitecek. Pin, gümbürtüyle ve başının üzerinden geçip giden uçaklardaki atılmaya hazır tonlarca bombanın yarattığı tehditle toprağın sarsıldığını hissediyor. Eski Şehir o anda boşaltılıyor ve zavallı insanlar çamurlu dehlize yığılıyorlar. Güneyde düşen bombaların çıkardığı tok sesler işitiliyor.</span></span></p>

    <p class="Style"><span class="FontStyle"><span class="calibre1" xml:lang="TR">Pin, yüksek bir noktaya çıkmış, dürbünle vadinin derinlerine bakan Dritto'yu görüyor. Yanına gidiyor. Dritto, göz merceklerini döndürürken, dudaklarında o hain ve üzüntülü gülümseme beliriyor.</span></span></p>

    <p class="Style"><span class="FontStyle"><span class="calibre1" xml:lang="TR">. "Sonra bana da gösterir misin, Dritto?" diyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">"Al," diyor Dritto ve dürbünü Pin'e uzatıyor.</span></span></p>
  </div>
</body>
</html>
