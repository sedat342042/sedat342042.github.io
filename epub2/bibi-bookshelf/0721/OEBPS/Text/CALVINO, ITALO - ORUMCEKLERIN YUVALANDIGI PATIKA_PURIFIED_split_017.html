<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ÖRÜMCEKLERİN YUVALANDIĞI PATİKA</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection9">
    <span class="FontStyle6"><span class="calibre44" xml:lang="TR"><br class="calibre7" id="calibre_pb_18" /></span></span>

    <p class="MsoNormal1"><span class="FontStyle6"><span class="calibre45" xml:lang="TR">&nbsp;</span></span></p>

    <p class="TWOONECHAPTERSUBTITLE" id="calibre_toc_8"><a class="pcalibre pcalibre1" id="_Toc393876204"><span class="FontStyle6"><span class="calibre43" xml:lang="TR">6</span></span></a></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="FontStyle"><span class="calibre1" xml:lang="TR">Yerde, ormandaki ağaçların altında, kestane kabuklarıyla kaplı otlar ve içi sert yapraklarla dolu kurumuş göletler var. Akşamları, sis parçacıkları kestane ağaçlarının gövdeleri arasına süzülüp, ağaçların kırmızımsı yosun tabakalarıyla ve gök mavisi liken desenleriyle kaplı diplerini kül rengine boyuyorlar. Partizan kampı, daha oraya ulaşmadan, dalların tepelerinden yükselen dumanla ve alçak sesli bir koronun söylediği, ormana daldıkça daha güçlü duyulan şarkılarla kendini belli ediyor. İki katlı, taştan bir çiftlik evi burası, toprak zeminli alt kat hayvanlar için, dallarla çatılmış üst kat ise çobanların uyuması için.</span></span></p>

    <p class="Style"><span class="FontStyle"><span class="calibre1" xml:lang="TR">Artık üst katta da, alt katta da, taze eğreltiotu ve samandan şilteler üzerinde insanlar uyuyor. Aşağıda yakılan ateşin dumanının çıkacağı pencere yok; bu yüzden, duman, çatının karatahtalarına kadar yükselip içeridekilerin genizlerini ve gözlerini yakıyor, onlar da öksürüyorlar. Her akşam evdekiler, düşmanlar görmesin diye üstü örtülü ateşin taşlarına çepeçevre oturuyor, birbirlerine sokuluyorlar, ateşin yansımalarının aydınlattığı Pin ortalarında oturuyor ve sokağındaki meyhanede olduğu gibi en üst perdeden şarkılar söylüyor. Buradaki adamlar da, dizlerine yasladıkları dirsekleri ve sert bakışlarıyla meyhanedeki adamları andırıyorlar; ne var ki, onlar gibi yazgılarına razı, bardaklardaki morluğa bakmıyorlar, ellerinde silahları var ve yarın dışarı çıkıp başkalarına ateş edecekler: Düşmanlara!</span></span></p>

    <p class="Style"><span class="FontStyle"><span class="calibre1" xml:lang="TR">Bu -yani, düşmanlarının olması-, öteki bütün insanlardan farklı kılıyor onları: Pin için yeni ve bilinmedik bir yön. Sokağında erkeklerle kadınların gece gündüz bağırış çağırışları, kavgaları ve hakaretleri vardı, ama bu buruk istek, insanı gece uyutmayan bu arzu yoktu: Düşmanla karşılaşma. Pin, insanın düşmanının olmasının ne anlama geldiğini bilmiyor henüz. Pin'e göre, bütün insanlarda solucanları andıran iğrenç bir yan var, bir de' onu insanlara çeken iyi ve sıcak bir yan.</span></span></p>

    <p class="Style"><span class="FontStyle"><span class="calibre1" xml:lang="TR">Oysa bu adamlar, tıpkı âşıklar gibi, düşman dışında bir şey düşünemiyorlar ve bazı sözcükleri söylediklerinde, sakalları titriyor, gözleri ışıldıyor, parmakları tüfeklerin gezini okşuyor. Pin'den yalnızca aşk şarkıları ya da gülünç şarkılar söylemesini istiyorlar; kendi kan ve şiddet dolu türkülerini istiyorlar ya da bir tek Pin'in bildiği hapis ve cinayet türkülerini ya da söylemek için nefretle bağırmayı gerektiren son derece edepsiz şarkıları. Elbette, bu adamlar, başka herkesten daha çok hayranlık uyandırıyorlar Pin'de; delik deşik edilmiş insanlarla dolu kamyonlar hakkında, çukurların içinde çırılçıplak soyulup öldürülen casuslar hakkında öyküler biliyorlar.</span></span></p>

    <p class="Style"><span class="FontStyle"><span class="calibre1" xml:lang="TR">Kulübenin aşağısında orman seyrelip yerini çizgiler halindeki çayırlara bırakıyor; orada, toprağa gömülü casusların olduğunu söylüyorlar ve Pin geceleyin oradan geçerken biraz korkuyor, sanki otların arasından bitiveren eller, onu topuklarından tutup çekivereceklermiş gibi hissediyor.</span></span></p>

    <p class="Style"><span class="FontStyle"><span class="calibre1" xml:lang="TR">Pin, çeteden birisi oldu bile, herkesle içli dışlı ve kimi hangi sözle alaya alacağını, peşinden koşturacağını, harekete geçireceğini ve kızdıracağım biliyor.</span></span></p>

    <p class="Style"><span class="FontStyle"><span class="calibre1" xml:lang="TR">"Hey, komutan," diyor Dritto'ya, "bana dediler ki, aşağı indiğinde giyeceğin üniformayı çoktan yaptırmışsın, rütbesi mütbesi, mahmuzları ve kılıcıyla."</span></span></p>

    <p class="Style"><span class="FontStyle"><span class="calibre1" xml:lang="TR">Pin, komutanlarla şakalaşıyor, ama hep onların suyundan gitmeye çalışarak, çünkü onların dostu olmaktan hoşlanıyor, bir de bu sayede bir nöbet görevini ya da başka bir angaryayı atlatabileceğini düşünüyor.</span></span></p>

    <p class="Style"><span class="FontStyle"><span class="calibre1" xml:lang="TR">Dritto, zayıf bir delikanlı, Kuzey İtalya'ya göç etmiş güneylilerin oğlu, marazi bir gülümsemesi var ve uzun kirpikli gözkapakları hep yarı kapalı duruyor. Asıl işi garsonluk; güzel meslek, çünkü garsonlar zenginlere yakın yaşarlar ve bir mevsim çalışır, bir mevsim dinlenirler. Ama ona kalsa, yay gibi gergin kollarını başının altına koyup, bütün yıl güneşte uzanmayı yeğlerdi. Oysa, istemese de, onu hep hareket halinde tutan, burun kanatları antenler gibi titreten ve silahlarla uğraşmaktan ince bir zevk almasını sağlayan bir telaş içinde. Hakkında komiteden pek de iyi olmayan bilgiler geldiği, harekâtlarda her zaman aklına eseni yapmak istediği, komuta etmekten fazlaca hoşlandığı ve başkalarına örnek olmaktan pek haz etmediği için, tugay karargâhı ona karşı bazı önlemler aldı. Ama istediği zaman, cesur davranan birisi ve komutanların sayısı fazla değil; o nedenle, çok fazla bel bağlayamayacakları, daha çok, başkalarını yıkıma sürükleyebilecek kişileri uzakta tutmaya yarayan bu birliği verdiler ona. Dritto'nun bu yüzden karargâhla arası bozuk ve az çok kendi adına hareket edip işi ağırdan alıyor; arada bir, hasta olduğunu söyleyip kollarını başının altında kenetliyor, uzun kirpiklerini yarı kısarak, kulübedeki taze eğreltiotlarından yapılmış yatağında uzanarak geçiriyor günlerini.</span></span></p>

    <p class="Style"><span class="FontStyle"><span class="calibre1" xml:lang="TR">Onu yola sokmak için, işini bilen bir birlik komiseri gerekirdi. Ama Komiser Giacinto, bitlerin hışmına uğramış durumda; onları öyle başıboş bırakmış ki, artık başa çıkamıyor. Keza, komutan ve adamları üzerinde otorite kurmayı da bilmiyor. Arada bir onu tabura ya da tugaya çağırıyorlar, durum değerlendirmesinde bulunmasını isteyip sorunu çözecek yöntemleri gösteriyorlar, ama boşa emek, çünkü Giacinto geri dönüp sabah akşam kaşınmaya başlıyor ve komutanın yaptıklarını da, ötekilerin onun hakkında söylediklerini de bilmiyormuş gibi davranıyor.</span></span></p>

    <p class="Style"><span class="FontStyle"><span class="calibre1" xml:lang="TR">Dritto, Pin'in şakalarını burun kanatlarını hareket ettirerek ve marazi gülümsemesiyle kabul ediyor ve Pin'in birlikteki en iş bilir kişi olduğunu, kendisinin hasta olduğunu ve çekilmek istediğini ve nasılsa işler hep ters gideceği için komutayı Pin'e verebileceklerini söylüyor. Bunun üzerine çetedeki herkes Pin'in üzerine atılıp soruyor: Ne zaman bir harekâta katılacakmış, bir Almana nişan alıp onu vurabilir miymiş? Pin ona böyle şeyler söylediklerinde öfkeleniyor, çünkü sonuçta patlayan silahların ortasında korkuya kapılacak ve belki de bir insana ateş etme cesaretini kendinde bulamayacak Ama yoldaşların arasındayken, onlar gibi birisi olduğuna inanmak istiyor, o zaman onu savaşa gönderdiklerinde neler yapacağını anlatmaya başlıyor ve birbirine yaklaştırdığı yumruklarını makineli tüfekle ateş ediyormuş gibi gözlerinin altında tutuyor.</span></span></p>

    <p class="Style"><span class="FontStyle"><span class="calibre1" xml:lang="TR">O zaman heyecanlanıyor; faşistleri, onu dövdükleri ânı, sorgulama odasındaki mavimtırak ve tüysüz suratları düşünüyor, ta-ta ta ta, işte hepsi öldü ve Alman subayın masası altındaki halıyı dişliyorlar kanlı dişetleriyle. İşte onda da o sert ve kaba öldürme arzusu: Kümeste saklanan emir erini de öldürmek istiyor (aptal olsa da, tam da aptal olduğu için), hapishanedeki hüzünlü nöbetçiyi de (tam da hüzünlü olduğu ve yüzü tıraş izleriyle kaplı olduğu için). Aşk arzusu gibi uzak bir arzu bu onda, sigara ve şarap gibi tatsız ve heyecan verici bir tat, niçin bütün insanlarda olduğu pek anlaşılmayan ve doyuma ulaştırılması herhalde gizli ve gizemli zevkler içeren bir arzu.</span></span></p>

    <p class="Style"><span class="FontStyle"><span class="calibre1" xml:lang="TR">"Senin gibi bir çocuk olsaydım," diyor ona Tahta Külah lakaplı Uzun Zena, "göz açıp kapayıncaya kadar şehre iner, bir subayı vurur, sonra yeniden buraya kaçardım. Çocuk olduğun için, kimsenin dikkatini çekmezsin ve adamın burnunun dibine kadar gidebilirsin. Ve kaçman da daha kolay olur."</span></span></p>

    <p class="Style"><span class="FontStyle"><span class="calibre1" xml:lang="TR">Pin öfkeden kuduruyor; bunları onunla alay etmek için söylediklerini, sonra eline silah vermeyeceklerini ve kamptan uzaklaştırmayacaklarını biliyor.</span></span></p>

    <p class="Style"><span class="FontStyle"><span class="calibre1" xml:lang="TR">"Gönderin beni," diyor, "bakın nasıl gidiyorum."</span></span></p>

    <p class="Style"><span class="FontStyle"><span class="calibre1" xml:lang="TR">"Haydi, yarın yola çıkıyorsun," diyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"Bir gün aşağı inip bir subayı haklayacağıma benimle kaç lirasına bahse girersiniz?" diyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">"Yaşa!'' diyor ötekiler, "ona silah verecek misin, Dritto?"</span></span></p>

    <p class="Style"><span class="FontStyle"><span class="calibre1" xml:lang="TR">"Pin, aşçı yamağıdır," diyor Dritto, "onun silahları, patates bıçağı ile kepçedir."</span></span></p>

    <p class="Style"><span class="FontStyle"><span class="calibre1" xml:lang="TR">"Silahlarınızın topuna koyayım! Ha ha, bende bir Alman denizcisinin tabancası var ki, hiçbirinizde bir eşi yoktur!"</span></span></p>

    <p class="Style"><span class="FontStyle"><span class="calibre1" xml:lang="TR">"İşe bak," diyor ötekiler, "nerede saklıyorsun silahı: evde mi? Denizci tabancası: şu su tabancalarından olsa gerek!"</span></span></p>

    <p class="Style"><span class="FontStyle"><span class="calibre1" xml:lang="TR">Pin dudaklarını ısırıyor; bir gün gidip tabancayı gömdüğü yerden çıkaracak ve olağanüstü şeyler yapacak, herkesi şaşırtacak şeyler.</span></span></p>

    <p class="Style"><span class="FontStyle"><span class="calibre1" xml:lang="TR">"Yalnız benim bildiğim bir yerde gizli bir P 38 silahımın olduğuna kaç lirasına bahse girersiniz?"</span></span></p>

    <p class="Style"><span class="FontStyle"><span class="calibre1" xml:lang="TR">"Ne biçim partizansın sen, silahları gizli tutuyorsun? Yerini söyle de, gidip alalım tabancayı."</span></span></p>

    <p class="Style"><span class="FontStyle"><span class="calibre1" xml:lang="TR">"Olmaz. Bir tek benim bildiğim bir yer; kimseye söyleyemem."</span></span></p>

    <p class="Style"><span class="FontStyle"><span class="calibre1" xml:lang="TR">"Niçin?"</span></span></p>

    <p class="Style"><span class="FontStyle"><span class="calibre1" xml:lang="TR">"Örümcekler yuva yapıyor orada!'</span></span></p>

    <p class="Style"><span class="FontStyle"><span class="calibre1" xml:lang="TR">"Daha neler! Örümceklerin yuva yaptığı vaki mi? Kırlangıç değil ki onlar!"</span></span></p>

    <p class="Style"><span class="FontStyle"><span class="calibre1" xml:lang="TR">"İnanmıyorsunuz, silahlarınızdan birini verin bana."</span></span></p>

    <p class="Style"><span class="FontStyle"><span class="calibre1" xml:lang="TR">"Biz silahlarımızı kendi çabamızla elde ettik. Bileğimizin hakkıyla e-le ge-çir-dik."</span></span></p>

    <p class="Style"><span class="FontStyle"><span class="calibre1" xml:lang="TR">"Ben de bileğimin hakkıyla ele geçirdim, yahu. Ablamın odasında, şu Alman..."</span></span></p>

    <p class="Style"><span class="FontStyle"><span class="calibre1" xml:lang="TR">Diğerleri gülüyor, bu söylenenlerden hiçbir şey anlamıyorlar. Pin'e kalsa, tabancasıyla tek başına partizanlık yapmaya giderdi.</span></span></p>

    <p class="Style"><span class="FontStyle"><span class="calibre1" xml:lang="TR">"Tabancanı, P38'ini benim bulacağıma kaç lirasına bahse girersin?"</span></span></p>

    <p class="Style"><span class="FontStyle"><span class="calibre1" xml:lang="TR">Soruyu soranın adı Pelle: Kuru hava yüzünden tükürüğüyle ıslattığı dudaklarının üzerinde yeni bitmiş tüyleriyle hep üşüyen, zayıf bir çocuk. Elindeki paçavrayla, büyük bir</span></span> <span class="FontStyle"><span class="calibre1" xml:lang="TR">dikkatle bir tüfeğin sürgüsünü parlatıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Yengen üzerine bile bahse girerim, nasılsa örümcek yuvalarının olduğu yeri bilmiyorsun," diyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">Pelle, paçavrayla ovmaya ara veriyor: "Sümüklü! Ben nehrin kıyısındaki yerleri avucumun içi gibi bilirim, o kıyılarda kaç kızla yattığımı hayal bile edemezsin sen."</span></span></p>

    <p class="Style"><span class="FontStyle"><span class="calibre1" xml:lang="TR">Pelle'nin doymak bilmez iki tutkusu var: silahlarla kadınlar. Şehirdeki bütün fahişeler hakkında konuya hâkim konuşmaları ve ablası Kara Kız üzerine -ablasının da onu iyi tanıdığını belli eden- değerlendirmeleriyle Pin'in hayranlığını kazandı. Pin, bu böyle zayıf ve hep üşüyen, kandırdığı ve ikide bir saçlarından kavrayıp otlara yatırdığı kızlar hakkında ya da Kara Tugay'ın elindeki yeni ve karmaşık silahlar hakkında hikâyeler anlatan çocuğa karşı tiksintiyle karışık bir sempati duyuyor. Pelle genç, ama</span></span> <span class="FontStyle2"><span class="calibre22" xml:lang="TR">avanguardista</span></span><a class="calibre15 pcalibre pcalibre1" href="../Text/CALVINO%2C%20ITALO%20-%20ORUMCEKLERIN%20YUVALANDIGI%20PATIKA_PURIFIED_split_025.html#_ftn9" id="_ftnref9" title=""><span class="MsoFootnoteReference"><b class="calibre26"><i class="calibre27"><span class="calibre23" xml:lang="TR"><span class="MsoFootnoteReference1"><b class="calibre39"><span class="calibre24" xml:lang="TR">[9]</span></b></span></span></i></b></span></a> <span class="FontStyle"><span class="calibre1" xml:lang="TR">kampları ve yürüyüşleriyle bütün İtalya'yı dolaşmış ve yaşı tutmasa da bütün şehirlerdeki genelevlerde bulunmuş.</span></span></p>

    <p class="Style"><span class="FontStyle"><span class="calibre1" xml:lang="TR">"Örümcek yuvalarının nerede olduğunu kimse bilmez," diyor Pin. Pelle, dişetlerini göstererek gülüyor: "Ben biliyorum," diyor, "şimdi şehre gidip bir faşistin evinden bir makineli tüfeğe el koyup senin tabancanı da arayacağım."</span></span></p>

    <p class="Style"><span class="FontStyle"><span class="calibre1" xml:lang="TR">Pelle, arada bir kamptan ayrılıp şehre gidiyor ve kucak dolusu silahla geri dönüyor; her zaman nerede gizli silahların olduğunu, kimin evinde silah bulunduğunu ne yapıp edip öğreniyor ve sırf silahlarının sayısını artırmak için her defasında yakalanmayı göze alıyor. Pin, Pelle'nin doğruyu söyleyip söylemediğini bilmiyor; belki de, Pelle, o kadar aradığı, kadınlar, silahlar, hatta örümcek yuvaları hakkında her şeyi bilen büyük dosttur, ama o kıpkırmızı, soğuktan büzülmüş gözleriyle insanı ürkütüyor.</span></span></p>

    <p class="Style"><span class="FontStyle"><span class="calibre1" xml:lang="TR">"Tabancayı bulursan, bana getirir misin?" diyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">Pelle sırıtınca, bütün dişetleri açığa çıkıyor: "Bulursam, kimseye vermem."</span></span></p>

    <p class="Style"><span class="FontStyle"><span class="calibre1" xml:lang="TR">Pelle'nin elinden silah almak zor; Pelle iyi bir yoldaş olmadığı ve ele geçirdiği bütün cephane üzerinde mülkiyet hakkının bulunduğunu iddia ettiği için, her gün olay çıkıyor birlikte. Çetelere katılmadan önce, bir makineli tüfeğe sahip olmak için Kara Tugay'a girmiş, sokağa çıkma yasağı sırasında şehirde dolaşır, kedilere ateş edermiş. Cephanelerinin yarısını boşalttıktan sonra Kara Tugay'dan ayrılmıştı; o zamandan beri şehirde mekik dokumuş, yabancı otomatik silahlar, el bombaları ve tabancalar bulmuştu. Kara Tugay, şeytani, ama belli bir çekiciliği de olan renklere boyanmış olarak, sık sık geçiyordu konuşmalarında: "Kara Tugay'da şunu yaparlar... Kara Tugay'da şöyle derler... "</span></span></p>

    <p class="Style"><span class="FontStyle"><span class="calibre1" xml:lang="TR">"Dritto, öyleyse ben gidiyorum, tamam mı?" diyor Pelle şimdi, dudaklarını yalayıp burnunu çekerek.</span></span></p>

    <p class="Style"><span class="FontStyle"><span class="calibre1" xml:lang="TR">Bir adamın istediği gibi gidip gelmesine izin vermemek gerekir, ama Pelle'nin gidişleri her zaman kazançlı oluyor, hiç eli boş dönmüyor.</span></span></p>

    <p class="Style"><span class="FontStyle"><span class="calibre1" xml:lang="TR">"İki gün dışarıda kalmana izin veriyorum," diyor Dritto, "daha fazla değil, anlaştık mı? Ayrıca, yakayı ele verecek aptallıklar yapma."</span></span></p>

    <p class="Style"><span class="FontStyle"><span class="calibre1" xml:lang="TR">Pelle dudaklarını yalamaya devam ediyor: "Yeni Sten'i yanıma alacağım," diyor.</span></span></p>

    <p class="Style"><span class="FontStyle"><span class="calibre1" xml:lang="TR">"Hayır," diyor Dritto, "eski Sten'i al. Yenisi bize lazım." Aynı konuşmalar.</span></span></p>

    <p class="Style"><span class="FontStyle"><span class="calibre1" xml:lang="TR">"Yeni Sten benim," diyor Pelle, "onu ben getirdim ve istediğim zaman alırım."</span></span></p>

    <p class="Style"><span class="FontStyle"><span class="calibre1" xml:lang="TR">Pelle kavga etmeye başladığında, gözleri sanki ağlamak üzereymiş gibi daha da kızarıyor ve sesi daha boğuk, hırıl hırıl bir hal alıyor. Oysa Dritto, ağzını açmadan önce soğuk, taviz vermez bir havaya bürünüyor, bir tek burun kanatları atıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Öyleyse, bir yere gitmiyorsun," diyor.</span></span></p>

    <p class="Style"><span class="FontStyle"><span class="calibre1" xml:lang="TR">Pelle, sızlanmaya başlayıp becerileriyle övünüyor ve öyleyse birliği bırakacağını, ama bütün silahlarını alıp götüreceğini söylüyor. Dritto'nun keskin tokadı iniyor yanağına: "Sana söylediğime uyacaksın, tamam mı?"</span></span></p>

    <p class="Style"><span class="FontStyle"><span class="calibre1" xml:lang="TR">Yoldaşlar bakıp onay veriyorlar; Dritto'yu Pelle'den daha değerli bulmuyorlar, ama komutanın sözünü dinletebiliyor olmasından memnunlar.</span></span></p>

    <p class="Style"><span class="FontStyle"><span class="calibre1" xml:lang="TR">Pelle orada durmuş, solgun yanağında beş parmağın bıraktığı kırmızı iz, burunu çekiyor.</span></span></p>

    <p class="Style"><span class="FontStyle"><span class="calibre1" xml:lang="TR">"Görürsün sen," diyor Pelle. Arkasını dönüp uzaklaşıyor.</span></span></p>

    <p class="Style"><span class="FontStyle"><span class="calibre1" xml:lang="TR">Dışarıda sis var. Çetedekiler omuz silkiyorlar. Daha önce de Pelle benzer tepkiler göstermiş, sonra hep yeni vurgunla geri dönmüştü. Pin, Pelle'nin arkasından koşuyor: "Hey, Pelle, tabancam, dinlesene, o tabanca...” Ondan ne isteyeceğini bile bilmiyor. Ama Pelle çoktan yok oluverdi, sis de Pin'in seslenişlerini bastırıyor. Pin, ötekilerin arasına dönüyor, şapkalarında saman lifleri var, bakışları keyifsiz.</span></span></p>

    <p class="Style"><span class="FontStyle"><span class="calibre1" xml:lang="TR">Pin, havayı şenlendirmek ve önceki alayların intikamını almak için, en savunmasız olanlarına sataşmaya başlıyor, ama çok geçmeden kendisi daha çok alay konusu oluyor. O sırada, Calabrialı dört akraba sökün ediyor: Dük, Marki, Kont ve Baron. Bu dört akraba, kendileriyle aynı köyden olup, daha önce buralara göç eden dört kız kardeşle evlenmek için, köyden gelmişler; en yaşlıları olan ve kendini saydırmayı bilen Dük'ün rehberliğinde, az çok kendi başlarına çetecilik yapıyorlar.</span></span></p>

    <p class="Style"><span class="FontStyle"><span class="calibre1" xml:lang="TR">Dük, şakağına doğru kaydırdığı, yuvarlak, kürklü bir bere giymiş; köşeli, mağrur bir yüzü ve düz bıyıkları var. Kemerinin içine soktuğu Avusturya yapımı kocaman bir tabanca taşıyor; karşı koyan olursa, tabancasını çekip karşısındakinin karnına dayıyor, bu arada öfkeli ve çift ünsüzler, tuhaf eklerle dolu diliyle yarım yamalak bir söz geveliyor: "Şeyyimden aşşaa!"</span></span></p>

    <p class="Style"><span class="FontStyle"><span class="calibre1" xml:lang="TR">Pin onu taklit ediyor: "Vayy! Hemmşerrim!"</span></span></p>

    <p class="Style"><span class="FontStyle"><span class="calibre1" xml:lang="TR">Şakaya gelemeyen Dük ise, Avusturya yapımı kocaman silahıyla Pin’in peşinden koşup bağırıyor: "Beyynini daatıcaam senin! Boyynuzlarını kırıcaam!"</span></span></p>

    <p class="Style"><span class="FontStyle"><span class="calibre1" xml:lang="TR">Ama Pin ötekilerin kendisinden yana olduğunu, onu savunacaklarını ve Calabrialıları (alnını kaplayan saçlarıyla sünger suratlı Marki; melez yerliler gibi sıska ve hüzünlü Kont ve bir gözü şaşı olan, başında kocaman siyah köylü şapkası, yaka iliğine taktığı Meryem Ana rozetiyle en gençleri Baron) alaya almaktan hoşlandıklarını bildiği için riski göze alıyor. Dük'ün asıl mesleği kaçak kasaplıkmış, birlikte boğazlanacak bir hayvan olduğunda da işi o üstleniyor: Karanlık bir kana tapınma var onda. Dört kafadar sık sık birlikten ayrılıyor, yavukluları kız kardeşlerin yaşadığı karanfil tarlalarına doğru vadiye iniyorlar. Orada, sanki eski kan davaları nedeniyle kendi adlarına savaşıyorlarmış gibi, Kara Tugay'larla gizemli çatışmalara giriyor, pusu kuruyor, öç alıyorlar.</span></span></p>

    <p class="Style"><span class="FontStyle"><span class="calibre1" xml:lang="TR">Kimi zaman, akşamları, Tahta Külah lakaplı Uzun Zena, Pin'e biraz susmasını, kitapta güzel bir parça bulduğunu ve yüksek sesle okumak istediğini söylüyor. Tahta Külah lakaplı Uzun Zena'nın günlerce evden çıkmadığı oluyor: Ufalanmış samanın üzerine uzanıp küçük bir kandilin ışığında</span></span> <span class="FontStyle2"><span class="calibre22" xml:lang="TR">Süper Cinayet Öyküleri</span></span> <span class="FontStyle"><span class="calibre1" xml:lang="TR">adlı kocaman bir kitabı okuyor. Harekâtlarda bile kitabı yanında taşıyor ve Almanların gelmesini beklerken, makineli tüfeği yerleştirdikleri sarnıcın üzerine kitabı koyup okumaya devam edebiliyor.</span></span></p>

    <p class="Style"><span class="FontStyle"><span class="calibre1" xml:lang="TR">Şimdi tekdüze Cenova aksanıyla yüksek sesle okuyor kitabı: Gizemli Çin mahallelerinde ortadan yok oluveren kişilerin hikâyeleri. Dritto, yüksek sesle kitap okunmasından hoşlanıyor ve ötekileri susturuyor; hayatı boyunca asla bir kitabı okuyacak sabrı gösteremediğini, ama bir keresinde, hapisteyken, yüksek sesle</span></span> <span class="FontStyle2"><span class="calibre22" xml:lang="TR">Monte Kristo Kontu'nu</span></span> <span class="FontStyle"><span class="calibre1" xml:lang="TR">okuyan yaşlı bir mahkûmu saatlerce dinlediğini ve bundan çok hoşlandığım söylüyor.</span></span></p>

    <p class="Style"><span class="FontStyle"><span class="calibre1" xml:lang="TR">Ama Pin, kitap okumakta ne gibi bir zevk olduğunu anlayamıyor ve sıkılıyor. "Tahta Külah," diyor, "karın ne diyecek o gece?"</span></span></p>

    <p class="Style"><span class="FontStyle"><span class="calibre1" xml:lang="TR">"Hangi gece?" diyor henüz Pin'in esprilerine alışmamış olan Tahta Külah lakaplı Uzun Zena.</span></span></p>

    <p class="Style"><span class="FontStyle"><span class="calibre1" xml:lang="TR">"İlk kez yatağa yattığınız ve sen aralıksız kitap okuduğun gece!"</span></span></p>

    <p class="Style"><span class="FontStyle"><span class="calibre1" xml:lang="TR">"Kirpi suratlı!" diyor Uzun Zena.</span></span></p>

    <p class="Style"><span class="FontStyle"><span class="calibre1" xml:lang="TR">""Öküz dudaklı!" diye karşılık veriyor Pin. Cenovalının uzun solgun bir yüzü, kocaman iki dudağı var, tahtadanmış gibi duran, eski püskü, deri bir berenin siperliği altında da donuk bir çift gözü. Uzun Zena kızıp yerinden kalkmaya hazırlanıyor: "Niçin öküz dudaklı? Niçin öküz dudaklı diyorsun bana?"</span></span></p>

    <p class="Style"><span class="FontStyle"><span class="calibre1" xml:lang="TR">"Öküz dudaklı!" diye üsteliyor Pin, adamın kocaman iki elinin menzili dışında durarak. "Öküz dudaklı!"</span></span></p>

    <p class="Style"><span class="FontStyle"><span class="calibre1" xml:lang="TR">Pin riski göze alıyor, çünkü Cenovalının asla zahmete katlanıp peşinden koşmayacağını, biraz sonra her zamanki gibi istediğini söylemesine izin vereceğini ve koca parmağıyla kaldığı yeri tutarak yeniden okumaya koyulacağını biliyor. Çetelerin görüp göreceği en tembel adam: Liman hamallarını andıran bir sırtı var, ama yürüyüşler sırasında sırtı boş gitmek için hep bir mazeret bulur. Bütün birlikler ondan kurtulmaya çalışmış, sonunda Dritto'nun birliğine göndermişler.</span></span></p>

    <p class="Style"><span class="FontStyle"><span class="calibre1" xml:lang="TR">"İnsanların," diyor Tahta Külah lakaplı Uzun Zena, "bütün yaşamları boyunca çalışmak zorunda bırakılmaları, zalimliğin ta kendisi."</span></span></p>

    <p class="Style"><span class="FontStyle"><span class="calibre1" xml:lang="TR">Ama insanların pek fazla çaba göstermeden zengin oldukları ülkeler varmış, Amerika gibi: Buharlı gemiler yeniden seferlerine başlar başlamaz, oraya gidecekmiş Uzun Zena.</span></span></p>

    <p class="Style"><span class="FontStyle"><span class="calibre1" xml:lang="TR">Kulübedeki samanlığın üzerine uzanmış, uzun kollarını gererek: "Serbest girişim, her şeyin sırrı serbest girişim," diyor ve o özgür ve mutlu ülkelerdeki yaşamı anlatan kitabın üzerindeki parmağıyla sözcükleri tek tek hecelemeye, dudaklarını hareket ettirmeye koyuluyor.</span></span></p>

    <p class="Style"><span class="FontStyle"><span class="calibre1" xml:lang="TR">Gece, artık herkes samanlıkta uyurken, Tahta Külah lakaplı, namı diğer Öküz Dudaklı Uzun Zena, başladığı sayfanın kenarını kıvırıyor, kitabı kapıyor, kandili üfleyerek söndürüyor ve yanağını kitabın kapağına yaslayıp uykuya dalıyor.</span></span></p>
  </div>
</body>
</html>
