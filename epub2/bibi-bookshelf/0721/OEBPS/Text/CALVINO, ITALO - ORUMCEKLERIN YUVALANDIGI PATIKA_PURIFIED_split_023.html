<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ÖRÜMCEKLERİN YUVALANDIĞI PATİKA</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection11">
    <span class="FontStyle7"><span class="calibre29" xml:lang="TR"><br class="calibre7" id="calibre_pb_24" /></span></span>

    <p class="MsoNormal1"><span class="FontStyle7"><span class="calibre30" xml:lang="TR">&nbsp;</span></span></p>

    <p class="TWOONECHAPTERSUBTITLE" id="calibre_toc_12"><a class="pcalibre pcalibre1" id="_Toc393876208"><span class="FontStyle6"><span class="calibre43" xml:lang="TR">10</span></span></a></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="calibre3">&nbsp;</span></p>

    <p class="Style"><span class="FontStyle"><span class="calibre1" xml:lang="TR">Dritto'nun adamları, sabah, kulübenin çevresinde sessiz hareketlerle yola çıkmak için hazırlanırken, ortalık hâlâ karanlık. Battaniyeleri omuzlarına doluyorlar: Şafak sökmeden, tepede taşlar üzerinde yürürlerken, hava soğuk olacak. Adamlar, kendileri yerine, omuzlarında taşıdıkları battaniyelerin yazgısını düşünüyorlar: Kaçarken düşüp yok olacak battaniye, belki Ölürlerken kana bulanacak, belki onu bir faşist alıp şehirde ganimet olarak ötekilere gösterecek. İyi de, ne önemi var bir battaniyenin?</span></span></p>

    <p class="Style"><span class="FontStyle"><span class="calibre1" xml:lang="TR">Tepelerinde, bulutların üzerindeymiş gibi, düşman kolunun hareket ettiğini hissediyorlar. Tozlu yollarda, farlar kapalı, dönen koca tekerlekler, manga komutanlarına: "Daha çok var mı?" diye soran, şimdiden yorgun düşmüş askerlerin ayak sesleri. Dritto'nun adamları alçak sesle konuşuyorlar, sanki düşman kolu kulübe duvarının arkasından geçiyormuş gibi.</span></span></p>

    <p class="Style"><span class="FontStyle"><span class="calibre1" xml:lang="TR">Şimdi taslarındaki haşlanmış kestaneleri kaşıklıyorlar; bir daha ne zaman yiyebilecekler, bilinmez. Bu kez aşçı da harekâta katılacak; kepçe kepçe dağıtıyor kestaneleri, bir yandan da uykudan şiş gözleriyle alçak sesle sövüyor. Giglia da kalkmış, adamlar hazırlıklarını sürdürürken, boş boş ortalarda dolaşıyor. Mancino arada bir durup ona bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Bak, Giglia," diyor, "senin burada kampta tek başına kalman güvenli değil. Ne olur ne olmaz."</span></span></p>

    <p class="Style"><span class="FontStyle"><span class="calibre1" xml:lang="TR">"Nereye gitmemi istiyorsun?" diyor Giglia.</span></span></p>

    <p class="Style"><span class="FontStyle"><span class="calibre1" xml:lang="TR">"Eteğini geçir üzerine, bir köye git, kadınlara bir şey yapmazlar. Dritto, gitmesini, burada tek başına kalamayacağını söyle ona."</span></span></p>

    <p class="Style"><span class="FontStyle"><span class="calibre1" xml:lang="TR">Dritto kestane yemedi; yakası kalkık, neredeyse hiç konuşmadan, adamların hazırlıklarını yönetiyor. Başını kaldırmıyor ve hemen karşılık vermiyor.</span></span></p>

    <p class="Style"><span class="FontStyle"><span class="calibre1" xml:lang="TR">&nbsp;"Hayır," diyor. "Burada kalması daha iyi."</span></span></p>

    <p class="Style"><span class="FontStyle"><span class="calibre1" xml:lang="TR">Giglia, "gördün mü?" dercesine şöyle bir bakıyor kocasına ve Kuzen'le karşı karşıya geliyor, Kuzen başını kaldırıp bakmadan: "Çekil ayak altından!" diyor. Kadın geri dönüp uyumak için eve giriyor.</span></span></p>

    <p class="Style"><span class="FontStyle"><span class="calibre1" xml:lang="TR">Pin de, hazırlık içindeki sahibini gören bir av köpeği gibi, adamların ayaklarının arasında dolaşıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Çarpışma," diye düşünüyor, heyecan duymaya çalışarak. "Şimdi çarpışma olacak."</span></span></p>

    <p class="Style"><span class="FontStyle"><span class="calibre1" xml:lang="TR">"O halde," diyor Giacinto'ya, "hangisini alayım?"</span></span></p>

    <p class="Style"><span class="FontStyle"><span class="calibre1" xml:lang="TR">Komiser pek aldırmıyor ona. "Ne?" diyor.</span></span></p>

    <p class="Style"><span class="FontStyle"><span class="calibre1" xml:lang="TR">"Hangi tüfeği alayım?" diyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">"Sen mi?" diyor Giacinto. "Sen gelmiyorsun."</span></span></p>

    <p class="Style"><span class="FontStyle"><span class="calibre1" xml:lang="TR">"Elbette, geliyorum."</span></span></p>

    <p class="Style"><span class="FontStyle"><span class="calibre1" xml:lang="TR">"Çekil. Zaman, çocukları peşimize takabileceğimiz zaman değil. Dritto istemiyor. Çekil."</span></span></p>

    <p class="Style"><span class="FontStyle"><span class="calibre1" xml:lang="TR">Pin, şimdi öfkeli mi öfkeli, silahsız arkalarından gidecek, çetedekiler ona ateş edinceye kadar onları kızdıracak.</span></span></p>

    <p class="Style"><span class="FontStyle"><span class="calibre1" xml:lang="TR">"Dritto, Dritto, gelmemi istemediğin doğru mu?"</span></span></p>

    <p class="Style"><span class="FontStyle"><span class="calibre1" xml:lang="TR">Dritto karşılık vermiyor, bir sigara izmaritinden ısırırcasına küçük dumanlar çekiyor.</span></span></p>

    <p class="Style"><span class="FontStyle"><span class="calibre1" xml:lang="TR">"İşte," diyor Pin. "Aldın mı cevabını, doğru olmadığını söyledi."</span></span></p>

    <p class="Style"><span class="FontStyle"><span class="calibre1" xml:lang="TR">"Şimdi enseme bir şaplak inecek," diye düşünüyor. Ama Dritto hiçbir şey söylemiyor.</span></span></p>

    <p class="Style"><span class="FontStyle"><span class="calibre1" xml:lang="TR">"Harekâta katılabilir miyim, Dritto?" diyor Pin. Dritto sigarasını tüttürüyor.</span></span></p>

    <p class="Style"><span class="FontStyle"><span class="calibre1" xml:lang="TR">"Dritto gelebileceğimi söyledi, duydun mu Giacinto?" diyor</span></span></p>

    <p class="Style"><span class="FontStyle"><span class="calibre1" xml:lang="TR">Pin.</span></span></p>

    <p class="Style"><span class="FontStyle"><span class="calibre1" xml:lang="TR">Şimdi Dritto: "Kes! Burada kalıyorsun!" diyecek. Oysa hiçbir şey söylemiyor; nasıl olur? Pin: "Öyleyse, geliyorum," diyor bağırarak.</span></span></p>

    <p class="Style"><span class="FontStyle"><span class="calibre1" xml:lang="TR">Ve boştaki silahları bıraktıkları yere doğru gidiyor, dikkatleri üzerine çekecek şekilde ağır adımlarla, ıslık çalarak. En hafif tüfeği seçiyor.</span></span></p>

    <p class="Style"><span class="FontStyle"><span class="calibre1" xml:lang="TR">"O halde, bunu alıyorum," diyor bağırarak. "Birisinin mi bu?"</span></span></p>

    <p class="Style"><span class="FontStyle"><span class="calibre1" xml:lang="TR">Kimse karşılık vermiyor. Pin geriye dönüyor, tüfeği kayışından tutup ileri geri sallıyor. Yere, tam Dritto'nun karşısına oturup sürgüyü, gezi, tetiği gözden geçirmeye başlıyor.</span></span></p>

    <p class="Style"><span class="FontStyle"><span class="calibre1" xml:lang="TR">Şarkı mırıldanır gibi: "Tüfeğim var! Tüfeğim var!" diyor.</span></span></p>

    <p class="Style"><span class="FontStyle"><span class="calibre1" xml:lang="TR">Birisi: "Sus! Çıldırdın mı?" diyor ona.</span></span></p>

    <p class="Style"><span class="FontStyle"><span class="calibre1" xml:lang="TR">Adamlar manga manga, grup grup sıraya giriyorlar, mühimmat taşıyıcıları aralarında iş bölümü yapıyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"Öyleyse, anlaştık," diyor Dritto. "Birlik, Pellegrino'daki elektrik kulesi ile ikinci koyak arasına mevzilenecek. Komuta Kuzen'de. Orada taburdan yeni emirleri alacaksınız."</span></span></p>

    <p class="Style"><span class="FontStyle"><span class="calibre1" xml:lang="TR">Şimdi adamların hepsi, saç büklümlerinin arasından uykulu ve kaygılı gözlerle ona bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Peki, sen?" diye soruyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"Ben hastayım," diyor. "Ben gelemem."</span></span></p>

    <p class="Style"><span class="FontStyle"><span class="calibre1" xml:lang="TR">İşte, şimdi ne olacaksa olsun. Adamlar henüz bir şey söylemediler. "Ben bitmiş bir adamım," diye düşünüyor Dritto. Şimdi ne olacaksa olsun. Adamların bir şey söylememeleri, itiraz etmemeleri, korkunç bir şey; demek ki, onu çoktan mahkûm etmişler, son sınamayı reddettiği için memnunlar, belki de bunu ondan bekliyorlardı. Gene de, neyin onu böyle davranmaya ittiğini anlamıyorlar; nedenini Dritto kendisi de doğru dürüst bilemiyor, ama artık ne olacaksa olsun, kendini akıntıya bırakmaktan başka yapacak bir şey yok.</span></span></p>

    <p class="Style"><span class="FontStyle"><span class="calibre1" xml:lang="TR">Oysa, Pin her şeyi anlıyor: Dilini dişlerinin arasına kıstırmış, yanakları al al olmuş, son derece dikkatli. Orada, samana yarı gömülü Giglia yatıyor, erkek gömleği altındaki sımsıcak göğüsleriyle. Gece, samanın ortasında sıcak basıp bir o yana bir bu yana dönüyor. Bir keresinde, herkes uyurken kalktı, pantolonunu çıkardı ve üstü çıplak yatağa girdi. Pin onu gördü. Vadide kıran kırana bir çarpışma olurken, kulübede çarpışmadan yüz kat daha heyecan verici, şaşırtıcı şeyler olacak. Bu yüzden, Dritto, Pin'in harekâta katılmasına izin veriyor. Pin, tüfeği ayaklarının dibine bıraktı; dikkat kesilmiş, her hareketi gözleriyle takip ediyor. Adamlar yerlerini alıyorlar, kimse Pin'e sıraya girmesini söylemiyor.</span></span></p>

    <p class="Style"><span class="FontStyle"><span class="calibre1" xml:lang="TR">O anda, şahin çatının kirişlerinden kanat çırpmaya, umutsuzluğa kapılmış gibi kırpık kanatlarını birbirine vurmaya başlıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Babeuf! Babeuf'e yiyecek vermeliyim!" diyor Mancino ve hayvana vereceği sakatatın bulunduğu torbayı almaya koşuyor. Bunun üzerine, adamların hepsi aşçıya ve kuşa doğru dönüyorlar, sanki bütün hınçlarını belirli bir şeye kusmak istiyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"Senin de, kuşunun da Allah belasını versin! Uğursuz kuş bozuntusu! Ne zaman ötse, bir felaket geliyor başımıza!' Koparıver şunun boynunu!"</span></span></p>

    <p class="Style"><span class="FontStyle"><span class="calibre1" xml:lang="TR">Mancino, pençeleriyle omzuna tutunan şahinle adamların karşısında durup hayvanı et parçalarıyla besliyor ve nefretle yoldaşlarına bakıyor: "Şahin benim, tek kelime edemezsiniz ve istersem, onu da harekâta getiririm, anlaşıldı mı?"</span></span></p>

    <p class="Style"><span class="FontStyle"><span class="calibre1" xml:lang="TR">"Koparıver şunun boynunu!” diye bağırıyor Tahta Külah lakaplı Uzun Zena. "Şahinleri düşünmenin sırası değil! Koparıver boynunu, yoksa biz koparırız!"</span></span></p>

    <p class="Style"><span class="FontStyle"><span class="calibre1" xml:lang="TR">Ve kuşu tutmak için atılıyor. Hayvan elini gagalayıp kanatıyor. Şahin tüylerini kabartıyor, kanatlarını açıyor ve sarı gözlerini devirerek susmamacasına bağırmaya başlıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Gördün mü? Gördün mü? Oh olsun!" diyor aşçı. Adamların hepsi, diken diken olmuş sakalları, havaya kaldırdıkları yumruklarıyla, Mancino'nun çevresini sardılar.</span></span></p>

    <p class="Style"><span class="FontStyle"><span class="calibre1" xml:lang="TR">"Sustur şunu! Sustur şunu! Uğursuzluk getiriyor! Almanları çekiyor üzerimize!"</span></span></p>

    <p class="Style"><span class="FontStyle"><span class="calibre1" xml:lang="TR">Tahta Külah lakaplı Uzun Zena, yaralı elindeki kanı emiyor.</span></span></p>

    <p class="Style"><span class="FontStyle"><span class="calibre1" xml:lang="TR">"Öldürün şunu!" diyor.</span></span></p>

    <p class="Style"><span class="FontStyle"><span class="calibre1" xml:lang="TR">Omzundaki makineli tüfekle Dük, tabancasını kayışından çıkardı.</span></span></p>

    <p class="Style"><span class="FontStyle"><span class="calibre1" xml:lang="TR">"Ben ateş edeyim ona! Ben ateş edeyim!" diye homurdanıyor.</span></span></p>

    <p class="Style"><span class="FontStyle"><span class="calibre1" xml:lang="TR">Şahin yatışmak bir yana, giderek daha çok hırçınlaşıyor. "Peki," diyerek kararını veriyor Mancino. "Peki. Bakın ne yapıyorum ona. Peki. Siz istediniz bunu."</span></span></p>

    <p class="Style"><span class="FontStyle"><span class="calibre1" xml:lang="TR">Kuşun başını dizlerinin arasında, yere doğru tutarak, iki eliyle hayvanın boynundan tutup sıkıyor şimdi. Adamlardan çıt çıkmıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Peki. Şimdi memnunsunuz, değil mi? Şimdi memnunsunuz. Peki."</span></span></p>

    <p class="Style"><span class="FontStyle"><span class="calibre1" xml:lang="TR">Şahin artık hareket etmiyor, kırpık kanatları açık duruyor, kabarık tüyleri kendini koyuveriyor. Mancino onu bir çalılığın üzerine atıyor ve Babeuf baş aşağı, kanatlarıyla asılı kalıyor. Son bir titremenin ardından ölüyor.</span></span></p>

    <p class="Style"><span class="FontStyle"><span class="calibre1" xml:lang="TR">"Sıraya. Herkes sıraya girsin ve gidelim," diyor Kuzen. "Makineli tüfekler önde, mühimmat taşıyıcıları arkada. Tüfekli erler en sonda. Gidelim."</span></span></p>

    <p class="Style"><span class="FontStyle"><span class="calibre1" xml:lang="TR">Pin, bir kenarda duruyor. Sıraya girmiyor. Dritto, arkasını dönüp kulübeye giriyor. Adamlar, dağa giden yoldan sessizce uzaklaşıyorlar. En arkadaki, omuzları kuş pisliğiyle kirlenmiş denizci ceketiyle Mancino.</span></span></p>

    <p class="Style"><span class="FontStyle"><span class="calibre1" xml:lang="TR">Kulübede, saman kokuyor karanlık. Kadınla adam, battaniyeye sarılmış, ayrı ayrı yatıyorlar, karşılıklı iki köşede. Kıpırdamıyorlar. Pin, sabaha kadar gözlerini kırpmayacaklarına yemin edebilir. O da uzandı ve gözleri açık duruyor. Öyle durup bakacak ve kulak kabartacak, o da gözlerini kırpmayacak. Öteki ikisi kaşınmıyorlar bile, yavaşça soluk alıp veriyorlar. Gene de, uyanıklar, Pin biliyor bunu ve yavaş yavaş uykuya dalıyor.</span></span></p>

    <p class="Style"><span class="FontStyle"><span class="calibre1" xml:lang="TR">Uyandığında, sabah olmuş. Pin, ezilmiş samanın ortasında tek başına. Yavaş yavaş her şeyi anımsıyor. Çarpışma günü! Nasıl oluyor da silah sesleri işitilmiyor? Dritto'nun aşçının karısıyla bayram yapacağı gün! Pin kalkıp dışarı çıkıyor. Her günkü gibi mavi bir gök, göğü böyle mavi görmek ürkütüyor insanı; kuşların öttüğü bir gün, ama kuşların öttüğünü işitmek ürkütüyor insanı.</span></span></p>

    <p class="Style"><span class="FontStyle"><span class="calibre1" xml:lang="TR">Mutfak, harap haldeki eski bir kulübenin duvar yıkıntıları arasına kurulmuş. İçeride Giglia var. Kestane dolu bir tencerenin altındaki ateşi biraz körüklüyor: Yüzü solgun, gözleri donuk.</span></span></p>

    <p class="Style"><span class="FontStyle"><span class="calibre1" xml:lang="TR">"Pin, biraz kestane ister misin?" diyor, o öylesine sahte anne edasıyla, Pin'le arasını iyi tutmak istiyormuş gibi.</span></span></p>

    <p class="Style"><span class="FontStyle"><span class="calibre1" xml:lang="TR">Pin, kadınlardaki anne edasından nefret ediyor; her şeyin bir göz boyama olduğunu ve tıpkı ablası gibi kendisinden haz etmediklerini, yalnızca biraz çekindiklerini biliyor. Nefret ediyor Giglia'dan.</span></span></p>

    <p class="Style"><span class="FontStyle"><span class="calibre1" xml:lang="TR">"Olay" olup bitmiş midir acaba? Peki, Dritto nerede? Kadına sormaya karar veriyor.</span></span></p>

    <p class="Style"><span class="FontStyle"><span class="calibre1" xml:lang="TR">"Pekâlâ, bitti mi her şey?" diye soruyor. "Ne?" diyor Giglia. '</span></span></p>

    <p class="Style"><span class="FontStyle"><span class="calibre1" xml:lang="TR">Pin karşılık vermiyor, hafifçe suratını asıp göz ucuyla ona bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Şimdi kalktım," diyor Giglia bir melek edasıyla.</span></span></p>

    <p class="Style"><span class="FontStyle"><span class="calibre1" xml:lang="TR">"Anladı inek," diye düşünüyor Pin, "anladı."</span></span></p>

    <p class="Style"><span class="FontStyle"><span class="calibre1" xml:lang="TR">Ne var ki, ciddi hiçbir şey olmamış gibi geliyor Pin'e; Giglia'nın yüzünde gergin bir ifade var, soluğunu tutuyor sanki.</span></span></p>

    <p class="Style"><span class="FontStyle"><span class="calibre1" xml:lang="TR">Dritto geliyor. Yıkanmaya gitmiş; boynunda rengi solmuş bir havlu var. Kırışıklıkların ve gölgelerin izini taşıyan olgun adam ifadesi var yüzünde.</span></span></p>

    <p class="Style"><span class="FontStyle"><span class="calibre1" xml:lang="TR">"Henüz ateş etmeye başlamadılar," diyor.</span></span></p>

    <p class="Style"><span class="FontStyle"><span class="calibre1" xml:lang="TR">"Vay canına, Dritto," diyor Pin, "hepsi uyuyakalmış olmasın?"</span></span></p>

    <p class="Style"><span class="FontStyle"><span class="calibre1" xml:lang="TR">Dritto gülümsemiyor, dişlerini emiyor.</span></span></p>

    <p class="Style"><span class="FontStyle"><span class="calibre1" xml:lang="TR">"Tugayın tamamı tepelerde uyuyakalmış olabilir mi?" diyor Pin, "Almanlar parmaklarının ucuna basarak çıkageliyorlar.</span></span> <span class="FontStyle2"><span class="calibre1" xml:lang="TR">Raus! Raus!</span></span> <span class="FontStyle"><span class="calibre1" xml:lang="TR">Bir arkamızı dönüyoruz, karşımızda onlar."</span></span></p>

    <p class="Style"><span class="FontStyle"><span class="calibre1" xml:lang="TR">Pin bir noktayı gösteriyor ve Dritto oraya dönüyor. Sonra döndüğü için canı sıkılıyor ve omuz silkiyor. Ateşin yanına oturuyor.</span></span></p>

    <p class="Style"><span class="FontStyle"><span class="calibre1" xml:lang="TR">"Hastayım," diyor.</span></span></p>

    <p class="Style"><span class="FontStyle"><span class="calibre1" xml:lang="TR">"Biraz kestane ister misin?" diyor Giglia. Dritto küle tükürüyor. "Midemi yakıyor kestane," diyor. "Yalnızca çorba iç."</span></span></p>

    <p class="Style"><span class="FontStyle"><span class="calibre1" xml:lang="TR">"Midem yanıyor."</span></span></p>

    <p class="Style"><span class="FontStyle"><span class="calibre1" xml:lang="TR">Sonra biraz düşünüp: "Ver hadi," diyor. Kirli tasın kenarını ağzına götürüp içiyor. Sonra tası yere koyuyor.</span></span></p>

    <p class="Style"><span class="FontStyle"><span class="calibre1" xml:lang="TR">"İyi. Ben yerim," diyor Pin. Ve sıcak kestanelere kaşığını daldırmaya başlıyor. Dritto başını kaldırıp Giglia'ya bakıyor. Üst gözkapağında uzun ve sert kirpikleri var, alttaki kirpiksiz.</span></span></p>

    <p class="Style"><span class="FontStyle"><span class="calibre1" xml:lang="TR">"Dritto," diyor kadın.</span></span></p>

    <p class="Style"><span class="FontStyle"><span class="calibre1" xml:lang="TR">"Hmm."</span></span></p>

    <p class="Style"><span class="FontStyle"><span class="calibre1" xml:lang="TR">"Niçin gitmedin?"</span></span></p>

    <p class="Style"><span class="FontStyle"><span class="calibre1" xml:lang="TR">Pin başını tasa daldırmış, aşağıdan yukarıya, tasın kenarından öteye bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Nereye?"</span></span></p>

    <p class="Style"><span class="FontStyle"><span class="calibre1" xml:lang="TR">"Harekâta. Ne soru ama!"</span></span></p>

    <p class="Style"><span class="FontStyle"><span class="calibre1" xml:lang="TR">"Söyle nereye gideyim, burada oturmuş ben bile bilmiyorum nereye gideceğimi."</span></span></p>

    <p class="Style"><span class="FontStyle"><span class="calibre1" xml:lang="TR">"Sorun nedir, Dritto?"</span></span></p>

    <p class="Style"><span class="FontStyle"><span class="calibre1" xml:lang="TR">"Sorun ne mi, sorunun ne olduğunu biliyor muyum ben? Tugaydakiler darağacına göndermek istiyorlar beni, epeydir böyle bu, kedinin fareyle oynadığı gibi oynuyorlar benimle. Her defasında: 'Dritto, bak, Dritto, bunu daha sonra konuşuruz, şimdi dikkatli ol, Dritto, düşün, dikkat et, her suç er geç cezasını görür... Canları cehenneme! Katlanamıyorum artık. Bana bir şey söyleyeceklerse, açıkça söylesinler. Biraz da canımın istediğini yapacağım."</span></span></p>

    <p class="Style"><span class="FontStyle"><span class="calibre1" xml:lang="TR">Giglia, Dritto'dan daha yukarıda oturuyor; burun kanatlarından soluyarak, uzun uzun Dritto'ya bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Biraz da canımın istediğini yapacağım," diyor Dritto ona, ölgün gözleriyle. Bir elini kadının dizine koymuş.</span></span></p>

    <p class="Style"><span class="FontStyle"><span class="calibre1" xml:lang="TR">Pin'in tastaki kestaneleri gürültüyle emişi işitiliyor.</span></span></p>

    <p class="Style"><span class="FontStyle"><span class="calibre1" xml:lang="TR">"Dritto, ya sana kötü bir oyun oynarlarsa," diyor Giglia.</span></span></p>

    <p class="Style"><span class="FontStyle"><span class="calibre1" xml:lang="TR">Dritto kadının yanına yaklaşıyor, şimdi Giglia'nın ayaklarının dibine uzanıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Ölüm umurumda değil," diyor. Ama dudakları titriyor, hasta çocuk dudakları. "Ölüm umurumda değil. Ama daha önce istediğim... Daha önce..."</span></span></p>

    <p class="Style"><span class="FontStyle"><span class="calibre1" xml:lang="TR">Başını yukarı doğru çevirip aşağıdan yukarıya, yukarıda oturan Giglia'ya bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">Pin, boş tası içindeki kaşıkla yere atıyor. Çınn! diye ses çıkarıyor kaşık.</span></span></p>

    <p class="Style"><span class="FontStyle"><span class="calibre1" xml:lang="TR">Dritto, Pin'den yana dönüyor, şimdi dudaklarını ısırarak ona bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Ee?" diyor Pin. Dritto omuz silkiyor.</span></span></p>

    <p class="Style"><span class="FontStyle"><span class="calibre1" xml:lang="TR">"Ateş etmiyorlar," diyor. "Ateş etmiyorlar," diyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">Dritto ayağa kalkıyor; sinirli sinirli çevrede dolaşıyor biraz. "Git biraz su getir, Pin."</span></span></p>

    <p class="Style"><span class="FontStyle"><span class="calibre1" xml:lang="TR">"Derhal," diyor Pin ve postallarını bağlamak için eğiliyor.</span></span></p>

    <p class="Style"><span class="FontStyle"><span class="calibre1" xml:lang="TR">"Yüzün solgun, Giglia," diyor Dritto. Kadının arkasında ayakta duruyor, dizleriyle onun sırtına dokunuyor.</span></span></p>

    <p class="Style"><span class="FontStyle"><span class="calibre1" xml:lang="TR">"Belki de hastayım," diyor Giglia fısıltılı bir sesle.</span></span></p>

    <p class="Style"><span class="FontStyle"><span class="calibre1" xml:lang="TR">Pin, sonu gelmez, tonu giderek yükselen tekdüze nakaratlarından birine başlıyor: "Solgun kadın!.. Solgun kadın!.. Solgun kadın!.. Solgun kadın!.. Solgun kadın!.."</span></span></p>

    <p class="Style"><span class="FontStyle"><span class="calibre1" xml:lang="TR">Dritto ellerini kadının yanaklarına koyup onun başını kendine doğru çeviriyor: "Benim gibi hasta mısın sen de? Söyle, benim gibi hasta mısın?.."</span></span></p>

    <p class="Style"><span class="FontStyle"><span class="calibre1" xml:lang="TR">"Solgun kadın!.. Solgun kadın!..” diyerek şarkı söyler gibi mırıldanıyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">Dritto, öfkeli bir yüz ifadesiyle Pin'e doğru dönüyor: "Şu suyu alıp getirecek misin?"</span></span></p>

    <p class="Style"><span class="FontStyle"><span class="calibre1" xml:lang="TR">"Bekle," diyor Pin, "ötekini de bağlayayım."</span></span></p>

    <p class="Style"><span class="FontStyle"><span class="calibre1" xml:lang="TR">Ve ayakkabılarıyla boğuşmaya devam ediyor.</span></span></p>

    <p class="Style"><span class="FontStyle"><span class="calibre1" xml:lang="TR">"Senin nasıl hasta olduğunu bilmiyorum...” diyor Giglia.</span></span></p>

    <p class="Style"><span class="FontStyle"><span class="calibre1" xml:lang="TR">"Nasıl hastasın?"</span></span></p>

    <p class="Style"><span class="FontStyle"><span class="calibre1" xml:lang="TR">Alçak sesle konuşuyor Dritto: "Ayakta duramayacak kadar hasta, artık katlanamayacak kadar hasta."</span></span></p>

    <p class="Style"><span class="FontStyle"><span class="calibre1" xml:lang="TR">Şimdi, hala</span></span> <span class="FontStyle"><span class="calibre1" xml:lang="TR">kadının arkasında durarak, onu omuzlarından kavrıyor ve koltukaltlarından tutuyor.</span></span></p>

    <p class="Style"><span class="FontStyle"><span class="calibre1" xml:lang="TR">"Solgun kadın!.. Solgun kadın!.."</span></span></p>

    <p class="Style"><span class="FontStyle"><span class="calibre1" xml:lang="TR">"Hadi, Pin."</span></span></p>

    <p class="Style"><span class="FontStyle"><span class="calibre1" xml:lang="TR">"Tamam. Gidiyorum. Şimdi gidiyorum. Hasırlı şişeyi ver." Sonra, durup kulak kabartıyor. Dritto da duruyor, gözlerini boşluğa dikerek.</span></span></p>

    <p class="Style"><span class="FontStyle"><span class="calibre1" xml:lang="TR">“Ateş etmiyorlar," diyor.</span></span></p>

    <p class="Style"><span class="FontStyle"><span class="calibre1" xml:lang="TR">"Etmiyorlar, değil mi? Hayır, etmiyorlar...” diyor Pin.</span></span></p>

    <p class="Style"><span class="FontStyle"><span class="calibre1" xml:lang="TR">Susuyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"Pin!"</span></span></p>

    <p class="Style"><span class="FontStyle"><span class="calibre1" xml:lang="TR">"Gidiyorum."</span></span></p>

    <p class="Style"><span class="FontStyle"><span class="calibre1" xml:lang="TR">Pin, hasırlı şişeyi sallaya sallaya, önceki parçayı ıslıkla çalarak yola çıkıyor. O gün çok eğlenceli geçecek. Pin'in merhamet göstermeye hiç mi hiç niyeti yok, Dritto'dan korkmuyor artık, artık hiçbir şey onun komutasında değil; harekâta gitmeyi reddetti, bu yüzden artık hiçbir şey onun komutasında değil. Artık ıslık mutfaktan duyulmuyordur. Pin susuyor, duruyor, ayaklarının ucuna basarak geri dönüyor. Çoktan alt alta üst üste yere uzanmışlardır, köpekler gibi birbirlerinin boynunu ısırıyorlardır! Pin, çoktan yıkıntıların ortasındaki mutfağa ulaştı. Yoo, gene oradalar. Dritto, ellerini kadının saçlarına, ensesine koymuş, kadın da ondan kaçmak istiyormuş gibi, dişi kedilere özgü bir hareket yapıyor. Pin'in geldiğini işitip birden dönüyorlar. "Ee?" diyor adam.</span></span></p>

    <p class="Style"><span class="FontStyle"><span class="calibre1" xml:lang="TR">"Öteki şişeyi almaya gelmiştim," diyor Pin. "Bunun hasırı gevşemiş."</span></span></p>

    <p class="Style"><span class="FontStyle"><span class="calibre1" xml:lang="TR">Dritto eliyle şakaklarını ovuyor: "İşte!"</span></span></p>

    <p class="Style"><span class="FontStyle"><span class="calibre1" xml:lang="TR">Kadın, gidip patates çuvalının yanına oturuyor: "Peki. Biraz patates soyalım, hiç olmazsa bir şey yapmış oluruz."</span></span></p>

    <p class="Style"><span class="FontStyle"><span class="calibre1" xml:lang="TR">Yere bir çuval yayıyor, üzerine soyulacak patateslerle iki bıçak koyuyor.</span></span></p>

    <p class="Style"><span class="FontStyle"><span class="calibre1" xml:lang="TR">"Bir bıçak al, Dritto, burada patatesler var," diyor.</span></span></p>

    <p class="Style"><span class="FontStyle"><span class="calibre1" xml:lang="TR">Pin, budala ve ikiyüzlü buluyor kadını.</span></span></p>

    <p class="Style"><span class="FontStyle"><span class="calibre1" xml:lang="TR">Dritto, eliyle alnını ovuşturmaya devam ediyor: "Hâlâ ateş etmiyorlar," diyor, "neler olup bittiğini Allah bilir."</span></span></p>

    <p class="Style"><span class="FontStyle"><span class="calibre1" xml:lang="TR">Pin yeniden yola düşüyor, şimdi gerçekten su almaya gidecek. Onlara vakit tanımak lazım, yoksa hiçbir zaman hiçbir şey olmayacak. Pınarın yakınlarında dut dolu bir çalılık var. Pin dut yemeye koyuluyor. Duttan hoşlanır, ama şimdi yediğinden bir tat alamıyor, ağzını dolduruyor, ama dut tadı alamıyor. İşte: Şimdi yeterince dut yedi, geri dönebilir. Ama belki de daha çok erken, en iyisi önce tuvalet ihtiyacını gidermek. Çalıların arasına çömeliyor. Bir yandan ıkınıp bir yandan mutfağın yıkıntıları arasında birbirini kovalayan Dritto'yla Giglia'yı ya da günbatımında, çırılçıplak ve solgun, dişleri takır takır ederek çukurlarda diz çökmeye götürülen adamları düşünmek güzel - hepsi de, tıpkı kendi dışkısı gibi, tuhaf bir çekiciliği olan anlaşılmaz ve kötü şeyler.</span></span></p>

    <p class="Style"><span class="FontStyle"><span class="calibre1" xml:lang="TR">Yapraklarla siliniyor. Hazır, yola çıkıyor.</span></span></p>

    <p class="Style"><span class="FontStyle"><span class="calibre1" xml:lang="TR">Mutfakta patatesler yere devrilmiş. Giglia bir köşede, çuvalların ve büyük tencerenin ötesinde ve elinde bir bıçak var. Erkek gömleğinin düğmeleri çözülmüş, altında apak ve sıcak göğüsler! Dritto, engelin öteki tarafında, bıçakla Giglia'yı tehdit ediyor. Doğru: Birbirlerini kovalıyorlar, belki de şimdi birbirlerini yaralayacaklar.</span></span></p>

    <p class="Style"><span class="FontStyle"><span class="calibre1" xml:lang="TR">Oysa, gülüyor; ikisi de gülüyor: Şakalaşıyorlarmış. Pis pis gülüyorlar, evlere şenlik bir şakalaşma, ama gülüyorlar.</span></span></p>

    <p class="Style"><span class="FontStyle"><span class="calibre1" xml:lang="TR">Pin hasırlı şişeyi yere koyuyor: "Su!" diyor yüksek sesle.</span></span></p>

    <p class="Style"><span class="FontStyle"><span class="calibre1" xml:lang="TR">Şimdi adamla kadın bıçakları bırakıp su içmeye geliyorlar. Dritto, şişeyi alıp Giglia'ya veriyor. Giglia ağzını şişeye dayayıp içiyor; Dritto kadının dudaklarına bakıyor.</span></span></p>

    <p class="Style"><span class="FontStyle"><span class="calibre1" xml:lang="TR">Sonra: "Hâlâ ateş etmiyorlar," diyor.</span></span></p>

    <p class="Style"><span class="FontStyle"><span class="calibre1" xml:lang="TR">Pin'e doğru dönüyor: "Hâlâ ateş etmiyorlar," diye yineliyor. "Acaba neler oluyor aşağıda?"</span></span></p>

    <p class="Style"><span class="FontStyle"><span class="calibre1" xml:lang="TR">Pin, eşitler arasında olduğu gibi, kendisine böyle bir soru sorulduğunda, memnun oluyor.</span></span></p>

    <p class="Style"><span class="FontStyle"><span class="calibre1" xml:lang="TR">"Söyle, neler oluyor acaba, Dritto?" diye soruyor.</span></span></p>

    <p class="Style"><span class="FontStyle"><span class="calibre1" xml:lang="TR">Dritto şişeyi ağzına değdirmeden içiyor, şişedeki suyu boğazına boşaltıyor, ne bitmez şeymiş! Ağzını kuruluyor: ''Al, Giglia, daha içmek istersen. Susadıysan iç, su getirmesi için gene yollarız çocuğu."</span></span></p>

    <p class="Style"><span class="FontStyle"><span class="calibre1" xml:lang="TR">"İsterseniz," diyor Pin, buruk, "bir kova su getiririm size."</span></span></p>

    <p class="Style"><span class="FontStyle"><span class="calibre1" xml:lang="TR">İkisi bakışıp gülüyorlar. Ama Pin, kendi söylediği şeye gülmediklerini, bunun bütünüyle onlara has, gizli, nedensiz bir gülüş olduğunu anlıyor.</span></span></p>

    <p class="Style"><span class="FontStyle"><span class="calibre1" xml:lang="TR">"isterseniz," diyor Pin, "yıkanacağınız kadar su getiririm size."</span></span></p>

    <p class="Style"><span class="FontStyle"><span class="calibre1" xml:lang="TR">İkisi bakışıp gülmeye devam ediyorlar.</span></span></p>

    <p class="Style"><span class="FontStyle"><span class="calibre1" xml:lang="TR">"Yıkanacak kadar," diye yineliyor adam, gülüyor mu, dişlerini mi takırdatıyor belli olmuyor. "Yıkanacak kadar, Giglia, yıkanacak kadar."</span></span></p>

    <p class="Style"><span class="FontStyle"><span class="calibre1" xml:lang="TR">Kadını omuzlarından tutuyor. Birden yüzünde karanlık bir ifade beliriyor ve Giglia'yı bırakıyor: "Aşağıya bak, aşağıya," diyor.</span></span></p>

    <p class="Style"><span class="FontStyle"><span class="calibre1" xml:lang="TR">Bir çalılığın üzerinde, birkaç adım ötelerinde, kanatları dikenlere takılmış, ölü şahin duruyor.</span></span></p>

    <p class="Style"><span class="FontStyle"><span class="calibre1" xml:lang="TR">"Gözüm görmesin! Gözüm görmesin şu leşi!" diyor, ''Artık görmek istemiyorum!"</span></span></p>

    <p class="Style"><span class="FontStyle"><span class="calibre1" xml:lang="TR">Bir kanadından tutup uzağa, zakkum ağaçlarının arasına fırlatıyor şahini: Babeuf, belki yaşamı boyunca hiç yapmadığı gibi havada süzülüyor. Giglia, Dritto'nun kolunu tutuyor: "Yo, zavallı Babeuf!"</span></span></p>

    <p class="Style"><span class="FontStyle"><span class="calibre1" xml:lang="TR">"Gözüm görmesin!" diyor öfkeden benzi atan Dritto, ''Artık görmek istemiyorum onu! Git göm onu! Pin, git göm onu. Küreği al, göm onu, Pin!"</span></span></p>

    <p class="Style"><span class="FontStyle"><span class="calibre1" xml:lang="TR">Pin, zakkum ağaçlarının arasındaki ölü kuşa bakıyor: Ya ölü ölü kalkar da, gözünün orta yerinden gagalarsa?</span></span></p>

    <p class="Style"><span class="FontStyle"><span class="calibre1" xml:lang="TR">"Gitmem," diyor.</span></span></p>

    <p class="Style"><span class="FontStyle"><span class="calibre1" xml:lang="TR">Dritto, burun kanatlarını oynatıyor, eli tabancasında: "Çapayı al, yürü, Pin."</span></span></p>

    <p class="Style"><span class="FontStyle"><span class="calibre1" xml:lang="TR">Şimdi Pin, şahini bir ayağından kaldırıyor: Kanca gibi eğik ve sert pençeleri var. Pin, çapa omzunda, baş aşağı tutup salladığı ölü kuşu taşıyarak yürüyor. Zakkum ağaçlı alanları, ormanın bir bölümünü geçip kırlara çıkıyor. Aşama aşama yükseltilerle tepeye doğru uzanan kırların altında, gözlerine toprak dolmuş bütün ölüler gömülü, düşman ölüler ve yoldaş ölüler. Şimdi bir de şahin.</span></span></p>

    <p class="Style"><span class="FontStyle"><span class="calibre1" xml:lang="TR">Pin tuhaf daireler çizerek kırlarda yürüyor. Kuş için bir çukur kazarken, çapayla bir insan yüzünü açığa çıkarmak istemiyor. Ölülere basmak da istemiyor, onlardan korkuyor. Gene de, bir ölüyü, dişleri görülen, gözleri oyuk bir ölüyü topraktan kazıp çıkarmak güzel olurdu.</span></span></p>

    <p class="Style"><span class="FontStyle"><span class="calibre1" xml:lang="TR">Pin, çevresinde göz alabildiğine uzanan dağları görüyor, nerede bittiği belli olmayan kocaman vadileri, yüksek ve dik, kara ormanlarla kaplı yamaçları ve dağları, birbiri ardınca, sonsuza dek uzayıp giden sıradağları. Pin, toprağın üzerinde yalnız. Toprağın altında, ölüler. Öteki insanlar, ormanların ve yamaçların ötesinde, kadını erkeği, toprağın üzerinde sürünerek ilerliyor, birbirlerini öldürmek için birbirlerinin üzerine atlıyorlar. Ölü şahin, ayağının dibinde. Rüzgârlı gökte bulutlar uçuşuyor, başının üzerinde kocaman bulutlar. Pin, ölü kuş için bir çukur kazıyor. Küçük bir çukur yeterli; şahin, bir insan değil. Pin, şahini eline alıyor; gözleri kapalı hayvanın; ak, tüysüz gözkapakları neredeyse insanı andırıyor. Şahinin gözkapaklarını açmaya çalışınca, altında yuvarlak ve sarı gözlerini görüyor. Şahini vadinin uçsuz bucaksız göğüne fırlatmak, kanatlarını açtığını, havaya yükseldiğini, başının üzerinde bir dolanıp sonra uzaktaki bir noktaya doğru uçtuğunu görmek geçiyor içinden. Kendisinin de, peri masallarındaki gibi, dere tepe düz gidip, sırf iyi insanların yaşadığı büyülü bir ülkeye ulaşıncaya kadar onun peşinden gittiğini. Oysa Pin şahini çukura koyup küreğin ucuyla toprağı üzerine kaydırıyor.</span></span></p>

    <p class="Style"><span class="FontStyle"><span class="calibre1" xml:lang="TR">O anda gök gürültüsünü andıran bir patlama vadiyi dolduruyor; silah sesleri, yaylım ateşi, yankının büyüttüğü boğuk atışlar: çarpışma! Pin korkuyla geriye çekiliyor. Korkunç gürültüler havayı yarıyor: Yakın, Pin'e yakın, nereden geldiği belli olmuyor. Biraz sonra ateşten mermiler üzerine düşecek. Birazdan kayalıkların ardından makineli tüfeklerini kuşanmış Almanlar beliriverecek, Pin'in üzerine çökecekler.</span></span></p>

    <p class="Style"><span class="FontStyle"><span class="calibre1" xml:lang="TR">"Dritto!"</span></span></p>

    <p class="Style"><span class="FontStyle"><span class="calibre1" xml:lang="TR">Pin kaçıyor şimdi. Çapayı, çukuru kazdığı toprağa saplı bıraktı. Koşuyor ve çevresinde hava gürültülerle yarılıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Dritto! Giglia!"</span></span></p>

    <p class="Style"><span class="FontStyle"><span class="calibre1" xml:lang="TR">İşte, şimdi ormanda koşuyor. Makineli tüfek, ta ta ta ta güm, el bombaları, havan topu atışları: Savaş birden uykusundan uyanmış ve nerede olduğu belli olmuyor, belki Pin'in birkaç adım ötesinde, belki şu patikayı dönünce makineli tüfeğin kesik kesik ateş ettiğini ve çalılıklar arasında uzanmış ölüleri görecek.</span></span></p>

    <p class="Style"><span class="FontStyle"><span class="calibre1" xml:lang="TR">"İmdat! Dritto! Giglia!"</span></span></p>

    <p class="Style"><span class="FontStyle"><span class="calibre1" xml:lang="TR">İşte zakkum ağaçlarının içinden çıplak kıyılara çıktı. Atışlar, açık göğün altında daha da korkutucu.</span></span></p>

    <p class="Style"><span class="FontStyle"><span class="calibre1" xml:lang="TR">"Dritto! Giglia!"</span></span></p>

    <p class="Style"><span class="FontStyle"><span class="calibre1" xml:lang="TR">Mutfak: Kimse yok. Kaçmışlar! Onu tek başına bıraktılar!</span></span></p>

    <p class="Style"><span class="FontStyle"><span class="calibre1" xml:lang="TR">"Dritto! Ateş ediyorlar! Ateş ediyorlar!"</span></span></p>

    <p class="Style"><span class="FontStyle"><span class="calibre1" xml:lang="TR">Pin, ağlayarak, kıyılarda rastgele koşuyor. Orada, çalıların arasında, bir battaniye, bir insan gövdesine sarılı battaniye hareket ediyor. Bir ceset, hayır, iki ceset, iç içe geçmiş iki çift bacak dışarı çıkıyor, sallanıyor.</span></span></p>

    <p class="Style"><span class="FontStyle"><span class="calibre1" xml:lang="TR">"Savaş! Dritto! Ateş ediyorlar! Savaş!"</span></span></p>
  </div>
</body>
</html>
