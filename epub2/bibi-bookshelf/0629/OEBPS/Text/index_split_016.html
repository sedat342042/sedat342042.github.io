<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_15">84</h2>

  <p class="calibre1">nüsü öyle, ama üç yaşındaki bir çocuktan ne farkı var onun."</p>

  <p class="calibre1">"Hayır, yani dilencilik için pek uygun değil demek istiyorum. Onlar, daha çok kimsesiz çocukları bu işlerde kullanırlar. Kimsesiz ve yaşlan küçük çocukları.</p>

  <p class="calibre1">En çok da çelimsiz ve masum yüzlü olanları. Çocukları ilkel ameliyatlarla sakat bırakırlar, insanlar acıyıp daha çok para versin diye."</p>

  <p class="calibre1">"Aman Tanrım... aman Tanrım" diye dehşet içinde söylenerek peş peşe istavrozlar çıkarıyor Madam. Zavallı kadının halini görünce böyle söylediğime pişman oluyorum.</p>

  <p class="calibre1">"Yani Maria için böyle bir şey söz konusu olamaz, demek istiyorum. Belki yalnızca sarkıntılık yapmak isteyen serserilerdi."</p>

  <p class="calibre1">"Yapma gözünü seveyim Sedat Abi" diye karşı çıkıyor Şeref. "Sarkıntılık yapacak herif, sabahtan akşama kadar kızın yolunu gözler mi?"</p>

  <p class="calibre1">Söyledikleri doğru. Ama Madam'ı daha fazla tedirgin etmek istemiyorum.</p>

  <p class="calibre1">"Olmayacak iş yok. Bu meslekte neler gördük biz" diye yuvarlayarak lafı değiştiriyorum.</p>

  <p class="calibre1">"Adamları görsen tanırsın değil mi?"</p>

  <p class="calibre1">"Anında tanırım Abi. Sen yeter ki onları bul."</p>

  <p class="calibre1">"Sen de adresini ver, yüzleştirme filan gerekirse..."</p>

  <p class="calibre1">Hiç beklemediğim bir şey oluyor. Sabahtan beri mahallenin aslanı gibi atıp tutan Şerefin yüzü kararıyor.</p>

  <p class="calibre1">"Aman Abi" diyor. "Bunlar kalleş adamlardır. Onları benim gammazladığımı anlarlarsa, başım belaya girer."</p>

  <p class="calibre1">"Merak etme" diyorum bıyık altından gülerek. "Aynalı odadan bakarsın. Seni onlara göstermeyiz."</p>

  <p class="calibre1">Şeref tedirginliğini üstünden atamıyor, ama ısrarım karşısında adresini vermemezlik de edemiyor. Şerefin adresini not defterime yazdıktan sonra Madam'a dönüyorum.</p>

  <p class="calibre1">"Siz de korkmayın artık. Duydunuz, merkeze bildirdim, bu geceden itibaren sürekli polis bulunacak. Ayrıca plaka numaraları elimizde. En kısa sürede yakalayacağız onları."</p>

  <p class="calibre1">Onuncu bölüm</p>

  <p class="calibre1">Otomobilim sitenin bahçesine girdiğinde hava yeni kararmaya başlıyor. Eve neden böyle erken geldiğimi bilmiyorum. Belki yapacak işim olmamasından; Madam'ın evinden çıkınca tamirciye uğrayıp arabayı aldım. Mustafa, Maria'ya sarkıntılık eden herifleri araştırıyor. Yann sabah 1. Şube'de Sinan'la görüşeceğim. Yıl-dız'a, büroya da gidebilirdim, ama ne amcamın ne de başka birinin yüzünü görmek içimden gelmiyor. Üzerimde bir yorgunluk var; bedensel bitkinlikten çok duygusal bir yorgunluğa benziyor. Çalışırken kayboluyor, ama yalnız kalınca yeniden depreşiyor. Sanırım yaşamımın en kötü dönemini geçiriyorum.</p>

  <p class="calibre1"></p>

  <p class="calibre1">Aslında yeni bir durum değil bu Yıldırım'ın öldürülmesiyle başladı, ama giderek daha beter bir hal alıyor. Ne kadar bela varsa hepsi üst üste geldi. Yıldırım ilk darbeydi, hiç beklemediğim bir yıkım. Belki de kendi içime kapanmamalı onun bıraktığı yerden sürdürmeliydim. Neye yarardı ? Binbaşı Yıldırım'dan sonra Yüzbaşı Sedat da bir sabah işe giderken kimliği belirsiz kişilerin açtığı ateş</p>

  <p class="calibre1">sonucu öldürülemez miydi ? Buna değer mi ?</p>

  <p class="calibre1">Mine'yle karşılaştığımda kafamda bu soru vardı. "Buna değer mi?" Biraz da Mine'nin etkisiyle bu soruyu yanıtlamayı erteledim. O benim için bir kaçış oldu.</p>

  <p class="calibre1">Mine'nin varlığı Yıldınm'ı düşünmememi sağladı. Belki korkumun kamuflajı oldu.</p>

  <p class="calibre1">Ama daha önemlisi ona âşık oldum. Soluk almaktan, yemekten, öpüşmekten, deniz kenarında yürümekten, yaşamdaki basit olaylardan, küçük zevklerden tat almaya başladım.</p>

  <p class="calibre1">Bizim meslek çok kıskançtır, insanın zamanının, enerjisinin tümünü ister; eşmiş, çocukmuş, sevgiliymiş bunlar ikincil olmak durumundadır. Hatta onların yaşamı bile işe göre belirlenmeye başlar. İyi bir eş, şefkatli bir baba, romantik bir sevgili olmak istesek</p>

  <p class="calibre1">bile bunu başarmamız zordur. Mine, beni işimin kıskacından kurtardı. Yeniden normal yaşama dönmemi sağladı. Belki Yıldınm'la yapmaya karar verdiğimiz işleri gerçekleştiremedim, belki inancımı yitirdim, ama yaşama sevincimi kazandım.</p>

  <p class="calibre1">Şimdi Mine yokken, yeniden başa dönmüş gibiyim. Aynı tatsızlığı hissediyorum...</p>

  <p class="calibre1">Otomobili park edip dışarı çıktığımda, kapıcı Necati saygıyla karşılıyor beni.</p>

  <p class="calibre1">Hiç görmedim nereden çıktı bu adam.</p>

  <p class="calibre1">"Geçmiş olsun, Sedat Bey" diyor ezik bir tavırla. "Duyunca çok üzüldük."</p>

  <p class="calibre1">"Sağolasın Necati Efendi" diyerek otomobilin kapısını kapıyorum.</p>

  <p class="calibre1">"Nasılsınız, iyicesiniz inşallah ?" diyerek peşim sıra yürümeye başlıyor.</p>

  <p class="calibre1">"iyiyim iyiyim..."</p>

  <p class="calibre1">"iyi görünüyorsunuz maşallah."</p>

  <p class="calibre1">Asansörün önüne gelince soruyorum:</p>

  <p class="calibre1">"Çocuklar nasıl?"</p>

  <p class="calibre1">Yüzü gölgeleniyor, yine de asansör kapısını açmayı ihmal etmiyor.</p>

  <p class="calibre1">"Nasıl olsunlar, bildiğiniz gibi Sedat Bey."</p>

  <p class="calibre1">On yedi yaşında bir oğlu, on bir ve sekiz yaşlarında iki kızı var; üçü de zekâ özürlü. Akraba evliliği yapmış, karısı amcasının kızı.</p>

  <p class="calibre1">Asansöre binene kadar kapının önünde bekliyor. Asansörün kapısını kapatırken abartıya kaçan saygılı tavrıyla:</p>

  <p class="calibre1">"İyi akşamlar" demeyi de unutmuyor.</p>

  <p class="calibre1">Geçen yıl apartman sakinleri onu işten çıkarmayı istemişlerdi. Ağır kanlıymış, gönderilen yerden geç geliyormuş. Benim çabamla kaldı. Şimdi daha dakik. Bana saygısı da bu yüzden, biraz da polis olmamın verdiği korku. Evet, beni sitedekiler polis olarak tanırlar. İstihbaratçı olduğumu gizlemek için avukat ya da iş adamı olduğumu da söyleyebilirdim, ama işi düşenler başımı ağrıtabilirlerdi, bu yüzden polis olmayı seçtim. Böylece site sakinleri daha mesafeli duruyorlar ve mesleğim fazlaca meraklarını çekmiyor.</p>

  <p class="calibre1">Yedinci katın düğmesine basarken, kapıcının çocuklarını düşünüyorum. Okul yok, iş yok bütün gün, yalnızca evlerinin önündeki kaldırımı görebilen küçük pencereli bodrum katında oturup gelip geçenlerin ayaklarını izliyorlar. Bazen de anneleri üçünü el ele tutuşturup gezmeye götürüyor. Onlarla sokakta birkaç defa karşılaştım, dikkat ettim, çocukların her biri ayrı yönlere bakıyordu.</p>

  <p class="calibre1">Gözlerinde ne bir merak ne bir şaşkınlık öylece, paytak adımlarla yürüyorlardı.</p>

  <p class="calibre1">Asansör sarsılarak, yukarı doğru çıkarken, Madam'ın evinde konuşulanlar geliyor aklıma"Özürlü çocukları kaçınp, dilencilik yaptınyorlarmış." Bizim kapıcı da bu kaygıyı taşıyor mu acaba? Belki de benim çocuklarıma bir şey olmaz, diye düşünüyordur. Çocuklarından birini alıp götürseler sevinir belki. Aldığı parayla bu kadar kişiyi geçindirmek çok zor olmalı... Neler düşünüyorum! O kadar da değil, geçinemiyor diye insan çocuğunun kaçırılmasını ister mi? Madam nasıl titriyor kızının üstüne. Kızımı kaçıracaklar diye nasıl da korkuyor kadıncağız... Ya Madam kaygısında haklıysa? Gerçekten de Mine'yi, Maria sanarak kaçırdılarsa. Ben bile onu Mine sanmadım mı ? Mine'nin kaçırmak istedikleri kız olmadığını anlayınca da onu öldürüp bir yere gömmüşlerdir. Hayır, hayır... Bu olamaz. Dilendirmek için Maria'nın yaşı çok büyük, üstelik onu arayıp soracak annesi, yakınları var. Adamlar başlarının derde gireceğinden korkarlar. Sonra bana düzenlenen suikast, Fahri... Ölü ele geçen öteki terprist... Yok canım bu olanaksız.</p>

  <p class="calibre1">Asansör durduğunda, aptalca olduğunu bile bile hâlâ bu kaçırılma olasılığına kafa yoruyorum. Kapıyı açıp koridora çıkıyorum. Koridor karanlık, alışkanlıkla elektrik düğmesine uzanıyor ellerim. Belki de dilendirmek için değil de, zengin ülkelerdeki yaşlı hastalara organ nakli yapabilmek için Maria'yı kaçırmak istemişlerdir. Özürlü bir çocuğu ne kadar ararlar ki ? Kaçırdıkları kızın Maria değil de Mine olduğunu anladıklarında onlar için bir şey fark etmemiştir.</p>

  <p class="calibre1">Satacakları organ nasıl olsa ellerindeki genç kızda var... Mine'nin parçalanmış</p>

  <p class="calibre1">bedeni gözlerimin önüne geliyor. Bu görüntüyü kovmak için kafamı sallıyorum.</p>

  <p class="calibre1">Neler düşünüyorum... Böyle bir şey olamaz. Organ nakli için kaçırma olaylarının Türkiye'de olup olmadığını bile bilmiyorum. Öğrenmek lazım. Hadi canım nesini öğreneceğim, düpedüz saçmalık bu. Duyduğum sesle irkiliyorum. O zaman kendi kendime konuştuğumu fark ediyorum. İyi ki koridorda kimse yok.</p>

  <p class="calibre1">Melike erken geldiğime çok seviniyor. Tek üzüntüsü yemeği hazırlamamış olması.</p>

  <p class="calibre1">İkizler oturma odasında televizyonda, kahramanları robotlar olan bir çizgi film izliyorlar. Filme öyle dalmışlar ki geldiğimi fark etmiyorlar bile.</p>

  <p class="calibre1">Arkalarından usulca yaklaşıp, kızlarımı sımsıkı kucaklamak isteği kabarıyor içimde, yanlarına gidecekken:</p>

  <p class="calibre1">"Yine Sevim Hanım geldi" diyor Melike. "Seninle konuşmak istiyor."</p>

  <p class="calibre1">Canım sıkılıyor, yine ağlayacak, Mine'yi soracak. Onunla karşılaşmak istemiyorum.</p>

  <p class="calibre1">"Yarın görüşürüz" diyorum.</p>

  <p class="calibre1">"Önemli olduğunu söyledi. Gelince mutlaka beni arasın dedi."</p>

  <p class="calibre1">Anlaşılan Melike de kadının gelmesini istiyor. Kafasının içi sorularla dolu, bana hissettirmemeye çalışsa da bir şeyler sezinlediğine eminim.</p>

  <p class="calibre1">"Sana bir şey söyledi mi ?"</p>

  <p class="calibre1">"Hayır, ben de sormadım zaten, ama çok tedirgindi."</p>

  <p class="calibre1">"Tedirgin mi ?" Ben de merak etmeye başlıyorum.</p>

  <p class="calibre1">"Kötü bir haber mi var acaba?"</p>

  <p class="calibre1">Melike, bilmiyorum dercesine hafifçe omzunu yukarı kaldırıyor. İçerde televizyon izleyen kızlarıma bakıyorum, onları kucaklama isteğim kayboluyor.</p>

  <p class="calibre1">"O halde çağıralım Sevim Hanım'ı" diyorum.</p>

  <p class="calibre1">Melike telefonun almacını kaldırırken, ben de yüzümü yıkamak için banyonun yolunu tutuyorum. Neden çocuklarımın yanına gitmekten vazgeçtim ? Mantığımla verdiğim bir karar değil, duygusal bir tepki. Ama basit bir açıklaması da var; Mine'den haber almam daha önemli. İnanın bana, bu, çocuklarımı sevmem için de gerekli. Tuhaf bir duygusal denge oluşmuş içimde. Bu dengenin bir ucunda Mine yer alıyor, öteki ucunda Melike ile çocuklar var. Mine'nin kaybolmasıyla bu denge bozuldu, sanki onunla birlikte, Melike'yi ve kızlarımı da yitirdim. Belki yadırganacak bir durum; ikisiyle birlikteyken hiç suçluluk duymuyordum; ne Mine'ye ne de Melike'ye karşı. Sanki iki kadınla birlikte yaşamak benim için normal bir şeydi. Yıldırım haklı galiba; erkeklerin çokeşli olduğunu söylerdi.</p>

  <p class="calibre1">Ama o hiçbir zaman karısı dışında birine âşık olmadı, pek sık olmasa da geçici ilişkiler yaşamakla yetindi. Yaşadıklarını orada bıraktı, her defasında evine döndü. Amcamın ise böyle bir ilişkisini duymadım, olduğunu da sanmıyorum. Evine bağlı bir erkek, işine bağlı demek daha doğru aslında. Çünkü onun gözünde ev de istihbarat faaliyetinin bir parçası bu durumda yengem de lojistik destek memurundan başka bir işlev taşımıyor tabiî. Amcama böyle söylesem nasıl da kızar bana. Hemen ailenin kutsiyetinden söz etmeye koyulur. Oysa hepimiz için gerçek bu; eşlerimiz bizim destekçilerimizden başka ne ki ? Asıl anlayamadığım kadınlarımızın buna neden katlandığı ? Neden bizi terk edip gitmedikleri ? Belki onlar da işin gizine, büyüsüne kapılıyorlar. Önemli görevler yüklenen birine karşı hissedilen aşağılık kompleksiyle, durumlarını kabulleniyorlar. Bu tutumları onları daha çok sevmemizi sağlamasa da, bizlere sorunsuz yaşam alanları yarattıkları için hoşumuza gidiyor. Ama bu hoş-</p>

  <p class="calibre1">lanma sık sık bıkkınlık duygusuyla da yer değiştiriyor. Fırtınalı mesleğimizin karşıtı olan dingin bir aile yaşamının da zaman zaman bizlere yetmediği oluyor.</p>

  <p class="calibre1">Mine'yle ilişkim başlamadan önce karımdan sıkıldığımı hatırlıyorum. Hatta aramızdaki sevginin iyice tükendiğini düşündüğüm anlar bile oluyordu. Ama Mine'yle ilişkiye girince tuhaf bir biçimde evliliğim de canlanmaya başladı.</p>

  <p class="calibre1"></p>

  <p class="calibre1">Melike'yi bambaşka bir gözle görme olanağı buldum. Sanırım karım da bende değişiklikler olduğunu fark etti ya da en azından kadınca bir duyguyla bunu sezdi. Giderek rutinleşen sevişmelerimiz bile daha ateşli olmaya başladı. İki kadınla birlikte olmanın belki aptalca, ama aynı zamanda bir erkeğe gurur benzeri duygular tattıran keyfini yaşamaya başladım. Birine aşıktım, ötekini seviyordum. İkisiyle birlikte mutluydum. Tek sorun bu duygumu ikisine birden anlatamayışımdı. Kendime itirafta güçlük çeksem de sanırım Melike'den ayrılamayışımın nedeni de buydu...</p>

  <p class="calibre1">Lavabonun aynasında yorgun bir suratla kendini anlamaya çalışan bu adama bakıyorum. Gülümsüyorum, bu öyle zoraki bir tavır ki aynadaki adamın yüzü acıklı bir hal alıyor. Musluğu açıyorum, suyun sesi kulaklarımda çınlıyor. Avuçlarımı buz gibi suyla dolduruyorum. İçim ürperiyor, ürpertinin beni zinde tutacağına inanıyorum, suyu yüzüme çarpıyorum. Çıplak bir uyarı bedenime yayılıyor. Bir kez daha, bir kez daha; şimdi daha iyiyim. Keyifle havluya uzanıyorum. Yüzüme bastırdığım yumuşak havludan mis gibi bir koku yayılıyor; lavanta mı ? Hayır bu, Melike'nin kokusu. Elini sürdüğü yerde bu kokuyu bırakıyor. Havluyu ikinci kez koklarken kapının zilini duyuyorum. Sevim Hanım olmalı, sandığımdan daha çabuk geldi. Gerçekten de önemli bir haber var galiba.</p>

  <p class="calibre1">Banyodan aceleyle çıkıyorum. Mine'nin annesini antrede karşılıyorum. Mine gibi o da minyon tipli, daha ilk bakışta kızını andırdığı fark ediliyor. Alın yapısı, kalkık burnu, kalın dudakları tıpkı kızı. Ama Mine ondan daha farklı, daha güzel değil de, nasıl söylesem yüzü, mimikleri daha anlamlı.</p>

  <p class="calibre1">"Hoş geldiniz" diyerek elimi uzatıyorum.</p>

  <p class="calibre1">Kadın elimi sıkıyor, yüzü oldukça gergin, çenesinin titrediğini fark ediyorum.</p>

  <p class="calibre1">"Sizinle konuşmam lazım" diyor.</p>

  <p class="calibre1">"Tabiî, buyurun" diyorum çalışma odamı göstererek. Yürürken dayanamayıp soruyorum:</p>

  <p class="calibre1">"Ne oldu Sevim Hanım, yoksa Mine'den bir haber mi var?"</p>

  <p class="calibre1">"Hayır" diyor, umutsuz bir halde başını sallayarak. "Keşke öyle olsaydı."</p>

  <p class="calibre1">Odaya girince pencerenin kenarındaki koltuğa oturuyor. Ben de karşısındaki iskemleye ilişiyorum. Melike kalsın mı gitsin mi karar veremeden bir süre ayakta eğleşiyor. Sevim Hanım'a bakıyorum, sözü geciktiriyor, anlaşılan Melike'nin konuştuklarımızı duymasını istemiyor.</p>

  <p class="calibre1">"Bize biraz izin verir misin Melikeciğim ?" diyorum onu kırmaktan da çekinerek.</p>

  <p class="calibre1">"Elbette" diyerek toparlanıyor Melike. "Size birer kahve yapayım mı?" diye soruyor, sanki odada bulunma nedeni buymuş gibi.</p>

  <p class="calibre1">"Sağol şekerim, hiçbir şey istemem" diyor Sevim Hanım kararlı bir sesle.</p>

  <p class="calibre1">Bir an kadının Mine'yle ilişkimizi öğrendiğini, bu nedenle beni suçlamaya geldiğini düşünüyorum. Allah'tan karım burada olmayacak. Melike kapıyı kapatıp çıktıktan sonra,</p>

  <p class="calibre1">"Metin size neler anlattı?" diye soruyor öfkeyle.</p>

  <p class="calibre1">Bir an olayları toparlayamıyorum.</p>

  <p class="calibre1">"Metin mi?"</p>

  <p class="calibre1">"Metin, Mine'nin babası..."</p>

  <p class="calibre1">"Haa Metin Bey! Evet, bu sabah konuştuk. Almanya'ya dönecekti."</p>

  <p class="calibre1">"Doğru, şu anda uçakta olmalı. Beni havaalanından aradı. Yine içmişti. Mine'nin kaybolmasından beni sorumlu tutuyor. Ceyhun hakkında olur olmaz şeyler söyledi..."</p>

  <p class="calibre1">Sevim Hanım konuştukça öfkesi daha da artıyor. Neredeyse bağırarak konuşuyor.</p>

  <p class="calibre1">"Güya Ceyhun Mine'ye aşıkmış da... Mine ona yüz vermemiş de, anlıyorsunuz değil mi? 'Hepsini Sedat Bey'e anlattım' dedi. Ona inanmayın. Bize kötülük etmek istiyor."</p>

  <p class="calibre1">Kadının sözleri beni rahatlatıyor, demek bana değil Metin Bey'eymiş bütün kızgınlığı. Ama alttan almıyorum.</p>

  <p class="calibre1">"Hiç de kötülük yapacak birine benzemiyordu."</p>

  <p class="calibre1">"Görünüşü öyledir, efendi bir adam sanırsınız. Onu tanımak için 14 yıl birlikte yaşamak lazım."</p>

  <p class="calibre1">"Size sert mi davranıyordu?"</p>

  <p class="calibre1">"Boş verin, bunun konumuzla ilgisi yok."</p>

  <p class="calibre1">"Kızınız hakkındaki her bilginin konumuzla ilgisi var. Hiç önemsemediğimiz bir ayrıntı onu bulmamızı sağlayabilir."</p>

  <p class="calibre1"></p>

  <p class="calibre1">Bir an anlatsam mı anlatmasam mı ikircimi içinde yüzüme bakıyor, sonra başını sallayarak vazgeçiyor;</p>

  <p class="calibre1">"Utanç verici bir şey."</p>

  <p class="calibre1">"Suçların altında genellikle utanç verici şeyler yatar."</p>

  <p class="calibre1">"Ne demek istiyorsunuz ?"</p>

  <p class="calibre1">"Hiiç. Yalnızca olanları bilirsem, daha doğru akıl yürütebilirim, diyorum."</p>

  <p class="calibre1">Bir süre düşündükten sonra:</p>

  <p class="calibre1">"Peki" diyor. "Size anlatacağım. Kimseye söylemeyeceksiniz ama."</p>

  <p class="calibre1">"Bana güvenebilirsiniz."</p>

  <p class="calibre1">"Metin nasıl evlendiğimizi anlatmıştır. Çok zor durumdaydım. O zamanlar biz, günümüz gençleri kadar serbest değildik. Bir delikanlıyla flört edince hemen adınız dolaşmaya başlardı ortalıkta. Ceyhun'la ortaokul üçüncü sınıftan beri birbirimize âşıktık. Lise son sınıfta çok yakınlaştık, ben istemiyordum ama, Ceyhun'a engel olamadım birlikte olduk. İki ay sonra hamile kaldığımı öğrendim.</p>

  <p class="calibre1">Ceyhun çok gençti. Ailesine karşı çıkamadı, beni o halimle bırakıp Ankara'ya okumaya gitti."</p>

  <p class="calibre1">"Bunları biliyorum, Metin Bey anlattı."</p>

  <p class="calibre1">"Evet, sonra Metin geldi. Çok çirkin bir adamdı. Beni görmüş, beğenmiş. Teyzesi ağzımı yokladı. Önce istemedim, sonra düşününce bunun evden kurtulmam için bir fırsat olduğunu anladım. Evdeki yaşamım bir cehennem azabına dönüşmüştü. Babam her gün beni aşağılıyordu, hatta bir keresinde beni intihar etmeye teşvik edici sözler söyledi. Bazen beni öldürecekler diye korktuğum bile oluyordu. Metin'in teklifini kabul ederek bu evden kurtulabilirdim. Hem Metin yakışıklı sayılmasa da iyi bir insandı.</p>

  <p class="calibre1">Bildiğiniz gibi evlendik. Evliliğimizin ilk haftası İstanbul'da kaldık. Her şey güzeldi. Annemin babamın bana karşı tavırları değişmişti. Yine onların biricik kızı olmuştum.</p>

  <p class="calibre1">Almanya'daki evde ikinci haftamızdı. Yataktaydık..."</p>

  <p class="calibre1">Sevim Hanım başını önüne eğiyor.</p>

  <p class="calibre1">"Neden sustunuz ?" diyorum.</p>

  <p class="calibre1">"Anlatmaya utanıyorum" diyor.</p>

  <p class="calibre1">"Utanacak bir şey yok. Burada iş konuştuğumuzu düşünün."</p>

  <p class="calibre1">Başını kaldırıp mahcup gözlerle yüzüme bakıyor, bu davranışının yapay mı yoksa içten mi olduğunu tam olarak kestiremiyorum. Sonunda konuşmaya karar veriyor.</p>

  <p class="calibre1">"Metin o gece başarısız oldu. Zaten bünyesi pek sağlam değildi sık sık hastalanıyordu. Çok utandı, onu yatıştırdım. Bunun önemli olmadığını söyledim.</p>

  <p class="calibre1">Sonraki gecelerde düzelmeye başladı. Ama birlikte olduğumuz gecelerin sayısı giderek azalmaya başlamıştı. Birkaç yıl sonra ise artık hiç sevişemiyorduk.</p>

  <p class="calibre1">Önceleri büyük rahatsızlık duyan Metin sanki bu duruma alışmış gibiydi ya da her defasında başarısız olmak onu yıldırmış, artık denemek bile istemiyordu. Yalnızca bir kez "Bu kömür ocağından kurtulmam gerek" demişti.</p>

  <p class="calibre1">Maden ocağının muhasebe müdürü iyi bir adammış. Adam, Metin'e senin gibi birinin ocakta çürümesine razı olamam gibilerinden bir şeyler söylemiş. "Yakında beni yukarıya alacaklar" dedi. Söylediği de oldu. Metin'i ocaktan alıp, madenin güvenlik biriminde çalıştırmaya başladılar.</p>

  <p class="calibre1">"Güvenlik birimi mi?"</p>

  <p class="calibre1">"Maden işletmelerini koruyan özel polis gibi bir şey."</p>

  <p class="calibre1">"İlginç. Kaç yıldır çalışıyor orada?"</p>

  <p class="calibre1">"Dört ya da beş yıl kadar oluyor. Bir yıl kadar gizli çalıştı, işçiler hakkında rapor hazırlayacakmış. Sonra onu yukarı aldılar."</p>

  <p class="calibre1">"Hâlâ bu özel güvenlik örgütünde mi?"</p>

  <p class="calibre1">"Evet, o Alman herifin çok büyük etkinliği var işletmede."</p>

  <p class="calibre1">"Adını hatırlıyor musunuz ?"</p>

  <p class="calibre1">"Adama Rolfi, derdi, ama adı Rolf Schmitz'di."</p>

  <p class="calibre1">Söylediği ismi not defterime yazıyorum. Önemli bir bilgi saydığımdan değil, ama soruşturmakta yarar var.</p>

  <p class="calibre1">Sevim Hanım elimdeki kaleme bakarak:</p>

  <p class="calibre1">"Mine'yi bunlar kaçırmış olabilir mi?" diyecek oluyor.</p>

  <p class="calibre1">"Hayır, hayır öyle bir şey yok, yalnızca bilgi topluyorum. Peki sonra ilişkiniz düzeldi mi ?"</p>

  <p class="calibre1"></p>

  <p class="calibre1">"Hayır, hiçbir değişiklik olmadı. Doğrusunu söylemek gerekirse başlarda benim için de çok önemli değildi bu. Çünkü Metin'i sevmiyordum. Ceyhun'dan aldığım hazzın kırıntısını bile bulamamıştım Metin'de. Kendimi kızımı büyütmeye vermiştim. Hatta yatakları bile ayırdım, Mine'yle yatmaya başladım. Sevişmeyi düşünmek bile istemiyordum."</p>

  <p class="calibre1">"Metin Bey'in size karşı tavırları nasıldı ?"</p>

  <p class="calibre1">"Anlattım ya sanki hiçbir şey olmamış gibi davranıyordu bana. Evde bir kadının bulunması, çocuğunun olması ona yetiyordu. Belki de annesini buluyordu bende.</p>

  <p class="calibre1">Sıcak bir yuvada yaşama duygusunu tadıyordu böylece. Bu durum, Türkiye'de Ceyhun'la karşılaşıncaya kadar sürdü. Açık söylemek gerekirse Ceyhun'u görünce ilk genç kızlığımdaki kadar büyük bir heyecan duydum. Ama umuda kapılmam için de bir neden görmedim. Onun da evlenmiş olduğunu düşünüyordum. Şöyle bir konuşup ayrıldık. Ertesi gün beni buldu, hâlâ sevdiğini söyledi. Hiç evlenmemiş, yıllardır suçluluk duygusu içinde yaşamış. Özür diledi. Biraz sitem ettim, ama ne yalan söyleyeyim, ben de hâlâ ona tutkundum. Tahmin edeceğiniz gibi eski ilişkimiz yeniden alevlendi. Almanya'ya</p>
</body>
</html>
