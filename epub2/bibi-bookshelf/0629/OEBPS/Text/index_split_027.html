<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_26">145</h2>

  <p class="calibre1">Küfreder gibi sonuna kadar basıyorum kornaya. BMW'dekiler hiç tınmıyorlar, gaza basıp gidiyorlar. Son yıllarda türeyen döviz ya da borsa spekülatörlerinden olmalılar.</p>

  <p class="calibre1">"Yakalayalım Amirim" diyor Mustafa öfkeyle.</p>

  <p class="calibre1">"Boş ver" diyorum. "Onlarla zaman kaybedemeyiz. Gidip, biraz uyuyalım."</p>

  <p class="calibre1"></p>

  <p class="calibre1">Zaten öndeki araç da o kadar hızlı ki bir anda gözden kaybolu-veriyor.</p>

  <p class="calibre1">Mustafa'nın Teşvikiye'deki evine kadar başka bir şey konuşmuyoruz artık. Mustafa buruk belki de içten içe bana kızgın köşesinde oturuyor.</p>

  <p class="calibre1">Oturduğu apartmanın önüne geldiğimizde:</p>

  <p class="calibre1">"Bak Mustafa" diyorum. "Az önce söylediklerim seni suçlamak için filan değildi.</p>

  <p class="calibre1">O adi herife vurmana içerlemiş de değilim. Ben yalnızca yukarıdakilere değil, sana karşı da sorumluyum. Bildiklerimi sana anlatmak görevim. Söylediklerimi benimsersin ya da benimsemezsin, orası senin bileceğin iş."</p>

  <p class="calibre1">"Ne demek Amirim" diyor. "Anlattıklarınız benim için çok yararlı." İçten mi yoksa durumu kurtarmaya mı çalışıyor hâlâ anlayabilmiş değilim.</p>

  <p class="calibre1">"Yarın görüşürüz o halde" diyorum.</p>

  <p class="calibre1">"Hoşça kalın" diyor aracın kapısından çıkarken. Belki de bütün sorun kendine olan güvensizliği. Yaptığı her yanlışın dünyanın sonunu getireceğini sanıyor.</p>

  <p class="calibre1">Çevik adımlarla apartmanın kapısına yaklaşırken ben de Nişantaşı'na doğru hareket ediyorum. Sağ elini kaldırarak uğurluyor beni.</p>

  <p class="calibre1">Pek de yeni sayılmayacak bu apartmanın üçüncü katında yaşlı annesiyle birlikte oturuyor Mustafa. Daire babadan kalmış. Banka müdürüymüş adamcağız. Emekli olamadan kalp krizinden ölmüş. Benim gibi o da ailenin tek çocuğu. İstanbul Erkek Lise-si'ni bitirmiş. Sıkı bir Alman disiplini almış, sanırım dakikliği buradan geliyor. Sonra Hukuk Fakültesi... Teşkilata gazete ilanıyla gelen kuşaktan. Teşkilata gazete ilanıyla gelen kuşak! Eskiler, yeniler, herkes dudak büküyor bu çocuklara. Onlan küçümsüyor, bir anlamda bizden saymıyoruz galiba.</p>

  <p class="calibre1">Neden ? Çoğu serüven ya da iyi bir kariyer uğruna giriyor mesleğe. Ya biz ?</p>

  <p class="calibre1">Bizim ve bizden önceki kuşağın yurtseverlik duygulan daha güçlüydü. Öyle de olması gerekir. Yalnızca para kazanmak için edinilen bir meslek değil ki bu!</p>

  <p class="calibre1">Devletin, ülkenin başka bir anlamı vardı bizim için. Onlar için yok mu ?</p>

  <p class="calibre1">Herhalde vardır, yine de benim mesleğe ilk girdiğim günlerde hissettiğim coşkuyu göremiyorum Mustafa'da. Amcam bende görüyor muydu acaba? Elbette görüyordu, yoksa</p>
</body>
</html>
