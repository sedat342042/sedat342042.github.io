<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_20">102</h2>

  <p class="calibre1">"Biliyorum. Neyse, onlar on beş metre kadar önümüzdeydiler. Onları ilk ben gördüm. Ama çevre sakinleri olduklarını düşündüm. Yine de bir kontrol edeyim, dedim. "Durun!" diye seslendim, durmadılar. Yeniden "Durun!" dedim. Aldırmayınca üç el ateş ettim. Onlar da ateşe karşılık verdiler. Kendimizi zor yere attık.</p>

  <p class="calibre1">Ateşi kestiklerini fark ettiğimizde bile hemen üzerlerine gidemedik. Biliyorsun sis vardı. Bir süre bekledikten sonra, harekete geçtik, kaçmışlardı. Ara sokaklara baktık, ama onları bulamadık."</p>

  <p class="calibre1">"Belki o civarda başka bir eve girdiler."</p>

  <p class="calibre1">"Belki, ama birini vurdum. Yerde kan izleri vardı."</p>

  <p class="calibre1">"O zaman gerçekten de iki kişiydiler. Çünkü Balmumcu'daki oğlan daha önceden yaralanmamış. Demek ki sen ötekini vurdun. Öldü mü acaba?"</p>

  <p class="calibre1">"Sanmam, öyle olsaydı bunu propaganda için kullanırlardı."</p>

  <p class="calibre1">"Bize ipucu vermek istememiş olabilirler."</p>

  <p class="calibre1">"Götürüp sessizce bir mezarlığa gömdüklerini mi söylüyorsun? Bence bu imkânsız.</p>

  <p class="calibre1">Ölüm onlar için politik bir malzeme. Bu yüzden gözlerini kırpmadan cinayet işleyebiliyorlar."</p>

  <p class="calibre1">"İşte bunda haklısın. Biz de kendimizi savunmaya kalkınca yargısız infazcı oluyoruz."</p>

  <p class="calibre1">"Bu işte kimse seni suçlayamaz."</p>

  <p class="calibre1">"Suçladılar bile. Basın biraz daha olayın üstüne giderse kafamı koparırlar."</p>

  <p class="calibre1">"Hükümet böyle bir şeye yanaşmaz. Terörizmle topyekûn mücadele politikası yürürlükte."</p>

  <p class="calibre1">Bir sigara yakıyor Naci, derin bir nefes çektikten sonra,</p>

  <p class="calibre1">"Politikacıların başı sıkıştığında ilk harcayacaklan bizler oluruz" diyor acı acı gülerek.</p>

  <p class="calibre1">"Emniyet müdürü ne diyor bu işe ?"</p>

  <p class="calibre1">"Basında bizi destekleyen gazetecilerle görüştü. Karşı yazılar çıkarmaya çalışıyor. Ama o da senin gibi düşünüyor. 'Biraz gürültü kopar, ardından unutulur' diyor."</p>

  <p class="calibre1">"Haklı. Sana dokunamazlar."</p>

  <p class="calibre1">"Nasıl bu kadar kesin konuşabiliyorsun?"</p>

  <p class="calibre1">Sigara dumanı gözlerimi yakıyor, onu yanıtlamadan kalkıp pencereyi açıyorum.</p>

  <p class="calibre1">Serinlikten önce pis bir koku çarpıyor yüzüme. Dışarıda karlar erimeye başlamış.</p>

  <p class="calibre1">Bahçe vıcık vıcık su. Araçlarından inen iki polis sulara basmamak için sıçrayarak kapıya doğru yaklaşıyorlar. Genzimin yanmaya başladığını hissediyorum. Hemen kapatıyorum pencereyi, içerdeki nikotin dışardaki kükürtten daha iyi.</p>

  <p class="calibre1"></p>

  <p class="calibre1">"Yoksa bir şeyler mi biliyorsun?" diye üsteliyor Naci.</p>

  <p class="calibre1">Dönüyorum, tam arkamda dikilir halde buluyorum onu.</p>

  <p class="calibre1">"Dışarıda hava berbat" diyorum, sanki onu duymamış gibi. Sonra dönüp koltuğa yerleşiyorum yeniden. Naci dikkat kesilmiş bütün davranışlarımı izliyor.</p>

  <p class="calibre1">İvecenlikle yanımdaki koltuğa otururken:</p>

  <p class="calibre1">"Sizden de rapor istediler değil mi?" diye soruyor, gözlerinde ilk kez umut kıvılcımları görüyorum. "Tabiî" diyor yanıtımı beklemeden, sağ elini yumruk yapıp sol avucunun içine vurarak. "Başka kimden bilgi isteyebilirler ki? Siz oradaydınız."</p>

  <p class="calibre1">"Sabahtan beri sana merak etme diyoruz."</p>

  <p class="calibre1">Kendimden emin tavrım Naci'yi etkiliyor, ama sevinci uzun sürmüyor.</p>

  <p class="calibre1">"Senin görüşlerine ne kadar önem verirler ki?" diyor bir an göz göze geliyoruz.</p>

  <p class="calibre1">Teşkilatla aranın iyi olmadığını biliyorum, derce-sine bakıyor. Sonra utanıyor, gözlerini kaçınyor.</p>

  <p class="calibre1">"Senin bu kadar karamsar olduğunu bilmezdim."</p>

  <p class="calibre1">"Öyle deme Sedat, kızı bu yıl paralı koleje verdik, küçük ilkokula başladı. Evin taksidi... Ne yaparım işten atarlarsa?"</p>

  <p class="calibre1">"Atamayacaklar."</p>

  <p class="calibre1">Dikkatle beni süzüyor, inandırıcı görünüyor olmalıyım.</p>

  <p class="calibre1">"Umarım haklı çıkarsın" diyor. "Yaptıkların için sağol."</p>

  <p class="calibre1">"Önemli değil. Biz aynı taraftayız, birbirimizi kollamazsak, bizi kim destekler."</p>

  <p class="calibre1">"Sağol" diye yineleyerek omzuma dokunuyor. Belki bir iki şey daha söyleyecek, ama telefonun zili izin vermiyor. Naci, almacı kaldırarak:</p>

  <p class="calibre1">"Alo?" diyor. "Beni mi görmek istiyor? Tamam gelsin."</p>

  <p class="calibre1">"Senin adam gelmiş."</p>

  <p class="calibre1">"Sinan mı?"</p>

  <p class="calibre1">"Evet. Ama daha ne yapacağımızı konuşmadık."</p>

  <p class="calibre1">"Telefonda söyledim ya, sen kötü, ben iyi polisi oynayacağız."</p>

  <p class="calibre1">Az sonra kapı kararlı bir biçimde iki kez çalınıyor. Gelen Sinan olmalı. Ben masada oturuyorum, Naci arkadaki çelik dolaptaki dosyalarla uğraşıyormuş gibi yapıyor.</p>

  <p class="calibre1">Kapı yavaşça açılıyor, oldukça kısa boylu, kumral bir adam içeri giriyor.</p>

  <p class="calibre1">Sırtında kahverengi bir kaban var. Tel çerçeveli yuvarlak gözlükleri, çeneye doğru kırlaşmaya başlamış sakallanyla bir entel görüntüsüne sahip. Solcunun sanatçıya dönüşmüş hali. Gözucuyla Naci'ye bakıyorum, sağ kaşını hafifçe yukarı kaldırmış ters ters Sinan'ı süzüyor. Naci'nin işi kolay olacak, diye geçiriyorum içimden. Hiç sevmez böyle tipleri. Ama Sinan'ın hiç de çekingen bir hali yok. Kendinden emin adımlarla masaya doğru yaklaşıyor. Nazik bir tavırla:</p>

  <p class="calibre1">"Başkomiser Naci'yle görüşecektim" diyor.</p>

  <p class="calibre1">"Ne görüşecekmişsin benimle ?" diye gürlüyor Naci.</p>

  <p class="calibre1">Sinan şaşkınlıkla bir bana bir de Naci'ye bakıyor. Galiba beni Naci sanmıştı.</p>

  <p class="calibre1">Çabuk toparlıyor.</p>

  <p class="calibre1">"Siz çağırdınız ya" diyor, sakin bir tavırla.</p>

  <p class="calibre1">Naci elindeki dosyayla masaya doğru yaklaşıyor.</p>

  <p class="calibre1">"Günde elli kişiyi çağırıyoruz buraya. Kim olduğunu nereden bileyim senin ?"</p>

  <p class="calibre1">"Dün telefonla..."</p>

  <p class="calibre1">Naci, Sinan'ın daha fazla konuşmasına izin vermeden, elindeki dosyayı, masaya fırlatıyor.</p>

  <p class="calibre1">"Bak hâlâ telefon diyor. Önce bir kendim tanıt be adam!"</p>

  <p class="calibre1">Sinan çattık dercesine derin bir nefes alıyor.</p>

  <p class="calibre1">"Ben Sinan Dalya" diyor sıkıntıyla.</p>

  <p class="calibre1">Naci düşünürmüş gibi yapıyor, sonra anlamlı anlamlı başını sallayarak:</p>

  <p class="calibre1">"Eveet Sinan Dalya" diyor, "illegal yayın hikâyesi."</p>

  <p class="calibre1">Sinan şoka uğramış bir halde soruyor:</p>

  <p class="calibre1">"illegal yayın mı?"</p>

  <p class="calibre1">"Evet illegal yayın. Sen, şu acayip adlı dergiyi çıkartan Sinan değil misin?"</p>

  <p class="calibre1">"Hurufat."</p>

  <p class="calibre1">"Tamam işte o."</p>

  <p class="calibre1">Sinan, bir yanlışlık var gizlerinden gülümseyerek:</p>

  <p class="calibre1"></p>

  <p class="calibre1">"Ama" diyor. "Hurufat yasadışı bir dergi değil ki. Evraklarımızın hepsi tamam, kontrol edebilirsiniz."</p>

  <p class="calibre1">"Bana ukalalık yapma" diye çıkışıyor Naci. "Evrakların tamam olduğunu ben de biliyorum. Ama dergi yasadışı."</p>

  <p class="calibre1">Sinan'ın yüzü kıpkırmızı oluyor.</p>

  <p class="calibre1">"Evrakları eksiksiz olan bir dergi nasıl yasadışı olabilir?"</p>

  <p class="calibre1">"Görüyorsunuz değil mi Amirim" diyor Naci bana bakarak. "Bir de böyle bilgiç bilgiç konuşurlar."</p>

  <p class="calibre1">Sinan'a dönüyor yeniden.</p>

  <p class="calibre1">"Derginin her sayısından bize on adet yollaman gerekirdi. Ama sen yollamadın.</p>

  <p class="calibre1">Yazılanları öğrenmemizi istemiyorsunuz tabiî. Ne yapıyorsunuz bu dergiyle, örgüt mü kuruyorsunuz ?"</p>

  <p class="calibre1">"Örgüt filan kurduğumuz yok" diyor Sinan iki elini yana açarak. Sonra açıklamak istermişçesine bana bakıyor. ''Hurufat bir kültür-sanat dergisi."</p>

  <p class="calibre1">"Kültür-sanat dergisiymiş" diye kötü kötü sırıtıyor Naci.</p>

  <p class="calibre1">Benim devreye girmem için en uygun an.</p>

  <p class="calibre1">"Bir dakika bir dakika, Naci sakin ol" diyorum. "Nedir bu iş ?"</p>

  <p class="calibre1">Naci, karşısında bir katil varmış gibi nefretle Sinan'ı süzdükten sonra:</p>

  <p class="calibre1">"Bunlar bir dergi çıkartıyorlar. Ama dergiyi bizden gizliyorlar."</p>

  <p class="calibre1">"Hayır kimseden gizlemiyoruz" diyerek atılıyor Sinan. "Çıkan sayılardan göndermek bizim değil matbaanın görevi. Sizin matbaayla konuşmanız gerekir."</p>

  <p class="calibre1">"Yok canım, istersen kâğıtçıyla da konuşayım. Oh be beyefendi dergi çıkartsın.</p>

  <p class="calibre1">Ben de onun peşinden koşayım."</p>

  <p class="calibre1">"Ben peşimizden filan koşun demiyorum. Hurufatın yasal bir dergi olduğunu anlatmaya çalışıyorum."</p>

  <p class="calibre1">Naci karşılık verecekken, elimi kaldırarak onu susturuyorum.</p>

  <p class="calibre1">"Tamam Naci, tamam. Anlaşıldı."</p>

  <p class="calibre1">Hâlâ masanın önünde dikilmekte olan Sinan'a dönerek "Buy-run oturun" diyorum.</p>

  <p class="calibre1">Sinan karşımdaki koltuğa yerleşirken babacan bir tavırla sürdürüyorum konuşmamı.</p>

  <p class="calibre1">"Dergilerin bize gelmesi gerekiyor. Belki bu matbaanın işi, ama dergiler elimize ulaşmazsa sizi sorumlu tutarız. Anlıyor musunuz?"</p>

  <p class="calibre1">"Yani matbaayı da bizim denetlememiz gerekiyor."</p>

  <p class="calibre1">"Öyle... Başka türlü işin içinden çıkamıyoruz."</p>

  <p class="calibre1">Bir süre ikimiz de susuyoruz. Sinan gergin. Yaptığımızın keyfî bir uygulama olduğunun farkında, ama bir şey de söyleyemiyor. Ortamı biraz yumuşatmam gerek.</p>

  <p class="calibre1">"Derginizde ne tür yazılar yer alıyor?" diye soruyorum.</p>

  <p class="calibre1">"Edebiyat. Şiir, öykü, denemeler yayımlıyoruz" diyor dalgın bir tavırla.</p>

  <p class="calibre1">Naci'ye dönerek saf saf soruyorum.</p>

  <p class="calibre1">"Bunda bir kötülük yok ki Naci? Ben de edebiyatı severim. Hatta lisedeki şiir yarışmasında ikinci olmuştum."</p>

  <p class="calibre1">"Ama Başkomiserim" diyor Naci. "Edebiyatmış, sanatmış, bunların hepsi görüntüyü kurtarmak için. Arkada neler dönüyor? Asıl önemlisi o."</p>

  <p class="calibre1">"Okudun mu ?" diye soruyorum.</p>

  <p class="calibre1">"Okumama gerek yok ki, zaten belli."</p>

  <p class="calibre1">"Yapma Naci" diyorum sağduyulu bir adam edasıyla. "Okumadan, değerlendirmeden, nasıl bu karara varabiliyorsun?"</p>

  <p class="calibre1">"Ben bilirim" diyerek kestirip atıyor Naci. Hışımla yeniden çelik dolabın başına dönüyor, dosyalan karıştırmaya devam ediyor.</p>

  <p class="calibre1">Naci'yi onaylamadığımı belirtircesine başımı iki yana sallayarak, Sinan'a soruyorum:</p>

  <p class="calibre1">"Orhan Veli'nin şiirlerini de yayımlıyor musunuz? Bayılırım, 'İstanbul'u Dinliyorum'a."</p>

  <p class="calibre1">Sinan iyice rahatlıyor.</p>

  <p class="calibre1">"Ne yazık ki, Orhan Veli'nin şiirlerini pek yayımlayamıyoruz. Daha çok yeni kuşak şairlerin ürünlerine yer veriyoruz. Ama iki sayı önce Garip akımıyla ilgili bir araştırma yazısı yayımlamıştık."</p>

  <p class="calibre1">"ilginç. Söyledim ya eskiden ben de şiir yazardım. Artık yazamıyorum tabiî. Ama okumayı severim."</p>

  <p class="calibre1">"Şiir yazmak zor iş. Ben hiç yazmadım."</p>

  <p class="calibre1">"Siz neler yazıyorsunuz ?"</p>

  <p class="calibre1">"Öykü yazdım. Şimdi de roman yazıyorum."</p>

  <p class="calibre1"></p>

  <p class="calibre1">"Okumak isterim" diyorum.</p>

  <p class="calibre1">"Tabiî, yollarım" diyor.</p>

  <p class="calibre1">"Bugünlerde hangi yazarlar okunuyor?"</p>

  <p class="calibre1">"Çağdaş Batı yazarları var. Modernizmi eleştiren kitaplar pek tutuluyor. Kimi postmodern romanlar ilgi çekiyor."</p>

  <p class="calibre1">Modernizmin eleştirisi, postmodernizm, doğruyu söylemek gerekirse bunlardan hiçbir şey anlamıyorum.</p>

  <p class="calibre1">"Edebiyat dünyasını çok iyi biliyorsunuz."</p>

  <p class="calibre1">"Benim işim bu. Her iki anlamda da; hem yazarım hem de bir kitapçı dükkânım var."</p>

  <p class="calibre1">"Öyle mi?" diyorum şaşırmış gibi. "O zaman kitapları sizden alabilirim."</p>

  <p class="calibre1">Bir süre yanıt vermiyor. Sonra ikircim duygusunun yüküyle ağırlaşmış bir gülümseme beliriyor dudaklarında.</p>

  <p class="calibre1">"Neden olmasın" diyor. "Size bir set hazırlarım."</p>

  <p class="calibre1">Belki de kitaplan bedavaya getireceğimi düşündüğü için canı sıkılıyor. Böyle düşünmesi daha iyi, onu şaşırtmam kolay olacak.</p>

  <p class="calibre1">"Çok sevinirim" diyorum. "Dükkân neredeydi ?"</p>

  <p class="calibre1">"Beyoğlu, Mis Sokak'ta. 27 numara, Hurufat Kitabevi."</p>

  <p class="calibre1">Kabanının cebinden bir kart çıkartarak uzatıyor.</p>

  <p class="calibre1">"Gelmeden önce telefon ederseniz, ben de orada olurum."</p>

  <p class="calibre1">"Teşekkür ederim."</p>

  <p class="calibre1">"Peki dergiyi ne yapacağız."</p>

  <p class="calibre1">Bir an düşünürmüş gibi yapıyorum.</p>

  <p class="calibre1">"Eksik sayıları tamamlayın. Yarın onları da alırım."</p>

  <p class="calibre1">Sinan'ın siyah gözlerindeki gerginlik yok oluyor.</p>

  <p class="calibre1">"Sağolun" diyor. "Çok yardımcı oldunuz."</p>

  <p class="calibre1">Naci'ye doğru kaçamak bir bakış atıp sonra sanki onun duymasını istemiyormuş</p>

  <p class="calibre1">gibi fısıldıyorum Sinan'a:</p>

  <p class="calibre1">"Aslında bunlara hiç gerek yok. Ama ne yaparsın ki kurallar böyle."</p>

  <p class="calibre1">Dikkatle yüzüme bakarak, içten olup olmadığımı tartıyor. Nasıl bir sonuca vardığını anlamak zor. Usulca ayağa kalkıyor.</p>

  <p class="calibre1">"Hoşça kalın" diyor, elini uzatarak.</p>

  <p class="calibre1">Elini sıkarken:</p>

  <p class="calibre1">"Yarın görüşürüz" diyorum.</p>

  <p class="calibre1">"Beklerim."</p>

  <p class="calibre1">Naci'ye tek söz bile söylemeden yürüyor kapıya doğru.</p>

  <p class="calibre1">Sinan çıkar çıkmaz, Naci hınzırca gülümseyerek yaklaşıyor.</p>

  <p class="calibre1">"Nasıldım ama?"</p>

  <p class="calibre1">"Müthiş" diyorum abartılı bir tavırla. "Değme aktörlere taş çıkartırdın."</p>

  <p class="calibre1">On ikinci bölüm</p>

  <p class="calibre1">Teşkilat binasına geldiğimde güneş kendini iyice hissettirmeye başlıyor.</p>

  <p class="calibre1">Kurumaya yüz tutmuş asfalt yolda ilerliyorum. Bahçedeki karlar hızla eriyor.</p>

  <p class="calibre1">Aracın penceresini açıyorum. Hava temizlenmiş gibi. Çevrede bir hışırtı var.</p>

  <p class="calibre1">Islak dallar güneş ışığında belli belirsiz parlıyor. Çam ağaçlarından kütle halinde karlar düşüyor yere.</p>

  <p class="calibre1">Aracımı park ettikten sonra binaya doğru yürürken Orhan'ı görüyorum. Kapının yanında dikilmiş, sigarasını tüttürüyor. Yaklaşınca, cebinden çıkardığı Camel paketini uzatıyor Orhan.</p>

  <p class="calibre1">"Gel, yak bir tane" diyor.</p>

  <p class="calibre1">Yüzü endişeli. Neler saçmalayacaksın yine diye geçiriyorum içimden, ama uzattığı sigarayı da almamazlık etmiyorum. Paketi cebine koyup, parlak metalle kaplı Zippo çakmağıyla sigaramı yakarken fısıldıyor:</p>

  <p class="calibre1">"iş dallanıp budaklanıyor."</p>

  <p class="calibre1">"Ne işi ?" diyorum sigaradan derin bir soluk alarak.</p>

  <p class="calibre1">"Soruşturma. Dün, sen gittikten sonra ismet Bey, beni yanına çağırdı. Teşkilat hakkındaki düşüncelerimi bir rapor haline getirmemi istedi."</p>

  <p class="calibre1">Anlamazlığa vuruyorum.</p>

  <p class="calibre1">"iyi, sen de yaz işte."</p>

  <p class="calibre1">Tavrım Orhan'ı öfkelendiriyor. Çakmağın kapağım hırsla kapatırken:</p>

  <p class="calibre1">"Bırak şu vurdumduymaz tavırları" diyor. "Farkında değil misin ağzımızı yokluyorlar."</p>

  <p class="calibre1"></p>

  <p class="calibre1">"Bunu neden yapsınlar ki?" diyorum. "Yeni bir dilekçe olayı mı var?"</p>

  <p class="calibre1">"Bilmiyorum. Ama üstümüze üstümüze geliyorlar."</p>

  <p class="calibre1">"Gerçekten de teşkilatı yenilemek istiyor olamazlar mı?"</p>
</body>
</html>
