<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_31">203</h2>

  <p class="calibre1">'Baban' der demez beynimden vurulmuşa döndüm. Demek dedim kendi kendime, bizim avrat da gönüllüymüş bu işte. Ama tuttum kendimi. Kızımı kucağımdan yere indirdim. Ayakkabılarımı filan çıkarmadan içeri geçtim. Bizim deyyus içerde mindere kurulmuş oturuyor, ama yüzü kıpkırmızı.</p>

  <p class="calibre1">'Oğlum Cuma' diye kalktı ayağa. Bakışları insanlıktan çıkmış, sanki karşımda ürkmüş, azgın bir hayvan var. Fırsatını bulsa pencereden atlayıp kaçacak, öyle de ödü bokuna karışmış. Aslına bakarsan benim halim de ondan farksız. Ama belli etmemeye çalışıyorum.</p>

  <p class="calibre1">'Hoş gelmişsin Baba' dedim. 'Kalkma buyur otur.'</p>

  <p class="calibre1">Sakinliğime inanamamış, salak salak gülmeye başladı.</p>

  <p class="calibre1">'Otur, Baba otur' dedim, 'Bura senin evin sayılır.'</p>

  <p class="calibre1">'Et tırnaktan ayrılmaz oğlum' diyerek oturdu. 'Gideyim Cu-ma'nın ocağına bitsin artık şu düşmanlık dedim.'</p>

  <p class="calibre1">'iyi etmişsin' dedim ama, kafam nasıl dönüyor bilemezsin. Babam anlattı da anlattı. Anlattıkça zavallılaştı, küçüldü. O anlattıkça ben, bu avrat, benden daha yaşlı, daha çirkin olan babamla niye birlikte olur, diye düşündüm. Düşündüm bir çıkış yolu bulamadım. Belki de sevdalanmıştır, dedim. Gönül kimi severse güzel odur. Babamın sözü bitince, ben 'Ayakyoluna gideceğim' deyip kalktım.</p>

  <p class="calibre1">Mutfağa geçtim, duvarda asılı bir et satırı vardı. Alıp arkama sakladım. İçeri girdim, babam merakla bana bakıyor. Yanına yaklaştım, hâlâ salak salak gülüyor.</p>

  <p class="calibre1">Aramızda yarım metre ya var ya yok. Et satırını kaldırıp kafasına indirdim. Ama babam kafasına yana çekti, satır kulağının yarısını götürdü. Babam can havliyle kalkmaya çalıştı. Döşünün ortasına bir tekme vurdum. Sırtüstü düştü mindere. Ben de çöktüm döşünün üstüne. Elimdeki satın indirmeye başladım. Kaç kere vurdum bilmiyorum, bizim avradın bağırmasıyla kendime geldim. Baktım babamın kafasının yerinde kanlı bir et yığını duruyor. Kalktım, döndüm ki benim avrat ile Zöhre kapıda durmuş bana bakıyor. Zöhre'nin elinde bir avuç kiraz, avradın yüzü sapsan.</p>

  <p class="calibre1">'Bokunu yiyim Cuma bana bir şey yapma' dedi.</p>

  <p class="calibre1">'Korkma' dedim. 'Sen kızımın anasısın sana bir şey yapar mıyım hiç ?' İnanmadı.</p>

  <p class="calibre1">Korkudan belermiş gözleriyle bana bakmayı sürdürdü.</p>

  <p class="calibre1">'Korkma' dedim yeniden.</p>

  <p class="calibre1">'Zöhre'yi içeri götür. Sen de gel elime su dök de, şu pis herifin kanlanm yıkayayım.' Belki inanmadı ama, çaresiz uydu söylediklerime. Ben de kapıyı gözleyerek mutfağa doğru yürüdüm. Kaç-</p>

  <p class="calibre1">ZU4</p>

  <p class="calibre1">maya kalksa beş adım sonra yakalayacağım. Kızı odaya kapayıp geldi. O</p>

  <p class="calibre1">yaklaşırken ben de satın bırakıp, tezgâhın üstündeki bıçağı aldım. Testiyi aldı, yanıma yaklaştı. Baktım rüzgâr gibi sallanıyor. Sol elimle bileğinden yakaladım.</p>

  <p class="calibre1">Testi elinden düştü, su ayaklarımızı ıslattı. Islaklık hoşuma gitti. Niye bilmem bir ferahlık yayıldı yüreğime. Baktım, benim avradın titremesi daha da artmış.</p>

  <p class="calibre1">'Titreme' dedim. Yalvaran gözlerle baktı.</p>

  <p class="calibre1">'Kızının başı için beni öldürme' dedi.</p>

  <p class="calibre1">'Seni öldürmeyeceğim. Ama söyle bana, babamda bende olmayan ne vardı ?'</p>

  <p class="calibre1">'Benim suçum yok' dedi.</p>

  <p class="calibre1">'İnkâr etme' dedim. 'Neyse söyle seni bırakacağım.'</p>

  <p class="calibre1">'Ben bir şey yapmadım' dedi.</p>

  <p class="calibre1">'Bak, yalan söyleme' dedim. 'Valla billa benim babanla ilişiğim yok.' Artık daha fazla dayanamadım. Bıçağı kasığına sapladım. Önce fark etmedi, sonra anladı kendisini vurduğumu. Bağıracak oldu. Boşta kalan elimle ağzım kapayıp, bıçağı saplamaya başladım. Önce dizlerinin üstüne çöktü, sonra yere yığıldı kaldı.</p>

  <p class="calibre1">Ayağımla dokundum, ölmüştü. Ellerimi yıkadım, elbisemi değiştirdim. Kızımı alıp dayımın evinin yolunu tutum. Zöhre anasını sordu, 'Akşam gelir' dedim. Dayımlara varıp, olanları anlatıp, kızımı onlara teslim ettim."</p>

  <p class="calibre1">Duyduklarımın dehşeti içinde Cuma'nın yüzüne bakıyorum. Ne kadar da sakin görünüyor. Artık olayı kanıksamış olmalı. Kim bilir kaç kez anlatmıştır bunu.</p>

  <p class="calibre1">"Gene söndürdün cıgarayı Komiserim" diyor iç geçirerek.</p>

  <p class="calibre1">"Kaçtın mı?" diye soruyorum ağzına yeni bir sigara tutuştururken.</p>

  <p class="calibre1">"Nereye kaçacağım? Kim beni saklar? Doğru karakola gittim. Hemen tutukladılar bizi. Mahkemede de inkâr etmedim. Önce idam istediler sonra müebbet verdiler.</p>

  <p class="calibre1">Karıyı da satırla öldürsey-mişiz cezamız daha da hafiflermiş. Öfke cezayı düşürürmüş. Savcı taammüden cinayet dedi."</p>

  <p class="calibre1">"Sonra hapiste Fahri'yle karşılaştın ?"</p>

  <p class="calibre1">"Seneler sonra... bizim ceza yüz birden otuz altı yıla indiğinde. Çanakkale mahpusuna gönderilmiştik. Fahri ile Sinan benim üçüncü yılımda geldiler Çanakkale'ye. Onlar siyasî mahkûm ya bizden ayrı duruyorlar, onları görüyorum, ama tanımıyorum, işte sonra albayımla karşılaştık. Bizi tanıştırdı.</p>

  <p class="calibre1"></p>

  <p class="calibre1">'Aman Cuma' dedi, 'Sen burada kıdemlisin bu çocuklara göz kulak ol.'</p>

  <p class="calibre1">'Emredersin Albayım' dedim. Dedim demesine ya, bir ay sonra sarılık oldum.</p>

  <p class="calibre1">Hastaneye gönderdiler bizi. Atlattık ama, güçten de düştük. 'Kendine bakmazsan ölürsün' dediler.</p>

  <p class="calibre1">Cezaevine gelince Fahri ile Sinan beni kendi koğuşlarına aldılar. Okumuş</p>

  <p class="calibre1">adamlar, her bir şeyi biliyorlar. Ayıptır söylemesi, muzundan dalağına kadar ne bulurlarsa yedirdiler. Biz çocuklara göz kulak olacağımız yerde onlar bizi Azrail'in elinden aldılar. Ne yalan söyleyim Albayım 'Bu çocuklara bak'</p>

  <p class="calibre1">dediğinde, içimden bunlar devrimci, nasıl geçineceğiz diye bir korku vardı. Ama, tanıyınca anladım ki korkum boşunaymış."</p>

  <p class="calibre1">"Sen de devrimci oldun mu?"</p>

  <p class="calibre1">"Yok, benim aklım ermez öyle işlere. Hem albayım da hoş görmezdi bu davaları.</p>

  <p class="calibre1">Çocuklar da bıraktılar zaten, yazıya verdiler kendilerini. Gece gündüz demez ha bire okurlardı. Sonra başlarlardı yazmaya. Bir iki kitap da bana verdiler oku diye. Canım sıkıldı, kitap elimde uyuyakaldım hep."</p>

  <p class="calibre1">"Örgüte filan almadılar mı seni ?"</p>

  <p class="calibre1">"Çok örgüt gördük biz içerde. Hiçbiri bu çocukların eline su dökemez. Bu çocuklar yiğit çocuklar, Sinan biraz cıvıktır da Fahri aynen babası gibi taşaklı bir adamdı. Onca yıl hapis yattık, uygunsuz, gudümsüz bir işini görmedim."</p>

  <p class="calibre1">"Ama" diyorum. "Seni bu işe bulaştırmakta bir sakınca görmemiş."</p>

  <p class="calibre1">"İş öyle değil Komiserim" diyor başını sallayarak. "Beni o karıştırmadı, kendim bulaştım. Bunlar tahliye olduktan sonra arada bir görüşe gelirlerdi. Sonra Sinan'ın ayağı kesildi. Ama Fahri hiç bırakmadı beni, beş altı ayda bir gelir, halımı hatırımı sorar, para bırakırdı. Derken bizim dayı sizlere ömür. Zaten yengem üç yıl öncesinden ölmüştü. Dayının kimi kimsesi yok. Benim Zöhre'yi onlar büyütüp evlendirdiler ya kendi çocukları sayıyorlar. Dayım ölmeden önce bir vasiyet hazırlamış, kasabadaki evi, tarladaki birkaç dönüm toprağı Zöhre'ye bırakmış. Ama benim kardeşler itiraz ettiler, Zöhre'yi mahkemeye verdiler. Bizim damat da sessiz sedasız, koyun gibi adam. Bıraksak alacaklar malı mülkü ellerinden. Durumu Fahri'ye anlattım. Hemen bir avukat buldu, karşı dava açtırdı. Bu dediğim bir yıldan çok oluyor. Cezaevine de davayı kazandığımızı söylemeye gelmiş. Ama baktım oğlanın halı hal değil. Dedim, 'Sen de bir şey var.' Söylemek istemedi, vebal verdirdim, 'Biz arkadaş değil miyiz ?' dedim.</p>

  <p class="calibre1">'Hani sana bir kızdan söz etmiştim' dedi.</p>

  <p class="calibre1">Anında hatırladım; Mine Bacı.</p>

  <p class="calibre1">'Evet, işte o' dedi. 'On gündür kayıp.'</p>

  <p class="calibre1">'Çıkar gelir, canını sıkma' dedim.</p>

  <p class="calibre1">'Yok' dedi. 'İş biraz kanşık. Bir polis var, kızın eski arkadaşı. Ayrıldılar.</p>

  <p class="calibre1">Kız bana gelince herif kaldıramadı. Kıza bir kötülük etti. Bunu da benim üstüme yıkmaya çalışıyor.'</p>

  <p class="calibre1">'N'olacak peki?' dedim.</p>

  <p class="calibre1">'Bilmem ama, beni rahat bırakmayacaklar' dedi.</p>

  <p class="calibre1">Fahri kolay kolay böyle iri laflar etmez. Söylediğine göre durum vahim, dedim kendi kendime. Aklıma bir fikir geldi. Dedim, 'Fahri Kardaş, bu herif sana kötülük etmeden onu halledelim. Benim izin hakkım doğmuştur. Beş gün dışarı çıkacağım, sen bana bir tabanca bul, ben bu herifin hakkını eline vereyim'."</p>

  <p class="calibre1">Cuma konuşmasının burasında sözü kesip yüzüme bakıyor. "Kusura bakma Komiserim, benim seninle bir alıp veremediğim yoktu. Ama Fahri için her şeyi yaparım"</p>

  <p class="calibre1">diyor.</p>

  <p class="calibre1">"Önemli değil" diyorum. "Sen anlatmana devam et."</p>

  <p class="calibre1">"Fahri önce yanaşmadı düşünceme. 'Olmaz' dedi. 'Bu benim meselem. Bunca yıldır hapistesin. Başını yeniden belaya soka-mam. Yakında af var, çıkar biraz gün yüzü görürsün.'</p>

  <p class="calibre1">'Herifi temizlediğimi kim bilecek? Ben mahpus bir adamım. Kimse anlamaz' dedim.</p>

  <p class="calibre1">Bir ara kafasına yatar gibi oldu, sonra 'Olmaz' dedi. Neyse uzun etmeyelim ağzından girip burnundan çıktım, sonunda kabul ettirdim.</p>

  <p class="calibre1">'Ama tek başına hayatta beceremezsin. Herif sıkı biriymiş, bu işi ancak ikimiz halledebiliriz' dedi.</p>

  <p class="calibre1">'Tamam' dedim. 'Sırt sırta verip bitiririz bu işi.'</p>

  <p class="calibre1">'Yalnız bana söz ver, vurulursam beni bırakıp gideceksin' dedi.</p>

  <p class="calibre1">'Olur' dedim.</p>

  <p class="calibre1"></p>

  <p class="calibre1">'O zaman hemen harekete geçmeliyiz' dedi Fahri. 'Adamın evini biliyorum. Sabah işe giderken hallederiz bu işi. Sen hafta başında iznini al İstanbul'a gel.'</p>

  <p class="calibre1">Dediğini yaptım..."</p>

  <p class="calibre1">Cuma anlatırken onu izliyorum. Söyledikleriyle kendini yaktığının farkında değil mi ? Elbette farkında, ama arkadaşına ihanet etmek istemiyor. Belki de dışan çıkmaktan korkuyordur. On beş yıldan çok kalmış içerde. Söyledikleri yalan olabilir mi? Kan çanağına dönen gözlerinde öyle aptalca bir içtenlik var ki, insan görür görmez bu adamın yalan söylemediğini anlar. Yine de onu sı-</p>

  <p class="calibre1">kıştırmalıyım.</p>

  <p class="calibre1">"Bütün bunlar iyi de Mine nerede ?"</p>

  <p class="calibre1">İnanmamış gözlerle beni süzüyor.</p>

  <p class="calibre1">"Şimdi sen, kızın nerede olduğunu bilmiyor musun ?"</p>

  <p class="calibre1">"Tabiî ki bilmiyorum..." diyerek sertçe yüzüne bakıyorum. Yüzünde hiç suçluluk duygusu yok. Bilmediğime şaşırmış gibi, hatta yalan söylüyormuşum gibi gözlerimin içine bakıyor. Bakışlan o kadar etkili ki bunu yapmamam gerektiğini bile bile kendimi savunma gereği duyuyorum.</p>

  <p class="calibre1">"Ben o kıza kötülük yapamam" diyorum. "Anlıyor musun ? O kıza kötülük yapamam."</p>

  <p class="calibre1">"Sevdalıydın değil mi o kıza?" diye soruyor; gözlerinden bir acıma bulutunun geçtiğini görüyorum.</p>

  <p class="calibre1">"Boş ver şimdi..." diyecek oluyorum, sözümü kesiyor.</p>

  <p class="calibre1">"Boş ver deme? İnsan sevdalısını da öldürür."</p>

  <p class="calibre1">"Saçmalama, insan sevdiği birini neden öldürsün ?"</p>

  <p class="calibre1">"Kıskançlıktan. Bir de..."</p>

  <p class="calibre1">"Birde?"</p>

  <p class="calibre1">"El âleme kepaze olmamak için."</p>

  <p class="calibre1">"Fahri bu yüzden mi kaçırdı Mine'yi?"</p>

  <p class="calibre1">"Kaçırdı mı ?" Yüzündeki keder perdesi şöyle bir dalgalanıyor sonra yeniden eski koyu dinginliğine kavuşuyor.</p>

  <p class="calibre1">"Fahri o kıza hiçbir şey yapmadı."</p>

  <p class="calibre1">"Nereden biliyorsun ?"</p>

  <p class="calibre1">"Yapmadığını söyledi."</p>

  <p class="calibre1">"Yalan söylemiştir."</p>

  <p class="calibre1">"Fahri yalan söylemez."</p>

  <p class="calibre1">"Ya sen?"</p>

  <p class="calibre1">"Ben, o kızcağızı tanımam bile."</p>

  <p class="calibre1">"Beni de tanımazdın, ama hiç çekinmeden ateş ettin."</p>

  <p class="calibre1">"Sen Fahri'nin düşmanıydın."</p>

  <p class="calibre1">"Peki Mine."</p>

  <p class="calibre1">"O sevdalısıydı."</p>

  <p class="calibre1">"Fahri bu kızı öldür deseydi..."</p>

  <p class="calibre1">İkircimsiz yanıtlıyor sorumu.</p>

  <p class="calibre1">"Öldürürdüm. Ama böyle bir şey demedi."</p>

  <p class="calibre1">"Nereden bileceğiz bunu ?"</p>

  <p class="calibre1">"Müdüre sor. Kız kaybolduğunda ben içerideydim."</p>

  <p class="calibre1">"Fahri bir şeyler anlatmıştır belki sana."</p>

  <p class="calibre1">Tuhaf, sözlerim sanki onu hiç etkilemiyor; yüzünde hep aynı yoğun keder sessizce dinliyor tehditlerimi.</p>

  <p class="calibre1">"Ne anlatıysa söyledim. Başka da bir şey bilmiyorum."</p>

  <p class="calibre1">"Bak sonra çıkamazsın dışarı, hiçbir aftan yararlanamazsın."</p>

  <p class="calibre1">"Ne olacak ki" diyor hiç umursamadan. "Sanki dışarıda bok ¦ mu var?"</p>

  <p class="calibre1">Yirmi birinci bölüm</p>

  <p class="calibre1">Sorgu odasından çıktığımda akşamki karanlık holün gün ışığıyla aydınlanmış</p>

  <p class="calibre1">olduğunu görüyorum. Sabaha karşı basan sisten belliydi havanın böyle güzel olacağı. Tahir ile Hikmet kapının solundaki küçük masada kahvaltı yapıyorlar.</p>

  <p class="calibre1">Beni görünce hemen ayağa kalkıyorlar:</p>

  <p class="calibre1">"Buyurun kahvaltı yapalım" diyor Hikmet, yüzündeki saygıyla kaplanmış maskeye karşın bana hiç güven duymadığını çok iyi biliyorum. Ben de kendi maskemin ardına gizlenerek:</p>

  <p class="calibre1">"Biraz ekmek ile peynire hayır demem doğrusu."</p>

  <p class="calibre1">Tahir, çeyrek ekmeğin içine peynir keserken, Hikmet de çay koyuyor boş bir bardağa.</p>

  <p class="calibre1"></p>

  <p class="calibre1">"Nasıl geçti sorgu ?" diye soruyor Hikmet.</p>

  <p class="calibre1">"Sorgu iyiydi ama, bir şey çıkmadı" diyorum, uzattığı ekmeği alırken.</p>

  <p class="calibre1">"Herifin sıkı biri olduğunu söylüyordu Çanakkaleliler."</p>

  <p class="calibre1">Ekmekten bir lokma ısırırken, hole bakıyorum, ikisinden başka kimse yok.</p>

  <p class="calibre1">"Çanakkaleliler yok mu?" diyorum, ağzımdaki lokmayı yuttuktan sonra.</p>

  <p class="calibre1">"Hâlâ uyuyorlar" diyor Hikmet başıyla yukarıyı göstererek. "İyi yorulmuşlar anlaşılan... Haa bu arada sizi yenge aradı. Önemliymiş. 'Mutlaka arasın' dedi."</p>

  <p class="calibre1">"Tamam sağol, ararım" diyorum.</p>

  <p class="calibre1">"içerde telefon var" diyor.</p>

  <p class="calibre1">"Yolda ararım" diyorum. O telefonun güvenli olmadığını biliyorum.</p>

  <p class="calibre1">Tahir'in masanın ucuna koyduğu çay bardağından bir yudum aldıktan sonra: 210</p>

  <p class="calibre1">"Uyanınca adamı aldıkları yere götürsünler" diyorum. "Ama kutuya sokmasınlar.</p>

  <p class="calibre1">Sorguda samimiydi."</p>

  <p class="calibre1">"Söyleriz" diyor Tahir.</p>

  <p class="calibre1">"Çay da tam kıvamında" diyorum. "Kim demledi?"</p>

  <p class="calibre1">"Hayri" diyor Hikmet. " Geceden beri ayakta."</p>

  <p class="calibre1">Kahvaltımı bitirip, evden çıkınca, merdivenlerde dikilip sigaramı yakıyorum.</p>

  <p class="calibre1">Hayri görmüş, geliyor.</p>

  <p class="calibre1">"Gidiyor musun ?"</p>

  <p class="calibre1">"İş bitti" diyorum.</p>

  <p class="calibre1">"Çabuk çözdün desene herifi."</p>

  <p class="calibre1">"Aslına bakarsan bir şey sakladığı yokmuş."</p>

  <p class="calibre1">Gün ışığında bu ev daha hoş görünüyor insanın gözüne. Genç bir ardıç ağacının gölgesi düşüyor üstümüze. Ağacın dallarındaki kuşların cıvıltısıyla Hayri'nin yorgun yüzü tam bir karşıtlık oluşturuyor.</p>

  <p class="calibre1">"Sen hiç uyumaz mısın ?"</p>

  <p class="calibre1">"İş çıkınca uyumam" diyor. "Kimse olmadığı zaman yeterince uyuyorum zaten."</p>

  <p class="calibre1">Bizim burada bulunmamızdan mutluluk duyduğunu sezinliyorum. Kendini bir kenara atılmış, işe yaramaz biri olarak görmekten kurtuluyor olmalı.</p>

  <p class="calibre1">Arabaya kadar geçiriyor beni, kapıyı kapatırken soruyor:</p>

  <p class="calibre1">"Kaseti aldın mı ?"</p>

  <p class="calibre1">"Ne kaseti?"</p>

  <p class="calibre1">Bir an duruyor, kırdığı potun farkına çabuk varıyor.</p>

  <p class="calibre1">"Hiiiç" diyor. "Bir hafta önce Bosnalı biri vardı da burada. Onun sorgusuyla karıştırdım. Yaşlılık işte."</p>

  <p class="calibre1">"Önemli değil" diyorum. "Hoşça kal, yine görüşürüz."</p>

  <p class="calibre1">"Görüşürüz" diyor, biraz utanarak.</p>

  <p class="calibre1">Ford'u çalıştırıp yola çıkıyorum. Demek amcam sorguyu video kasete aldırmış.</p>

  <p class="calibre1">Hikmet ile Tahir'in neden burada oldukları anlaşılıyor. Kaseti alıp, sağ salim ona götürecekler. O da izleyecek, karar verecek. Ne öğreneceğini umuyor acaba ?</p>

  <p class="calibre1">Ne umarsa umsun, onunla uğraşacak vaktim yok. Hâlâ Mine'yle ilgili en ufak bir ilerleme kaydedemedim. Başladığım noktada gezinip duruyorum. Ama galiba bu işin arkasında örgüt yok. Fahri, Mine'yi kıskançlık sonucu kaçırmış ya da öldürmüş</p>

  <p class="calibre1">olabilir. Belki de Mine karnındaki çocuğun benden olduğunu söylemiştir. Bunu duyunca çıldırmıştır. Benim polis olduğumu öğrendiğinde bile nasıl da yıkılmış</p>

  <p class="calibre1">herif. Mine de sağlam kız ama. Son zamanlarda aramızda geçen onca tatsızlığa karşın yine de gizlemiş mesleğimi. Onun</p>

  <p class="calibre1">hakkında yanılmamışım demek ki. Belki de Fahri kızın benimle ilgili bir şeyler gizlediğini sezinledi. Bu durumu da yanlış yorumlayarak, Mine'yi bizim için çalışıyor zannetti. Sinan'ın anlattığına göre adam fanatik. Kabul etmek gerekir ki oldukça da cesur. Aklını da cesareti gibi kullandıysa... Antalya'dan bir günlüğüne İstanbul'a gelip, kızı ortadan kaldırıp aynı gün geri döndüyse...</p>

  <p class="calibre1">Belki de Mine'yi yanına, Antalya'ya çağırmıştır. Sonra da Cuma'yı kandırdı.</p>

  <p class="calibre1">Böylece hem Mine'den intikamını alıyor hem de benden kurtulmayı amaçlıyor. Yine de Cuma bozdu oyunu, beni gördüğünde heyecanlanmasaydı Fahri amacına ulaşmış</p>

  <p class="calibre1">olacaktı. Evet, evet Fahri... Başka bir olasılık... Tek başına tatile filan gitmiş desek, şimdiye kadar çoktan döner ya da haber verirdi. Hadi beni takmadı, Fahri'ye haber verirdi. Hem bu kadar olay oldu, duymaması olanaksız... Ya şu kürtaj olayı. Kızcağız çocuk aldırırken başına bir iş gelmesin? Yok canım, öyle bir olay olsa kokusu çoktan çıkardı. Hem çocuğu aldırmak için neden acele etsin ki, henüz bir aylık... Bir de amcamın tezi var. Mine ile babası istihbaratçıymış. İşte bu hiç aklıma yatmıyor... Kendinden korkuyor adam.</p>

  <p class="calibre1">Teşkilattaki toplantı ne oldu acaba? Dokuzda başlayacaktı. Gözlerim saatime kayıyor: 11:21. Öğleye kadar sürer rahat. Bakalım ne sonuç çıkacak?</p>

  <p class="calibre1">Az ilerde bir benzin istasyonu var. Yol sakin iyice sağa yanaşıp yavaşlıyorum.</p>

  <p class="calibre1">Melike'yi aramalı bakalım ne diyor. Aracımı, istasyonda süper benzin yazan pompanın önüne çekiyorum. Yaklaşan görevliye, anahtarları verip "Full" dedikten sonra binanın dışındaki telefonun başına geçiyorum.</p>

  <p class="calibre1">"Alo ?"</p>

  <p class="calibre1">Melike sesimi hemen tanıyor.</p>

  <p class="calibre1">"Alo Sedat sen misin ?"</p>

  <p class="calibre1">"Benim, Hayrola aramışsın?"</p>

  <p class="calibre1">"Nasılsın?"</p>

  <p class="calibre1">Yaralanma olayından sonra bu kadın da çok üstüme düşmeye başladı.</p>

  <p class="calibre1">"İyiyim, iyiyim. Ne oldu?"</p>

  <p class="calibre1">"Yıldırım Abi'nin hanımı aradı."</p>

  <p class="calibre1">"Gülseren Abla mı ?"</p>

  <p class="calibre1">"Evet, Gülseren Abla. Öğleye kadar seninle görüşmesi gerekiyormuş. Çok önemli olduğunu söyledi."</p>

  <p class="calibre1">"Allah Allah, neymiş acaba?"</p>

  <p class="calibre1">"Bana bir şey anlatmadı. Ama sesi telaşlıydı."</p>

  <p class="calibre1">"Tamam canım, ben onu ararım" diyorum.</p>

  <p class="calibre1">"Akşama geç kalma, ne olduğunu ben de merak ediyorum" diyor.</p>

  <p class="calibre1">Telefonu kapatıp, Gülseren Abla'nın numarasını çeviriyorum. Meşgul. Gülseren Abla yiğit kadın, Yılduım'ın ölümünden sonra, bağlanan emekli maaşını kabul etmedi. Gerçi paraya da ihtiyaçları yok, ama her kadın yapamaz bunuı. Korkar, çekinir... Beni neden arıyor acaba? Gülseren Abla'yı yeniden arıyorum. Yine meşgul:</p>

  <p class="calibre1">Çevreye bakmıyorum. Doğa pırıl pırıl. Sanki kış değil de bahar. Denizden esen nemli bir rüzgâr saçlarımda, yüzümde geziniyor. Aşağıda Büyükçekmece kıyıları görünüyor. Denizde kıyıya yakın seyreden mavi bir yelkenli var. Bir süre bu mavi yelkenliyi izliyorum.</p>

  <p class="calibre1">Yeniden telefonun tuşlarına dönüyorum. Bu defa çalıyor.</p>

  <p class="calibre1">"Alo?.. Gülseren Abla?"</p>

  <p class="calibre1">"Sedat sen misin?" Sesi umutla çınlıyor. "îyi ki aradın."</p>

  <p class="calibre1">"Benim, hayrola bir şey mi var?"</p>

  <p class="calibre1">"Hemen konuşmamız gerek."</p>

  <p class="calibre1">"Ne oldu ki?"</p>

  <p class="calibre1">"Telefonda anlatamam. Buraya gelmelisin."</p>

  <p class="calibre1">"Peki hemen geliyorum."</p>

  <p class="calibre1">Aracıma dönüp, yola çıkıyorum. Yıldınm'ın ailesi Yeşilyurt'ta denize bakan bir apartman dairesinde oturuyorlar. Tek çocukları Mete, Londra'da işletme dalında master yapıyor. Gülseren Abla yalnız kalıyor evde. Sık sık arayıp sorardım onu.</p>

  <p class="calibre1">Uzun zamandır uğrayamadım. Yaralandığımda hastaneye gelen ilk kişilerden biriydi. Ne oldu acaba? Neden böyle yana yana beni arıyor? İyice yükleniyorum gaza.</p>

  <p class="calibre1">Kapıda karşılıyor beni Gülseren Abla. Ev tıpkı bizimki gibi düzenli, tertemiz.</p>

  <p class="calibre1">Kadınlarımız da birbirine benziyor. Onlara sunduğumuz yaşamdan olsa gerek.</p>

  <p class="calibre1">"Kusura bakma seni buraya kadar yordum" diyor içerdeki, küçük odaya geçip, gösterdiği koltuğa oturduktan sonra. "Ama senden başka akıl danışacak kimsem yok."</p>

  <p class="calibre1">"Böyle konuşma Gülseren Abla" diyorum. " Ne zaman bir şeye ihtiyacm olursa..."</p>

  <p class="calibre1">"Sağolasın" diyor. "Yıldırım, seni öz kardeşi gibi severdi. Sık sık seni anlatırdı."</p>

  <p class="calibre1">Ona bakıyorum. Yaşı henüz elli bile değil, ama yüzü şimdiden yaşlı bir kadım andırıyor. Bir an onun erken çökmüş yüzünde Me-like'nin yaşlılığını görür gibi oluyorum. Sonra kovuyorum bu dü-</p>
</body>
</html>
