<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_3">38</h2>

  <p class="calibre1">"Sakin ol Amca" diyorum, belki de bu sözler ondan çok kendime. Ama o da kendini topluyor:</p>

  <p class="calibre1">"Tamam, tamam" diyor benden birkaç adım uzaklaşarak. "Ben sakinim, sen anlatmaya başla."</p>

  <p class="calibre1">"Burası çok soğuk" diyorum. "Şuralarda elektrikli bir soba olacaktı."</p>

  <p class="calibre1">"Elektrikli sobanın varlığından haberdar olacak kadar iyi tanıyorsun değil mi bu evi ?"</p>

  <p class="calibre1">Sorusunu yanıtlamıyorum. Yasak bir aşk ilişkisini neden bu kadar çok büyütüyor?</p>

  <p class="calibre1">Teşkilatta buna benzer ilişkiler daha önce de yaşandı. Bir iki ihtar ya da disiplin cezasıyla geçiştirilmişti olaylar.</p>

  <p class="calibre1">"Evet, seni dinliyorum" diyor.</p>

  <p class="calibre1">"Hiç değilse şu iskemleye oturmama izin ver" diyerek elimle pencerenin önünde duran, Mine'nin rengârenk çiçek desenleriyle kapladığı tahta iskemleyi gösteriyorum. Dönüp iskemleye bakıyor, sonra başıyla onaylıyor. İskemleyi alıp karşısına oturuyorum.</p>

  <p class="calibre1">"Niye bu kadar kızgınsın ?" diye soruyorum olanca içtenliğimi takınarak...</p>

  <p class="calibre1">Bir de soruyorsun dercesine, çakmak çakmak olmuş mavi gözlerini yüzüme dikiyor.</p>

  <p class="calibre1">"Bunun nedenini sen anlatacaksın" diyor.</p>

  <p class="calibre1">"Bilmediğim bir şeyi nasıl anlatabilirim ?" diye soruyorum sakin bir ses tonuyla. Böylece üstünlüğü ele geçirdiğimi düşünüyorum. O sinirlenip yanlışlıklar yapacak, ben de bu durumdan yararlanıp konuşmayı istediğim gibi yönlendireceğim. Beklediğim gibi amcam daha da öfkeleniyor, sağ elinin işaret parmağını yüzüme doğru uzatarak:</p>

  <p class="calibre1">"Oyun oynamaktan vazgeç" diyor. "Gizlediğin, sakladığın ne varsa hepsini duymak istiyorum."</p>

  <p class="calibre1">"Neyi gizleyebilirim ki ?" diyorum yine en saf halimle. "Olay gözler önünde, kız apartmandan komşumuzdu. Zaman zaman görüşürdük. Örgüt onu muhbir sandı..."</p>

  <p class="calibre1">"Bunları ben de biliyorum, sen operasyonu kim düzenliyor, onu anlat."</p>

  <p class="calibre1">"Operasyon mu?"</p>

  <p class="calibre1">"Öyle tuhaf tuhaf bakma yüzüme. Neden söz ettiğimi çok iyi anladın."</p>

  <p class="calibre1">"İnan ki neden söz ettiğini bilmiyorum. Ne operasyonuymuş bu?"</p>

  <p class="calibre1">Bir an, bu operasyon lafının beni konuşturmak için ortaya atılmış bir yem olduğunu düşünüyorum. Güya ortada daha vahim bir</p>
</body>
</html>
