<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_17">94</h2>

  <p class="calibre1">"Melike'yi daha fazla rahatsız etmeyelim" diyor burnunu çekerek. Melike'nin ağladığını bilmesini istemiyor.</p>

  <p class="calibre1">Ona acımaya başlıyorum. Üzüntüme ağır bir suçluluk duygusu eşlik ediyor.</p>

  <p class="calibre1">"Bazen bütün bunların kötü bir şaka olduğuna inanıyorum" diyor. "Bir gün uyanacağım ve Mine'yi karşımda bulacağım gibi geliyor bana."</p>

  <p class="calibre1"></p>

  <p class="calibre1">"Umarım öyle olur." Kalkarken, hatırlatmayı unutmuyor. "Ceyhun'u bu işe karıştırmayacaksınız değil mi ?" "Merak etmeyin, eşinizi sorgulamak için bir neden yok." "Teşekkür ederim, Sedat Bey" diyor.</p>

  <p class="calibre1">"Önce kızınızı sağ salim size teslim edelim de sonra teşekkür edersiniz."</p>

  <p class="calibre1">Odadan çıktığımızda Melike'yi mutfakta buluyoruz. Hiç de alınmış gibi bir hali yok. Ya da belli etmiyor. "Yemeğe kalsaydmız Sevim Hanım" diyor. "Sağol şekerim, bizimki de neredeyse gelir. Benim de hazırlık yapmam lazım."</p>

  <p class="calibre1">Sevim Hanım'ı uğurladıktan sonra Melike ne konuştunuz diye sormuyor bile.</p>

  <p class="calibre1">Salatanın başına dönüyor. "Limonunu sıkayım mı?" diye soruyorum. "İyi olur"</p>

  <p class="calibre1">diyor kısaca.</p>

  <p class="calibre1">Aramızda bir suskunluk oluşuyor. Limonu keserken, açıklama gereği duyuyorum.</p>

  <p class="calibre1">"Eski kocasıyla birbirlerini suçluyorlar." Melike yine suskun, tabaklan koyarken söyleniyor: "Eşler anlaşamıyor, olan çocuklara oluyor. Zavallı Mine. El ele verip harcadılar kızcağızı."</p>

  <p class="calibre1">Sesi duygu yüklü. Ağlayacakmış gibi bir hali var. Günlerdir tutuyor kendini şimdi boşalırsa şaşmam. Bir günde karşımda ağlayan üçüncü kadın, diye düşünerek limon suyunu salatanın üzerinde gezdirirken, Gökçe yetişiyor imdadıma. Minicik boyuyla mutfağın kapısında dikilip,</p>

  <p class="calibre1">"Anne acıktım" diye sızlanıyor.</p>

  <p class="calibre1">"Tamam canım" diyor Melike bir an için kasvetli ruh halinden çıkıp. "Şimdi hazır olacak."</p>

  <p class="calibre1">Derin bir soluk alarak kucaklıyorum Gökçe'yi.</p>

  <p class="calibre1">"Çok mu acıkmış benim kızım ?"</p>

  <p class="calibre1">"Sen ne zaman geldin Baba?"</p>

  <p class="calibre1">"Siz televizyon seyrederken. Kardeşin nerde ?"</p>
</body>
</html>
