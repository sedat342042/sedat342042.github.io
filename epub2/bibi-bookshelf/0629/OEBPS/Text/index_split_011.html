<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_10">62</h2>

  <p class="calibre1">"Banayaptıklarından sonramı?"</p>

  <p class="calibre1">"Size ne yaptı ki?"</p>

  <p class="calibre1">"Anlatacağım. Önceleri evliliğimiz iyi yürüyordu. Sevim'in bana âşık olmadığını biliyordum. Ama saygıda kusur etmiyordu, ben de bununla yetiniyordum. Hatta gün gelip beni sevebileceğini umuyordum. 14 yıl önce kapanmış bir yaranın yeniden açılacağını nereden bilirdim?</p>

  <p class="calibre1">Mine'nin 14 yaşına bastığı yıldı. O yıl baharın sonuna doğru bir mide ameliyatı geçirmiştim. Başarılı bir ameliyattı, ama etkileri sürüyordu. Mine'nin okulu tatil olmuş, her yıl olduğu gibi yine Se-vim'i Türkiye'ye gitmenin heyecanı sarmıştı. Oysa ben kendimi bitkin hissediyordum. 'Bu yıl da Türkiye'ye gitmeyelim' dedim. Ama Sevim kabul etmedi. Annesinin babasının iyice yaşlandığını onları görmek istediğini söyledi. 'O halde Mine'yle ikiniz gidin'</p>

  <p class="calibre1">dedim, kabul ettiler. Onları kendi ellerimle yolcu ettim. Türkiye'de 15 gün kalacaklardı, üç hafta kaldılar. Telefonda, annesinin hasta olduğunu biraz daha kalmak istediğini söyledi. Hiç kuşkulanmadım. Söyledikleri makul şeylermiş gibi geldi bana. Üç hafta sonra döndüler. Onları havaalanında karşıladım. Mine çok özlemişti beni, her halinden belli oluyordu bu. Ama Sevim için aynı şeyi söyleyemeyeceğim. Oldukça soğuk davranıyordu bana. Sanki Türkiye'de geçirdiği üç hafta 14 yılın beraberliğini bir çırpıda silmiş götürmüş, bir yabancıya çevirmişti Sevim'i. Acaba annesinden babasından uzaklaştırdığım için beni mi suçluyordu? Yoksa bu evlilikten sıkılmış mıydı? Daha bunun gibi pek çok düşünce gelip geçiyordu kafamdan. Ama, yıllar önce onu terk eden sevgilisiyle karşılaşabileceği, bu eski aşkın yeniden alevlenebileceği hiç aklıma gelmiyordu.</p>

  <p class="calibre1">Türkiye'den döndükten sonra Sevim sinirli bir insan olmuştu. Olur olmaz yere Mine'ye bağırıyor, bana surat asıyordu. Bir gece Mine'yi evde bırakıp onunla gezmeye çıktık. Ilık bir yaz akşamıydı. Yakınlardaki parka kadar yürüdük.</p>

  <p class="calibre1">Parktaki çimenler yeni kesilmiş, ortalığı baygın bir koku sarmıştı. Kanma sevgiyle baktığımı hatırlıyorum. Olanca saflığımla:</p>

  <p class="calibre1">'Ne güzel değil mi ?' diye sordum.</p>

  <p class="calibre1">'Aman neresi güzel kesilmiş çimen işte' diyerek kestirip attı. O zaman Sevim'in beni hiçbir zaman sevmediğini, bundan sonra da sevmeyeceğini anladım. Zorunlu olduğu için benimle evlenmiş, Mine'yi doğurmuştu, kendi isteğine kalsa asla beni seçmezdi. Türkiye'de bu gerçeği anlamasına yol açan bir olay olmuştu. Ama ne ben yüze gelip sorabiliyordum ne de o cesaret edip anlatabiliyordu. Olanları öğrenmem için bir ay geçmesi gerekti.</p>

  <p class="calibre1">Almanya'da Ekremlerle aynı apartmanda oturuyorduk. Bir ge-ceyansı Ekremlerden gelen bağrış çağrışlarla uyandım. Ekrem karısıyla kavga ediyordu. Ama ne kavga; camlar çerçeveler parçalanıyor, küfürler ayyuka çıkıyordu. Hemen giyinip kapıyı çaldım. Korkudan gözleri fal taşı gibi açılmış küçük Ali açtı kapıyı. Beni görünce,</p>

  <p class="calibre1">'Yetiş Metin Amca babam annemi öldürüyor' diye bağırdı, içeriye daldım. Ekrem, karısı Hülya'yı altına almış, Allah yarattı demeden vuruyordu. Zorla aldım kadını elinden.</p>

  <p class="calibre1">'Dur ulan! Deli misin öldüreceksin kadını!'</p>

  <p class="calibre1">'Ölsün kaltak, var mı öyle kocayı godoş yerine koymak' diyerek benim üzerimden aşarak tekme tokat ne gelirse hâlâ vurmaya çalışıyordu kadına.</p>

  <p class="calibre1"></p>

  <p class="calibre1">'Vallahi benim bir suçum yok Metin Abi' diye yalvarıyordu kadıncağız. Sonra Ekrem'e dönerek devam ediyordu: 'Çocuğumun ölüsünü öpeyim ki; o mektup bana değil.'</p>

  <p class="calibre1">'Çocuğun senin ölünü öpsün adi kan! Şunun ettiği yemine bak!'</p>

  <p class="calibre1">Ekrem'i zorla yatıştırıp, bizim eve götürdüm. Bir ara bakışla-nm Sevim'e kaydı; yüzü sapsarı olmuştu, elleri titriyordu. Hülya iyi arkadaşıydı, dövülmesinden etkilenmiş olmalıydı.</p>

  <p class="calibre1">'Hadi sen Hülya'nın yanına git' diyerek onu Ekrem'in evine yolladım.</p>

  <p class="calibre1">O gidince Ekrem feryat etmeye başladı:</p>

  <p class="calibre1">'Başıma bu da mı gelecekti Metin ? Adımız boynuzluya da mı çıkacaktı ?'</p>

  <p class="calibre1">'Dur hele nereden biliyorsun ?'</p>

  <p class="calibre1">'Mektubunu yakaladım.'</p>

  <p class="calibre1">'Hülya'ya mı yazılmış ?'</p>

  <p class="calibre1">'Onun çekmecesinde çıktı.'</p>

  <p class="calibre1">'Canım olur mu öyle şey, mektubun kime yazıldığı belli değil mi?'</p>

  <p class="calibre1">'Sevgilim, diye başlıyor, daha ne olsun.'</p>

  <p class="calibre1">'Allah iyiliğini versin Ekrem. Belki başka birine yazılmıştır. Peki mektubu yazanın adı var mı ?'</p>

  <p class="calibre1">'Ceyhun Ören adında bir herif, istanbul'dan yazmış.'</p>

  <p class="calibre1">Ceyhun ismi tanıdık geldi, ama o anda üstünde durmadım, önemli olan Ekrem'i yatıştırmaktı.</p>

  <p class="calibre1">'Başka birine yazılan mektubun bizim evde işi ne ?'</p>

  <p class="calibre1">'Oğlum, komşudaki kızlardan birinin olamaz mı ? Hülya Yenge yumuşak yüzlüdür.</p>

  <p class="calibre1">Babasından korkan bir kız sakla demiştir.'</p>

  <p class="calibre1">Ekrem düşünceli gözlerle yüzüme baktı. Söylediklerimin doğru olabileceğine aklı yatmaya başladı.</p>
</body>
</html>
