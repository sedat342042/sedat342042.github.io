<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>canakkalenin_bilinmezleri_epub-3.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:e2183487-30f6-4a49-b4f6-52d6016f36a7" name="Adept.expected.resource"/>
	</head>
	<body>
		<div id="canakkalenin_bilinmezleri_epub-3.html" xml:lang="tr-TR">
			<div class="Basic-Text-Frame">
				<p class="Bolumler" id="toc_marker-4">İKİNCİ BÖLÜM <br/>ÇANAKKALE CEPHESİ</p>
				<p class="Alt-Baslik-1" id="toc_marker-4-1">Çanakkale Cephesi’nin Açılma Sebepleri</p>
				<p class="Ana-Metin">İngiliz savaş kabinesi 1914 sonunda yaptığı toplantılarda Denizcilik Bakanı Churchill’in ısrarıyla, Çanakkale’yi denizden zorlama kararı aldı. Böylece İstanbul işgal edilecek ve Rusya’ya en kısa yoldan yardım yapılacaktı. Hazırlıklar tamamlanınca 19 Şubat’ta Boğaz’ın dış tabyaları topa tutuldu. </p>
				<p class="Alt-Baslik-1" id="toc_marker-4-2">Çanakkale Cephesi’nin Açılmasını Kim İstedi</p>
				<p class="Ana-Metin">Çanakkale Cephesi, Osmanlı’nın savunma cephelerinden biridir. İtilaf Devletlerinin bu cepheyi açmaya her ne kadar Rusların isteği üzerine karar verseler de bu cephenin açılmasını isteyen başkaları da vardır. </p>
				<p class="Ana-Metin">Balkan Savaşları sonunda topraklarına kattığı Ege adalarını sağlama almak, Ege’deki Osmanlı tehdidini bertaraf etmek isteyen Yunanistan, 19 Ağustos 1914’te, Osmanlı halen tarafsız iken Çanakkale’de bir cephe açılması lüzumunu İngiltere’ye bildirir. İngilizler, böyle bir harekâtı o dönemde çeşitli dengeleri hesaba katarak reddetmiştir.</p>
				<p class="Alt-Baslik-1" id="toc_marker-4-3">İngiltere’nin Çanakkale Planları</p>
				<p class="Ana-Metin">Osmanlı’nın savaşa iştirak etmesini müteakip Kasım 1914’te İngiliz Deniz Kurmay Başkanı Amiral Fisher’le Bahriye Nazırı Churchill, Osmanlı kuvvetlerinin Süveyş’e muhtemel tarruzlarına mani olmak maksadıyla Gelibolu’ya çıkarma harekâtı yapılmasını teklif etseler de bu düşünce İngiliz Harp Kabinesi’nde kabul görmez.</p>
				<p class="Ana-Metin">Avrupa’da Marn Meydan Muharebesi’ni müteakip savaşın hızlı seyretmeyerek siper harplerine dönüştüğü 1915 senesi başlarında, İngilizler, bütün kuvvetlerini Batı’ya yığmaktansa Balkanlar’da veya Çanakkale’de ikinci bir cephe açmayı, harbi de mevzi savaşlarından hareket savaşlarına döndürmeyi düşünür.</p>
				<p class="Alt-Baslik-1" id="toc_marker-4-4">Çanakkale Muharebeleri’ni Kazanırlarsa…</p>
				<p class="Ana-Metin">Churchill Çanakkale harekâtını “cihan tarihini değiştirecek bir hadise” olarak görmekte, muhtemel bir zaferle savaşın müddetinin kısalacağını böylece binlerce insanın hayatının kurtarılacağını düşünmektedir.</p>
				<p class="Ana-Metin">Bu cephede kazanılacak bir zafer, iç karışıklıklardan dolayı zor durumda kalan Rusya’ya lojistik destek sağlama imkânı doğuracaktı. Baltık Denizi’nden ve Avrupa’dan Almanlar, Boğazlar ve Karadeniz’den de Osmanlı tarafından ablukaya alınan ve iyice sıkışan Rusya bu cendereden çıkmış olacaktı. </p>
				<p class="Ana-Metin">İstanbul’un ele geçirilmesi ile kazanılacak itibar bir yana, Osmanlı başkentinin ele geçirilmesiyle Osmanlı savaş dışı kalacak ve karşı blok daha fazla zayıflatılmış olacaktı. İngiliz Savaş Bakanı Lord Kitchener, Çanakkale’deki İngiliz Ordusunun başkomutanlığına atadığı General Hamilton’a veda ederken şöyle söylemekteydi: “Eğer donanma geçerse, İstanbul kendiliğinden düşer ve bir muharebeyi değil, harbi kazanmış oluruz.” </p>
				<p class="Ana-Metin">Bu cephenin bir diğer faydası da henüz savaşa iştirak edip etmemekte kararsız olan Bulgaristan’ın ve diğer Balkan ülkelerinin Almanya tarafına katılmasının engelleyecek olmasıydı. Bu durum İtalya için de geçerliydi.</p>
				<p class="Ana-Metin">Batı Cephesindeki askerlerinin iaşesi için de Çanakkale’deki savaşı kazanmak lazımdı. Çünkü Rusya’nın Karadeniz limanlarında yığılan buğday stokları bu şekilde Fransa’nın Akdeniz limanlarına nakledilebilecek böylece gıda meselesinde kolaylık sağlanacaktı. </p>
				<p class="Ana-Metin">Çanakkale’ye yapılacak bir saldırı ile Marmara çevresi ve Trakya’daki askerî yığınağın diğer cephelere- özellikle de Süveyş Kanal Cephesi’ne- kaydırılmasına mani olunacaktı. </p>
				<p class="Ana-Metin">Çanakkale’ye yapılacak bir saldırı, Osmanlı başkentini doğrudan tehdit edeceği için Osmanlıların Balkanlarda girişebileceği muhtemel bir harekâtın önünü kesmiş olacaktı. </p>
				<p class="Ana-Metin">Boğazların açılması ile Karadeniz’de kapalı kalan filolar kurtarılacak ve savaşa dâhil edilebilecekti.</p>
				<p class="Ana-Metin">Çanakkale’de kazanılacak bir zaferle Osmanlı’nın ve hilafetin merkezi İstanbul düşecek böylece Müslüman dünyasındaki Osmanlı itibarı azalacak ve İslam alemine karşı Hilafetin prestij ve otoritesi kırılacaktı.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-7" id="footnote-206-7-backlink">7</a></span></p>
				<p class="Ana-Metin">Bu savaşın zaferle neticelenmesi İngiliz kamuoyunun Manş Denizi’nde Almanya karşısında aldığı yenilgilerden dolayı bozulan moralini yükselecekti.</p>
				<p class="Alt-Baslik-1" id="toc_marker-4-5">Beklenen Harekâtın Acı Neticesi</p>
				<p class="Ana-Metin">İngiltere ve Fransa’nın hazırlıkları devam ederken Osmanlı’nın beklenen Süveyş Kanal Harekâtı başladı. İngiltere’nin sömürgelerine uzanan bu en kestirme yoluna taarruz edileceğini beklemesi ve iyi hazırlık yapması sebebiyle 3 Şubat 1915’te yapılan taarruz başarısızlıkla neticelendi. </p>
				<p class="Alt-Baslik-1" id="toc_marker-4-6">Diğer Cephelerin Çanakkale’ye Tesiri</p>
				<p class="Ana-Metin">Süveyş Kanalı’na yapılan Osmanlı taarruzunun geri püskürtülmesinden sonra İngiltere için yeni bir fırsat doğdu o da Mısır’daki mevcut kuvvetleri Çanakkale’de kullanma ihtimaliydi. Plan basitti, bir miktarı Mısır’da bırakılacak askerin geri kalanı Çanakkale’ye götürülecek ve Boğaz, evvela donanma hücumu ile zorlanacak, donanmanın Boğaz’ı geçip Marmara Denizi’ne girmesine müteakip, askerler Boğazları ve İstanbul’u fiilen işgal edecekti. (17 Şubat 1915)</p>
				<p class="Ana-Metin">Öte yandan Kafkas Cephesi’nde Rusların elindeki Sarıkamış’ı ele geçirmeye çalışan Türk kuvvetlerinin ölümüne bir azimle şehre girmeye çalışmaları üzerine Sarıkamış’taki Rus garnizonu sıkışmış ve Boğazlara saldırı yapılarak karşılarındaki kuvvetin bir kısmının dağıtılması için çalışma başlatmıştır. Oysa Sarıkamış’taki Rusları rahatlatmak için Çanakkale’ye hücuma gerek yoktur. Osmanlı askeri çok büyük hatalar, çaresizlikler ve sert tabiat şartları neticesinde soğuktan ve hastalıktan kırılmıştır.</p>
				<p class="Alt-Baslik-1" id="toc_marker-4-7">Üç Ayda Üç Mağlubiyet</p>
				<p class="Ana-Metin">Çanakkale Muharebeleri öncesinde Osmanlı Devleti I. Dünya Savaşı’na girmesinden itibaren üç ay içinde üç ağır mağlubiyet aldı.</p>
				<p class="Ana-Metin">Irak Cephesi’nde İngilizler, Osmanlı 38.nci Tümeni’ni, yaklaşık bine yakın askeriyle birlikte esir aldı.</p>
				<p class="Ana-Metin">Kafkas Cephesi’nde 3. Ordu, 22 Aralık’ta başlattığı Sarıkamış Harekâtı’nda çok sert hava şartları, dağlık bir arazi ve kış şartlarına hazır olmayan ordusu ile 15 Ocak 1915’te ağır bir mağlubiyet almış toplamda yaklaşık 60.000 kayıp verilmiş ve neredeyse Osmanlı 3. Ordusu tükenmişti. </p>
				<p class="Ana-Metin">Süveyş Kanalı’na İngilizlerin Hindistan ile irtibatlarını kesmek maksadıyla 4. Ordu’nun yaptığı taarruz da mağlubiyetle neticelenmişti.  Mağlubiyet üstüne mağlubiyetlerin geldiği bu hengâmede Çanakkale bir millet için neredeyse son ümit hâline geliyordu.</p>
				<p class="x-er-eve-ba-l-k">Afganistan Mevzuu</p>
				<p class="x-ER-EVE-YAZI">Rauf (Orbay) Bey’in hatıralarından: “Enver Paşa’yı, Harbiye Nezareti’ndeki makamında ziyaret ettim, İngiltere’de bulunduğum sırada, hâl ve vaziyetin gidişi dolayısıyla kendileri en yüksek makamları işgal ederken beni ve durumumu düşünmekte kusur etmediklerini belirtmek isteyen pek samimî bir ifade ile;</p>
				<p class="x-ER-EVE-YAZI">– Rauf Bey, ne yapalım işte böyle oldu. Bu vazife de bize düştü. Yoksa Zat-ı şahanenin, coğrafî durumu itibariyle ehemmiyeti aşikâr olan Afganistan ile münasebet tesis etmek ve Afgan ordusunu ıslah eylemek gibi bir vazife ile Afganistan Emirine göndermek üzere olduğu heyetin başında gitmeyi tercih ederdim, dedikten sonra gözlerimin içine bakarak düpedüz: “Sen gider misin?” teklifinde bulundu.</p>
				<p class="x-ER-EVE-YAZI">Hatır ve hayalimden dahi geçirmediğim, bu beklenmedik teklif karşısında şaşırdım ve elimde olmadan gülümseyerek, dilimin ucuna şu kelimeler geldi:</p>
				<p class="x-ER-EVE-YAZI">– Afganistan denen yerin, adından başka nesini biliyoruz Paşam?... Şu anda oranın haritadaki yerini bile gözümün önüne </p>
				<p class="x-ER-EVE-YAZI"></p>
				<p class="x-ER-EVE-YAZI">getiremem. Nereden, ne ile nasıl gidilir, hangi yolların ucundadır, meçhulüm... Müsaadenizle, Amerika tarikiyle mi gitsem acaba?.., Enver Paşa, olanca ciddiyetiyle, işe gerçekten pek önem verdiğini hissettirerek şu cevabı verdi:</p>
				<p class="x-ER-EVE-YAZI">– Gerçi orası öyle, ama bahis mevzuu olan iş, Afganistan! İngilizler aleyhine harbe girmeğe hazırlamak gibi son derece ehemmiyetli bir teşebbüstür. Siz merak etmeyin. Her şey hazırlanmıştır. Irak ve havalisi kumandanı Cavit Paşa’ya icap eden talimat verilmiştir. O size, her türlü kolaylığı göstererek, Iraktan İran yoluyla Afganistan’a geçebilmeniz için gereken her şeyi yapacaktır. Siz evvelâ onu görün. Onunla temas edin, kâfidir.</p>
				<p class="x-ER-EVE-YAZI">Enver Paşa, işte böyle, kati konuşuyordu. Dünya birbirine giriyor ya, Alman İmparatoru da Afganistan’ı, Hindistan’daki İngilizlere karşı silâhlandırıp tahrik etmeği düşünmüş ve bu işi birçok sebeplerle hatırını pek saydığını bildiği - Enver Paşa’ya yaptırmayı uygun bulmuş...</p>
				<p class="x-ER-EVE-YAZI">İmparatorun bu maksadı o kadar aşikârdı ki; “Fon Vas Muss” ismindeki - vaktiyle İran’da konsolosluk etmiş, Farsça bilen, tecrübeli - bir hariciyecisini Afganistan’da harcedilmek (harcanmak) üzere sandık dolusu altınlarla, maiyetine verilmek için, İstanbul’a göndermişti.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-8" id="footnote-206-8-backlink">8</a></span></p>
				<p class="Alt-Baslik-1" id="toc_marker-4-8">ÇANAKKALE’DE NE YAŞANDI</p>
				<p class="Ana-Metin">Çanakkale Muharebeleri ana hatları ile deniz ve kara mücadelesi olarak iki kısımda değerlendirilebilir.</p>
				<p class="Alt-Baslik-1" id="toc_marker-4-9">Boğaz’ı Müdafaa Planı</p>
				<p class="Ana-Metin">Çanakkale Boğazı’ndaki Osmanlı savunma sistemlerinin esasını müstahkem mevkiler teşkil ediyordu. Mart-1915 başlarında Çanakkale Müstahkem Mevkii emrinde 27 Batarya hâlinde teşkilatlanmış çeşitli çapta 104 adet top ve bir mayın grubu vardı. Topların bir kısmı savaş gemilerinden çıkarılarak tabyalara yerleştirilmiş gemi toplarıydı.</p>
				<p class="Alt-Baslik-1" id="toc_marker-4-10">Çanakkale Boğazı’nın Coğrafyası</p>
				<p class="Ana-Metin">Çanakkale, Akdeniz’i Karadeniz’e bağlayan su yolu üzerindedir. Çanakkale Boğazı, Marmara Denizi ve İstanbul Boğazı ile birlikte bu güzergâhı oluşturur. Âdeta “İstanbul Boğazı’nın iki kat büyütülmüş bir modeli olan” Boğaz’ın uzunluğu 62 km. olup genişliği 1.200 m. ila 6.000 m. arasında değişir. Uzunluk Anadolu yakasında Kumkale Burnu ile Çardak Fenerleri arasında 94 km. çıkar.<a class="footnote-link" href="#footnote-206-9" id="footnote-206-9-backlink">9</a> En dar yeri Çanakkale-Kilitbahir arası olup 1.250 m’dir. En geniş yerinde ise mesafe 5.800 m’ye kadar çıkar. En derin yeri 106 m’dir. Boğaz’da tuzluluk farkından dolayı üstten Marmara’dan Ege’ye; alttan ise Ege’den Marmara’ya akıntı vardır. Coğrafya yer yer dağlıktır. Akıntı ve dağlık arazi tarih boyunca bölgede yapılan savaşlarda Boğaz’ın müdafaasını kolaylaştırmıştır. Ancak elbette sadece bu iki faktörden dolayı savaşların kazanıldığını iddia etmek mümkün değildir.</p>
				<p class="Alt-Baslik-1" id="toc_marker-4-11">Osmanlı Boğaz’ı Nasıl Müdafaa Edecek</p>
				<p class="Ana-Metin">Osmanlı Ordusu, Boğaz’ın müdafaası için iki grup hâlinde müstahkem mevki topçularını mevzilendirmişti. </p>
				<p class="Ana-Metin">Osmanlı’nın Boğaz’a denizden yapılacak muhtemel bir taarruza karşı müdafaa planı büyük ölçüde topçu bataryalarının üzerindeydi.  </p>
				<p class="Ana-Metin"><span class="Metin-bold" xml:lang="tr-TR">1. Girişteki Topçu Bataryaları (Medhal</span><span class="Metin-bold" xml:lang="tr-TR"> Grubu):</span> Çanakkale Boğazı’nın girişinde mevzilenen topçu bataryalarıydı. Ege’den gelen düşman gemilerini ilk karşılayan Osmanlı mevzileri bunlardır. Bu grup Anadolu yakasında Kumkale, Orhaniye Bataryaları ile Erenköy civarındaki seyyar obüs bataryalarından, karşıda ise Gelibolu Yarımadası’nın güney ucundaki Ertuğrul ve Seddülbahir Bataryalarından oluşuyordu.</p>
				<p class="Ana-Metin"><span class="Metin-bold" xml:lang="tr-TR">2. En Dar Mevkideki Bataryalar (Merkez Grubu):</span> Çanakkale Boğazı’nın en dar yeri olan Anadolu tarafında Çanakkale (Çimenlik) ile karşı tarafta Kilitbahir civarındaki Anadolu ve Rumeli yakasında bulunan bataryaları kapsar.</p>
				<p class="Ana-Metin"><span class="Metin-bold" xml:lang="tr-TR">3. Giriş ile Merkez Arasındaki Seyyar Obüs </span><span class="Metin-bold" xml:lang="tr-TR">Bataryaları</span></p>
				<p class="Ana-Metin">Topçu bataryaları haricinde Boğaz müdafaası için dört piyade tümeni ve iki jandarma alayı hazırlanmıştır. İhtiyat askeri olarak da Maydos-Bigalı bölgesinde bir piyade tümeni (19. Tümen) konuşlandırılmıştır. </p>
				<p class="Alt-Baslik-1" id="toc_marker-4-12">Düşman Kuvvetleri</p>
				<p class="Ana-Metin">16 muharebe gemisi, 6 muhrip, 14 mayın tarama gemisi, 4 kruvazör, 16 muhrip, 7 denizaltı, 6 deniz uçağı taşıyan bir uçak gemisinin de savaşa katılması kararı alınmıştır.</p>
				<p class="Ana-Metin">Savaşın gidişatının farkında olmayan İtilaf Devletleri ilk başlarda şiddetli bir ateşle Osmanlı topçu bataryalarını susturmayı, ardından da iki piyade taburu ile bataryaların tamamen imha edilmesini düşünmüştür. </p>
				<p class="Ana-Metin">Ancak hesaplar çok farklılaşmış, sadece deniz savaşı olarak düşünülen mücadelenin çıkarma harekâtına dönüşmesi üzerine bir Anzak kolordusu, iki İngiliz ve bir Fransız tümeni de mücadeleye dâhil edilmiş, savaşın daha da şiddetlendiği zaman da bir piyade tümeni ve bir Hint tugayı da savaşa girmiştir.</p>
				<p class="Alt-Baslik-1" id="toc_marker-4-13">Saldırı Planı</p>
				<p class="Ana-Metin">İngiliz ve Fransızların Çanakkale Boğazı’na yapacakları saldırı planının ilk aşaması Boğaz’ın girişindeki Ertuğrul, Seddülbahir, Kumkale, Orhaniye Bataryalarının (Medhal Grubu) imha edilmesiydi. Saldırı tarihi olarak İngilizlerce mühim bir gün olarak görülen 19 Şubat tarihi seçildi.</p>
				<p class="Alt-Baslik-1" id="toc_marker-4-14">Bombardıman Başlıyor</p>
				<p class="Ana-Metin"> 19 Şubat 1915 günü sabah 09.30 sularında Çanakkale Boğazı’na bombardıman başladı. Yedi muharebe gemisi bataryaları sekiz saat bombaladı. Dönemin en gelişmiş gemileri, en modern silahlarla donatılmıştı. Uzun namlulu topların, bataryalara yaptığı yoğun bombardımana kısa menzilli toplara sahip Osmanlı topçusunun cevap verebilmesi mümkün değildi. Yalnızca Orhaniye Tabyası’nın iki topu ateşe karşılık verebildi. </p>
				<p class="Ana-Metin">İlk günkü kayıplar düşman ateşinin şiddetinin yanında hafif kaldı. Osmanlı ordusu dört şehit, on bir yaralı verdi. İki top da kullanılmaz hâle geldi.</p>
				<p class="Basic-Paragraph para-style-override-1" xml:lang="ar-SA"><img alt="Limnide%20ingiliz%20yemekhane%20cadirlari%20ve%20fransiz%20sahra%20hastanesi.tif" class="image" height="230" src="../Images/Limnide%20ingiliz%20yemekha_fmt.png" width="310"/></p>
				<p class="Belgeler-Resim-Alti">Mondros Limni’de İngiliz yemekhane çadırları ve Fransız sahra hastanesi-<span class="resimalt--yaz-lar-" style="font-size:0.89em;" xml:lang="tr-TR"> Kong. Küt. Arşivi</span></p>
				<p class="Alt-Baslik-1" id="toc_marker-4-15">Mondros Derdi</p>
				<p class="Ana-Metin">Bu savaşın bitiminde tarihimizin en acı ateşkes anlaşmasını imzalayacağımız Mondros Limanı, İtilaf Devletleri’nin Çanakkale Savaşlarında kullandıkları bir üs yapılmıştı. Limni adasının Mondros Limanı’ndan hareket eden İngiliz ve Fransız donanması 26 Şubat-17 Mart arasında bazı bataryalarımızı topa tutmalarına rağmen asıl mesailerini 18 Mart’ta yapmayı planladıkları şiddetli taarruza hazırlıkla geçirdiler. Bu hazırlığın başında da savaş gemilerinin en büyük kâbusu mayınlardan Boğaz’ı temizlemek geliyordu. Günlerce süren mayın taraması son olarak 17 Mart’ı 18 Mart’a bağlayan gece üç muhrip ve yedi mayın arama tarama gemisi ile yapıldı. Tarama, saat 22.00’den 02.00’ye kadar sürdü ve en son aramalara dayanılarak Boğaz’ın temiz olduğu rapor edildi.</p>
				<p class="Alt-Baslik-1" id="toc_marker-4-16">Bombardımanda İkinci Sahne</p>
				<p class="Ana-Metin">İstediğini alamayan İtilaf güçleri hava şartlarından dolayı ancak altı gün sonra yeniden Boğaz’a yüklenme fırsatı buldu. Yedi saat süren şiddetli bombardıman işgalciler için Boğaz girişindeki bataryalarının tamamen susturulması manasına geliyordu.</p>
				<p class="RESIM" xml:lang="ar-SA"><img alt="Seddul%20Bahir.tif" class="image" height="276" src="../Images/Seddul%20Bahir_fmt.jpeg" width="319"/></p>
				<p class="Belgeler-Resim-Alti">Bombardıman sonrası Seddülbahir Kalesi-<span class="resimalt--yaz-lar-" style="font-size:0.89em;" xml:lang="tr-TR"> Yitik Hazine Arşivi</span></p>
				<p class="Ana-Metin">Osmanlı tarafında ümitsizlik başladı. Düşmanları ise boş durmuyor bir yandan mayın tarıyor, bir yandan da kıyıya müfrezeler çıkartarak topları tamamen tahrip ediyordu.</p>
				<p class="Ana-Metin">İtilaf donanması Boğaz’daki bataryaların mühim kısmını susturmuştu, kendine en büyük tehdit olarak mayınları görüyordu. Sonraki günler mayın arama tarama faaliyetiyle geçti. Bu arada bazı bölgelere tahrip müfrezeleri çıkararak susturulmuş topların tahribine çalışıldığı gibi, üçüncü grupta yer alan ve giriş ile merkez arasında bulunan bataryalardan bazıları da bombardımana tabi tutuldu.</p>
				<p class="Ana-Metin">17 Mart’ı 18 Mart’a bağlayan gece mayın tarama gemileri saatlerce çalışarak Boğaz’ın girişinden Kepez Burnu’na kadar olan bölgenin “temiz” olduğuna dair rapor verdiler.</p>
				<p class="Basic-Paragraph para-style-override-1" xml:lang="ar-SA"><img alt="Bogazda%20itilaf%20Donanmasi.tif" class="image" height="211" src="../Images/Bogazda%20itilaf%20Donanma_fmt.jpeg" width="276"/></p>
				<p class="Belgeler-Resim-Alti">Kabatepe önlerinde İtilaf Donanması <span class="resimalt--yaz-lar-" style="font-size:0.89em;" xml:lang="tr-TR">Yitik Hazine Arşivi</span></p>
				<p class="Basic-Paragraph para-style-override-1" xml:lang="ar-SA"><span class="resimalt--yaz-lar-" xml:lang="tr-TR"><img alt="Zirhli%20osmanli%20firkateyni.tif" class="image" height="191" src="../Images/Zirhli%20osmanli%20firkatey_fmt.png" width="240"/></span></p>
				<p class="Belgeler-Resim-Alti">Osmanlı Fırkateyni Personeli<span class="resimalt--yaz-lar-" style="font-size:0.89em;" xml:lang="tr-TR"> (Kong.Küt.Arşivi)</span></p>
				<p class="Basic-Paragraph para-style-override-1" xml:lang="ar-SA"><span class="resimalt--yaz-lar-" xml:lang="tr-TR"><img alt="harita%201.tif" class="image" height="254" src="../Images/harita%201_fmt.png" width="263"/></span></p>
				<p class="Belgeler-Resim-Alti">Çanakkale Boğazı’nda savunma tertibatı</p>
				<p class="x-er-eve-ba-l-k">Boğazdaki Mayınlar</p>
				<p class="x-ER-EVE-YAZI">Çanakkale Deniz Muharebeleri’nin seyrinin değişmesinde Nusret Mayın Gemisi’nin döşediği 26 mayının büyük rolü vardır. Ancak sanılanın aksine Boğaz’a mayın döşeyen sadece Nusret değildir. Nusret’in diğerlerinden farkı döşediği mayınların büyük başarı kazanmış olmasından kaynaklanmaktadır. Zira diğer döşenen mayınların çoğu İtilaf Devletleri tarafından genel saldırı başlamadan evvel temizlenmiştir. Çanakkale’ye mayın döşeyen gemiler ve döşenen yer ve mayın sayıları şunlardır:</p>
				<p class="x-ER-EVE-YAZI">Selanik Mayın Gemisi, Havuzlar-Kepezburnu, 22 mayın </p>
				<p class="x-ER-EVE-YAZI">Selanik M. G. Havuzlar Kepezburnu hattının 800 metre kuzeyine 26 mayın </p>
				<p class="x-ER-EVE-YAZI">İntibah Mayın Gemisi, Dardanos-Baykuşburnu arasına, 40 mayın 15 Ağustos 1914</p>
				<p class="x-ER-EVE-YAZI">İntibah Mayın Gemisi, Dardanos-Baykuşburnu hattının güneyine 29 mayın</p>
				<p class="x-ER-EVE-YAZI">İntibah Mayın Gemisi, Anadolu ve Rumeli Hamidiye tabyaları arası 29 mayın</p>
				<p class="x-ER-EVE-YAZI">İntibah Mayın Gemisi, Dardanos-Baykuşburnu hattının kuzeyine 16 mayın</p>
				<p class="x-ER-EVE-YAZI">Nusret Mayın Gemisi, Kepez-Havuzlar hattının güneyine 50 mayın</p>
				<p class="x-ER-EVE-YAZI">Samsun Mayın Gemisi, 5. Hattın güneyine</p>
				<p class="x-ER-EVE-YAZI">Nusret Mayın Gemisi, 2. ve 8. mayın hatları arasına benzer şekilde 30 mayın</p>
				<p class="x-ER-EVE-YAZI">Nusret Mayın Gemisi, Çimenlik Değirmenburnu arasına 53 mayın</p>
				<p class="x-ER-EVE-YAZI">Nusret Mayın Gemisi, Karanlık Liman’a poyraz lodos istikametinde 26 mayın<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-10" id="footnote-206-10-backlink">10</a></span></p>
				<p class="Basic-Paragraph para-style-override-1" xml:lang="ar-SA"></p>
				<p class="Alt-Baslik-1" id="toc_marker-4-17">Nusret Allah’ın Yardımı</p>
				<p class="Ana-Metin">Kimileri Boğaz’da mayın olmadığını rapor ededursun temizleme harekâtı sırasında Nusret Mayın Gemisi, Erenköy Koyu’na Kuzeydoğu-Güneybatı (poyraz-lodos) yönünde ve boğaz hattına paralel olarak, 100 m. aralıkla 4,5 m. derinlikte 26 mayın döktü. Mayınlar Erenköy koyunda idi ve diğer on mayın hattı gibi gemilerin doğrudan geçiş güzergahı üzerinde bulunmuyordu. </p>
				<p class="Ana-Metin">Mayınların döşendiği yer kadar döşenme şekli de çok ilginçti. Boğazın dikine değil Boğaz’a paralel döşenmişti. Hatta bu alışılmadık mayın döşeme şeklinin bir rüyada görüldüğü de rivayet edilmiştir. Nusret’in bu sıra dışı faaliyeti İtilaf donanması için sıra dışı bir gün yaşatacaktır. İlk bakışta çok da mantıklı olmayan döşenme şeklinin sırrı, savaş başlayınca görülecekti. Bu döşeme şekli düşmanların mayınları fark etmesine mani olacak hem de manevra için koya giren gemiler Çanakkale’de kıyameti görecekti. 18 Mart günü Nusret’in günü olacaktı.</p>
				<p class="Basic-Paragraph para-style-override-1" xml:lang="ar-SA"><img alt="Canakkalede%20Bowet%20zirhlisini%20batiran%20top%20ve%20erati.tif" class="image" height="178" src="../Images/Canakkalede%20Bowet%20zirhl_fmt.png" width="306"/></p>
				<p class="Belgeler-Resim-Alti">Çanakkale’de Bouvet Zırhlısı’nı batıran top ve eratı</p>
				<p class="Alt-Baslik-1" id="toc_marker-4-18">Ve 18 Mart 1915</p>
				<p class="Ana-Metin">Çanakkale Boğazı’na denizden yapılan büyük taarruz için 18 Mart 1915 günü belirlenmiş ve sabah başlayan taarruzun ilk hedefi Çimenlik (Çanakkale) ve Kilitbahir Tabyalarının tesirsiz hale getirilmesi olarak çizilmişti. Ardından seyyar topçu bataryaları susturulacak akabinde de Marmara Denizi’ne girilecekti. İtilaf Devletlerinin 18 savaş gemisinden oluşan filosu, 18 Mart günü saat 10.30’da Boğaz’a taarruz etti. Yapılacak olan Boğaz’ın zorlanarak geçilmesiydi.</p>
				<p class="Alt-Baslik-1" id="toc_marker-4-19">Taarruz Başlıyor</p>
				<p class="Ana-Metin">Taarruzdan hemen evvel İtilaf donanması komutanlığı Amiral Carden’den alınarak Amiral de Robeck’e verildi.</p>
				<p class="Ana-Metin">Üç görev kuvveti taarruzu gerçekleştirecekti. </p>
				<p class="Ana-Metin">1. Deniz Görev Kuvveti’ndeki gemiler planlanan noktaya ulaşınca hangi hedefi vuracakları daha evvelden belirlenmişti. Queen Elizabeth, Mecidiye Tabyası’nı; Lord Nelson, Namazgâh Tabyası’nı; Inflexible, Hamidiye Tabyası’nı bombardımana tabi tutacaktı. Bu plan derhal tatbik edilmeye başlandı.</p>
				<p class="Ana-Metin">Suffren, Bouvet, Goulois, Charlemagne, Triump ve Prince George gemilerinden oluşan 3. Deniz Görev Kuvveti’nin vazifesi, 1. Deniz Görev Kuvveti’ndeki gemilerin belirlenen noktalara intikal etmelerini müteakip ileri harekâta devam etmekti.  Bu gemilerin ileri harekâta başlamalarıyla birlikte Osmanlı Merkez Bataryaları atışlarını yoğunlaştırdı. Triump ve Prince George isimli İngiliz gemileri Rumeli Mesudiye ve Yıldız Tabyalarına ateş yağdırıyordu. Tabyalar çok zor durumda kalmıştı. Çelik zırhlı gemilerin ateş kusan nefesleri tabyalarda yangınlar çıkartıyor, telefon hatlarını kopartıyordu. Mecidiye Tabyası topçularının şehit olmasıyla birlikte sustu.</p>
				<p class="Ana-Metin">Ocean, Irresistible, Albion, Vengeance, Swiftsun ve Majestic’ten müteşekkil 2. Deniz Görev Kuvveti, Boğaz’da ilerleyişe geçti. Vazifeleri 3. Görev Kuvveti’nin yerini almaktı. Ayrıca tabyalar dışında yer alan ve mayın hatlarını muhafaza etmeye çalışan seyyar bataryaları susturup mayın taraması yapacaklardı.</p>
				<p class="Ana-Metin">Atış kontrolü, Ark Royal uçak gemisinden her saat başı havalanacak uçaklar tarafından yapılacaktı.</p>
				<p class="Basic-Paragraph para-style-override-1" xml:lang="ar-SA"><img alt="Nusret%20mayin%20gemisi.tif" class="image" height="191" src="../Images/Nusret%20mayin%20gemisi_fmt.png" width="317"/></p>
				<p class="Belgeler-Resim-Alti">Nusret Mayın Gemisi</p>
				<p class="x-er-eve-ba-l-k">Rus Mayınları Ruslara Yardımı Engelledi</p>
				<p class="x-ER-EVE-YAZI">Çanakkale Muharebeleri’nin temel gayelerinden biri Boğazlardan geçerek Rusya’ya yardım etmekti. Ancak Osmanlıların deniz savaşlarında gerek istihkâmlardaki topları gerekse Boğaz’a döşedikleri mayınlar, Ruslara yardım götürme hayallerini sona erdirmiştir. Burada ilginç olan Boğaz’a döşenen mayınların bir kısmının Rus yapımı olmasıdır. Bu mayınlar Karadeniz’de Rusların döşediği mayınlar olup denizden çıkarılarak Çanakkale’ye getirilmiş ve Boğaz’a yerleştirilmiştir. Bir anlamda Rus mayınları Ruslara yardım gelmesine mani olmuştur.</p>
				<p class="Ana-Metin"></p>
				<p class="Ana-Metin">Düşman donanmasının taarruzu başlayalı iki saat olmuştu ki Goulois isabet aldı ve kullanılamaz duruma gelerek geri çekildi. Saat 14:00 sularında Boğaz’da süratle ilerleyen Suffren ve Bouvet hiç beklenmedik bir hadiseyle karşılaştı. Yenilmez olduğu sanılan donanmadan Suffren yara aldı, diğeri Suffren kadar da talihli değildi. Bouvet’te artarda iki patlama oldu ve Bouvet üç dakika içinde Boğaz’a gömüldü. Bu sürprizler karşısında donanma şaşkındı.</p>
				<p class="Ana-Metin">Boğaz’da kulakları sağır edercesine top patlamaları bir saat daha sürdü. Queen Elizabeth‘in 38’lik top mermileri çok tesirli oluyor, tabyalarımızda yangınlar çıkartıyordu. 15:30 sularında Inflexible, Nusret’in Erenköy’e döşediği mayınlardan birine çarptı ve ağır hasarlı hâlde kurtularak Boğaz’ı terk etti.</p>
				<p class="Ana-Metin">2. Deniz Görev kuvveti 3. Deniz Görev kuvvetinin yerine geçse de vazifesini yapmasına imkân yoktu. Sadece tabyalara daha da yaklaşarak insafsızca saldırdılar. Evvela Hamidiye ardından Namazgâh Tabyaları sustu.</p>
				<p class="x-er-eve-ba-l-k">Müttefiklerin En Büyük Hatası</p>
				<p class="x-ER-EVE-YAZI">“Avrupalıların Savaşı’nda (I. Dünya Savaşı) en unutulmaz iki hadise yaşandı. Bir tanesi Çanakkale’de Müttefik filolarına karşı, savunma filolarının çok ciddi karşılık vermesiydi. İkinci unutulmaz hadise ise müttefiklerin büyük askerî hatalarıydı. ….(18 Mart’ta) Müttefik komutanları Fransız gemilerini öncü yapmakla aptalca bir teşebbüste bulunduklarını anlamaları gerekirdi. Yanlış tertip alma neticesinde Anadolu Hamidiye Tabyası’ndan yapılan atışlarla Bouvet üç dakikada suya gömüldü.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-11" id="footnote-206-11-backlink">11</a></span> </p>
				<p class="x-ER-EVE-YAZI">George Schreiner Amerikalı Gazeteci</p>
				<p class="Ana-Metin">Susan tabyalar diğer tabyalardaki askerleri daha bir şevklendirdi ve Irresistible yakınında şiddetli patlamalar oldu. Gemi tabyalardan uzaklaşmak için manevra yaparken Erenköy koyuna girdi ve Nusret’i yeniden hatırlattı.</p>
				<p class="Ana-Metin">Boğaz’ın bu bölgesinin mayınsız olduğunu sanan Amiral de Robeck mayınları görünce 2. Deniz Görev kuvvetine geri çekilme emri verdi. İkindi vaktiydi ve bu sefer manevra yaparken Oceon mayına çarptı. </p>
				<p class="Ana-Metin">Sir Colben Korbet, Nusret şoku karşısında “Harekât-ı Bahriye” adlı kitabında şunları söyleyecektir:</p>
				<p class="Ana-Metin">“Bu felâketlerin sebebi hakiki keşif ve tayin olununcaya kadar çok zaman geçmedi, işin hakikati şu idi ki 8 Mart gecesinde Türkler haberimiz olmadan Erenköy Koyu’na sahile muvazi olarak 26 mayın dökmüştür, bizim balıkçı gemileri de vâki tahriyat neticesinde bunlara tesadüf edememişlerdi. Türkler, bu mayınları maksadı mahsusla manevra sahamıza vaz’etmişler, gösterdiğimiz bütün ihtiyat ve basiretlere rağmen baş döndürücü bir muzafferiyet kazanmışlardır.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-12" id="footnote-206-12-backlink">12</a></span></p>
				<p class="Ana-Metin">Boğaz’dan deniz yoluyla geçilemeyeceği anlaşılmıştı. Çanakkale Müstahkem Mevki Kumandanı ve 18 Mart Kahramanı Cevat Paşa haklı çıkmıştı.</p>
				<p class="Alt-Baslik-1" id="toc_marker-4-20">Cevat Paşa’nın Tecrübesi Almanları da Yendi</p>
				<p class="Ana-Metin">Tarihe haklı olarak 18 Mart kahramanı olarak geçen Cevat Paşa’nın aldığı kararlar savaşın seyrini değiştirmiştir. Hele bir karar vardır ki paşanın askerî tecrübesini göstermesi bakımından son derece manidardır.</p>
				<p class="Ana-Metin">Almanların, topları Boğaz’ın girişindeki tabyalara taşıma fikrine Cevat Paşa karşı çıkmış ve merkezin yani Boğaz’ın içinin kuvvetlendirilmesini savunmuştur. İngiliz topları karşısında zaten menzil olarak düşük kalan toplar bir de Boğaz’ın girişi gibi gemilere bir hayli uzak düşen bir noktaya taşınsa savaşın seyri çok farklı olacaktır.</p>
				<p class="Ana-Metin">Her fırsatta Çanakkale’deki zaferi kendilerine mal eden Almanların askerlikten ne kadar anladığı hususunu bu misal dahi kısaca özetlemeye kâfidir.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-13" id="footnote-206-13-backlink">13</a></span></p>
				<p class="Basic-Paragraph para-style-override-1" xml:lang="ar-SA"><img alt="Cannakkele%20Bombardimanini%20gosteren%20bir%20kartpostal.tif" class="image" height="226" src="../Images/Cannakkele%20Bombardimani_fmt.png" width="386"/></p>
				<p class="Belgeler-Resim-Alti">Çanakkale bombardımanını gösteren bir Alman kartpostalı</p>
				<p class="x-er-eve-ba-l-k">18 Mart Kahramanı Cevad Paşa’nın Raporu</p>
				<p class="x-ER-EVE-YAZI">Bugünkü vesaiki resmîye:</p>
				<p class="x-ER-EVE-YAZI">Bugün dördü Fransız olmak üzere on altı zırhlı, üç kruvazör ve mütaaddit torpidolardan mürekkep düşman filosu öğleden evvel 11.30’dan akşama kadar bataryalarımızı bombardıman etmiş ve tarafımızdan mukabele olunmuştur. Düşmanın bir torpido ile Büvet zırhlısı batmış ve Irresıstıble zırhlısı bir tarafa meylederek, harekâtı harbiyeye gayrimuktedir bir hâlde deniz üzerinde kalmış olduğu gibi Afrika sisteminden bir zırhlı dahi mühim surette hasarzede edilerek bir tarafa yatmış olduğu halde, tedricen uzaklaşmağa çalışmakta bulunmuştur. Bilâ fasıla düşman ile mücadele eden bataryalarımızdan henüz raporlar alınmamış ise de zayiat ve hasaratımızın şayan-ı ehemmiyet olmadığı anlaşılmıştır.</p>
				<p class="x-ER-EVE-YAZI">Bugünkü bombardımanda bataryalarımızın endaht hususunda gösterdiği maharet ve metanet şayanı takdir olup, bilumum zâbitan ve efrat kardeşlerime beyanı memnuniyet eder ve daima böyle muvaffakiyetlere mazhar buyurulmasını es-sultanı Semadaniye’den tazarru ve niyaz eylerim.</p>
				<p class="x-ER-EVE-YAZI">5 Mart 1331 (18 Mart 1915)</p>
				<p class="x-ER-EVE-YAZI">Müstahkem Mevki </p>
				<p class="x-ER-EVE-YAZI">Kumandanı </p>
				<p class="x-ER-EVE-YAZI">Mirliva CEVAD</p>
				<div class="footnotes">
					<div class="footnote">
						<p class="Dipnot-Metin"><a class="footnote-anchor" href="#footnote-206-7-backlink" id="footnote-206-7">7</a>	DOĞANAY Rahmi, Çanakkale Zaferinin Türk ve Dünya Tarihi Açısından Sonuçları. Atatürk Yolu Dergisi III/12 (1993) s.364</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-8-backlink" id="footnote-206-8">8</a>	Yakın Tarihimiz 1 Mart 1962 sayısı, s. 17-18</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-9-backlink" id="footnote-206-9">9</a>	Hayati Doğanay Coğrafya'ya Giriş, Erzurum 1992 s. 432</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-10-backlink" id="footnote-206-10">10</a>	Saim Besbelli, a.g.e. s.7</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-11-backlink" id="footnote-206-11">11</a>	The New York Times 29 Nisan 1915 </p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-12-backlink" id="footnote-206-12">12</a>	Saim Besbelli, a.g.e. s.9</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-13-backlink" id="footnote-206-13">13</a>	Bu konuda Liman von Sanders, Walter von Schoen, Hans Kannengiesser’in kitaplarına bakılabilir. Bu eserlerde zafer Almanlara mal edilip Osmanlı askerleri yan bir faktör olarak gösterilmektedir.</p>
					</div>
				</div>
			</div>
		</div>
</body>
</html>