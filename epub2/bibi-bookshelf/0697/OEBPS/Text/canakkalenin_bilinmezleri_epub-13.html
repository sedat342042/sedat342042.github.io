<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>canakkalenin_bilinmezleri_epub-13.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:e2183487-30f6-4a49-b4f6-52d6016f36a7" name="Adept.expected.resource"/>
	</head>
	<body>
		<div id="canakkalenin_bilinmezleri_epub-13.html" xml:lang="tr-TR">
			<div class="Basic-Text-Frame">
				<p class="Bolumler" id="toc_marker-14">SEKİZİNCİ BÖLÜM <br/>ÇANAKKALE’Yİ BEKLEYEN TEHLİKELER</p>
				<p class="Ana-Metin">Her sene Çanakkale Zaferi’nin sene-i devriyesinde dile getirilen, toprak altındaki şehitlerin kemiklerini, toprak üstündeki torunlarının yüreklerini sızlatan iddialar, genellikle belirli konu başlıkları altında toplanır. Bu hususlar her sene mart ayında bir temcit pilavı gibi ısıtılır. </p>
				<p class="Ana-Metin">Çanakkale Ruhu olarak kısaca özetlenebilecek olan savaşta, her şeyi geride bırakıp da memleketlerinden yüzlerce, binlerce kilometre uzakta şehadete uzanan yüz binlerce insanın hikâyesi aynıdır. Bu hikâyenin öznesi kimi zaman Bursalı Ahmet olur, kimi zaman Urfalı Mehmet. Adanalı Ömer ile Samsunlu Hüseyin’in ortak kaderidir Çanakkale Diyarbakırlı Mustafa ile İstanbullu Ali’nin müşterek yazdığı destandır.</p>
				<p class="Ana-Metin">Bu şanlı müdafa bir manada bir milletin dişiyle tırnağıyla verdiği bir mücadelenin diğer adı olmuştur. Tarihimizin bu en hazin zaferini her sene yad ederken “Biz, Türkü-Kürdü, Alevîsi-Sünnîsiyle yıllarca bu cennet vatanımızda bütün güzellikleri beraber paylaşmış, bütün acı ve ızdırapları müşterek duyup hissetmişizdir. Farzımuhal, Çanakkale’deki mezarlar birer birer açılsa, Alevî ile Sünnî’nin veya Türk ile Kürd’ün sarmaş dolaş yan yana yattığı görülecektir.” düşüncesini yeni baştan yaşıyoruz.</p>
				<p class="Alt-Baslik-1" id="toc_marker-14-1">Çanakkale Ne Zamandır Anılır Oldu</p>
				<p class="Ana-Metin">Yaşı kırka-elliye dayananlar hafızalarını biraz zorlasalar talebelik yıllarında okullarda Çanakkale ile alakalı bir faaliyet hatırlarlar mı acaba. Hele hele içimizde kaçımız Çanakkale’ye yapılan okul gezisine iştirak etmişizdir. Mümkün değildir. Zira Gelibolu Yarımadası ziyaretleri çok kısıtlı bir bölgeye yapılabilmektedir. </p>
				<p class="Alt-Baslik-1" id="toc_marker-14-2">Köylülerin Geçim Kaynağı</p>
				<p class="Ana-Metin">Yıllar yılı Gelibolu ve Eceabat köylerinde yaşayanların en mühim geçim kaynaklarından biri hurda ticareti olmuştur. Bugün neredeyse bir yıla yakın süren bir savaştan geriye çok az eserin kalmış olmasının en mühim sebebi budur. Savaşa dair geride kalan her şey hurda olarak satılmış ve ortadan kaldırılmıştır. </p>
				<p class="Ana-Metin">Bir anlamda yapılan bir hafıza silinmesi operasyonudur. Yıllar sonra vatansever insanların gündeme getirmesiyle canlanan Çanakkale ruhu, bugün feribot iskelesinde Anadolu’dan gelen yüzlerce ziyaretçi otobüsüyle, İstanbul’dan gelen binlerce insanla kendini göstermektedir. Bir milletin hafızasını yeniden kazanması, elbette bir kısım kimseleri çok rahatsız edecektir. Bu satırlar bir mecmuadaki bir yazıdan alınma: “…önemli ölçüde ziyaretçi alan Çanakkale âdeta bir tür ‘hac turizmi’nin hedefi konumuna gelmiştir. Bir zamanların ‘Konya’ya gelen yarı hacı olur’ anlayışı Çanakkale için geçerlilik kazanmış gibi görünmektedir.” Yazarın yahut mecmuanın ismi çok da lazım değil, ancak bakış açısını görmek için mühim satırlar.</p>
				<p class="Ana-Metin">Kimi kesimler Çanakkale’ye olan alakanın “siyasal ve dinsel açıdan istismar edilmesi tehlikesine” (!) dikkat çekmekte ve bunun için elden geldiğince tarihimizin ve Birinci Dünya Savaşı’nın bu en hazin zaferi küçültülmeye, sıradanlaştırılmaya ve unutturulmaya çalışılmaktadır. </p>
				<p class="Ana-Metin">Bilimsel kılıflara giren ideolojik saplantılar, kendi gibi düşünmeyenleri zihnen mahkûm etmek için bulduğu en küçük fırsatı dahi değerlendirmektedir. Bunun içindir ki Çanakkale’de yaşanan ve akıl mantık ile izah edilmesi mümkün olmayan her husus “dinsel”dir, “hurafedir”, ve buna karşı çıkanlar ise “bilimsel görüş” (!) sahibidir. </p>
				<p class="Ana-Metin">Bir zamanlar okuduğum bir kitaptaki satırlar bu durumu çok iyi özetliyor: “Soğuk harp dönemlerinde yabancı kültürler tarafından alıştırma ve daha sonra telkin süreçleriyle toplumların millî menfaatleri doğrultusunda hareket edemeyecek duruma getirilmeleri; düşman güçler için bulunmaz bir fırsattır. Bunun için normal dönemlerde toplumun millî ve sosyal varlığını tehlikeye düşürecek telkinler ve yayınlar yapılır. Aile yapısı sarsılmak, millî-manevi değerlerle millî liderler yıpratılmak istenir.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-81" id="footnote-206-81-backlink">81</a></span> Bugün en mühim millî ve manevi değerlerimizden biri olan Çanakkale Zaferi’nin toplumda uyandırdığı hislerin yok edilmesi için çalışanların maksatlı yayınları yadırganacak bir şey değildir. Asıl sıkıntı bu trajikomik çabalara medyanın bir kısmının alet olmasıdır.</p>
				<p class="Alt-Baslik-1" id="toc_marker-14-3">ÇANAKKALE ZAFERİ NASIL KÜÇÜLTÜLÜR (!) </p>
				<p class="Alt-Baslik-1" id="toc_marker-14-4">Zaferin halk nezdinde itibarını düşürmek için oynanan senaryolar belli başlıklar altında şöyle sıralanabilir:</p>
				<p class="Alt-Baslik-1" id="toc_marker-14-5">Şehit sayısını tartışmaya açmak</p>
				<p class="Ana-Metin">Zaferin büyüklüğünün şehit sayısının çokluğu ile orantılı olduğunu sananlar, halkın nazarında sürekli olarak şehit sayısını tartışmaya açmaktadır. En çok kullanılan argüman “Çanakkale’de 250.000 değil 50.000” insan öldü. “Efendim şanlı bir netice çıkartmak maksadıyla şehit sayısı abartılıyor.” </p>
				<p class="Ana-Metin">Bizim Çanakkale’de kaybedildiğini düşündüğümüz beşeri sermaye yaklaşık 211.000 civarındadır. Velev ki bu rakam isabetli olmasın, 211.000 yerine 11.000 şehit verilse Çanakkale Zaferi küçülmüş mü olacaktır. Milli Savunma Bakanlığı’nın yayımlamış olduğu Şehitlerimiz Albümü’nde Çanakkale ile alakalı 50.000 civarında kaydın yer alması bu kadar şehit verildiğinin asla ispatı değildir. Zira 1915/18 arası zor yıllarda yedi düvele karşı altı cephede neredeyse aynı zamanda verilen bir dünya savaşında tutulan kayıtların noksan olma ihtimali çok yüksektir.</p>
				<p class="Ana-Metin">Yaralı veya hasta olarak memleketine gidip de orada kısa süre sonra vefat edenler, Cepheye gönüllü yardıma koşan ve düşman kurşunlarıyla şehit düşenler, Çanakkale dışındaki İstanbul, İzmir, Edirne vs. şehirlerdeki hastanelerde şehit düşenler gibi daha onlarca başlık altındaki şehitlerin pek azı bu listelere girebilmiştir. Gidip de hiç dönemeyen, kendisinden hiç haber alınamayan ve ailelerine hiçbir bilgi verilemeyenler bu listelerde de yoktur. Şehit dedeleri hakkında bilgi edinmek isteyenlere verilen “gaip” cevabı bu listelerin bütün iyi niyete rağmen istenilen seviyede olmadığını göstermektedir. </p>
				<p class="Ana-Metin">Şehit sayılarının tartışılmasında maksat asıl rakama ulaşmak değil, halkın nazarında zafere olan ilgiyi söndürmektir. Bu tartışma Çanakkale’ye has da değildir. Sarıkamış kahramanları gündeme geldiği zaman da şehit sayısı hemen gündeme taşınır. </p>
				<p class="Ana-Metin">Şehit sayısıyla zaferlerin boylarını ölçmeye çalışanlara bir milletin büyüklüğünün rakamlardan gelmediğini söylemek kâfidir. </p>
				<p class="Alt-Baslik-1" id="toc_marker-14-6">Şüpheler Uyandırmak  </p>
				<p class="Ana-Metin">Zafer içinde yaşanan ve kimilerinin anlayamadığı belki de hiçbir zaman da anlayamayacağı bazı hususlar vardır. Seyyid Onbaşı’nın, Ezineli Yahya Çavuş’un ve adı sanı bilinmeyen yüzlerce destansı kahramanın yaptığı yiğitlik üzerinde şüphe uyandırıcı iddialar ortaya atılarak da zafer gölgelenmeye çalışılmaktadır. Seyyid Onbaşı’nın kaldırdığı merminin ağırlığından, Ocean’ı vurup vurmadığını kadar ortaya atılan şüphe uyandırıcı sualler; zaferi halkın nazarında küçültme gayretinin tezahürüdür.</p>
				<p class="Ana-Metin">Bir milletin tarihinin büyüklüğü, şehit rakamlarının, tek başına kaldırılan top mermilerinin büyüklüğüne bağlı değildir. Meydana konulan medeniyete bağlıdır. Yüreğini vatanın önüne siper etmeye bağlıdır. Sanırız o yüreğe sahip olamayanların bunu anlaması imkânsızdır.</p>
				<p class="Alt-Baslik-1" id="toc_marker-14-7">Zafere Seküler İzahlar Yapmaya Çalışmak</p>
				<p class="Ana-Metin">Çanakkale için anlatılanları ve binlerce kişinin şahit olduğu sıra dışı hâdiseleri alaya alarak zaferi küçültmek de sık kullanılan bir yöntemdir. Akıl ve mantık ile izah edilemeyen hususları “Çanakkale Hurafeleri” diye anlatmak ve bir şairden mülhem “Çanakkale Masalları” demek de son yılların modasıdır. Çanakkale’ye İstiklal Şairi’nin gözüyle bakamayanların zaferi “destan” olarak vasıflandıramaması tabidir. Destan ibaresi geçince Çanakkale’yi eski Türk destanları muamelesi yapanlar da mevcuttur. “Destansa gerçek değildir.” vurgusu özellikle yapılır.</p>
				<p class="Ana-Metin">Çanakkale Zaferi’nden rahatsız olanların -Mustafa Kemal’in Bombasırtı vakasında yaptığı tespitte olduğu gibi- üç dakikaya kadar ölecek bir askerin, elinde Kur’an, Cennet’e girmeye hazırlanmasının büyük bir inanç ile olabileceğini bilmeleri mümkün gözükmemektedir. </p>
				<p class="Ana-Metin">Şehit cenazelerinden siperler önünde yeni siperler oluşuyor. Dillerden kelime-i şehadet yükseliyor son söz olarak, askerler şehadet mertebesine yükseliyor. Gencecik lise talebeleri şehadetnamelerini alıyorlar mürekkebi kan olan. Bir milletin en şanlı tablosu en kanlı biçimde çiziliyor Çanakkale’de. Anlamak isteyenler anlıyorlar, anlamamakta ısrar edenlere karşı yapılacak çok fazla bir şey olmadığı malum. </p>
				<p class="Alt-Baslik-1" id="toc_marker-14-8">Menkıbeler</p>
				<p class="Ana-Metin">Elbette yukarıda verilen hususun bir de tam tersi bir durum mevcuttur. Pek çok tarihî olayda yaşanan hadiseler Çanakkale’ye uyarlanmaktadır. Bir parçanın bestesini aynen alıp da sözlerini değiştirmek gibi yapılan bu tür çalışmalar, okuyanda dinleyende güzel tesirler yapsa da gerçeklikle alakasız olmasından dolayı bir zaferi büyütmekten ziyade küçültmektedir. Çanakkale’yi tamamen askerî sebepler ve neticeler üzerinden anlatanları adeta haklı çıkartmak istercesine yapılan bu fütursuz yayınlara karşı dikkatli olmakta fayda vardır. </p>
				<p class="Alt-Baslik-1" id="toc_marker-14-9">Şehit Veren Şehirleri Tasnif Etmek</p>
				<p class="Ana-Metin">Milli Savunma Bakanlığı’nın Şehitlerimiz albümü yayınlandıktan sonra başlayan bir diğer tartışmada da Çanakkale’de bazı bölgelerin çok şehit verirken bazı bölgelerin daha az şehit vermesinden çıkarılan bazı garip yargılardır. Çanakkale Muharebelerinde Marmara, Ege, Karadeniz, Akdeniz ve İç Anadolu’dan çok fazla şehit verilirken Doğu ve Güneydoğu Anadolu’dan verilen şehit sayıları daha azdır. Buradan hareketle bölücü fikirler öne sürmek eğer tarihî cehaletten kaynaklanmıyor ise çok büyük art niyet neticesinde olmaktadır. Çanakkale’de şehit veren illerin Çanakkale’ye göre konumları ve yakınlıklarını dikkate alınsa bu tartışma ilk baştan çıkmayacaktır. Osmanlı’nın I. Dünya Savaşı içinde savaş verdiği tek cephenin Çanakkale olmadığı Doğu ve Güneydoğu’daki askerin Sarıkamış, Yemen, Filistin gibi cephelere gönderildiğini söylemek kafi gelir mi bilinmez. Lakin şu mühim bir hadisedir ki I. Dünya Savaşı’nda şehit vermeyen şehrimiz yoktur.  </p>
				<p class="Alt-Baslik-1" id="toc_marker-14-10">Savaşın Gerçek Galibi</p>
				<p class="Ana-Metin">Zaferlerin mimarları olarak her zaman ordunun başındaki kumandanlar kabul edilir. Bu sebepten Miryakefalon denilince akla Kılıç Arslan, Malazgirt denilince Alparslan, Ridaniye denilince Yavuz, Mohaç denilince Kanuni, Preveze denilince Barbaros gelir. Belki de Türk tarihinde başındaki komutanla anılmaması gereken tek savaş Çanakkale’dir. Çanakkale Muharebesi’ni gerçekleştiren 5. Ordu’nun başındaki Liman von Sanders’i Almanlar her ne kadar kahraman ilan etseler de zaferdeki rolü tartışmalıdır.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-82" id="footnote-206-82-backlink">82</a></span> Çanakkale’de zaman zaman kendi bulundukları cephelerde üstün başarılar kazanan komutanlarımız vardır. 18 Mart Kahramanı Cevad Paşa’dır. Kara savaşlarının kahramanlarından ise ilk akla gelenler Esad Paşa, Vehib Paşa, Albay Mustafa Kemal (Atatürk), Fevzi Paşa (Çakmak), Yarbay Fahrettin (Altay), Albay Halil Sami, Albay Hüseyin Avni ilk akla gelen isimlerdir.</p>
				<p class="Alt-Baslik-1" id="toc_marker-14-11">Çanakkale Türk, Sarıkamış Osmanlı </p>
				<p class="Ana-Metin">I. Dünya Savaşı’nda yer aldığımız cephelerden şu an hudutlarımız içinde olan sadece Çanakkale ve Sarıkamış’tır. Bu cephelere ders kitaplarımızın bakışı biraz farklıdır. Sarıkamış’ta büyük yanlışlardan dolayı Osmanlı ordusu şiddetli iklim şartlarının da tesiriyle mağlup olmuştur. Osmanlı ordusunun mağlubiyeti söz konusu olduğunda Irak’ta, Filistin’de Galiçya’da vs. cephelerde de bakış değişmez. Türkiye Cumhuriyeti’ni sıfırdan kurulduğunu iddia edenler için nedense mağlup olan cephelerde yenilen hep Osmanlı ordusudur, lakin Çanakkale Zaferi’ni Türk ordusu kazanmıştır. Bu da Çanakkale’nin tarih yazıcılığımıza hediye ettiği bir garip tezat olsa gerektir.</p>
				<p class="Alt-Baslik-1" id="toc_marker-14-12">Çanakkale Kazanıldı Dünya Savaşı Kaybedildi</p>
				<p class="Ana-Metin">Her sene vurgulanan bir başka husus ise Osmanlı Devleti’nin I. Dünya Savaşı sonunda mağlup olması ve yıkılmasıdır. Dünya Savaşı’ndaki mağlubiyet ısrarla vurgulanır ve aşikâr olarak söylenmese de “Çanakkale kazanılsa bile savaş kaybedildi o yüzden de Mehmetçikler boşu boşuna öldüler.” iması yapılır. Yukarıda Çanakkale Zaferi’nin neticeleri üzerinde durulduğu için burada yeniden tekrara lüzum yoktur. Ancak şu bilinmelidir ki idealleri uğruna canını vatan yolunda veren şehitlerin ruhlarını bu şekilde incitmeye kimsenin hakkı yoktur.</p>
				<p class="Ana-Metin">Savaş içinde de Alman kumandanların akıl almaz emirlerini yerini getirmek pahasına can veren şehitlerimiz için de aynı durum geçerlidir. Kimileri aziz şehitlerimize saygı göstermekten dahi içtinap ede dursun onlar Gelibolu Yarımadası’nda değil bu milletin gönlünde sonsuza dek yaşayacaktır. </p>
				<p class="Alt-Baslik-1" id="toc_marker-14-13">Çanakkale Aslında Geçildi</p>
				<p class="Ana-Metin">Tarihin özellikle basın yayın dünyasında para ettiğinin farkında olanlar için sıra dışı birkaç iddia ile gündeme gelmek elbette tercih edilen bir yoldur. Bu iddiaların bir tanesi de adeta “Çanakkale geçilmez” sözünü geçersiz kılmak için savaş sırasında Boğaz’ın denizin altından geçildiğini yahut da savaştan üç sene sonra İstanbul’un işgal edilmesi hadisesinde Boğaz’ın geçildiğini gündeme getirmektir. Çanakkale Savaşları esnasında hiçbir gemi Boğaz’ı geçememiştir. Denizaltılar geçmişse de savaşın seyrini değiştirememişlerdir. Savaş bittikten sonra Boğaz’ın geçilmesi bir mana ifade etmediği gibi savaşın neticelerini de değiştirmeyecektir. </p>
				<p class="Alt-Baslik-1" id="toc_marker-14-14">Çanakkale Zaferi’nden Osmanlı Gazeteleri Bahsetmiyor</p>
				<p class="Ana-Metin">Aynı zihniyetin “Çanakkale’nin Osmanlı döneminde çok önemsenmediği gazetelerde dahi yer bulmadığı” gibi ciddiye almaya değmeyecek yorumlar karşısında devrin Osmanlı gazetelerine dikkatli bakılmasını tavsiye etmekten başka elden bir şey gelmez. Bir de hatırlatma yapmakta fayda var; Osmanlı gazetelerinde 18 Mart nüshasına bakıldığında pek bir netice alınamaz. Yukarıda belirttiğimiz gibi Rumi takvime göre Çanakkale Zaferi 5 Mart’ta olmuştur. Bu tarihe bakılsa mesele kalmayacaktır.</p>
				<p class="Alt-Baslik-1" id="toc_marker-14-15">Savaşları Yarıştırmak</p>
				<p class="Ana-Metin">Çanakkale Savaşları’nın en çok yarıştırıldığı savaş Millî Mücadele’dir. Böyle bir yarışmaya kimin neden ihtiyaç duyduğu bellidir. İşin garip tarafı hemen hemen aynı kadroların yaptığı bu savaşların yarıştırılması ile ulaşılmak istenen hedef Millî Mücadele’nin Çanakkale’den çok daha mühim olduğunu gösterme çabasıdır. “Çanakkale’de emperyalistleri elimizden kaçırmıştık. Milli Mücadele’de denize döktük.” gibi garip yorumlar yapılması bu yarışmadan kaynaklanmaktadır. Boğaz’da, Conkbayırı’nda, Kanlısırt’ta kaybedilen nesillerin feryadını duyanlar için İnönü’de Sakarya’da Dumlupınar’da kaybedilen vatan evlatlarının acısı farklı değildir. </p>
				<p class="Alt-Baslik-1" id="toc_marker-14-16">Netice </p>
				<p class="Ana-Metin">Tarihleri birkaç yüzyıldan ibaret olan devletler birlik ve beraberlik duygularını ortaya çıkartmak için olabildiğince tarihlerini abartmakta bunu da yeterli görmeyerek insanüstü yetenekleri olan süper kahramanlar uydurarak kendi milletlerinin üstünlüğünü(!) vurgulamaktalar. Bugün 5 ila 10 yaş arasındaki çocuklarımıza Spiderman’i mi yoksa Seyyid Onbaşı’yı mı tanıdıklarını sorsak, alacağımız cevap şehitlerimize gösterdiğimiz vefanın ölçüsü olacaktır. </p>
				<p class="Ana-Metin">Türk insanı; bir İngiliz, bir Fransız bir Avustralyalı kadar Çanakkale’yi bilmek, anlamak ve tanımak zorundadır. Kimilerinin bütün beyhude çırpınışları bir yana bugün Çanakkale her geçen gün daha fazla ziyaretçi çekmekte, -nitelikleri tartışılsa da- yayınlanan kitap, dergi sayısı artmakta, animasyonlar, dizi filmler çekilmektedir. Elbette bu birlik ve beraberlikten rahatsız olanlar olacaktır. </p>
				<p class="Ana-Metin">Toprak altında Edirne’den Diyarbakır’a, Adana’dan Samsun’a, Mekke’den Batum’a bir koca coğrafyadan gelen yiğitlerin kemikleri, Çanakkale kardeşliğimizin ve bölünmez bütünlüğümüzün her daim ispatı olacaktır. </p>
				<div class="footnotes">
					<div class="footnote">
						<p class="Dipnot-Metin"><a class="footnote-anchor" href="#footnote-206-81-backlink" id="footnote-206-81">81</a>	Harp Ekonomisi, Harp Akademileri Basımevi, İst. 1985 s.74</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-82-backlink" id="footnote-206-82">82</a>	Salih Gülen, Tarihin Yıkılmaz Kalesi Çanakkale, kitabında Şakir Batmaz’ın “Çanakkale Savaşlarında Stratejik Hatalar ve Liman von Sanders” isimli makalesi, İst. 2009 s.71 </p>
					</div>
				</div>
			</div>
		</div>
</body>
</html>