<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>canakkalenin_bilinmezleri_epub-12.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:e2183487-30f6-4a49-b4f6-52d6016f36a7" name="Adept.expected.resource"/>
	</head>
	<body>
		<div id="canakkalenin_bilinmezleri_epub-12.html" xml:lang="tr-TR">
			<div class="Basic-Text-Frame">
				<p class="Bolumler" id="toc_marker-13">TARİH BOYUNCA ÇANAKKALE GEÇİLMEZ DİYENLER</p>
				<p class="Alt-Baslik-1" id="toc_marker-13-1">Saruca Paşa</p>
				<p class="Ana-Metin">Yıldırım Bayezid’in 1399’da İstanbul kuşatmasında Bizans’a denizden yardım ulaştırmak maksadıyla harekete geçen Ceneviz filosunu, Saruca Paşa kumandasındaki 18 parçadan müteşekkil Osmanlı filosu Çanakkale’yi geçirtmemiştir. Cenevizliler, Bozcaada’ya çekilmeye mecbur kalmıştır. Hiç beklenmedik bir başarısızlık alan Cenevizlilerin imdadına derhal Haçlı ruhu yetişmiş ve Venedik ve Rodos şövalyelerinin de desteğini alan Cenevizliler, ikinci defa Çanakkale Boğazı’na yüklenince Saruca Paşa mağlûp olmuş ve Haçlı yardımı İstanbul’a ulaşmıştır. Bu hadiseler Osmanlıların denizci Batılı devletlere karşı yaptığı ilk çarpışmalar olarak tarihteki yerini alır. Bu çarpışmalarda denizci devletlere karşı çok kısıtlı imkânlarla gösterilen başarı takdire şayandır. İlerleyen dönemde Osmanlı bahriyesinin zirveye çıkması ile birlikte yüzyıllarca denizlerde denizci Batılıların değil Osmanlıların hâkimiyeti görülecektir.</p>
				<p class="Alt-Baslik-1" id="toc_marker-13-2">Çalı Bey</p>
				<p class="Ana-Metin">Fetret Devri’ni sona erdiren Çelebi Mehmed (1413-1421) Çanakkale Boğazı’na ayrı bir ehemmiyet göstermiştir. Osmanlı bahriyesine de ehemmiyet veren sultan tecrübeli kaptanları bahriyenin idaresine getirir. </p>
				<p class="Ana-Metin">Venedik donanması Boğaz’ı geçerek Gelibolu önlerine kadar ulaşmıştır. Çalı Bey idaresindeki Osmanlı donanması, Çanakkale Boğazı’ndan dışarı çıkarak şiddetli bir muharebeye girişir. Osmanlı kuvvetleri Venediklileri mağlup etmeyi başarır. (29 Mayıs 1416) </p>
				<p class="Ana-Metin">Çalı Bey kumandasında elde edilen bu başarı Çanakkale’de kazanılan ilk zafer olarak Osmanlı tarihindeki yerini alır. Venediklilerle sonraki dönemde yapılan bir mücadelede Çalı Bey şehid düşer. Şehit Osmanlı kaptanları arasına katılır. </p>
				<p class="Alt-Baslik-1" id="toc_marker-13-3">Kaptanıderyâ Kara Murad Paşa</p>
				<p class="Ana-Metin">IV. Mehmed devrinde yaşayan Kara Murad Paşa, Çanakkale Boğazı’nı abluka altına alan Venedik donanmasını Çanakkale’de ağır bir mağlubiyete uğratarak Boğaz’ı Osmanlı gemilerinin geçişine açmıştır.</p>
				<p class="Ana-Metin">Dönemin veziriazamı Derviş Mehmed Paşa ile arası açık olduğundan hazineden lüzumunca tahsisatı alamayan paşa, işin ciddiyetini anlamış ve bizzat kendi cebinden para harcayarak hazırlattığı ve içinde yedi adet Trablusgarp gemisinin de bulunduğu donanma ile Gelibolu’da Venediklilerin karşısına dikilmiştir. Paşanın donanması Bozcaada ve Mısır’dan gelen Osmanlı gemileri ile Midilli, Sakız ve Tunus’tan gelen gemilerin desteğiyle Venedik donanmasına taarruz etmiştir. Boğaz’ın en dar yeri olan Kilitbahir ile Kale-i Sultaniye kaleleri arasında gerçekleşen ve yaklaşık altı saat süren bu deniz savaşı, Osmanlıların galibiyetiyle neticelenmiştir.</p>
				<p class="Ana-Metin">Kaptanıderyanın Osmanlı donanması için yaptığı, kendi cebinden para harcamak ve donanmayı başarıyla idare etmekle sınırlı değildir. Savaşın en kızgın anlarında üzerine bir levent üniforması geçiren paşa, bir firkateyne binerek sürekli kendi donanmasının arasında dolaşmış, savaşı yerinde idare etmiştir. Komutanlarının maddi fedakârlığını bilen Osmanlı leventleri savaş esnasındaki cesaretini de görünce iyiden iyiye gayrete gelmiş ve savaşı kazanmasını bilmiştir. </p>
				<p class="Alt-Baslik-1" id="toc_marker-13-4">Derviş Mehmed Paşa</p>
				<p class="Ana-Metin">Sultan IV. Mehmed devri sadrazamlarından Derviş Mehmed Paşa sadrazamlık makamından evvel iki defa Anadolu, iki defa Silistre, bir defa da Bosna beylerbeyliği vazifesinde bulunmuştur. Derviş Paşa’nın Çanakkale ile olan alakası Girit Savaşı sebebiyle olur. Girit Kuşatması’ndan dolayı Çanakkale Boğazı’nı abluka altına alan ve Osmanlı donanmasının Boğaz’dan çıkışına engel olan Venediklileri, Derviş Mehmed Paşa karadan yaptığı hücumlarla bertaraf etmiş ve donanmanın Boğaz’dan çıkarak Ege Denizi’ne açılmasını sağlamıştır. (1649)</p>
				<p class="Alt-Baslik-1" id="toc_marker-13-5">Köprülü Mehmed Paşa</p>
				<p class="Ana-Metin">Osmanlı tarihinin en küçük yaşta tahta çıkan padişahı Sultan IV. Mehmed’in dönemi bir dizi sıkıntıyı da beraberinde getirmiştir. Çanakkale Boğazı’nı ablukaya alan Venedik donanması, bir müddet kaldırdığı ablukayı yeniden faaliyete geçirmiş; Bozcaada, Limni ve Semadirek adalarını işgal etmiştir. Felaketler zincirinin en ağır halkalarından biri de Kaptanıderyâ Sarı Kenan Paşa’nın, seksen altı parça gemi ile Çanakkale ablukasını kaldırmak için geldiği Boğaz’da Venedik donanması önünde tarihî hezimete uğraması olur. (26 Haziran 1656) Çanakkale’deki bu mağlubiyet, Osmanlı başkentini korumasız bırakması yanında başkentle Ege Denizi’nin bağlantısını da koparır. İstanbul’u savunma adına yapılan garip uygulamalar paniği daha da arttırır. Sultan IV. Mehmed’in sefere çıkma isteğine de sadrazam tarafından mani olunur. Bununla birlikte Venediklilerin İstanbul’a herhangi bir saldırısı olmaz. </p>
				<p class="Ana-Metin">Boynueğri Mehmed Paşa’nın yerine bazı sadrazamlığa ön şartlarla Köprülü Mehmed Paşa’nın getirilmesi İstanbul’un güvenliğinin yeniden sağlanması için büyük bir adım olur. Yeni sadrazam Çanakkale Boğazı’nın güvenliği ile bizzat kendisi alakadar olur ve 100 parçadan fazla gemiden müteşekkil bir filoyu Boğaz’a sevk eder. Köprülü Mehmed Paşa karadan Çanakkale’ye giderek savaşı yönetir. </p>
				<p class="Ana-Metin">Üç gün müddetince devam eden deniz muharebesi, Kumburnu’ndan atılan bir top güllesinin Venedik amiralinin bulunduğu gemiye isabet etmesiyle büyük bir başarıyla neticelenir. Çanakkale, Venedik ablukasından kurtulur. Bozcaada ve Limni’yi geri almak üzere sefere çıkan paşa, iki adayı da geri alarak Çanakkale Boğazı’nın emniyetini sağlar.</p>
				<p class="Ana-Metin">Mehmed Paşa, Çanakkale Boğazı’ndaki mevcut savunma sisteminin çağın ihtiyaçlarına cevap vermede yetersiz kaldığını bizzat bu savaşta müşahede etmiştir. Paşa İstanbul’a dönünce ve mevcut durumu Sultan IV. Mehmed ve Valide Hatice Turhan Sultan’a anlatarak Çanakkale Boğazı’na iki mühim kale kazandırmıştır. Rumeli kıyısında Seddülbahir, Anadolu kıyısında bulunan Kumkale bu dönemde inşa edilmiştir. Sultan IV. Mehmed, Çanakkale ziyaretinde bu iki kaleyi bizzat gezmiştir.</p>
			</div>
		</div>
</body>
</html>