<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>canakkalenin_bilinmezleri_epub-7.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:e2183487-30f6-4a49-b4f6-52d6016f36a7" name="Adept.expected.resource"/>
	</head>
	<body>
		<div id="canakkalenin_bilinmezleri_epub-7.html" xml:lang="tr-TR">
			<div class="Basic-Text-Frame">
				<p class="Bolumler" id="toc_marker-8">ÇANAKKALE’YE DAİR YANLIŞ BİLİNENLER</p>
				<p class="Alt-Baslik-1" id="toc_marker-8-1">Anlaşmayı Kim İstedi</p>
				<p class="Ana-Metin">Çanakkale Savaşları öncesinde Osmanlı hükümetiyle Almanlar arasında yapılan gizli ittifak anlaşmasına istekli taraf, sanılanın aksine Almanlar değil Osmanlılardır. Teklif Almanlardan gelmemiş, Osmanlılardan gitmiştir. Dönemin Alman Büyükelçisi Wangenheim’ın ve Şansölye Betmann Hollweg’in bütün itirazlarına rağmen Kayser II. Wilhelm’in emriyle 2 Ağustos 1914’te Osmanlı Alman ittifak anlaşması imzalanmıştır.</p>
				<p class="Alt-Baslik-1" id="toc_marker-8-2">Savaşın Adı</p>
				<p class="Ana-Metin">Çanakkale Savaşları her ne kadar tarihimize bu adla geçmişse de savaşın büyük kısmı Çanakkale’de değil karşısında yer alan Gelibolu Yarımadası’nda geçmiştir. Bu sebeple yabancı devletler tarafından Çanakkale Savaşlarına ülkemizdeki isimlendirmeden farklı olarak Gelibolu (Gallipoli) Savaşları denilmiştir.</p>
				<p class="Alt-Baslik-1" id="toc_marker-8-3">Çanakkale Savaşları ve Millî Mücadele </p>
				<p class="Ana-Metin">Çanakkale Muharebeleri, İstiklal Harbi veya Millî Mücadele içinde yer almaz. Çanakkale Savaşları o dönemki ismiyle “Büyük Savaş”ın I. Dünya Savaşı’nın bir cephesinde yaşanmıştır. Ancak ülkemizde Çanakkale Savaşlarının yıldönümleri topyekun tarihe olan alakanın zirve yaptığı bir zaman dilimi olmaktadır. </p>
				<p class="Alt-Baslik-1" id="toc_marker-8-4">Çanakkale’nin Komutanı</p>
				<p class="Ana-Metin">Çanakkale Muharebeleri’ni gerçekleştiren ordu 5. Ordu olup bu ordunun başında sanılanın aksine Esad Paşa, Mustafa Kemal veya Cevad Paşa değil Alman kumandan Liman van Sanders bulunmaktadır. Ancak savaşın kazanılmasında Liman Paşa’nın ne kadar rolü olduğu çok tartışmalı bir husustur.</p>
				<p class="Alt-Baslik-1" id="toc_marker-8-5">Enver Paşa</p>
				<p class="Ana-Metin">Enver Paşa Osmanlı Devleti’nin kurtuluşunu I. Dünya Savaşı’nda kazanılacak bir başarıya bağlamıştır. Alman yanlısı olduğu doğrudur. Ancak Enver Paşa’nın bir Alman kuklası olup onların her isteğini yerine getirmeye çalışan silik bir karakter şeklinde gösterilmesi doğru değildir. Bizzat Alman belgeleri ve Alman subayların hatıraları Enver Paşa’nın pek çok hususta Alman askerî yetkilileri dinlemediği ve kendi doğruları sebebiyle onlarla çatıştığını göstermektedir.</p>
				<p class="Alt-Baslik-1" id="toc_marker-8-6">Çanakkale’de Sadece Türkler mi Savaştı</p>
				<p class="Ana-Metin">Çanakkale Savaşları anlatan kitaplarda Osmanlı kuvvetleri yerine ısrarla Türk vurgusu yapılır. Bunun sebebi Çanakkale Savaşları’nın Türkiye Cumhuriyeti’nin kurulmasında oynadığı mühim rolden kaynaklanıyor olabilir. Ancak burada Türk vurgusu bir etnik köken olarak vurgulanırsa yanlışlık yapılmış olur. Zira Osmanlı saflarında her ne kadar asli unsur Türklerden oluşsa da Kürtler, Araplar, Boşnaklar, Çerkezler, Arnavutlar vd. bulunduğu gibi Tunus, Afganistan, Cezayir, Filistin, Suriye, Lübnan, Arabistan, Irak ve Kafkaslar gibi çok uzak coğrafyalardan gelenler de vardır. </p>
				<p class="Alt-Baslik-1" id="toc_marker-8-7">Müttefikler Yenildiği İçin Yenik mi Sayıldık</p>
				<p class="Ana-Metin">Yıllar yılı ders kitaplarında adeta ezberletilen bir ifade vardır: “Osmanlı Devleti, I. Dünya Savaşı’nda yenilmedi, ama müttefikleri yenildiği için kendisi de yenik sayıldı.” Bu ifade her ne kadar millî hislere tercüman olsa da tarihî gerçeklerle tam olarak örtüşmemektedir. Osmanlı askerleri cephelerde takdire şayan kahramanlıklar göstermiştir. Ancak I. Dünya Savaşı’nda yer alan Kafkas (Doğu) Cephesi, Irak Cephesi, Kanal Cephesi, Filistin - Suriye Cephesi, Yemen ve Hicaz Cephesi, Galiçya, Makedonya, Romanya Cephesi’nde alınan neticeler mağlubiyettir. Bunlar içinde Kafkas Cephesi’nde Sarıkamış Harekatı’nda, Irak Cephesi’nde Kutel Amara’da, Galiçya’da, Filistin’de destansı mücadeleler verilmiş, kısmi başarılar da elde edilmiştir. Lakin genel netice mağlubiyettir. Osmanlı’nın savaştığı -ana hatlarıyla- altı cepheden sadece Çanakkale’de galip gelmesi gerçeği karşımızda durmaktadır. Bu sebeple aslında Osmanlı Devleti I. Dünya Savaşı’nda müttefikleri yenildiği için yenik sayılmamış, bizatihi kendisi de mağlubiyetler almıştır. Bu yenilgilere müttefiklerin mağlubiyetleri de ilave edilince koca devlet için kaçınılmaz sona gelmiştir.</p>
				<p class="Alt-Baslik-1" id="toc_marker-8-8">Çanakkale Geçildi mi</p>
				<p class="Ana-Metin">“Çanakkale geçilmez!” sözü her ne kadar savaşla özdeşleşmiş ve düşman donanma ve askerinin büyük bir kısmı Çanakkale’yi geçememiştir. Ancak “Çanakkale geçilmez” sözüne bir istisna olarak bazı denizaltılar gösterilir ki mesela bunlardan AE2 isimli denizaltı Çanakkale Boğazı’nı geçerek Marmara’ya girmeyi başarmış ardından da İstanbul önlerine kadar gelmiştir. </p>
				<p class="Alt-Baslik-1" id="toc_marker-8-9">Düşman Çanakkale’yi Nasıl Geçti</p>
				<p class="Ana-Metin">Tarih alanında sıra dışı yorumlarda bulunmak son zamanlarımızın tehlikeli bir modası hâline gelmiştir. Bu durumun en vahim misalleri Çanakkale üzerine yapılmaktadır. “Çanakkale geçilmez!” sözünü adeta çürütmek istercesine yapılan yorumlarda, Çanakkale’nin İstanbul’un 13 Kasım 1918 tarihinde işgali esnasında İtilaf Donanması tarafından geçildiği ifade edilmektedir. 1918’de gerçekleşen bu hadise doğrudur, ancak gözden kaçırılan en mühim husus savaş bittikten iki sene sonra düşman donanmasının Çanakkale’yi geçmiş olmasıdır. Bu hadisenin Çanakkale Savaşlarının neticelerine hiçbir tesiri yoktur. Adeta bir futbol karşılaşmasında maç bittikten sonra kaleye giren toplar gol olmadığı gibi iki sene sonra yapılan geçişin de netice bakımından kıymeti yoktur. Mühim olan Çanakkale Savaşları esnasında düşmanın Boğaz’dan geçirilmemesidir. Rusya gibi bir tehdidi ortadan kaldırması, Çanakkale’nin en mühim neticesidir. Bu sebeple Çanakkale bir manada yeni Türk devletinin temelini teşkil eder. </p>
				<p class="Alt-Baslik-1" id="toc_marker-8-10">Yalnızca Üç Yaralı mı Verdiniz</p>
				<p class="Ana-Metin">The New York Times gazetesinin 22 Aralık 1915 tarihli sayısında “Gelibolu’yu Terk Ederken Üç İngiliz Askeri Yaralandı” başlıklı bir haber yayınlanır. Londra kaynaklı bir habere göre, Gelibolu’yu boşaltan İngilizlerin üç askeri yaralanmış, gereksiz kullanılmayan silah ve malzemeler yarımadada bırakılarak çekilme gerçekleşmiştir. Hatta haberde, Osmanlı askerî yetkililerinin bu küçük kaybı, “düşmanın çok büyük bir kaybı olarak rapor ettiğinden…”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-52" id="footnote-206-52-backlink">52</a></span> bahsedilmektedir.</p>
				<p class="Ana-Metin">İngilizlerin yüz binlerce askeri bölgeye yığıp da geri çekilme esnasında sadece üç yaralı vermeleri (!) savaşların şiddetini bilenler için mantıkla izahı zor bir husustur. Ayrıca yapılan haberde geçen, “kullanılmayan ve işe yaramaz silahların bölgede bırakılması”nın Türk subaylar tarafından abartıldığı hususunu, bizzat aynı gazetenin yaklaşık bir ay sonra yayınlayacağı haberi ise çok daha farklıdır. </p>
				<p class="Ana-Metin">İngiliz Savaş Bakanlığı Genel Sekreteri Harold J. Tennant, ocak ayının ortalarında yaptığı basın toplantısında, Gelibolu’yu tamamen tahliye ettiklerini bildirir. Tennant, yaklaşık 2,5 milyon dolarlık silah ve cephanenin bölgeden bırakıldığını, bunun başlıca sebebinin de askerleri sağ salim bölgeden çıkarmak olduğunu açıklar.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-53" id="footnote-206-53-backlink">53</a></span></p>
				<p class="Ana-Metin">“İşe yaramaz” denilen silahların kıymeti (!) bir ay içinde milyonlarca dolara ulaşmıştır. Muhtemelen halka moral verme amacıyla yapılan ve mağlubiyeti örtbas etmek isteyen bu tür haberlerle Çanakkale’de yaşanan, Avrupa kamuoyuna çok daha farklı lanse edilmiştir.  </p>
				<p class="Alt-Baslik-1" id="toc_marker-8-11">I. Dünya Savaşı Öncesinde Osmanlı Çok Küçük Bir devlet miydi?</p>
				<p class="Ana-Metin">Osmanlı Devleti I. Dünya savaşı öncesinde 4 Milyon km² civarındadır. 1913 1922 yıllarını kapsayan dönemde bu topraklardan çekilişe şahit olunur. Şu anki Türkiye Cumhuriyeti’nin yüzölçümünün 783,562 km² olduğu düşünülecek olursa kaybın boyutları çok daha iyi anlaşılır. Kaldı ki Sevr Antlaşması tatbik edilmiş olsa Türkiye’nin büyüklüğü neredeyse Orhan Gazi dönemindeki topraklar kadar kalacaktır.</p>
				<p class="Alt-Baslik-1" id="toc_marker-8-12">Birinci Dünya Savaşı Altı İncinin Kaybı </p>
				<p class="Ana-Metin">Altı şehrin İslam kültür ve tarihinde apayrı ehemmiyeti vardır. Bu altı şehir Mekke, Medine, Kudüs, Bağdat, Şam ve İstanbul’dur. </p>
				<p class="Ana-Metin">Osmanlı Devleti I. Dünya Savaşı öncesinde bu altı kentin hadimidir. Ne yazık ki savaştan sonra elde sadece İstanbul kalacaktır. </p>
				<p class="Ana-Metin">Çanakkale Muharebeleri’nde hedef ise İstanbul olmuştur.   </p>
				<p class="x-er-eve-ba-l-k">Çanakkale’de Donan Askerler</p>
				<p class="x-ER-EVE-YAZI">Çanakkale’nin pek gündeme gelmeyen bir hususu da donarak şehit olan askerlerdir. Umumiyetle donan asker denilince ilk olarak Sarıkamış Harekatı’nda Soğanlı ve Allahuekber Dağlarında verilen şehitler hatıra gelir. Ancak Çanakkale’de de benzer hadiseler yaşanmıştır. Bu durumu Schoen şöyle anlatır:</p>
				<p class="x-ER-EVE-YAZI">“…Bu arada Gelibolu’daki kış kendini göstermişti. Sert rüzgârlar uğultuyla vadilerden geçip gidiyordu. Gelibolu’nda şimdiye kadar hiç yağmadığı kadar yağan yağmur, yerini kar fırtınasına bıraktı. Türk birlikleri ağır ıstırap çekiyordu, çünkü onlar sıcak bir giysiye muhtaçtı. Bu arada İstanbul’da cephe için harp tekâlifi usulüyle müsadere edilen sivil eşya ve ayakkabıdan neredeyse hiç faydalanılamadı. Rüzgâr, buz gibi ıslak elbiselerden geçerek insanın iliklerine kadar işlerken dağlardaki bir nöbetçiye yazlık bir giysinin ve en güzel yazlık rugan iskarpinlerin ne faydası olacaktı? Kürklü paltolar elzemdi ve bunlar da genellikle yoktu. Bu sebepten bazı nöbetçiler nöbet değişiminde donmuş hâlde bulundu. Fakat cephe pes etmiyordu.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-54" id="footnote-206-54-backlink">54</a></span></p>
				<p class="Alt-Baslik-1" id="toc_marker-8-13">Osmanlılar I. Dünya Savaşı’na Girdi mi</p>
				<p class="Ana-Metin">Başlığın çok garip bir sual olduğunun farkındayız. Lakin Osmanlılar devrinde girilen savaşın adı I. Dünya Savaşı değil, “Büyük Savaş” olup Osmanlıların bu savaşa verdikleri isim Harb-i Umumi, İstiklal Harbi vs. dir. I. Dünya Savaşı ismini ise Erich Friedrich Wilhelm Ludendorff, 1920 yılında koymuştur. Gariptir ki Ludendorff, bu savaşa birinci ismini koyarak adeta II. Dünya Savaşı’nın müneccimbaşılığını yapmıştır. Ancak Ludendorff, II. Dünya Savaşı’nın çıktığını görmemiştir.</p>
				<div class="footnotes">
					<div class="footnote">
						<p class="Dipnot-Metin"><a class="footnote-anchor" href="#footnote-206-52-backlink" id="footnote-206-52">52</a>  New York Times 22 Aralık 1915</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-53-backlink" id="footnote-206-53">53</a>  New York Times 19 Ocak 1916</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-54-backlink" id="footnote-206-54">54</a>	Schoen a.g.e. s.228-229</p>
					</div>
				</div>
			</div>
		</div>
</body>
</html>