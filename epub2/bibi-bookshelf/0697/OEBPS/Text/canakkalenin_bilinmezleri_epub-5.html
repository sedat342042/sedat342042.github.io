<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>canakkalenin_bilinmezleri_epub-5.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:e2183487-30f6-4a49-b4f6-52d6016f36a7" name="Adept.expected.resource"/>
	</head>
	<body>
		<div id="canakkalenin_bilinmezleri_epub-5.html" xml:lang="tr-TR">
			<div class="Basic-Text-Frame">
				<p class="Bolumler" id="toc_marker-6">ÜÇÜNCÜ BÖLÜM <br/>ÇANAKKALE MUHAREBELERİ’NİN NETİCELERİ</p>
				<p class="Alt-Baslik-1" id="toc_marker-6-1">Genel Netice</p>
				<p class="Ana-Metin">Osmanlı kuvvetlerinin Çanakkale Boğazı’ndan İtilaf Devletlerini geçirmemesi, İngiltere ve Fransa’nın Rusya ile kuracakları irtibata mani olmuştur. İngiltere ve Fransa 1915 Aralık sonu ve 1916 Ocak başında Çanakkale’den kuvvetlerini çekip Selanik’e taşımışlardır.</p>
				<p class="Alt-Baslik-1" id="toc_marker-6-2">Çanakkale ve İngiltere - Fransa</p>
				<p class="Ana-Metin">Çanakkale Savaşları, İngiliz ve Fransızların Gelibolu Yarımadası’na bağladıkları yaklaşık yarım milyon askerin yarıdan fazlasını kaybettikleri bir savaştır. Donanma güçleri de büyük darbe yemiş, “yenilmez armada” en büyük yenilgisini almış böylece Almanya ve müttefiklerinin yükleri azalmıştır. </p>
				<p class="Ana-Metin">Çanakkale Zaferi’nin kazanılması savaştaki dengelere müdahale etmiş, tarafsızlığını ilan eden Bulgaristan, İttifak bloğunda yer almış, Rusya savaş dışı kalmıştır. Bu gelişmeler güç dengesini de etkilemiş ve savaşı iki yıl kadar uzatmıştır. </p>
				<p class="Ana-Metin">Savaşın uzaması, İngiliz ve Fransız ekonomilerine büyük yük getirmiştir. Avrupa kamuoyunda savaş karşıtlığı artmış, İngiliz ve Fransız yayılmacılığı bu şekilde çok daha geniş alanlara ulaşma imkânı bulamamıştır. Böylece Çanakkale Müdafaası, İngilizlerin “Güneş batmayan imparatorluk” hayallerine vurulan ilk ciddi darbe olmuştur.</p>
				<p class="Ana-Metin">Çarlık Rusya’sını kurtarma harekâtı tam ters tepmiş, savaştaki mağlubiyet yetmezmiş gibi İtilaf Devletleri bir de Sovyet Rusya ile uğraşmak zorunda kalmıştır. Kapitalist Avrupa, Sosyalist Rusya’nın ideolojisini yaymasından ve neredeyse Çarlık Rusyası’nın sömürgeci yayılışı gibi Doğu Avrupa’da, Orta Doğu’da yayılmasından rahatsız olmuş ve bundan dolayı çarlığı yeniden kurma çalışmaları yürütülmüştür. Bu iş için Amerika da dâhil Çarlık yanlılarına ekonomik ve askerî yardım yapılmıştır.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-19" id="footnote-206-19-backlink">19</a></span></p>
				<p class="Alt-Baslik-1" id="toc_marker-6-3">Çanakkale ve Rusya</p>
				<p class="Ana-Metin">Çanakkale Zaferi’nden dolayı dış yardım alamayan ve Bolşevik İhtilali ile rejimi değişen Rusya, I. Dünya Savaşı dışında kalmıştır. Bu durum Anadolu’nun kuzeyinin güvenliğini sağladığı gibi doğrudan bağlantı olmayan Hint Müslümanlarından ve Orta Asya Türk halklarından gelen maddi yardımların Rusya üzerinden Anadolu’ya ulaşmasını kolaylaştırmıştır. Ancak bu yardımların küçük bir miktarı Anadolu’ya gelebilmiş geri kalan kısmına Bolşevik Ruslar tarafından el konulmuştur. Müslüman halkların “İslam’ın Avrupa’daki son karakolunda” verilen ölüm kalım savaşına gönderdikleri bu yardımların kimi eserlerde Rus yardımı gibi gösterilmesi tarihî hakikatlerle uyuşmamaktadır.</p>
				<p class="Ana-Metin">Tam tersi düşünülecek olursa Çanakkale Muharebelerini İtilaf Devletleri kazansa Rusya’ya muhtaç olduğu yardım ulaşacak, kuvvetle muhtemel Çarlık Rusya’sı güç kazanacak, I. Dünya Savaşı’nın galiplerinden biri olarak dünya siyasetinde yerini alacak ve savaş öncesinde kendisine vaat edilen Boğazlar’da söz sahibi olacaktır. </p>
				<p class="Ana-Metin">Millî Mücadele’nin Osmanlı’nın son on yılında verilen üç büyük savaşın elde kalanıyla gerçekleştirildiği hatırlanır; Doğu’da Ermenilere, Güney’de Fransızlara, Batı’da Yunanlılara karşı savaş verildiği göz önüne alınırsa bir de Kuzey’de güçlü bir Rusya’ya karşı yapılacak muhtemel bir savaşın ordumuzu ne kadar zor durumda bırakacağı malûmdur. </p>
				<p class="Ana-Metin">Rusya, tarihî emelleri olan Boğazlar’ı alamayacağını Çanakkale Savaşları ile bir defa daha anlamıştır. Savaş öncesinde kendisine söz verilen Boğazların daha sonraki yıllarda İngiltere ve Fransa tarafından tehdit edilmesi ve Rusya’nın verdiği notaların kabulü şeklinde çözümlenen mesele, Çanakkale ile bambaşka bir şekle bürünmüştür. </p>
				<p class="Ana-Metin">İtilaf Devletlerinin Çanakkale’ye yaptıkları hücumların hezimetle neticelenmesi ayrıca savaşa bağlı olarak 1917’de iç karışıklığı had safhaya varan Rusya’da ihtilâl çıkması, çarlığın çökmesi ve Brest Litowsk Antlaşması ile Rusya’nın savaştan çekilmesi, Boğazlar üzerindeki Rus emellerinin gerçekleşmesine mani olmuştur.</p>
				<p class="x-er-eve-ba-l-k">Hezimeti Kim Yaşadı</p>
				<p class="x-ER-EVE-YAZI">Cephede yaşanan hadiselerin Avrupa kamuoyuna ulaşması bir haftadan uzun sürmektedir. Mesela 25 Şubat’ta Çanakkale Cephesinde İngiliz ve Fransızların birlikte başlattıkları bombardımanın haberi 6 Mart 1915 tarihli Illustrate London News’te yayınlanmıştır.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-20" id="footnote-206-20-backlink">20</a></span> O gün haberi okuyan İngilizler on iki gün sonra yaşanacak büyük hezimetten habersizdir. Aynı mecmuanın 27 Mart tarihli nüshasında yaşadıkları 18 Mart hezimeti “Çanakkale’de Türk istihkamlarının bombardımanından dolayı Fransız filosu çok acı bir felaket yaşadı.” şeklinde verilmiş, haberin devamında da Fransızların en modern gemisinin, Boğaz’ı geçme esnasında mayın gemileri tarafından bırakılan bir mayına çarpıp battığından bahsedilmiştir. </p>
				<p class="x-ER-EVE-YAZI">İngiltere’nin başkentinden yayın yapan bir mecmuanın, hezimeti sadece Fransızlar yaşamış gibi göstermesi normal karşılanabilir. Ancak haberin devamında şunlar yazılıdır: “18 Mart’ta Çanakkale’de Türk istihkâmlarından yapılan genel saldırı esnasında iki İngiliz bir Fransız gemisi kaybedildi. Amiralin raporundaki açıklamalara göre muhtemelen döşenen mayına çarpan Irresistible, saat 05.50’de battı. 06.05’te de Oceon bir mayına çarptı ve her ikisi de derin sulara gömüldü. Bütün tayfa sıcak çatışma esnasında güvenli bir şekilde kurtarıldı. Gallius, çatışmada zarar gördü. Inflexible, ön taraftan büyük bir mayına çarptı.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-21" id="footnote-206-21-backlink">21</a></span> Başlıktaki suali tekrar edelim. Hani 18 Mart’ta sadece Fransız donanması bir felaket yaşamıştı?</p>
				<p class="Alt-Baslik-1" id="toc_marker-6-4">Çanakkale ve Ermeniler </p>
				<p class="Ana-Metin">Rusya, Ermenilere büyük destek veren iki ülkeden biridir. (Diğeri İngiltere’dir) Ermeniler üzerinden Doğu’da hâkimiyet kurmaya çabalayan Rusya; Çanakkale Savaşları’ndan sonra savaş dışında kalıp rejimi de değişince Ermenilere destek olma politikasını terk etmiştir. Bu şekilde Kazım Karabekir kumandasındaki Osmanlı ordusu, TBMM’nin emriyle Doğu’da yaşanan insanlık dışı katliamlara son vermiştir. Osmanlı ordusu karşısında savaşmanın, köy basarak masum kadın, çocuk ve ihtiyarları katletmek kadar kolay olmadığını gören Ermeniler, Misak-ı Millî sınırları dışına çıkartılmıştır.</p>
				<p class="Alt-Baslik-1" id="toc_marker-6-5">Çanakkale ve Almanya</p>
				<p class="Ana-Metin">Çanakkale Cephesi uzun süre İngiliz ve Fransız kara ve deniz kuvvetlerini Gelibolu Yarımadası’na bağladığı için Avrupa’daki cephelerde Almanya ve müttefiklerinin yükleri azalmıştır. Bu savaşta Osmanlı ordusu mevcuduna göre neredeyse yok denecek kadar az sayıda Alman da Osmanlı saflarında görev almıştır.</p>
				<p class="Ana-Metin">Savaşta 534 Alman hayatını kaybetmiştir. Bu kadar kayıptan dolayı Walter von Schoen gibi bazı Alman yazarlar savaşın zaferle neticelenmesinin en temel sebebi olarak kendilerini gösterme gayreti içindedir. Sayısının kaç yüz bin olduğu tartışılan ve belki de tam rakamı hiçbir zaman bilinemeyecek olan şehitlerin yanında Alman kayıpları yüzde oranlarıyla bile göstermek mümkün değildir.</p>
				<p class="x-er-eve-ba-l-k">İstanbul’da Alman Şehitliği</p>
				<p class="x-ER-EVE-YAZI">Çanakkale Savaşları’nda ölen Almanlardan mezarları bilinenler, İstanbul’daki Alman büyükelçiliğine taşınmış, 1916 yılında Tarabya’daki büyükelçilik bahçesindeki on sekiz dönümlük alan üzerine, Alman hükümeti tarafından Çanakkale Savaşı’nda ölen Almanlar için bir şehitlik inşa edilmiş, bir de abide dikilmiştir. Ülkemizdeki Almanlar her sene Alman Millî Matem Günü’nde, Alman ve Türk askerî temsilcilerin huzurunda, anma merasimi yapmaktadır.</p>
				<p class="Alt-Baslik-1" id="toc_marker-6-6">Çanakkale ve Amerika</p>
				<p class="Ana-Metin">Çanakkale Zaferi dolaylı yönden Amerika’nın I. Dünya Savaşı’na iştirak etmesine sebep olmuştur. Bu konu ABD Dış Politika Enstitüsü’nün 1930’da yaptığı yayında “Kimse farkında değil ama Boğazlar geçilseydi Amerika belki savaşa girmeyecek ve bu kadar can ve mal kaybına uğranılmayacaktı.” şeklinde ifade edilmiştir.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-22" id="footnote-206-22-backlink">22</a></span></p>
				<p class="Alt-Baslik-1" id="toc_marker-6-7">Çanakkale ve Sömürge Devletleri</p>
				<p class="Ana-Metin">İngiliz, Fransız ve Anzaklar başta olmak üzere “Kimi bilmem ne bela” milletlerin askerlerinden oluşan ve üstün silah gücüne sahip kuvvetlerin Osmanlı ordusu karşısında aldıkları ağır hezimet, İngiliz ve Fransız sömürgesi altında olan onlarca millete de bir ümit ışığı olmuştur. Bu milletlerin ilerde bağımsız devlet hâline gelmelerinde bir istiklal misali olmuştur. Bu devletlere Çanakkale’de karşı safta yer alan Avustralya ve Yeni Zelanda da dâhildir.</p>
				<p class="Alt-Baslik-1" id="toc_marker-6-8">Çanakkale ve Tarafsızlar</p>
				<p class="Ana-Metin">Çanakkale Zaferi, Anadolu üzerinde çeşitli emeller besleyen İtalya’nın I. Dünya Savaşı’na girişini hızlandırdı. Tarafsızlığını ilan eden Bulgaristan’ın İttifak Devletleri yanında harbe girmesine sebep oldu. Yunanistan ve Romanya’nın ise I. Dünya Savaşı’na iştirak etmesini geciktirdi. </p>
				<p class="Alt-Baslik-1" id="toc_marker-6-9">Kanla Silinen Leke</p>
				<p class="Ana-Metin">Balkan Savaşlarında Osmanlı ordusunun uğradığı ağır mağlûbiyetin lekesi, Çanakkale’de âdeta kanla silinmiş, ordunun ve halkın maneviyatı artmış, bu maneviyat Millî Mücadele’nin kazanılmasında büyük rol oynamıştır. </p>
				<p class="Alt-Baslik-1" id="toc_marker-6-10">Çanakkale ve Kumandanlar </p>
				<p class="Ana-Metin">Yarbay Mustafa Kemal’in Çanakkale kara savaşları esnasında Anafartalar’da ortaya koyduğu büyük askerî başarı, üstlerinin dikkatini çekmiş, halkın Millî Mücadele’de kendisini “başkomutan” olarak kabul etmesini kolaylaştırmıştır. Çanakkale Savaşları Türk tarihinde bir dönüm noktası olacak olan bir komutanın bütün dünyaca tanınmasını sağlamıştır. Rütbesi savaş esnasında yarbaylıktan albaylığa yükseltilmiştir.</p>
				<p class="Ana-Metin">İleriki dönemde gerek Türk Millî Mücadele’sinde gerekse Türk Cumhuriyeti’nin kuruluşunda büyük rolleri olacak olan Esad Bülkat, Cevat Çobanlı, Kazım Karabekir, Fevzi Çakmak, İsmet İnönü ve Ali Fuat Cebesoy gibi paşalar Çanakkale Muharebelerinde adeta rüştlerini ispat etmişlerdir. Zafer bu paşalara kamuoyu nazarında büyük itibar kazandırmıştır.</p>
				<p class="Alt-Baslik-1" id="toc_marker-6-11">Cihan Harbi’nin Tek Zaferi </p>
				<p class="Ana-Metin">Çanakkale Muharebeleri, o zamanki adıyla “Büyük Savaş” günümüzdeki adıyla I. Dünya Savaşı’nda Osmanlı’nın kazandığı tek zaferdir. Maalesef savaşılan diğer cephelerde çeşitli imkânsızlıklardan dolayı mağlubiyetler birbirini kovalayacaktır.</p>
				<p class="Alt-Baslik-1" id="toc_marker-6-12">Çanakkale, Başkent ve Eskişehir</p>
				<p class="Ana-Metin">I. Haçlı Seferi’nin ardından Selçuklularda başkent değişikliği yaşandığı gibi Çanakkale Savaşları esnasında da Osmanlı tarihinde ilk defa başkent değişikliğini gündeme gelmiştir. İngiliz ve Fransız donanmasının Çanakkale’yi geçerek İstanbul önlerine gelme ihtimali üzerine radikal bazı kararlar alınır. Alınan kararlarda İngilizlerin sahibi bulunduğu bir telefon şirketine el konulması, başkentin İstanbul’dan Eskişehir’e taşınması, padişah ve maiyetinin, Hassa Hazinesi’nin, yabancı ülkelerin büyükelçilerinin Eskişehir’e götürülmesi için trenler hazırlanması, eski padişah Sultan II. Abdülhamid’in Bursa’ya taşınması gibi tedbirler göze çarpmaktadır.</p>
				<p class="Alt-Baslik-1" id="toc_marker-6-13">Başkent Değişikliği ve II. Abdülhamid</p>
				<p class="Ana-Metin">Sultan Mehmed Reşad Eskişehir’e gitmeye razı olur, o dönemde hayatta olan bir padişah daha vardır. Selanik sürgününden sonra getirildiği Beylerbeyi Sarayı’nda yaşayan Sultan II. Abdülhamid. Padişah Beylerbeyi’ndeki ağabeyini de Eskişehir’e götürmek ister II. Abdülhamid teklifi kabul etmediği gibi padişahın da gitmemesini tavsiye eder ve İstanbul terkedilecek olursa bir daha buraya dönülemeyeceğini söyler. Meşihat fetvasıyla gazilik unvanı verilen padişah, İstanbul’da kalır. Meclisin 1916 yılı açılışında Çanakkale ve Irak cephelerinde elde edilen başarılardan duyduğu memnuniyeti dile getir. Fakat 1917 yılı açış nutkunda artık zaferlerden söz etmez. Meclisin cevabî arzında da ilk defa “Harb-i Umûmî” yerine “İstiklâl Harbi” tabiri kullanılmıştır.</p>
				<p class="Ana-Metin"><span class="Metin-italik" xml:lang="tr-TR">II. Abdülhamid’in hususi doktorunun tuttuğu notlarda şunları söyler: “Hafazanallah İstanbul’un </span><span class="Metin-italik" xml:lang="tr-TR">sükûtu Paris’in Bordeaux’ya nakline benzemez.. Bizimkiler düşünmeden, ne</span><span class="Metin-italik" xml:lang="tr-TR"> olur Konya’ya çekiliriz.. Müdafaa ederiz diyorlar ama.. Yanlış.. İstanbul</span><span class="Metin-italik" xml:lang="tr-TR"> elden çıkınca artık bu devlette hayır kalmaz.. İngiliz himayesinde </span><span class="Metin-italik" xml:lang="tr-TR">Mısır’da bir hilafet tesis eder. Bizim hanedanda hilafet </span><span class="Metin-italik" xml:lang="tr-TR">kalamaz.. Yunanistan’ın vaziyeti de tuhaf.. Belki Yunanistan’a İstanbul’</span><span class="Metin-italik" xml:lang="tr-TR">u vaad ederek kandırmaya çalışırlar.”</span> diyerek âdeta beş yıl sonra başlayacak Yunan işgalinden ve diğer hadiselerden haber vermektedir. </p>
				<p class="Alt-Baslik-1" id="toc_marker-6-14">İran ve Amerika</p>
				<p class="Ana-Metin">Çanakkale Savaşları günümüzün iki düşman devleti Amerika ve İran’ı da kısmen birbirine yakınlaştırmıştır. Dönemin Amerika’nın İstanbul büyükelçisi H. Morgenthau hatıratında, Çanakkale Boğazı’nın geçilerek İstanbul’a İtilaf Donanması’nın geleceğinden endişe eden diplomatlardan biri olan İran elçisinin büyükelçilik arşivinin muhafaza edilmesi için Amerikan Elçiliği’ne başvurduğunu anlatmaktadır. Bu konuda İran, Amerikalılara ilk başvuru yapan değildir. Hatıratta ilginç olan Alman elçisinin de şahsi eşyalarının bir kısmını Amerikan elçiliğine getirmesinden bahsedilmesidir.  </p>
				<p class="Alt-Baslik-1" id="toc_marker-6-15">Çanakkale ve Padişah </p>
				<p class="Ana-Metin">I. Dünya Savaşı’na Osmanlı’nın iştirak etmesi Sultan Mehmed Reşad döneminde olmuştur. Çanakkale Savaşları esnasında da Osmanlı saltanatında bulunan Sultan Reşad’a savaşta galip gelinmesinden dolayı “gazi” unvanı verilmiş ve saltanatının son üç yılında paralarda “Reşad” ifadesi yerine “Gazi” ifadesi yer almıştır. Bu unvan madalyalarda da aynı şekilde kullanılmıştır. Sultan Mehmed Reşad Osmanlı tarihinde gazi unvanı alan son padişahtır ve bu Çanakkale Savaşları neticesinde gerçekleşmiştir.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-23" id="footnote-206-23-backlink">23</a></span> <br/>Sultan Mehmed Reşad ve eski padişah Sultan II. Abdülhamid savaşın bitimindeki çok acı tabloyu görmeden teslim-i ruh eylemişlerdir. </p>
				<p class="RESIM" xml:lang="ar-SA"><img alt="Mehmed%20Resadin%20Cenazesi.tif" class="image" height="297" src="../Images/Mehmed%20Resadin%20Cenazes_fmt.jpeg" width="341"/></p>
				<p class="Belgeler-Resim-Alti">Sultan Mehmed Reşad’ın Cenaze Merasimi 3 Temmuz 1918</p>
				<p class="Alt-Baslik-1" id="toc_marker-6-16">Çanakkale ve Anzaklar</p>
				<p class="Ana-Metin">Avustralya ve Yeni Zelanda için tarihlerinde dünya gündemine geldikleri ilk büyük hadise Çanakkale Savaşları olmuştur. Çanakkale Savaşları’na süregelen alakaları sadece Anzaklara katılan ve büyük kısmı Çanakkale’de ölen dedelerine bağlamamak gerekir. Bu tarihi bağ ilerleyen dönemde Türkiye ile Avustralya ve Yeni Zelanda arasında olumlu ilişkilerin kurulmasına zemin hazırlamıştır. Her sene 25 Nisan’da Çanakkale’ye yapılan kara harekâtının yıldönümü Anzaklar için “Anzak Günü” olarak Gelibolu’da kutlanmaktadır. Bugün Avustralyalılar için Çanakkale’de yapılan savaş “kaçınılmaz trajedi” olarak görülmekte ve ittifak güçlerine bir sitemli sual tevcih edilmektedir: “Müttefik komutanlar, neden engebeli tepeler, sırtlar ve dik kayalarla kaplı sahile önce Avustralyalı askerleri gönderdiniz?  Amacınız neydi?  Ne oldu?”</p>
				<p class="x-er-eve-ba-l-k">Hintli Askerler</p>
				<p class="x-ER-EVE-YAZI">Çanakkale Savaşları esnasında İngiliz sömürgesi altındaki Hindistan’dan çok sayıda asker getirilerek İngiliz saflarında Osmanlılara karşı savaştırılmıştır. Almanlara karşı savaştığı ve hilafeti kurtarmak için buraya geldiğini sanan askerlerden bir kısmı savaştan sonra Anadolu’da kalmıştır. İngiliz arşiv belgelerine göre Mustafa Kemal tarafından yakın ilgi gösterilen bu askerlerden bir kısmı subaylık rütbesi verilerek Türk ordusunda istihdam edilmiştir.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-24" id="footnote-206-24-backlink">24</a></span></p>
				<p class="Alt-Baslik-1" id="toc_marker-6-17">Çanakkale ve Millî Mücadele</p>
				<p class="Ana-Metin">Çanakkale Zaferi, Anadolu üzerinde kirli emeller besleyen devletlere karşı yapılan Millî Mücadele’nin bir nevi başlangıcı sayılmaktadır. Çanakkale, Anadolu insanının vatanseverliğinin, sarsılmaz imanının, cesaretinin, mücadele azminin en canlı bir delili olmuştur. Çanakkale Muharebelerinde savaşan kadro daha sonraki yıllarda Türkiye’nin geleceğinde söz sahibi olacaktır.</p>
				<p class="Alt-Baslik-1" id="toc_marker-6-18">Millî Devletler </p>
				<p class="Ana-Metin">Çanakkale Savaşlarının bitmesini müteakip iki sene daha süren savaş 1918’de bitmiş ve bu “Büyük Savaş”ın ardından Türklerde, Anzaklarda, Hintlilerde, Senegallilerde, Yunanlarda millî devlet kurma fikri ortaya çıkmıştır. Bu yönüyle I. Dünya Savaşı imparatorlukları yıkan savaş olarak tarihteki yerini almıştır.</p>
				<p class="Alt-Baslik-1" id="toc_marker-6-19">Çanakkale ve Acı Kayıplar</p>
				<p class="Ana-Metin">Genel manada I. Dünya Savaşı’nın, hususi manada Çanakkale Savaşlarının memleketimiz için en iç acıtıcı yanı, verilen kaybın büyüklüğüdür. Çanakkale’de kaybedilen eğitimli yaklaşık 211.000 vatan evlâdının kaybı yıllarca hissedilmiştir. Çanakkale bu yönüyle tarihimizin en çok şehit verilen zaferidir. Üç sene kadar süren Millî Mücadele’de içinde Büyük Taarruz’da ancak 100.000 kişilik bir ordunun görev aldığı ve Millî Mücadele boyunca yapılan çok sayıda savaşta toplam 40.000 asker kadar kayıp verildiği<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-25" id="footnote-206-25-backlink">25</a></span> düşünülecek olursa Çanakkale’de verilen kaybın büyüklüğü çok daha iyi anlaşılmaktadır.</p>
				<p class="Ana-Metin">Ülkenin geleceği gençlerin büyük kısmının kaybı birkaç neslin toprağa gömülmesi manasına gelir ki 1915’ten 1921’e kadar olan dönemde pek çok okul neredeyse mezun veremez duruma gelmiştir. Türkiye Cumhuriyeti’nin ilk kuruluş yıllarında yetişmiş insan gücünün noksanlığı çok fazla hissedilmiştir. Bu dönemde, askerlik yapmak zorunda olmayan gayrimüslimlerin Türk ve Müslüman’mış görüntüsü vererek çok mühim yerlere geldiği görülmüştür.</p>
				<p class="Alt-Baslik-1" id="toc_marker-6-20">Çanakkale ve 15 Yaş </p>
				<p class="Ana-Metin">Osmanlı ordularında I. Dünya Savaşı esnasında 1307-1309 (1891-1893) doğumlu askerler silâhaltındadır. Asker sayısının az olması dolayısıyla seferberlik ilan edilir ve 1291-1306 (1875-1890) doğumlular da kıta hizmetine çağrılır. Çok geniş vatanın müdafaasının zorluğu, aynı zamanda çok cephede savaş vermenin güçlüğü 1315 (1900) doğumlu erkeklerin de ihtiyat kuvvetleri için askere çağrılmasına sebep olur. Yaşları 15 olan bu 1315’liler sonradan <span class="Metin-italik" xml:lang="tr-TR">Hey on </span><span class="Metin-italik" xml:lang="tr-TR">beşli on beşli,/Tokat yolları taşlı./On beşliler gidiyor,/Sevenlerin </span><span class="Metin-italik" xml:lang="tr-TR">gözü yaşlı.</span> Dizeleriyle bir Tokat Türküsü’ne de konu olur.  </p>
				<p class="Ana-Metin">Çocuklukla gençlik arasındaki bu insanların askere alınmasından daha mühim konu bu yaştakilerin bir kısmının talebe olduğu halde askere çağrılmasıdır. Çanakkale için onuncu sınıfta okuyan gençlerin de askere çağrıldığı bildirilmektedir ki Çanakkale’nin ciddiyeti açısından çok ciddi bir misaldir. </p>
				<p class="x-er-eve-ba-l-k">Çile </p>
				<p class="x-ER-EVE-YAZI">20 Mart 1915 tarihinde Illustrate London News’de yayınlanan bir yorum her ne kadar savaş daha bitmeden evvel yapılsa da Osmanlı ile alakalı pek çok gerçeği özetlemeye yetmektedir. “Almanlarla işbirliği yapan Türkler, en ufak bir avantaj kazanmaksızın bu işin bedelini ağır ödediler. Türk birlikleri Şattülarap’ta İran Körfezi’ndeki operasyonlarda, Çanakkale ve İzmir cephelerinde olduğu gibi Kafkaslarda ve Sina Çölü’nde de çok ağır bir şekilde çile çekti.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-26" id="footnote-206-26-backlink">26</a></span></p>
				<p class="Alt-Baslik-1" id="toc_marker-6-21">Çanakkale Zaferi ve Geciktirdiği Zaferler</p>
				<p class="Ana-Metin">Çanakkale Savaşlarında ve Cihan Harbi’nin genelinde Osmanlı Devleti’nin verdiği ordunun büyük kısmının kaybedilmesi, silah ve cephane stoklarının tükenecek seviyeye gelmesi, yüzlerce komutanın şehit olması ve büyük maddi kayıplara uğranılması, Millî Mücadele’nin kazanılmasını zorlaştırmış ve uzatmıştır. Anadolu’da açlık ve kıtlığın görüldüğü bu zor yıllarda savaş ekonomisi tamamen kadınların ve çocukların sırtına kalmıştır. Savaşı idare eden komutanların dirayeti ve vatanını düşman çizmelerine çiğnetmeyecek milletin sarsılmaz imanı sayesinde Millî Mücadele kazanılacaktır.</p>
				<table class="No-Table-Style table-style-override-1" id="table-1">
					<tbody>
						<tr>
							<td class="cell-style-override-1">
								<p class="Ana-Metin para-style-override-2"></p>
							</td>
							<td class="cell-style-override-1">
								<p class="Ana-Metin">Muharebede Şehit Olan</p>
							</td>
							<td class="cell-style-override-1">
								<p class="Ana-Metin">Muharebede Sakat Kalan</p>
							</td>
							<td class="cell-style-override-1">
								<p class="Ana-Metin">Muharebede <br/>Kaybolan</p>
							</td>
							<td class="cell-style-override-1">
								<p class="Ana-Metin">Yaralanarak Ölen</p>
							</td>
							<td class="cell-style-override-1">
								<p class="Ana-Metin">Hastalanarak Ölen</p>
							</td>
							<td class="cell-style-override-1">
								<p class="Ana-Metin">Savaş Esiri</p>
							</td>
						</tr>
						<tr>
							<td class="cell-style-override-1">
								<p class="Ana-Metin">Çanakkale <br/>1915-16</p>
							</td>
							<td class="cell-style-override-1">
								<p class="Ana-Metin">56.643</p>
							</td>
							<td class="cell-style-override-1">
								<p class="Ana-Metin">97.007</p>
							</td>
							<td class="cell-style-override-1">
								<p class="Ana-Metin">11.178</p>
							</td>
							<td class="cell-style-override-1">
								<p class="Ana-Metin">–</p>
							</td>
							<td class="cell-style-override-1">
								<p class="Ana-Metin">–</p>
							</td>
							<td class="cell-style-override-1">
								<p class="Ana-Metin">–</p>
							</td>
						</tr>
						<tr>
							<td class="cell-style-override-1">
								<p class="Ana-Metin">I.Dünya <br/>Savaşı </p>
							</td>
							<td class="cell-style-override-1">
								<p class="Ana-Metin">175.220</p>
							</td>
							<td class="cell-style-override-1">
								<p class="Ana-Metin">303.150</p>
							</td>
							<td class="cell-style-override-1">
								<p class="Ana-Metin">61.487</p>
							</td>
							<td class="cell-style-override-1">
								<p class="Ana-Metin">68.378</p>
							</td>
							<td class="cell-style-override-1">
								<p class="Ana-Metin">466.759</p>
							</td>
							<td class="cell-style-override-1">
								<p class="Ana-Metin">145.104</p>
							</td>
						</tr>
					</tbody>
				</table>
				<p class="Ana-Metin">(I. Dünya Savaşı ve Çanakkale Cephesinde Osmanlı Devleti Zayiatı Erikson, Edward J., Size Ölmeyi Emrediyorum, İst, 2003, s. 309,313. Esas alınarak hazırlanmıştır.)</p>
				<p class="Alt-Baslik-1" id="toc_marker-6-22">Ya Geçilseydi</p>
				<p class="Ana-Metin">Çanakkale 1915’te geçilseydi pek çok plan hazırdı ki bunlardan bir tanesini 13 Mart 1915’te Rus Dışişleri Bakanı Sergei Sazanof İngiltere ve Fransa’ya verdiği andıçta anlatmaktadır:</p>
				<p class="Ana-Metin">13 Martta Sazonof bu esasları İngiltere ve Fransa’ya bildirir. Andıcının ana çizgileri aşağıdadır (b. 290):</p>
				<p class="Ana-Metin">“İngiliz birlikleri Kuzguncuk’tan itibaren Boğaz’ın Asya kıyısını işgal edeceklerdir. İngiliz’lerin çok bulundukları Üsküdar, Haydarpaşa, Kadıköy, Moda, Kartal vesaire bu bölge içindedir.</p>
				<p class="Ana-Metin">“Fransız birlikleri Ortaköy’den Halic’e olan Boğaz’ın Avrupa kıyısını işgal edeceklerdir. Dinsel ve ekonomik büyük Fransız menfaatlerinin bulunduğu Taksim, Beyoğlu, Galata ve Hasköy bu bölgededir.</p>
				<p class="Ana-Metin">“Rus birlikleri Boğaz’ın ağzından Ortaköy ve Kuzguncuk’a kadar giden iki kıyıyı ve Ayasofya ile Ortodoks patrikliğinin bulunduğu Fener’i içine alan İstanbul mahallelerini işgal edeceklerdir.</p>
				<p class="Ana-Metin">“İstanbul kentinin komutanlığı en kıdemli subaya verilmelidir. Onun yanında üç devletin komiserlerinden mürekkep bir meclis, kentin sivil yönetimi ile meşgul olacaktır. Bu meclis İstanbul’daki türlü menfaatlerle de meşgul olacaktır.</p>
				<p class="Ana-Metin">“Bu tertip bir süre için yürütülecek ve sonra İstanbul hakkında bağlaşıklar arasındaki anlaşmalara göre davranılacaktır.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-27" id="footnote-206-27-backlink">27</a></span></p>
				<p class="RESIM" xml:lang="ar-SA"><img alt="Canakkale%20Donanmamizi%20dualarla%20karsilanisi%20Donanma%20Mecmuasindan.tif" class="image" height="409" src="../Images/Canakkale%20Donanmamizi%20_fmt.jpeg" width="267"/></p>
				<p class="Belgeler-Resim-Alti">Çanakkale’den dönen donanmanın karşılanışı<span class="resimalt--yaz-lar-" style="font-size:0.89em;" xml:lang="tr-TR"> Donanma Mecmuası’ndan</span></p>
				<p class="Alt-Baslik-1" id="toc_marker-6-23">ÇANAKKALE SAVAŞLARINA DAİR KISA BİLGİLER</p>
				<p class="Ana-Metin">• Osmanlı Devleti tarihinde en fazla maddi ve manevi kayıp verilen savaş I. Dünya Savaşı olup bu savaş içinde en fazla kayıp Çanakkale’de verilmiştir.</p>
				<p class="Ana-Metin">• Osmanlı tarihinde bir savaşta ilk defa bu kadar fazla talebe şehit düşmüştür.</p>
				<p class="Ana-Metin">• Osmanlı tarihinde yetişmiş insan gücü kaybının en fazla olduğu savaş Çanakkale’de yaşanmıştır.</p>
				<p class="Ana-Metin">• Türkiye Cumhuriyeti’nin yetişmiş insan gücü ihtiyacı yaşamasına en fazla sebep olan savaştır.</p>
				<p class="Ana-Metin">• Osmanlı başkentine en yakın yapılan savaştır.</p>
				<p class="Ana-Metin">• Başkentin güvenliğini en çok tehdit eden savaştır.</p>
				<p class="Ana-Metin">• Osmanlı tarihinde başkent değişikliğini gündeme getiren tek savaştır.</p>
				<p class="Ana-Metin">• Türkiye Cumhuriyeti’nin kurucularını yetiştiren bir savaştır.</p>
				<p class="Ana-Metin">• Birinci Dünya Savaşı’nın uzamasına en çok sebep olan savaştır.</p>
				<p class="Ana-Metin">• Osmanlı tarihinde Preveze’den sonra kazanılan ikinci büyük deniz zaferi olarak kabul edilir.</p>
				<p class="Ana-Metin">• Osmanlı tarihinde ilk defa hem denizde hem de karada süren büyük bir savaş yaşanmıştır.</p>
				<p class="Ana-Metin">• Osmanlıların denizaltılara karşı savaştıkları ilk büyük savaştır.</p>
				<p class="Ana-Metin">• Dünya tarihinde çok dar bir alanda çok büyük orduların savaşmasına verilen en mühim misaldir.</p>
				<p class="Ana-Metin">• Çanakkale Savaşları ile Rusya’ya yardım gönderilemediği için Çarlık Rusya’sı yıkılmış yerine Bolşevik Rusya kurulmuştur. Çanakkale bu yönüyle savaşa bizzat katılmayan bir devletin yıkılmasına sebep olmasıyla ilginç bir savaştır.</p>
				<p class="Ana-Metin">• Verilen büyük kayıplar sebebiyle Türk tarihinin en hazin zaferidir.</p>
				<p class="Ana-Metin">• Osmanlı ordusu içinde en fazla yabancı askerin yer aldığı savaştır. Osmanlı ordusu içinde yaklaşık 500 kadar Alman subay ve askeri yer almıştır.Bunun dışında İslam coğrafyasının çeşitli bölgelerinden gelen başka milletlerden Müslümanlar da vardır.</p>
				<p class="Ana-Metin">• İlk defa bir savaş devam ederken edebiyatçılar, şairler cepheye götürülerek oradaki hissiyatı kamuoyuna yansıtmaları istenmiştir.</p>
				<p class="Ana-Metin">•  Osmanlı tarihinde ilk defa bir savaş sırasında mecmua yayınlanarak halkın maneviyatı kuvvetlendirilmeye çalışılmıştır. Dönemin Harp Mecmuası’nın büyük kısmı Çanakkale Savaşlarına dair malumatları ihtiva eder.</p>
				<p class="Ana-Metin">• Osmanlı tarihinde padişahın haberi olmadan girilen ilk ciddi savaş I. Dünya Savaşı’dır ki bu savaş Osmanlı’nın sonunu getirmiştir.</p>
				<p class="Ana-Metin">• Çanakkale Kara Muharebelerinde ilk Osmanlı taarruzu Anafartalar bölgesine çıkan İngilizlere karşı 27 Nisan 1915 sabahı Arıburnu’ndaki Türk birlikleri gerçekleştirmiştir.</p>
				<p class="Ana-Metin">• Çanakkale Muharebeleri sırasında Osmanlı’nın 34., 35. ve 36’ıncı padişahları hayattadır. 34. Padişah Sultan Abdülhamid tahtan indirilmiş, 35. Padişah Sultan Mehmed Reşad tahtadır ve iki buçuk sene sonra 36. Padişah olacak olan Vahdeddin ise şehzadedir. Bu yönüyle Osmanlı tarihinde nadir savaşlardan biri olmuştur.</p>
				<p class="Ana-Metin">• Dünya tarihinde bir küçük geminin –Nusret’in–  bir savaşın kaderine bu kadar tesir ettiği çok nadir savaşlardan biridir.</p>
				<div class="footnotes">
					<div class="footnote">
						<p class="Dipnot-Metin"><a class="footnote-anchor" href="#footnote-206-19-backlink" id="footnote-206-19">19</a>	D.F. Fleming, The Cold War and Its Origins, New York, 1961, s. 31’den naklen Doğanay, a.g.m.</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-20-backlink" id="footnote-206-20">20</a>	Illustrate London News, 6 March 1915 No: 2959 s.297</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-21-backlink" id="footnote-206-21">21</a>	Illustrate London News, 27 March 1915 No: 3962 s.408</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-22-backlink" id="footnote-206-22">22</a>	Sadettin Paksoy, Andırınlı Abdurrahman Çavuş, Çanakkale I Savaşı ve Tarihi s.299</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-23-backlink" id="footnote-206-23">23</a>	Osmanlı tarihinde gazi unvanı taşıyan padişahlar şunlardır: Sultan I. Mahmud, Sultan III. Mustafa, Sultan I. Abdülhamid, Sultan III. Selim, Sultan II. Mahmud, Sultan Abdülmecid, Sultan II. Abdülhamid, Sultan V. Mehmed Reşad</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-24-backlink" id="footnote-206-24">24</a>	F.O: 371/5170. E-8567/262/44. 20 July 1920’den naklen Metin Hülagü, İslam Birliği ve Mustafa Kemal İst. 2008 s.85</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-25-backlink" id="footnote-206-25">25</a>	Görgülü a.g.m. s.492</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-26-backlink" id="footnote-206-26">26</a>	Illustrate London News, 20 March 1915 No: 3961 s.358</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-27-backlink" id="footnote-206-27">27</a>	Yusuf Hikmet Bayur, Türk İnkılabı Tarihi, C.III Kısım. II Ankara 1991 s. 154 </p>
					</div>
				</div>
			</div>
		</div>
</body>
</html>