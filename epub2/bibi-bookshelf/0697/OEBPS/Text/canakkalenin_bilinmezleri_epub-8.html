<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>canakkalenin_bilinmezleri_epub-8.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:e2183487-30f6-4a49-b4f6-52d6016f36a7" name="Adept.expected.resource"/>
	</head>
	<body>
		<div id="canakkalenin_bilinmezleri_epub-8.html" xml:lang="tr-TR">
			<div class="Basic-Text-Frame">
				<p class="Bolumler" id="toc_marker-9">ÇANAKKALE MUHAREBELERİNDE <br/>İŞLENEN SAVAŞ SUÇLARI</p>
				<p class="Alt-Baslik-1" id="toc_marker-9-1">Domdom Kurşunu Kullanılması</p>
				<p class="Ana-Metin">Domdom kurşunu, domuz ve ayı gibi hayvanların avında kullanılan diğer av fişeklerinden farklı olarak tek parça büyük bir kurşun ihtiva eden ve barut miktarı normalden fazla olan bir fişektir. İsabet ettiği yerde derin yaralar açan bu kurşunun “1907 yılında imzalanan Lahey Sözleşmesi’nce kullanılması yasaktır. Ancak İngilizler, Çanakkale Savaşları’nda defalarca bu kurşunu Mehmetçik’e sıkmışlardır. Bununla ilgili 6 Eylül 1915 tarihli bir belgede zarf içinde bu kurşunlardan iki adedinin Amerika Büyükelçiliğine gönderildiğinden bahsedilmektedir:</p>
				<p class="Ana-Metin">“Osmanlı Ordu-yı Hümâyûnu</p>
				<p class="Ana-Metin">Baskumandanlığı Vekâleti İki kıt‘a domdom mermisi fotoğrafı melfûfdur.</p>
				<p class="Ana-Metin">Şube: 2</p>
				<p class="Ana-Metin">Numara: 4374</p>
				<p class="Ana-Metin">Hariciye Nezâret-i Celîlesi’ne</p>
				<p class="Ana-Metin">Ma’rûz-ı çâker-i kemîneleridir</p>
				<p class="Ana-Metin">Çanakkale cephe-i harbinde düşmanlarımızın isti‘mâl etmekde oldukları domdom kurşunlarından iki adedi mazrûfen takdim olunmuşdur. İşbu kurşunların Amerika Sefâreti’ne aynen irâe suretiyle protesto edilmesi ve bi’l-cümle sefâretlere keyfiyet ta‘mîm edilerek mahallî gazetelere düşmanlarımızın hukuk-ı harbe ve kavâ‘id-i insaniyeye ne derece riâyetkâr olduklarına dair neşr ve beyânâtda bulunmalarını ve netice-i tesebbüsât-ı fahîmânelerinin inbâsını istirhâm eylerim. Ol bâbda emr u fermân hazret-i veliyyü’l-emrindir.</p>
				<p class="Ana-Metin">Fî 24 Ağustos sene [1]331 / [6 Eylül 1915]</p>
				<p class="Ana-Metin">Başkumandan Vekili</p>
				<p class="Ana-Metin">Enver”</p>
				<p class="Alt-Baslik-1" id="toc_marker-9-2">Kimyasal Silah Kullanımı</p>
				<p class="Ana-Metin">Çanakkale Muharebeleri ile alakalı arşiv belgelerinde belirtildiğine göre Osmanlı ordusuna karşı kimyasal silah da kullanılmıştır.  Zehirli gaz olarak kullanılan bu silahlarla alakalı Osmanlı devleti çeşitli temaslarda bulunmuştur. Belgelerde bu bilgiler “Arıburnu’nda düşman sol cenâhımıza muhnik gazları hâvî bombalar atmış…”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-55" id="footnote-206-55-backlink">55</a></span> gibi ifadelerle gösterilmektedir. Özellikle Fransızlar tarafından zehirli gaz kullanıldığı anlaşılmaktadır. Bunlar dışında yine belgelerde sıkılan domdom kurşunlarının aynı zamanda zehirli kimyasallar karıştırılarak sıkıldığından bahsedilmektedir.</p>
				<p class="Alt-Baslik-1" id="toc_marker-9-3">Tarihi Eserlerin Bombalanması</p>
				<p class="Ana-Metin">Savaş sırasında zaman zaman tarihi eserlere de kasten zarar verildiği olmuştur. Bir arşiv belgesinde “…İngilizlerin Agamemnon Zırhlısı tarafından geçen Mart’ın yirmi dokuzunda icrâ edilen bombardımanla Bolayır karyesindeki Süleyman Paşa merhumun bir küçük mescid ittisâlinde bulunan türbesinin tahrib edilmesinden dolayı süferâ-yı Osmaniyye ile Dersaâdet’deki süferâ-yı ecnebiyeye tebligât-ı lâzıme icrâ kılınmış idi…”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-56" id="footnote-206-56-backlink">56</a></span> İşin belki de en hazin tarafı bombalanan Süleyman Paşa’nın türbesi ve mescidinin anlamıdır. Çünkü Orhan Gazi’nin büyük oğlu Süleyman Paşa, Çanakkale Boğazı’ndan geçerek Osmanlıları Rumeli’ye taşıyan kumandandır. Osmanlı hanedanından Rumeli’ye defnedilen ilk kişi de Süleyman Paşa’dır.</p>
				<p class="Basic-Paragraph para-style-override-1" xml:lang="ar-SA"><img alt="Suleyman%20Pasa%20mescidi.tif" class="image" height="299" src="../Images/Suleyman%20Pasa%20mescidi_fmt.jpeg" width="233"/></p>
				<p class="Belgeler-Resim-Alti"><span class="resimalt--yaz-lar-" style="font-size:0.89em;" xml:lang="tr-TR">Çanakkale Muharebeleri esnasında özellikle vurulan Süleyman Paşa Mescidi</span></p>
				<p class="Alt-Baslik-1" id="toc_marker-9-4">Hastanelerin Bombalanması</p>
				<p class="Ana-Metin">Arşiv belgelerinde sıklıkla hastanelerin, hastane gemilerinin, sıhhiye personelinin bombalanmasından ve bu konuda yapılan uluslar arası çalışmalardan bahsedilmektedir. “…Çanakkale kurbunda Halilpaşa Çiftliği Hastahânesi’ne beş Fransız tayyâresi tarafından Temmuz’un yirmi besinde icrâ edilen bombardımana…” “3 Temmuz sene [1]331 tarihiyle de On Dokuzuncu Fırka Sıhhiye Bölüğü’ne etrafındaki tepelere merkûz müte‘addid Hilâl-i Ahmer bayraklarının mevcudiyetine rağmen düşman tayyâreleri tarafından bombalar atılarak dört şehid ile sekiz mecrûh vukû‘a geldiği…”</p>
				<p class="Alt-Baslik-1" id="toc_marker-9-5">Hastane Süsü Altında Yapılan Faaliyetler</p>
				<p class="Ana-Metin">İtilaf Devletlerinin yaptıkları hastane bombalanması karşısında Osmanlıların hastaneleri bombalamadıkları bilinir. Osmanlıların bu insani tarafının düşmanları tarafından öğrenilmesi ile askerî maksatlı nakliye gemilerinin hastane gemisi süsü verildiği görülür. Ayrıca hasta çadırı görünümündeki çadırların önünde talim yapan askerlerin tekrar bu çadırlara girmesi buralarda yaralıların kalmadığının ispatıdır: “…Epey müddetdir Çanakkale Cephesi’nde her iki taraf için te’sirsiz mevziî ateş muharebelerinden başka ciddi bir muharebe olmadığı halde düşman hastahâne gemilerini hastahâne çadırlarıyla müessesâtını her türlü nakliyat ve makâsıd-ı askeriyesine siper ittihâz etmeye hâlâ devam etmektedir. 14 Teşrîn-i Evvel’de Küçük Kemikli’de Salîb-i Ahmer isaretini hâvî hastahâne çadırları önünde talim yapan İngilizlerin talimi müteâkib işbu çadırlara girdikleri pek âşikâr olarak görülmüşdür.</p>
				<p class="Ana-Metin">14 Tesrin-i Evvel [1331] / [27 Ekim 1915]</p>
				<p class="Ana-Metin">Karargâh-ı Umumî İstihbarât Şubesi Müdürü</p>
				<p class="Ana-Metin">Seyfi”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-57" id="footnote-206-57-backlink">57</a></span></p>
				<p class="Alt-Baslik-1" id="toc_marker-9-6">Sivil Hedeflerin Vurulması </p>
				<p class="Ana-Metin">Çanakkale Muharebelerinde İtilaf güçlerinin işledikleri savaş suçlarının biri de sivillere karşı girişilen taarruzlardır. Çanakkale yakınındaki yerleşim birimleri, yolcu ve tüccar vapurları İtilaf Devletlerince en çok vurulan sivil hedeflerdir. 10 Ağustos 1915 tarihli ve Başkumandan Vekili Enver Paşa imzalı İtilaf Devletlerinin yaptıkları savaş suçlarını anlatan ve protesto eden uzun bir belgede şunlar yazılıdır: “ …21 Nisan 1331’de kat‘iyen bir maksad-ı askerî olmadığı halde vesâit-i müdafaadan mahrum Gelibolu Kasabası topa tutularak birçok kadın ve çocukların telef olmasına sebebiyet verilmişdir.” “…13 Temmuz’da Mudanya İskelesi’nde Biga ismindeki yolcu sefinesine (gemisine) bilâ-haber (habersizce) bir tahtelbahir (denizaltı) tecâvüz etmişdir. Vapur karaya oturmuşdur. 15 – 13 Temmuz’da bir mavnayı çekmekde olan Haliç Vapuru’na bir tahtelbahir içindekilerin tahliyesine zaman bırakmaksızın tecâvüz etmişdir. Halbuki gerek bu vapur ve gerekse römorkör makâsıd-ı askeriye (askerî maksatlar) için kullanılmıyor…”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-58" id="footnote-206-58-backlink">58</a></span></p>
				<p class="Alt-Baslik-1" id="toc_marker-9-7">ÇANAKKALE VE TARİHÇİLER</p>
				<p class="Alt-Baslik-1" id="toc_marker-9-8">Mehmet Altay Köymen (1916 – 1993) </p>
				<p class="Ana-Metin">Meşhur Selçuklu tarihçilerinden Mehmet Altay Köymen’in babası Çanakkale’de şehit düşmüş Ali Rızâ Efendi’dir. Tarihçi 77 yıllık ömründe babasıyla tanışmamıştır.</p>
				<p class="Alt-Baslik-1" id="toc_marker-9-9">Mustafa Akdağ (1913 – 1973)</p>
				<p class="Ana-Metin">Osmanlı Devleti’nin iktisadî-içtimaî tarihi ve Celâli isyanları üzerindeki araştırmalarıyla tanınan tarihçi Akdağ’ın da Çanakkale ile bağı vardır. Yozgat’ta Boğazlıyan ilçesinin Günyayla köyünde doğan tarihçi, çiftçilikle uğraşan babasını iki yaşında iken Çanakkale Muharebelerinde kaybeder. </p>
				<p class="Alt-Baslik-1" id="toc_marker-9-10">Feridun Dirimtekin (1894 – 1976)</p>
				<p class="Ana-Metin">İstanbul’un fethi üzerine yaptığı çalışmalarla bilinen Türk tarihçisi Feridun Dirimtekin, teğmen rütbesiyle Çanakkale Savaşları’na iştirak etmiştir. Dirimtekin Balkan ve Kafkas Cephesi’ne de katılmıştır.</p>
				<p class="Alt-Baslik-1" id="toc_marker-9-11">YAMAN TEZATLAR</p>
				<p class="Alt-Baslik-1" id="toc_marker-9-12">Guillaume de Jerphanion (1877 – 1948)</p>
				<p class="Ana-Metin">Eskiçağ’daki Anadolu üzerine çeşitli tarihî bilgiler yayınlayan yapan Fransız misyonerlerinden Guillaume de Jerphanion, 1903 yılında, Gregoryen mezhebine mensup Ermenileri Katolik yapmak maksadıyla Fransa’dan Anadolu’ya gönderildi. İlk vazife yeri olarak Tokat’taki Katolik kolejine tayin edilir.</p>
				<p class="Ana-Metin">Tokat’ta Türkçe ve Ermeniceyi öğrendi, Ürgüp Göreme civarında asıl vazifesi olmamasına rağmen arkeoloji-sanat tarihi araştırmalarına başladı.  1915’te askere çağrıldı. Jerphanion, on iki sene ekmeğini yediği Anadolu’ya bu defa işgalci olarak gelmek niyetindeydi. Çanakkale’ye çıkarma yapacak Fransız kuvvetlerinin kumandanlık karargâhında tercüman ve haritacı olarak görev aldı. </p>
				<p class="Ana-Metin">Savaştan sağ çıkan Guillaume de Jerphanion bir daha Anadolu’ya gelemedi. </p>
				<p class="Alt-Baslik-1" id="toc_marker-9-13">Evariste Levı-Provençal   (1894 – 1956)</p>
				<p class="Ana-Metin">(1894 – 1956) Cezayir’de dünyaya gelen Yahudi asıllı Fransız şarkiyatçısı olup Cezayir’de edebiyat fakültesi okuduktan sonra askere alındı ve üzerinde çeşitli araştırmalar yaptığı Müslümanların topraklarına saldıran ordu içinde vazife aldı. Dünya Savaşı’nda Çanakkale cephesinde savaştı. Savaştan yaralı olarak kurtuldu ve diğer askerlerle birlikte İskenderiye’ye gönderildi, iyileşince de Fas’a gitti ve orada özellikle Endülüs Emevi tarihi üzerine çalışmalar yaptı.</p>
				<p class="Alt-Baslik-1" id="toc_marker-9-14">Jean Deny (1879 – 1963)</p>
				<p class="Ana-Metin">Fransız Türkologu Jean Deny, Fransız Dışişleri Bakanlığı emrinde çalıştıktan sonra tercümanlık göreviyle dört sene Osmanlı Devleti’nin Beyrut, Kudüs, Trablus, Şam ve Maraş gibi merkezlerindeki konsolosluklarda çalışır. Türk dili üzerine de çeşitli çalışmalar yapar. Bu çalışmaları kendisini Ecole des Langues Orientales Vivantes’ın Türk Dili Kürsüsü’nde öğretim görevlisi vazifesine getirilir. Burada profesörlüğü kadar yükselir. </p>
				<p class="Ana-Metin">Jean Deny, için belki de hayatında en ilginç anlar I. Dünya Savaşı’nın çıkması üzerine askere alınmasıyla başlar. Deny, 1915’te Fransız Doğu Ordusu tercümanı olarak görevlendirilir. Dört sene askerlik yapan Deny işgalci ordu için Çanakkale Savaşlarına da katılır. Seddülbahir’de bulunur. Deny’nin Osmanlı askerlerine kurşun sıkıp sıkmadığını bilmiyoruz, tek bildiğimiz Anadolu’nun yıllarca ekmeğini yiyip suyunu içen Türkçe bilmesi sayesinde mühim vazifeler alan birinin işgalcilerin ordusunda görev almasının yaman çelişkiler ihtiva ettiğidir. Deny pek çok silah arkadaşından talihlidir, Çanakkale’den sağ kurtulur. </p>
				<p class="Alt-Baslik-1" id="toc_marker-9-15">ÇANAKKALE İLE ALAKASI BULUNANLAR</p>
				<p class="Alt-Baslik-1" id="toc_marker-9-16">Helmuth Von Moltke (1800 – 1891)</p>
				<p class="Ana-Metin">Osmanlı Devleti’ne hizmet etmiş Prusyalı asker ve devlet adamı olan Helmuth Von Moltke, iki seneyi aşkın bir müddet İstanbul’da kalmış ve burada mühim vazifeler ifa etmiştir. Osmanlı askerî teşkilatında Prusya modeli bir teşkilât uygulamaya çalışan Moltke çeşitli raporlar yazar. Moltke’nin ekibinden Fischer, Çanakkale kale ve istihkamlarının planlarını çıkartır. Moltke’nin Çanakkale ile alakası ise II. Mahmud’un çıktığı teftiş gezilerine iştirak etmesinden kaynaklanır. Moltke, padişah ile birlikte 1831’de Çanakkale Boğazı’na yapılan geziye katılmış ve gördüklerini kaleme almıştır. Çanakkale Boğazı’nın istihkâmlarıyla özellikle alakadar olmuş, plan ve haritalarını çıkartmıştır. Moltke’nin aklına gelmiş midir bilinmez, ama kendi vatandaşları seksen dört sene sonra Osmanlı ile birlikte bu istihkâmlarda işgal kuvvetlerine karşı bir savunma verecektir. </p>
				<p class="Alt-Baslik-1" id="toc_marker-9-17">François Baron de Tott (1733 – 1793)</p>
				<p class="Ana-Metin">Aslen Macar olup Fransız ordusunda subay olan François Baron de Tott, Osmanlı ordusunun yenileşme çalışmaları için uzman olarak getirilmiştir. </p>
				<p class="Ana-Metin">Baron de Tott’un Çanakkale ile alakası, Çeşme’de Osmanlı donanmasının yakılması faciasını (1770) müteakip gerçekleşir. Rus donanması kazandığı başarının ardından Rus amirali Orlov kumandasında Çanakkale önlerinde görülünce Baron de Tott’a Boğaz’ı tahkim etme vazifesi verilir. Tott, verilen vazifeyi yerine getirmek için Boğaz’ın Anadolu sahillerinde Nağaraburnu ile Kumkale arasına tabyalar inşa ettirmiş, Boğaz’ın girişindeki Kumkale ve Seddülbahir’deki topları da takviye etmiştir. Verilen vazifenin bihakkın ifa edildiğinin ispatı, takviyelerden sonra Boğaz’ı bir Rus donanmasının zorlamasına rağmen geçememesidir.</p>
				<p class="Ana-Metin">Baron de Tott, Osmanlı memleketi hakkında çeşitli malumatlar veren bir hatırat da kaleme almıştır. Dört bölümden oluşan kitabının üçüncü bölümde Osmanlı-Rus Harbi, Sultan III. Mustafa’nın çalışmaları ve fikriyatı ile Çanakkale Boğazı’nın tahkimi ve askerî ıslahat konusunda bizzat yaptığı işler teferruatıyla anlatır. İstanbul’da Topçu ve Mühendis okullarının kurulmasında önemli rol oynayan Tott, Sultan III. Mustafa’nın ölümüyle Fransa’ya dönmüştür. Eserinde yer yer Osmanlıları hakir görür, tezyif ve tahkir eden ifadeler kullanır. </p>
				<div class="footnotes">
					<div class="footnote">
						<p class="Dipnot-Metin"><a class="footnote-anchor" href="#footnote-206-55-backlink" id="footnote-206-55">55</a>	BOA, HR. MA, 1142/67 Çanakkale Muharebeleri 2 s.29</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-56-backlink" id="footnote-206-56">56</a>	BOA, HR. SYS, 2099/11 Çanakkale Muharebeleri 2 s.159</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-57-backlink" id="footnote-206-57">57</a>	BOA, HR. MA, 1155/61 Çanakkale Muharebeleri 2 s.180</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-58-backlink" id="footnote-206-58">58</a>	BOA, HR. SYS, 2099/9 Çanakkale Muharebeleri 2 s.105</p>
					</div>
				</div>
			</div>
		</div>
</body>
</html>