<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>canakkalenin_bilinmezleri_epub-4.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:e2183487-30f6-4a49-b4f6-52d6016f36a7" name="Adept.expected.resource"/>
	</head>
	<body>
		<div id="canakkalenin_bilinmezleri_epub-4.html" xml:lang="tr-TR">
			<div class="Basic-Text-Frame">
				<p class="Bolumler" id="toc_marker-5">ÇANAKKALE KARA MUHAREBELERİ</p>
				<p class="Alt-Baslik-1" id="toc_marker-5-1">İtilaf Devletlerinin Hazırlıkları</p>
				<p class="Ana-Metin">18 Mart’ta denizden geçemedikleri Boğaz’ı ne pahasına olursa olsun geçmeye kararlı olan İtilaf Devletleri için tek seçenek kalmıştı, bir kara harekâtı düzenlemek. </p>
				<p class="Ana-Metin">Çanakkale Kara Savaşları için General Hamilton komutasında Anzak askerlerinden müteşekkil bir kolordunun Arıburnu’na, İngiliz ve Fransız kuvvetlerinin ise Seddülbahir’e çıkartma yapması kararlaştırılır. Limni adasında yaklaşık 75.000 askerden oluşan bir ordu toplanır. Mısır’da bulunan bir Hint Tugayı da ihtiyat olarak tutulur ki bilahare bu tugay da savaşa dâhil edilmiş hatta on tümen daha bu savaşa İtilaf Devletleri safında iştirak etmiştir. Askerlerin büyük kısmını Anzaklar ve İngilizler oluşturmaktadır. Anzak kolordusu, İngiliz 29.Tümeni, İngiliz Deniz Tümeni, Fransız Tümeni olarak kara taarruzunu yapacak kuvvetler belirlenmiştir.</p>
				<p class="Ana-Metin">Kara ordusu dışında donanmanın da takviyesi yapılmış, batan gemiler yerine yeni gemiler getirilmiştir. İtilaf Devletlerinin Çanakkale’deki filosu toplamda doksanı aşan parça sayısına ulaşarak gerek kara asker ve teçhizatı gerekse deniz asker ve gemileri ile savaşa kendilerince hazır hale gelmişlerdir. </p>
				<p class="Alt-Baslik-1" id="toc_marker-5-2">Osmanlı’nın Hazırlıkları</p>
				<p class="Ana-Metin">I. Dünya Savaşı’na zaten hazırlıksız giren Osmanlı Harbiye’sinin Çanakkale Muharebeleri için alacağı tedbirler oldukça sınırlıdır. İlk yapılan Çanakkale’deki birliklerin yeni askerlerle takviye edilmesi olur. 5. Ordu kurulur ve bu ordunun komutanlığına Alman Mareşal Liman von Sanders getirilir. İstanbul’dan gönderilen 3. Piyade Tümeni’yle bir jandarma alayı ve Saros kıyılarını gözetleyen süvari tugayı da 5. Ordu’nun emrine verilir. Her ne kadar bu yapılanmadan sonra ordunun başına bir Alman’ın getirilmiş olmasından dolayı özellikle Almanlar tarafından zaferin payesi Liman Von Sanders’e verilse de bu zaferde Liman Paşa’dan ziyade Türk komutanların rolünün çok büyük olduğu herkes tarafından kabul edilecektir.</p>
				<p class="Alt-Baslik-1" id="toc_marker-5-3">İtilaf Devletlerinin Taarruz Planı</p>
				<p class="Ana-Metin">Kara taarruzu için seçilen bölgeler vardır. Bunların ilki Boğaz’ın girişindeki Seddülbahir’dir. Bölgeye evvela 29. İngiliz Tümeni, ardından da 1. Fransız Tümeni ve İngiliz Deniz Piyade tümeni çıkartma yapacaktır. Bölgeyi ele geçiren asker daha da ilerleyerek Alçı Tepe’yi de zapt edecektir.</p>
				<p class="Ana-Metin">Çıkartma için seçilen ikinci bölge Arıburnu idi. Bölgeye Avustralya ve Yeni Zelanda askerlerinden müteşekkil Anzak Kolordusu çıkacaktı. (Australia and New Zealand Army Corps) Vazifeleri çıkarmayı müteakip Kabatepe, Maltepe, Kocaçimen Dağı bölgesini ele geçirmekti. Her iki kuvvetin, verilen hedeflere ulaştıktan sonra birlikte yapacakları saldırı ile Gelibolu Yarımadası’nın güneyini tamamen ele geçirmiş olacaktı. Çıkartma harekâtından evvel yaklaşık 75.000 askerden oluşan bir ordu Limni adasında toplandı.</p>
				<p class="Alt-Baslik-1" id="toc_marker-5-4">Hileli Taarruzlar</p>
				<p class="Ana-Metin">İtilaf Devletlerinin karşılarındaki Osmanlı kuvvetlerinin dikkatini dağıtmak için uyguladığı bazı hilelerde mevcuttu. Buna göre Kara harekâtının başında İngiliz Deniz Piyade Tümeni, Saros Körfezi’ne, Fransız Piyade Tümeni de Anadolu yakasındaki Beşike’ye çıkarma yapılıyor intibaı verecekti. Aynı anda hem Anadolu kıyıları ve Saros Körfezi’ne hem de Seddülbahir ve Arıburnu bölgesine kuvvet çıkarılmasıyla dört farklı noktadan işgaller başlamış olacaktı. Bu işgallerden Beşike ve Saroz çıkarmaları aldatmaca ve gösteri gayesiyle yapılacaktı. Maksat, bölgedeki Türk kuvvetlerini tespit etmek ve Osmanlı kuvvetlerinin dikkatini dağıtmaktı. </p>
				<p class="Ana-Metin">Bunlar dışında Fransız Tümeni, Kumkale’ye bir piyade alayı çıkartarak kısa hedefli bir taarruz yapacak böylece Anadolu tarafından Rumeli’ye asker sevkiyatına mani olunacaktı. Bu görevlerin yapılmasından sonra her iki tümen de Seddülbahir bölgesine çıkarılacaktı.</p>
				<p class="Basic-Paragraph para-style-override-1" xml:lang="ar-SA"><img alt="harita%203.tif" class="image" height="299" src="../Images/harita%203_fmt.jpeg" width="312"/></p>
				<p class="Belgeler-Resim-Alti">İtilaf Kuvvetlerinin Seddülbahir’deki çıkarma planı</p>
				<p class="x-er-eve-ba-l-k">Türklerin Yemediği</p>
				<p class="x-ER-EVE-YAZI">Çanakkale Kara Savaşları esnasında ele geçirilen siperlerdeki ganimetlerin paylaşılmasında ilginç hadiseler de yaşanmaktadır. Türk askerleri genellikle ele geçirdikleri siperlerdeki yiyeceklerin dinen uygun olup olmadıkları hususunda şüpheye düştüklerinden yememeyi tercih etmektedir, oysa Osmanlı saflarındaki Almanlar için durum farklıdır: “…Bütün hâldeki yağlı domuz parçaları... En güzel yağlı domuz parçalarından bir hayli var burada! Doğrusu Türk askerlerin bunlara ilgisi yok,  daha ziyade az sayıdaki Alman savaşçılar domuz etleriyle ilgilendi. Kısa süre sonra bu pek nadir bulunan ve cephede aranan yük, Güney Grubu Almanlarına hediye olarak iki arabayla yola çıkarıldı.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-14" id="footnote-206-14-backlink">14</a></span></p>
				<p class="Alt-Baslik-1" id="toc_marker-5-5">Osmanlı’nın Savunma Planı</p>
				<p class="Ana-Metin">Kara taarruzuna karşı müdafaa planı, kıyıda gözcü birlikler bulundurmak, asıl kuvveti daha iç kesimlerde ihtiyatta tutmak sonra da düşmana taarruz ederek denize dökmekti. Liman von Sanders’in bu garip planına ilk itiraz edenlerden biri 3. Kolordu Komutanı Esad (Bülkat) Paşa oldu. Esad Paşa’nın, muhtemel çıkarma noktalarına karşı kıyıda tedbir alıp düşmanı karaya ayak basmadan durdurmayı esas alan teklifi, Liman Paşa tarafından kabul edilmedi. Müttefiklerin çıkarma yapabileceği yerler şu şekilde tahmin edilmişti: Kumkale-Beşike civarı, Rumeli tarafında da Seddülbahir ve Saros Körfezi. Liman von Sanders, birliklerin Boğaz’ın her yanına dağılmasındansa muhtemel çıkarma bölgelerine yakın olmasını tercih etti.</p>
				<p class="Alt-Baslik-1" id="toc_marker-5-6">Kara Harekâtı Başlıyor</p>
				<p class="Ana-Metin">İtilaf Devletlerinin çıkartma harekâtı 25 Nisan 1915 sabahı başladı. Bu arada İtilaf donanmasının şiddetli bombardımanını müteakip Seddülbahir’e de çıkarma başladı. Onlarca gemiden aynı bölgeye yapılan şiddetli ateş, Türk siperlerini yıkamadı. Siperlerdeki Osmanlı kuvvetleri karaya çıkmaya yeltenen birlikleri hezimete uğrattı. 27 Nisan 1915’teki taarruzları da Zığındere - Eski Hisarlık hattında durduruldu.</p>
				<p class="Alt-Baslik-1" id="toc_marker-5-7">KİRTE BÖLGESİNDE YAPILAN MUHAREBELER</p>
				<p class="Alt-Baslik-1" id="toc_marker-5-8">I. Kirte Muharebesi (28 Nisan 1915)</p>
				<p class="Ana-Metin">28 Nisan 1915’te İngiliz ve Fransız birlikleri stratejik ehemmiyetinden dolayı Alçıtepe’yi almak istiyordu. Alçıtepe bölgenin en yüksek noktasıydı. Tepenin güneyindeki Kirte’yi ele geçirme çabaları Türk kuvvetlerinin karşı taarruzları neticesinde başarısızlığa uğradı. Burada düşman birliklerine yapılan karşı taarruz o kadar etkili olmuştu ki düşman birlikleri geri püskürtülmekle kalmamış, bulundukları mevziin 600 metre gerisine çekilmek zorunda bırakılmıştı.</p>
				<p class="Alt-Baslik-1" id="toc_marker-5-9">Türk Taarruzları (1-2 Mayıs – 3-4 Mayıs 1915)</p>
				<p class="Ana-Metin">1 Mayıs’ı 2 Mayıs’a bağlayan gece süngü hücumu ile Merkeztepe, Sivritepe, Kanlısırt hattındaki İngiliz kuvvetlerine taarruza geçildi. Ancak İngilizlerin karşı taarruza geçmesi üzerine başarılı olunamadı. </p>
				<p class="Ana-Metin">3-4 Mayıs gecesi ise Seddülbahir Cephesi Komutanı Albay Sodenstern, herhangi bir emir almadan ve 3. Kolordu Komutanına haber vermeden Osmanlı birliklerini tekrar taarruza geçirdi. Yorgun birlikler tam manasıyla cepheye ulaşmadan küçük parçalar hâlinde cepheye sürüldü. Araziyi tanımayan tümenler Fransız cephesini yarmayı başararak Seddülbahir’e kadar ilerledi. Ertesi sabah ilerleyen birlik üç tarafının düşmanla çevrili olduğunu çok geç fark etti ve çok ağır kayıplar vererek geri çekildi. Sorumsuzca yapılan bir taarruzla binlerce asker kaybına sebep olan Sodenstern, sadece görevinden alındı ve yerine başka bir Alman, General Weber getirildi.</p>
				<p class="Alt-Baslik-1" id="toc_marker-5-10">II. Kirte Muharebeleri (6-8 Mayıs 1915) (9-24 Mayıs 1915) </p>
				<p class="Ana-Metin">İtilaf güçleri, Osmanlı askerinin yorgunluğunu fırsat bilerek Alçıtepe’yi ele geçirmek maksadıyla 6 Mayıs’ta 5 tümen ve 1 tugay ile taarruza başladı. Bölgeye bir Anzak tugayı da getirildi. Taarruzu Osmanlı 7. ve 9. tümenleri karşıladı. 15. Tümen ihtiyatta kaldı. Düşman birliklerinin şiddetli taarruzlarını müteakip Türk taarruzu başladı ve düşman taarruzu son buldu. Ertesi günlerde de benzer saldırılar olmuşsa da Osmanlı askerlerinin sağlam müdafaası ilerleyişi durdurmuştur. Mayıs sonuna kadar bölgede siper savaşları devam etmiş ancak işgalciler Alçıtepe’yi ele geçirememiş ve çok fazla zayiat vermiştir. </p>
				<p class="Alt-Baslik-1" id="toc_marker-5-11">III. Kirte Muharebesi (4 – 6 Haziran 1915)</p>
				<p class="Ana-Metin">19 Mayıs taarruzunun başarısız olması İtilaf güçlerine, Kirte bölgesinde taarruz etmeleri için cesaret verdi. 4 Haziran’da taarruz başladı, Osmanlı siperlerinin bazılarını ele geçirdiler. Türk karşı taarruzu karşısında bu siperler tekrar el değiştirdi. İtilaf güçlerinin 5 ve 6 Haziran’da da tekrarladıkları taarruzlar başarısız oldu. Osmanlı siperleri büyük bir mukavemetle mevzilerini muhafaza etmekteydi. Savaşın bitimini müteakip tümenler arasında vazife değişimi yapılarak yıpranan tümenlerin toparlanması ve dinlenmesi sağlandı.</p>
				<p class="Alt-Baslik-1" id="toc_marker-5-12">I. Kerevizdere Muharebesi (21 – 22 Haziran 1915)</p>
				<p class="Ana-Metin">Kara çıkartmasının başlamasından itibaren üç ay geçmesine rağmen İtilaf güçlerinin gerçekleştirdikleri bütün taarruzlar karşıda bir duvar varmış gibi geri dönmüştü. Osmanlı müdafaa hattını yaramamak işgalcilerin sinirlerini daha da bozdu. </p>
				<p class="Ana-Metin">Bu defa İngiliz ve Fransız askerlerinin gerçekleştirdiği taarruzun yönü Kerevizdere bölgesiydi. Önce İngiliz taarruzu başladı, bu taarruz mevzi ele geçirmekten ziyade bölgedeki Osmanlı kuvvetlerini tespit maksadı gütmekteydi. Tespit edilen Osmanlı kuvvetlerine asıl taarruzu Fransızlar yaptı ve 2. Türk Tümeni’ne çok şiddetli saldırdılar. Tümen mevzileri kaybetti ve çok ağır kayıp verdi. Kayıplar 2. Tümen’i 12. Tümen’le takviye etmek zaruretini doğurdu. Ümitlerin tükenmeye başladığı bir zamanda gece yapılan bir karşı taarruz, sabah kaybedilen mevzilerin tekrar kazanılmasını sağladı. Lakin kaybedilen tümeni geri getirmek ne mümkün…</p>
				<p class="Ana-Metin">Fransızların ertesi gün bütün hınçlarıyla yaptığı taarruzlar geri püskürtüldü. On binlerce askerin yaklaşık 600 metrelik bir mesafede yaptığı çetin muharebe sonunda neredeyse bir tümen kaybedildi. 6.000’e yakın Mehmetçik şehit oldu. Fransızların kaybı ise 2.500 civarındaydı.</p>
				<p class="Alt-Baslik-1" id="toc_marker-5-13">Zığındere Muharebesi (28 Haziran – 3 Temmuz 1915)</p>
				<p class="Ana-Metin">Kerevizdere üzerine yapılan taarruzlardan başarı elde edilemeyince bu defa da taarruz hedefi olarak Zığındere’nin her iki tarafındaki Türk siperleri seçildi. Zığındere’nin iki tarafından yapılan taarruzla batıdaki siperler işgalcilerin eline geçti. Zığındere’nin doğusundan yapılan taarruz ise başarısız oldu. 29 Haziran’da Osmanlıların yaptığı taarruzlarla Zığındere’nin batısındaki mevziler birkaç defa el değiştirdi. 29-30 Haziran gecesi takviye alınarak yapılan karşı taarruzla İtilaf kuvvetlerinin mühim kısmı geriye atıldıysa da esas Türk mevzileri ele geçirilemedi. İki gün sonra yapılan karşı taarruzdan da başarı elde edilemedi.</p>
				<p class="Basic-Paragraph para-style-override-1" xml:lang="ar-SA"><img alt="Canakkale%20siperde%20periskop.tif" class="image" height="243" src="../Images/Canakkale%20siperde%20peri_fmt.jpeg" width="297"/> </p>
				<p class="Belgeler-Resim-Alti">Siperde periskopla düşman gözleyen Osmanlı askeri-<span class="resimalt--yaz-lar-" style="font-size:0.89em;" xml:lang="tr-TR"> Yitik Hazine Arşivi</span></p>
				<p class="Alt-Baslik-1" id="toc_marker-5-14">Zığındere Osmanlı Taarruzu (5 Temmuz 1915)</p>
				<p class="Ana-Metin">2 Temmuz’da yapılan taarruzun neticesiz kalması üzerine üç gün sonrası için hummalı bir çalışmaya girildi. Bu dönemde yapılan muharebeler Çanakkale’nin en kanlı sahneleri oldu. Yaklaşık 1,5 km genişliğindeki dar bir alanda 5 Osmanlı tümeni hücuma kalktı, lakin düşman mevzileri ele geçirilemedi. General Weber’in Osmanlı kuvvetlerine yaptırdığı bu neticesiz taarruzlar 15. 883 şehit ile son buldu.</p>
				<p class="Alt-Baslik-1" id="toc_marker-5-15">II. Kerevizdere Muharebesi (12 – 13 Temmuz 1915)</p>
				<p class="Ana-Metin">Kerevizdere’de yapılan hücum için İngilizler Osmanlı cephesinin merkezine, Fransızlar da sol kanadına saldırdı.  Taarruzlara Osmanlı kuvvetleri, haddinden fazla kayıp vermesine rağmen şiddetli direniş gösterdi. Savaş birkaç metrelik mesafede gel git hâlini aldı, verilen şehit miktarı 9.700 kişiye ulaştı.</p>
				<p class="Alt-Baslik-1" id="toc_marker-5-16">6 – 13 Ağustos 1915 Muharebeleri</p>
				<p class="Ana-Metin">İtilaf güçleri haziran ayından beri yaptıkları hücumları Zığındere ve Kerevizdere üzerine yapıyordu. Osmanlı kuvvetlerinin büyük kısmı da bölgeye kaydırılmıştı. İtilaf Devletlerinin isteği de kuvvetleri buraya çekerek gelecek ay Anafartalar üzerine yapılacak çıkarmada karşılarında daha az kuvvet olmasını sağlamaktı. </p>
				<p class="Ana-Metin">Arıburnu ve Anafartalar tarafına yapılacak büyük taarruza karşı güney cephesinden Osmanlı kuvveti kaydırılmaması maksadıyla 6 ve 7 Ağustos günleri, Kirte üzerine -Osmanlı cephesinin merkezine- taarruzlar yaptılar. Ancak İtilaf güçleri bu taarruzlardan bir başarı elde edemedi. Kirte civarında işgalcilerin bölgeyi tahliye etmesine kadar siper savaşları sürdü. 25 Nisan’daki çıkartmanın ilk günü alınması hesaplanan Alçıtepe, dört aya yakın bir süre yapılan savaşlara rağmen işgalcilerin eline geçmedi. </p>
				<p class="Ana-Metin">Sayı ve silah üstülüğüne rağmen İtilaf kuvvetlerinin bütün taarruzları ile ilerleyebildikleri mesafe ancak 5 km.’de kaldı. </p>
				<p class="x-er-eve-ba-l-k">İngiliz Sanılan Almanlar</p>
				<p class="x-ER-EVE-YAZI">Savaşın içinde bazı trajikomik hadiseler de cereyan eder. Bunlardan birini Osmanlı ordusu içinde vazife yapan Alman Deniz Üsteğmen Boltz yaşar. Boltz olanları şöyle anlatır: </p>
				<p class="x-ER-EVE-YAZI">“…Yan vadiden ilerleyen, sadece bir çavuş tarafından idare edilen, Arap alayından bir bölük beni ve askerlerimi fark etmişti. Bizi İngiliz zannederek etrafımızı çevirdiler. Alman denizcilerin üniformalarını tanımıyorlardı, Araplar söz konusu olduğu için, onlarla biraz Türkçeyle anlaşmak çok zor oluyordu.</p>
				<p class="x-ER-EVE-YAZI">Silah gücüyle kurtulma tehdidinde bulunduğumda, çavuş önünde tuttuğu silahla bana doğru geldi. ... marka silahımı yukarı kaldırdım işte o an çok kritikti. Birden Güney Grubu Erkan-ı Harbiye Subayı Binbaşı Mühlmann’ın araya girmesi ve bizim Alman olduğumuz konusunda Arapları kısa sürede ikna etmesiyle, mesele halloldu.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-15" id="footnote-206-15-backlink">15</a></span></p>
				<p class="Alt-Baslik-1" id="toc_marker-5-17">ANAFARTALAR ARIBURNU BÖLGESİNDE YAPILAN MUHAREBELER </p>
				<p class="Alt-Baslik-1" id="toc_marker-5-18">Arıburnu Muharebesi 25 Nisan 1915</p>
				<p class="Ana-Metin">İşgal kuvvetleri, asıl çıkartmayı Seddülbahir ve Arıburnu bölgelerine yapacaktı. Savaş gemilerinin ve muhriplerin korumasında kıyıya yaklaşan çıkarma gemileri Anzak askerlerini kıyıya ulaştıracaktı. Ancak beklenmedik bir hadise oldu, muhtemelen gemilerin akıntı sebebiyle sürüklenmesiyle veya bir gün evvel koydukları işaret şamandıralarının Osmanlı askerlerince yerinin değiştirilmesiyle çıkarma kumluk olan Kabatepe sahiline değil de sarp bir kıyı olan Arıburnu bölgesine yapıldı. </p>
				<p class="Ana-Metin">Çıkarma yapılan bölgede bulunan 27. Alay’ın bir birliği vardı. Haber alınır alınmaz Eceabat bölgesindeki 27. Alay’ın önemli bir kısmı da çıkarma bölgesine gönderildi ve düşmana taarruz başladı. </p>
				<p class="Ana-Metin">Bu arada Beşinci Ordu İhtiyat Tümeni Kumandanı Mustafa Kemal, inisiyatif alarak 57. Alay’ı bir dağ topçu bataryası ile takviye etti ve çıkarma harekâtına karşı yapılan taarruza katılmaları için Arıburnu’na gönderdi. Düşman ilerlemesi kısa sürede durduruldu.</p>
				<p class="Alt-Baslik-1" id="toc_marker-5-19">Kumkale Muharebesi (25-27 Nisan 1915) </p>
				<p class="Ana-Metin">25 Nisan’da bombardıman eşliğinde yapılan çıkarma neticesinde İtilaf güçleri Kumkale’yi ele geçirdi. Bir taarruzla düşmanı denize dökme emri alan Osmanlı kuvvetlerinin Kumkale’deki işgalciler üzerine taarruzu gecikmedi. Mücadele Kumkale’de sokak çatışmalarına dönüştü. Şiddetli donanma ateşi sebebiyle düşmanı deniz dökmek mümkün olmadı.</p>
				<p class="Ana-Metin">Dönemin İngiliz basınında Kumkale’deki hadise büyük başarı olarak gösterilmiş. Yapılacaklar anlatılmıştır.“Türklerin yaptığı bütün saldırılara ciddi karşılıklar verilerek saldırılar püskürtülmüştür. ...Umulur ki Çanakkale’ye yapılan bu operasyon, Türkler güçlenmeden tamamlansın. Yoksa Çanakkale’deki ilerleyiş yavaş olacak. Türk birliklerinin ciddi bir ilerleme yapmalarına fırsat vermeden Türk siperlerinin şiddetli bir biçimde bombalanması gerekmektedir.”<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-16" id="footnote-206-16-backlink">16</a></span></p>
				<p class="Ana-Metin">26 Nisan’da Fransız taarruzu karşısında Osmanlı direnişi Fransızların gözünü korkutmuş Hamilton’un o bölgeyi takviye etmek istemesine rağmen, geri çekilmişlerdir. </p>
				<p class="Basic-Paragraph para-style-override-1" xml:lang="ar-SA"><img alt="Kirectepe%20Yarbay%20Mustafa%20Kemal%20Bey.tif" class="image" height="346" src="../Images/Kirectepe%20Yarbay%20Musta_fmt.jpeg" width="226"/></p>
				<p class="Belgeler-Resim-Alti">Kireçtepe’de Yarbay Mustafa Kemal Bey<span class="resimalt--yaz-lar-" style="font-size:0.89em;" xml:lang="tr-TR"> Harp Mecmuası’ndan</span></p>
				<p class="x-er-eve-ba-l-k">Türk Sanılan Rumlar</p>
				<p class="x-ER-EVE-YAZI">İtilaf Devletleri safında İstanbul Adalar’da gelenlerle daha evvel Anadolu’da yaşayıp da sonradan göç ettirilen Rumlar da vardır. –Konumuz Osmanlı’nın bu eski tebaasının ihaneti olmadığı için bu hususu doğrudan geçiyoruz.– </p>
				<p class="x-ER-EVE-YAZI">Bu Rumlar cephede İtilaf kkuvvetlerinin komutanlarına tercümanlık yaparlar. Kendi aralarında da sık sık Türkçe konuşurlar. Bu konuşmaları yüzünden Türk zannedilip kendi saflarındaki İngiliz ve Fransızlar tarafından casus zannedilerek defalarca tutuklanmışlardır.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-17" id="footnote-206-17-backlink">17</a></span></p>
				<p class="Alt-Baslik-1" id="toc_marker-5-20">Osmanlı Taarruzu (1 Mayıs 1915) </p>
				<p class="Ana-Metin">Çıkartma yapan düşmanın mevzilenmesine fırsat vermeden denize dökülmesi maksadıyla 1 Mayıs’ta taarruz yapılması kararlaştırıldı. Kendilerinden daha kalabalık bir güce karşı taarruz eden Osmanlı kuvvetleri, düşmanı bulunduğu yerden atamadı. Özellikle düşman donanmasının varlığı Osmanlı taarruzlarına olumsuz tesir ediyordu. Gemiler Boğaz’ı geçemeseler de yaptıkları ateş desteği ile Osmanlı taarruzlarına mani oldular. </p>
				<p class="Alt-Baslik-1" id="toc_marker-5-21">19 Mayıs Osmanlı Taarruzu (19 Mayıs 1915)</p>
				<p class="Ana-Metin">Her şey 11 Mayıs’ta Başkumandan Vekili Enver Paşa’nın Çanakkale cephesini ziyaretiyle başladı. Sarıkamış’ta askerî tecrübesizlik sebebiyle ağır bir mağlubiyet alınmasına rağmen paşa, taarruz fikrinde ısrarlıydı. Arıburnu’ndan yapılacak bir karşı taarruzla İngilizlerin denize döküleceğini düşünüyordu, emrini Liman von Sanders’e verdi. Sanders, 19 Mayıs’ta taarruzu başlattı. Türk birlikleri ilk başlarda bazı başarılar elde etse de dar sahil şeridi üzerinde şiddetle müdafaa yapan Anzak kuvvetlerini yerlerinden sökemedi. Osmanlı askerlerinden çok fazla şehit verildi.</p>
				<p class="RESIM" xml:lang="ar-SA"><img alt="harita%204.tif" class="image" height="302" src="../Images/harita%204_fmt.png" width="274"/></p>
				<p class="Belgeler-Resim-Alti">19 Mayıs Osmanlı Taarruzu</p>
				<p class="Alt-Baslik-1" id="toc_marker-5-22">II. Anafartalar Muharebesi (21 Ağustos 1915)</p>
				<p class="Ana-Metin">Düşman, 9 Ağustos’ta Birinci Anafartalar Muharebesi’nde ve 10 Ağustos’ta Conkbayırı Türk taarruzunda yediği darbelerle taarruz azmini kaybetti. Ancak bir defa daha şansını denemek istedi. 21 Ağustos’ta, Anafartalar bölgesi üzerinden, Kocaçimen-Conkbayırı bölgesini ele geçirmek için 6 tümenle dar bir sahadan Anafartalar istikametinde, 7 ve 12. tümenlerin cephesine taarruz etti. Çok üstün muharebe gücü sayesinde Türk mevzilerindeki birkaç tepeciği ele geçirdi. Ancak uygun zamanda bölgenin 9. Tümen’le takviye edilmesiyle düşmanın bu taarruzu da kırıldı, kaybedilen mevziler tekrar ele geçirildi ve düşman Türk siperlerinden uzaklaşmak zorunda kaldı. Böylece Mustafa Kemal’in sevk ve idaresi sayesinde zaferle sonuçlanan II. Anafartalar Muharebesi, Çanakkale Muharebesi’nin son muharebesi oldu. Düşman bir defa daha taarruza cesaret edemediği gibi Gelibolu Yarımadası üzerindeki niyet ve maksadından da vazgeçerek kuvvetlerini tahliye etmek zorunda kaldı.</p>
				<p class="x-er-eve-ba-l-k">Arkanda Deniz Varsa Savaşma</p>
				<p class="x-ER-EVE-YAZI">22 Kasım 1915’de The New York Times gazetesinde yayınlanan bir yorum oldukça düşündürücüdür. “Birlikleri ve silahları Gelibolu’dan çekmek, bazı şeyleri riske atmak demektir. Şöyle bir kural vardır: ‘Arkanda büyük bir nehir veya deniz varsa savaşma.’ Gelibolu’da kalarak savaşı sürdürmek ciddi kayıplara yol açacaktır. Diğer taraftan geri çekilmenin Doğu üzerinde ciddi olumsuz tesirler meydana getirecektir. Bu geri çekiliş Türklere zaferi hediye etmek olacaktır. Bu sebeple en kötü halden çıkmanın en kolay yolu Gelibolu’daki askerleri muhafaza etmek gerekirse takviye etmek ve Türk birliklerini yavaş yavaş kemirerek, zaman zaman saldırarak, bulundukları konumdan daha ileriye gitmelerine fırsat vermemek... Elde edeceğimiz en ufak bir ilerleme dahi Rusya ve Romanya’da ani bir fikir değişikliğine sebep olabilir.<span class="Dipnot-Ba-vurusu" style="font-size:1.19em;"><a class="footnote-link" href="#footnote-206-18" id="footnote-206-18-backlink">18</a></span></p>
				<div class="footnotes">
					<div class="footnote">
						<p class="Dipnot-Metin"><a class="footnote-anchor" href="#footnote-206-14-backlink" id="footnote-206-14">14</a>	Walter von Schoen, Die hölle von Gallipoli Berlin 1937 s. 237</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-15-backlink" id="footnote-206-15">15</a>	Walter von Schoen, Die hölle von Gallipoli Berlin 1937 s. 118</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-16-backlink" id="footnote-206-16">16</a>	The New York Times 29 Nisan 1915</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-17-backlink" id="footnote-206-17">17</a>	Burhan Sayılır Çanakkale Savaşları’nda Yer Alan İtilaf Askerlerinin Dini-Etnik Yapısı, Ankara Üniversitesi OTAM Dergisi, Sayı: 18, Ankara 2006 s.325</p>
					</div>
					<div class="footnote">
						<p class="Dipnot-Metin"><a class="footnote-anchor" href="#footnote-206-18-backlink" id="footnote-206-18">18</a>	The New York Times 22 Aralık 1915 </p>
					</div>
				</div>
			</div>
		</div>
</body>
</html>