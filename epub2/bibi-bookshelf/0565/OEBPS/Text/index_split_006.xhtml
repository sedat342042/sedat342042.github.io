<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Shannara'n?n K?l?c? I</title>
  <meta content="Terry Brooks" name="author" />
  <meta content="2014-1-7" name="creation-time" />
  <meta content="2014-1-7" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1 class="calibre4" style="text-align:center" id="calibre_pb_5">VIII</h1>

      <p class="calibre3"><span class="none">Flick Ohmsford, Culhaven olarak bilinen Cüce toplumunun son derece güzel Meade Bahçeleri'nin üst katlarından birinde uzun, taş bir bankta sessizce oturuyordu. Bulunduğu yerden, kayalık yamaçta uzun bir çağlayanı andıran düzenli katlar halinde uzanan bahçelerin insanı hayrete düşüren manzarasına hakimdi. Bu, bir zamanlar kıraç olan tepede, bu bahçelerin yaratılması, gerçekten olağanüstü bir başarıydı. Bahçe zeminine yerleştirilmek üzere aşağı Anar'ın daha verimli bölgelerinden özel olarak toprak getirilerek binlerce güzelim çiçek ve bitkinin aşağı Anar'ın ılıman ikliminde serpilmesi sağlanmıştı. Renk cümbüşünün tarifi mümkün değildi. Çiçeklerin sayısız rengini gökkuşağının rengiyle kıyaslamak büyük bir adaletsizlik olurdu. Flick bir süre renkleri saymaya çalıştı, ama sonra bu işin imkânsız olduğunu fark etti. Bu işten vazgeçip, dikkatini Cüce toplumunun üyelerinin meşgul oldukları işe gittikleri ya da işten döndükleri bahçelerin aşağısındaki büyük açıklığa verdi. Flick, onların çok çalışkan ve yaşamın düzenine fazlaca düşkün, tuhaf kişiler olduklarını düşünüyordu. Yaptıkları her şey, önceden her zaman dikkatle planlanıyor ve her noktayı, hazırlıklarına harcadıkları zamanda son derece tedbirli olan Flick'i bile kızdıran bir titizlikle düşünüyorlardı. Ama bu yabancı ülkede kendilerini tuhaf hisseden Vadililere karşı dost canlısı ve yardımcı olmaya istekliydiler,</span></p>

      <p class="calibre3"><span class="none">Culhaven'a geleli artık iki gün olmuştu ve onlara ne olduğunu, neden orada olduklarını ya da ne kadar süre kalacaklarını hâlâ bilmiyorlardı. Balinor kendisinin de pek fazla bilgisi olmadığını ve Flick'in sadece melodramatik olmakla kalmayıp öfkelendirici de bulduğu bir yorumla, her şeyin zamanla ortaya çıkacağını söylemişti. Allanon'dan da ses seda çıkmamıştı. En kötüsü, Menion'dan haber yoktu ve iki kardeşin her ne sebeple olursa olsun Cüce köyünün güvenliğinden ayrılmaları yasaklanmıştı, Flick kişisel muhafızının hâlâ orada olup olmadığını görmek için yeniden bahçelerin aşağısına bir göz attı ve adamın usanmak bilmez bakışlarının kendi üzerinde sabitlenmiş olduğunu gördü. Shea bu muameleden ötürü çileden çıkmıştı, ama Balinor etrafta dolaşan Kuzeykarası yaratıklarının olası saldırılarına karşı yanlarında daima birilerinin olması gerektiğini söylemişti. Flick, Kafatası Taşıyıcıları'yla yakın temaslarını hatırlayarak bunu hemen kabullenmişti. Aylak düşüncelerini Shea'nın Bahçe yolundan geldiğini görünce bir kenara bıraktı.</span></p>

      <p class="calibre3"><span class="none">"Bir şey var mı?" diye sordu Flick endişeyle, diğeri yanına oturduğunda.</span></p>

      <p class="calibre3"><span class="none">Gelen kısa yanıt, "Hiçbir şey yok," oldu.</span></p>

      <p class="calibre3"><span class="none">Shea, onları Gölgeli Vadi'deki evlerinden Anar Ormanlan'na getiren garip yolculuklarının yorgunluğunu telafi edecek iki günlük bir zaman olmasına rağmen, kendini yeniden biraz yorgun hissediyordu. Tedavileri biraz aşın olmakla beraber iyiydi ve insanlar onların sıhhatiyle yakından ilgileniyor gibiydiler. Ancak bundan sonra neyin olacağına dair tek kelime edilmemişti. Balinor dahil herkes birşeyleri, belki de uzun zamandır ortalarda olmayan Allanon'un gelişini bekliyor gibiydiler. İki gün önce, onları, yanıp sönen esrarengiz bir ışığın ardından Culhaven'ın dışındaki sahilde yerde yatarken bulmuş ve köye getirmişti. Yaşlı adam ve nehir yukarı o kadar mesafeyi nasıl katettikleri konusunda hiçbir şey bilmiyordu. Shea Gümüş Nehir'in Kralı'na dair efsaneleri anlattığında Balinor omuz silkmiş ve kayıtsızca her şeyin olası olduğunu kabul etmişti.</span></p>

      <p class="calibre3"><span class="none">"Menion'dan hiç haber yok mu?" diye sordu Flick tereddütle.</span></p>

      <p class="calibre3"><span class="none">"Sadece onu arayan Cücelerin hâlâ dönmediği ve bunun biraz zaman alacağı biliniyor," diye yanıtladı Shea yavaşça. "Bundan sonra ne yapacağımı bilmiyorum."</span></p>

      <p class="calibre3"><span class="none">Flick, içten içe, bu son itirafın tüm yolculuğun bir özeti olduğunu düşündü. Bakışları, silahlı bir grup Cüce'nin ötedeki ormanlığın içinden aniden ortaya çıkan Balinor'un çevresine toplandıkları Meade Bahçeleri'nin aşağı tarafına yönelmişti. Bahçedeki seyir yerlerinden bile, Vadililer, onun uzun av pelerininin altına, artık o çok iyi tanıdıkları zincir zırhı giymiş olduğunu görebiliyorlardı. Cücelerle birkaç dakika ağırbaşlılıkla konuşurken, Balinor'un yüzü düşüncelerden kırış kırıştı. Shea'yla Flick Callahorn Prensi hakkında pek fazla bir şey bilmiyorlardı, ama Culhaven halkı ona derin bir saygı besliyor gibi görünüyordu. Menion da Balinor hakkında iyi şeyler söylemişti. Vatanı geniş Güneykarası'nın en kuzeyindeki krallıktı. Genellikle sınır olarak kabul edilir ve Kuzeykarası'nın güney sınırında tampon bölge görevi görürdü. Callahorn nüfusunun çoğunluğu insandı, ama ırklarının büyük çoğunluğunun aksine onlar başka ırklarla serbestçe karışmışlar ve tecrit olma politikasını izlememişlerdi. Callahorn Kralı ve Balinor'un babası olan Ruhi Buckhannah tarafından komuta edilen, paralı bir ordu olan Sınır Lejyonu bu uzak ülkede bulunuyordu. Tarihsel olarak, bütün Güneykarası, istila ordularının ilk saldırısını karşılaması ve diğer kesimlere savaşa hazırlanmaları için vakit kazandırması için Callahorn'a ve Lejyon'a bel bağlamıştı. Kuruluşundan beri geçen beş yüz yıldır Sınır Lejyonu hiç bozguna uğramamıştı.</span></p>

      <p class="calibre3"><span class="none">Balinor Vadililerin oturup sabırla bekledikleri taş banka doğru çıkmaya başladı. Yanlarına geldiğinde, kendilerine ne olacağını bilmemekten ötürü duydukları huzursuzluğu ve kayıp arkadaşlarının güvenliğinden duydukları endişeleri bildiğinden onları gülümseyerek selamladı. Konuşmaya başlamadan önce birkaç dakika sessizce yanlarında oturdu.</span></p>

      <p class="calibre3"><span class="none">"Bunun sizin için ne kadar zor olduğunu biliyorum," diye başladı. "Müsait olan her Cüce savaşçısını arkadaşınızı aramaya gönderdim. Şayet onu bu bölgeden biri bulacak olursa, bu onlardır -ve vazgeçmeyecekler, size söz veriyorum."</span></p>

      <p class="calibre3"><span class="none">İki kardeş, başlarını sallayarak Balinor'un elinden geldiğince kendilerine yardım ettiğini anladıklarını belirttiler.</span></p>

      <p class="calibre3"><span class="none">"Sanıyorum Allanon size bundan bahsetmedi, ama bu halk için çok kritik bir zamandayız. Gnomları yukarı Anar'ı istila etmesi tehdidiyle karşı karşıyalar. Sınır boyunda çatışmalar oldu ve Streleheim Ovaları'nda bir yerde büyük bir ordunun toplandığının işaretleri görüldü. Tüm bunların Karabüyücü Lord'la bağlantılı olduğunu tahmin edersiniz."</span></p>

      <p class="calibre3"><span class="none">"Bu, Güneykarası'nın da mı tehlikede olduğu anlamına geliyor?" diye sordu Flick endişeyle.</span></p>

      <p class="calibre3"><span class="none">"Şüphesiz." Balinor başını salladı. "Bu, burada olma sebeplerimden biri -ani bir saldırıya karşı Cüce ulusuyla eşgüdümlü bir savunma stratejisi geliştirmek."</span></p>

      <p class="calibre3"><span class="none">"Pekiyi o halde Allanon nerede?" diye sordu Shea çabucak. "Buraya bize yardım edecek kadar erken gelecek mi? Bütün bunların Shannara'nın Kılıcı'yla ne ilgisi var?"</span></p>

      <p class="calibre3"><span class="none">Balinor şaşkın yüzlere baktı ve başını ağır ağır iki yana salladı.</span></p>

      <p class="calibre3"><span class="none">"İtiraf etmeliyim ki, bu sorularınızın hiçbirinin yanıtını veremem. Allanon son derece gizemli biri, ama geçmişte ne vakit ona ihtiyacımız olsa güvenebileceğimiz bir müttefik olmuştur. Onu en son gördüğümde, birkaç hafta önce Gölgeli Vadi'de sizinle konuşmadan önce, Anar'da buluşmak üzere randevulaşmıştık. Üç gün gecikti."</span></p>

      <p class="calibre3"><span class="none">Bir süre ormanlığın ve aşağıdaki açıklıkta dolaşan Cücelerin seslerini dinleyerek aşağıdaki bahçelere ve ötedeki Anar ormanlarına baktı. Sonra bahçenin alt tarafındaki bir grup Cüceden birdenbire Culhaven köyünün ötesindeki ağaçlıkta dalgalanan bir yaygaraya kansan bir bağırış yükseldi. Bankta oturan üç adam bir tehlike işareti arayarak tereddütle ayağa kalktı. Balinor'un güçlü eli avcı pelerininin altındaki kayışa bağlı geniş kılıcının kabzasına gitti. Kısa süre içinde aşağıdaki Cücelerden biri bir yandan bağırırken koşarak yukarı çıkmaya başladı.</span></p>

      <p class="calibre3"><span class="none">"Onu buldular! Buldular!" diye bağırdı heyecanla, onlara ulaşmak için acelesinden az kalsın düşecekti.</span></p>

      <p class="calibre3"><span class="none">Shea ile Flick ürkerek birbirlerine baktılar. Koşucu sonunda nefes nefese önlerinde durdu ve Balinor heyecanla elini omzuna koydu</span></p>

      <p class="calibre3"><span class="none">"Menion Leah'yı mı buldular?" diye sordu çabucak.</span></p>

      <p class="calibre3"><span class="none">Cüce neşeyle başını salladı, kısa, bodur bedeni iyi haberi onlara bir an önce iletebilmek için koşmaktan nefes nefese kalmıştı. Balinor tek kelime etmeden bağrışmaların geldiği yere doğru inmeye başladı, Shea'yla Flick de onu izlediler. Birkaç saniye içinde aşağıdaki açıklığa ulaştılar ve ağaçlığı geçip birkaç yüz metre ötedeki Culhaven köyüne giden patikada koşmaya başladılar. İleride Cüce topluluğunun kayıp dağlıyı bulan ulama sesleri duyuluyordu. Köye ulaştılar ve yollarını kapatan Cüceleri ite kaka doğruca kargaşanın merkezine daldılar. Bir dizi asker sağda ve solda iki bina ve geride yüksek taş bir duvarın çevrelediği bir avluya girmeleri için yana çekildi. Menion Leah'nın hareketsiz bedeni uzun tahta bir masaya yatırılmıştı, yüzü solgun ve cansız görünüyordu. Bir grup Cüce doktor kımıltısız bedenin üzerine eğilmişler ve görünüşe bakılırsa yaralarını tedavi ediyorlardı. Shea bağırarak ona doğru atılma girişiminde bulundu, ama Balinor'un güçlü kolu onu engelledi ve savaşçı yakındaki bir Cüce'ye seslendi.</span></p>

      <p class="calibre3"><span class="none">"Pahn, burada ne oluyor?"</span></p>

      <p class="calibre3"><span class="none">Zırh giymiş ve geri dönen araştırma ekibinden biri olduğu belli olan sert yüzlü bir Cüce onlardan tarafa geldi.</span></p>

      <p class="calibre3"><span class="none">"Tedavi edildikten sonra iyileşecek. Gümüş Nehir'in aşağısında Battlemound ovalarının ortasında Sirenlerden biri tarafından yakalanmış halde bulundu. Onu bizim araştırma ekibi bulmadı. Anar'ın güneyindeki şehirlerden dönen Hendel bulmuş."</span></p>

      <p class="calibre3"><span class="none">Balinor başını salladı ve Menion'u kurtaran adama bakındı.</span></p>

      <p class="calibre3"><span class="none">"Raporunu vermek üzere toplantı odasına gitti," diye cevapladı Cüce dile getirilmemiş soruyu.</span></p>

      <p class="calibre3"><span class="none">Balinor, iki Vadiliye kendisini takip etmelerini işaret edip kalabalığın içinden kendine yol açarak avludan çıktı ve büyük meclis binasına giden sokağı geçti. İçeride köyün idarecilerinin odalan ve içinde, uzun banklardan birine oturmuş, bir kâtip raporunu kaleme alırken oburca yemeğini yiyen Cüce Hendel'in olduğu toplantı odası vardı. Yaklaşırlarken Hendel kafasını kaldırıp meraklı bakışlarla Vadilileri süzerek Balinor'a selam verdikten sonra, ara vermeden yemeğini yemeye devam etti. Balinor kâtibi gönderdi ve üç adam, hem bitkin, hem de açlıktan ölmek üzere görünen ilgisiz Cüce'nin karşısına oturdular.</span></p>

      <p class="calibre3"><span class="none">"O Sirenlerden biriyle kılıç kullanarak savaşmaya kalkışmak ne aptallık," diye homurdandı. "Gene de cesur adammış. Durumu nasıl?"</span></p>

      <p class="calibre3"><span class="none">"Tedavi edildikten sonra iyileşecek," diye cevapladı Balinor kaygılı Vadililere güvence verircesine gülümseyerek. "Onu nasıl buldun?"</span></p>

      <p class="calibre3"><span class="none">"Bağırdığını duydum." Diğeri ara vermeden yemeğine devam ediyordu. "Onu Gümüş Nehir'de Pahn ve arama ekibiyle karşılaşana kadar on kilometre kadar taşıdım."</span></p>

      <p class="calibre3"><span class="none">Durdu ve dikkatle onu dinleyen Vadililere yeniden baktı. Cüce değer biçercesine kaşlarını kaldırarak onlara baktı ve sonra Balinor'a döndü.</span></p>

      <p class="calibre3"><span class="none">"Dağlının arkadaşları -ve de Allanon'un," dedi sınır gözcüsü kafasını manalı manalı yatırarak. Hendel kısaca başını sallamakla yetindi.</span></p>

      <p class="calibre3"><span class="none">"Eğer adını söylememiş olsaydı, onun kim olduğunu asla bilemezdim," dedi Hendel sınır gözcüsünü işaret ederek. "Biri bana daha önceden neler olup bittiğini söyleseydi işler daha iyi olurdu -her şey bittikten sonra değil, önce."</span></p>

      <p class="calibre3"><span class="none">Daha fazla yorum yapmadı ve Balinor neşeyle Cüce'nin yaradılıştan böyle huysuz olduğunu göstermek için hafifçe omuz silkerek şaşkın kardeşlere gülümsedi. Shea'yla Flick, Menion'un kurtarılış hikâyesinin tamamını duymak istemiştilerse de, adamın mizacından emin olmadıklarından diğer iki adamın konuşmaları sırasında bilerek sessiz kalmışlardı.</span></p>

      <p class="calibre3"><span class="none">"Sterne ve Wayford üzerine raporun nedir?" diye sordu Balinor sonunda, Anar'ın hemen güneyi ve batısındaki büyük Güneykarası şehirlerini kastederek.</span></p>

      <p class="calibre3"><span class="none">Hendel yemeyi bırakıp aniden güldü.</span></p>

      <p class="calibre3"><span class="none">"O iki toplumun idarecileri konuyu düşünecek ve bir rapor yollayacaklar. Başka bir aptala paslayana kadar topu sürmesi için vurdumduymaz insanlarca seçilen, tipik beceriksiz memurlar. Ağzımı açtıktan beş dakika sonra benim delirmiş olduğumu düşündüler. Bıçak gırtlaklarına dayanana kadar tehlikeyi görmezler -sonra da bunu baştan beri bilen bizlerden yardım isterler." Durdu ve yemeğini yemeye kaldığı yerden devam etti, bu konudan toptan tiksindiği belliydi.</span></p>

      <p class="calibre3"><span class="none">"Bunu tahmin etmem gerekirdi, galiba." Balinor endişeli görünüyordu. "Onları tehlikede olduklarına nasıl ikna edebiliriz? Öyle uzun zamandır savaş olmadı ki, kimse bunun şimdi olabileceğine inanmak istemiyor."</span></p>

      <p class="calibre3"><span class="none">"Senin de gayet iyi bildiğin gibi, asıl sorun bu değil," diye sözünü kesti kızgın Hendel. "Bu işe karışmamaları gerektiğini düşünüyorlar. Yine de sınırlar Cüceler tarafından korunuyor, ayrıca Callahorn şehirleri ve Sınır Lejyonu da var. Şimdiye kadar bunu yaptık -neden şimdiden sonra da yapamayalım? O zavallı aptallar..."</span></p>

      <p class="calibre3"><span class="none">Sustu, sözü ve yemeği bitmişti, eve yaptığı uzun yolculuktan ötürü kendini yorgun hissediyordu. Yaklaşık üç haftadır Güneykarası'ndaki şehirlere gitmek için yoldaydı ve görünüşe göre hepsi boşa gitmişti. Cesareti kırılmıştı.</span></p>

      <p class="calibre3"><span class="none">"Neler olduğunu anlamıyorum," diye belirtti Shea yavaşça.</span></p>

      <p class="calibre3"><span class="none">"Bu harika, iki kişi olduk demektir," diye yanıtladı Hendel öfkeyle. "İki hafta boyunca uyuyacağım. Sonra görüşürüz."</span></p>

      <p class="calibre3"><span class="none">Birden kalktı ve en ufak bir veda sözü bile etmeden toplantı odasından ayrıldı, geniş omuzlan yorgunluktan çökmüştü. Üç adam, silueti gözden kaybolana kadar konuşmadan onun gidişini izlediler. Sonra Shea soran gözlerle Balinor'a baktı.</span></p>

      <p class="calibre3"><span class="none">"Bu, şu bir asırlık kayıtsızlık hikâyesi, Shea." Uzun boylu savaşçı derin bir ah çekti ve kalkarken gerindi. "Bin yılın en büyük savaşının eşiğinde olabiliriz, ama kimse bu gerçeği kabul etmek istemiyor. Herkes aynı yolda -bazıları şehrin kapısında nöbet tutarken geri kalanlar her şeyi unutup evlerine dönüyor. Bu bir alışkanlık haline gelmiş -kalanları koruması için birkaç kişiye güvenmek. Sonra bir gün... bu birkaç kişi yetme-meye başlar ve düşman şehrin içine girer -o açık kapılardan..."</span></p>

      <p class="calibre3"><span class="none">"Gerçekten bir savaş olacak mı?" diye sordu Flick neredeyse korkuyla.</span></p>

      <p class="calibre3"><span class="none">"İşte soru bu," diye yanıtladı Balinor yavaşça. "Bunun cevabını verebilecek yegâne adam hâlâ ortada yok... ve gecikti."</span></p>

      <p class="calibre3"><span class="none">Vadililer Menion'un sağ salim bulunuşunun heyecanıyla Anar'da bulunmalarının tek sebebi olan Allanon'u unutmuşlardı. O bildik sorular kafalarında yeni bir ısrarla tekrar parladı, ama Vadililer birkaç haftadır bununla yaşamayı öğrenmişlerdi ve bütün kuşkular bir kere daha istemeye istemeye bir kenara atıldı. Balinor açık kapıya doğru dikkatlerini çekti ve aceleyle arkasından gittiler.</span></p>

      <p class="calibre3"><span class="none">"Hendel'e kulak asmayın," diye yüreklendirdi onları yürürken. "Herkese karşı bu şekilde aksidir, ama bulabileceğiniz en iyi dostlardan biridir. Yıllardır halkını ve Güneykarası'nın, bu sınırların korunmasında Cücelerin hayati önemini çabucak unutan kayıtsız halkını korumak için yukarı Anar'da Gnomlarla savaşmış ve onları yenilgiye uğratmıştır. Size Gnomların onu ele geçirmek için can attıklarını söyleyebilirim."</span></p>

      <p class="calibre3"><span class="none">Shea ve Flick kendi ırklarının ne kadar bencil olduğu gerçeğinden, dahası kendilerinin de Balinor'dan duyana kadar Cücelerin Anar'daki durumundan habersiz olduklarını anlayarak utandılar, bir şey söylemediler. Tarih dersinden eski ırk savaşlarını ve o acı yıllara duyulan nefreti hatırlıyor, ırklar arasında yeniden düşmanlığın ortaya çıkması düşüncesi onları huzursuz ediyordu.</span></p>

      <p class="calibre3"><span class="none">"Neden bahçelere dönmüyorsunuz," diye önerdi Callahom Prensi. "Menion'un durumunda bir değişiklik olursa size haber yollarım."</span></p>

      <p class="calibre3"><span class="none">İki kardeş başka şansları olmadığını düşünerek bunu gönülsüzce kabul ettiler. O gece yatmadan önce, Menion'un tutulduğu odanın önünde durdular, ancak sadece Cüce nöbetçiden arkadaşlarının uyuduğunu ve rahatsız edilmemesi gerektiğini öğrenebildiler.</span></p>

      <p class="calibre3"><span class="none">Ancak ertesi gün öğleden sonra, dağlı uyandı ve Vadililer onu ziyaret etti. Flick bile onun sağ ve sağlıklı olmasından ötürü istemeyerek de olsa rahatlamıştı; gene de bu şanssızlığın başlarına geleceğini, günler önce, Kara Meşeler'i geçmeye karar verdikleri ilk gün biliyor olduğunu ciddiyetle ifade etti. Menion'la Shea Flick'in sonsuz karamsarlığına güldüler, ama konuyu uzatmadılar. Shea, Cüce Hendel tarafından Culhaven'a nasıl getirildiğini ve sonra da Flick'le kendisinin Gümüş Nehir'in yanında esrarengiz bir biçimde bulunmalarını anlattı. Menion yolculuklarına en az onlar kadar şaşırmış ve buna mantıklı bir açıklama getirememişti. Shea, dağlının, eski bir masal içeren herhangi bir düşünceye nasıl karşılık vereceğini bilerek Gümüş Nehir'in Kralı efsanesini anlatmaktan kaçındı.</span></p>

      <p class="calibre3"><span class="none">Aynı gün, akşamın erken saatlerinde Allanon'un döndüğü haberi geldi. Shea'yla Flick açık pencerelerinin önünden cücelerin,| bağıra çağıra bir çeşit toplantının başlamak üzere olduğu toplantı salonuna doğru koşuştuklarını duyduklarında Melnion'u ziyaret etmek için odalarından ayrılmak üzereydiler, l Daha iki adım bile atmamışlardı ki, endişe içindeki Vadililerin',| etrafı dört kişilik Cüce nöbetçi grubu tarafından sarıldı ve apar topar, itişen kalabalığın arasından, toplantı salonunun açık kapılarından geçirilip orada kalmaları gerektiği söylenen küçük bir odaya getirildiler. Cüceler çıkarken hiçbir şey söylemeden kapıyı üzerlerinden kapatıp kilitlediler ve hemen dışarıdaki görevlerinin başına geçtiler. Oda iyi aydınlatılmış ve serseme dönmüş iki Vadili'nin sessizce oturdukları birkaç uzun masa ve sırayla döşenmişti. Odanın pencereleri kapalıydı ve Shea kontrol etmeye bile gerek doymadan bunların da kapı gibi kilitlenmiş olduğunu biliyordu. Toplantı salonundan bir konuşmacının kalın sesi duyuluyordu.</span></p>

      <p class="calibre3"><span class="none">Birkaç dakika sonra kapı açıldı ve iki Cüce nöbetçi tarafından, hızla, biraz kızarmış, ama iyi görünen Menion getirildi. Yalnız kaldıklarında, dağlı kendisine de onlara geldikleri gibi geldiklerini açıklamıştı. Buraya getirilirken yolda duyulduğu konuşmalardan, Culhaven'daki Cücelerin ve muhtemelen bütün Anar'ın savaşa hazırlandıklarını anlamıştı. Allanon her ne haberle geldiyse, bu Cüce toplumunda işleri karıştırmıştı Meclis salonunun açık kapılarından Balinor'un binanın önündeki platformda durduğunu görür gibi olmuştu, ama nöbetçiler acele ettirmişlerdi ve bundan emin olamamıştı.</span></p>

      <p class="calibre3"><span class="none">Bitişikteki toplantıda sesler gürleme halini aldı ve üçü de durup merakla beklediler. Bağırışlar geniş salonda gürleyip Cücelerin bulundukları açık alana yayılarak devam ederken saniyeler geçiyordu. Bağırışlar sağır edici bir noktaya vardığında odalarının kapısı açıldı ve içeri Allanon girdi.</span></p>

      <p class="calibre3"><span class="none">Vadililere doğru yürüyüp ellerini sıktı ve Culhaven'a yaptıkları başarılı yolculuktan ötürü onları kutladı. Flick'in onunla ilk karşılaşmasında olduğu zamanki gibi giyinmişti, zayıf yüzü uzun bir başlığın altında gizlenmişti, görünümü kasvetli ve kötü birşeyler olacağının habercisi gibiydi. Nazikçe Menion'u selamladı ve diğerlerine de oturmalarını işaret ederek en yakındaki masanın başına oturdu. Onun arkasından odaya Balinor ve içlerinde öfkesi burnunda Hendel'in de olduğu topluluğun ileri gelenleri olduğu anlaşılan bir grup Cüce girdi. Bunların arkasında zayıf, tuhaf, bol ormancı giysileri içinde gölge gibi görünen, sessizce, masanın başındaki Allanon'un yanına oturan iki kişi geliyordu. Shea masanın diğer ucunda bulunduğu yerden bunları açıkça görebiliyordu ve kısa bir incelemeden sonra onların uzak Batıkarası'ndan Elfler oldukları sonucuna vardı. Kalkık kaşlarından sivri kulaklarına kadar sert hatları onları açıkça belli ediyordu. Shea döndü ve Flick'in de Menion'un da yabancılara olan bariz benzerliğini tartarak ona bakıyor olduklarını gördü. Hiçbiri daha önce bir Elf görmemişti ve Shea'nın yarı Elf olduğunu bilmelerine ve Elflerin özelliklerini duymuş olmalarına rağmen, Vadiliyi bunlardan biriyle kıyaslama şanslan olmamıştı.</span></p>

      <p class="calibre3"><span class="none">"Dostlarım." İki metre on santimlik boyuyla ayağa kalkarken, Allanon'un kalın sesi diğer seslerin hafif çalkantısı üzerinde gürlemişti. Yüzler ondan yana dönerken oda bir anda sessizleşmişti. "Dostlarım, size daha önce kimseye açıklamadığım şeyler anlatacağım. Son derece trajik bir kaybımız var."</span></p>

      <p class="calibre3"><span class="none">Durdu ve teker teker endişeli yüzlere baktı.</span></p>

      <p class="calibre3"><span class="none">"Paranor düştü. Karabüyücü Lord'un emrindeki bir bölük Gnom avcı Shannara'nın Kılıcı'nı ele geçirdi!"</span></p>

      <p class="calibre3"><span class="none">Cüceler öfke içinde bağırarak ayağa fırlamadan önce birkaç saniyelik bir ölüm sessizliği olmuştu. Balinor onları susturmaya çalışarak çabucak ayağa kalktı. Shea ve Flick duyduklarına inanamayarak birbirlerine baktılar. Bu duyuru karşısında şaşırmış görünmeyen tek kişi Menion'du, kemikli yüzü masanın başındaki esmer adamı dikkatle inceliyordu.</span></p>

      <p class="calibre3"><span class="none">"Paranor içten ele geçirildi," diye devam etti sükûnet yeniden sağlanmış gibi olunca. "Kaleyi ve Kılıç'ı koruyanların kaderi konusunda şüphe yok. Hepsinin idam edildiğini söylendi bana. Kimse olayın nasıl geliştiğini tam olarak bilmiyor."</span></p>

      <p class="calibre3"><span class="none">"Oraya gittin mi?" diye sordu Shea birden ve soru ağzından çıkar çıkmaz da bunun aptalca bir soru olduğunu anladı.</span></p>

      <p class="calibre3"><span class="none">"Vadi'den o kadar ani bir şekilde ayrılışımın nedeni Paranor'un güvenliğinin tehdit altında olduğu haberini almamdı. Oradakilere yardım edemeyecek kadar geç kalmıştım, yakalanmaktan da kıl payı kurtuldum. Culhaven'a geç kalışımın bir nedeni de bu."</span></p>

      <p class="calibre3"><span class="none">"Paranor düştü ve Kılıç alındıysa...?" Flick'in fısıltı halindeki sorusu uğursuzca kesildi.</span></p>

      <p class="calibre3"><span class="none">"O halde şimdi ne yapabiliriz?" diye bitirdi Allanon sertçe. "Karşımıza çıkan som bu, bir an önce yanıt bulmamız gereken soru -bu toplantının sebebi."</span></p>

      <p class="calibre3"><span class="none">Allanon aniden masanın başındaki yerinden ayrılıp Shea'nın önüne gelene kadar masayı dolaştı. Büyük elini Shea'nın zayıf omzuna koyup kendisini dikkatle dinleyenlere baktı.</span></p>

      <p class="calibre3"><span class="none">"Shannara'nın Kılıcı'nın Karabüyücü Lord'un elinde hiçbir etkisi yok. Onu sadece Jerle Shannara'nın Soyu'ndan gelen bir oğul kaldırabilir -kötü olanın şimdi saldırıya geçmemesinin tek nedeni bu. Bunun yerine, sistemli olarak o Soy'un tüm üyelerini bulup korumaya çalıştıklarımı bile teker teker yakalayıp öldürdü. Artık hepsi öldü -biri hariç ve o da genç Shea. Shea yan Elf, ama yıllarca önce büyük Kılıç'ı taşıyan Kral'ın doğrudan varisi. Şimdi onu bir kez daha kaldıracak olan o."</span></p>

      <p class="calibre3"><span class="none">Shea omzundaki güçlü el olmasa kapıya doğru atılacaktı. Umutsuzlukla Flick'e baktı ve kardeşinin gözlerinde de kendi gözlerindeki korkunun yansımasını gördü. Menion kımıldamamıştı, ama bu sert açıklamadan bariz biçimde etkilenmiş görünüyordu. Allanon'un Shea'dan beklediği herhangi bir adamın istemeye hakkı olduğundan çok daha büyük bir şeydi."</span></p>

      <p class="calibre3"><span class="none">"Sanırım genç dostumuzu biraz sarstık." Allanon kısaca gülmüştü. "Ümitsizliğe kapılma, Shea. İşler şu anda sana göründüğü kadar kötü değil." Birden döndü ve masanın başındaki yerine gidip diğerlerine baktı.</span></p>

      <p class="calibre3"><span class="none">"Ne pahasına olursa olsun Kılıç'ı ele geçirmeliyiz. Başka şansımız yok. Şayet bunu başaramazsak, tüm dünya, iki bin yıl önce neredeyse tüm yaşamın sonunu getiren savaştan beri ırkların göreceği en büyük savaşın içine atılacak. Kılıç anahtar. O olmadığı sürece, ölümlü gücümüze ve savaşma cesaretimize güvenmek zorunda kalacağız -demir ve kasla girişilecek bir savaş her iki taraftan da binlerce ve binlerce kişinin ölümüyle sonuçlanacaktır. Karabüyücü Lord'un bir şeytan ve Kılıç -ve tabii bu odadakilerin de içinde olduğu birkaç kişinin cesareti -olmadan yok edilmesi imkânsız."</span></p>

      <p class="calibre3"><span class="none">Sözlerinin tesirini ölçmek için yeniden durdu. Kendisine bakan sert yüzlere kuşkuyla bakarken odaya keskin bir sessizlik hakimdi. Birdenbire Menion Leah masanın diğer kenarındaki yerinden doğruldu ve dev konuşmacıya baktı.</span></p>

      <p class="calibre3"><span class="none">"Önerdiğin şey Kılıç'ı almak için Paranor'a gitmek."</span></p>

      <p class="calibre3"><span class="none">Allanon yavaşça başını salladı, dinleyenlerin tepkisini beklerken ince dudaklarında yarım bir gülümseme belirmişti. Kalın kaşlarının altındaki gözleri çevresindeki yüzleri dikkatle izlerken kara kara ışıldıyordu. Menion ağır ağır yerine oturdu, Allanon sözlerine devam ederken yakışıklı yüzünde inanmazlık ifadesi vardı.</span></p>

      <p class="calibre3"><span class="none">"Kılıç hâlâ Paranor'da ve orada kalacak olması da kuvvetli bir ihtimal. Ne Brona ne de Kafatası Taşıyıcıları tılsımı çıkaramazlar</span></p>

      <p class="calibre3"><span class="none">-Kılıç'ın salt fiziksel varlığı bile onlann ölümlü dünyadaki varlıkları için bir lanettir. Onunla birkaç dakikadan fazla süren bir temas onlara korkunç bir acı verir. Bu da Kılıç'ın kuzeydeki Kafatası Krallığı'na taşınma girişiminin Paranor'u ellerinde tutan Gnomlar kullanılarak üstesinden gelinmesi anlamına geliyor.</span></p>

      <p class="calibre3"><span class="none">"Druid Kalesi'nin ve Kılıç'ın korunması görevi Eventine ile onun Elf savaşçılarına verilmişti. Paranor'u kaybetmemize rağmen, Elfler hâlâ kalenin kuzeyindeki Streleheim'in güney uzantısını ellerinde bulunduruyorlar ve kuzeydeki Karanlık Lord'a giden herkesin onlann devriyelerini aşması gerekiyor. Görünüşe göre, Eventine Paranor ele geçirilirken orada değilmiş ve onun Kılıç'ı geri almak için gayret göstermeyeceğine ya da en azından onu taşıma girişimini engellemeyeceğine inanmam için herhangi bir sebep yok. Karabüyücü Lord'un bundan haberi olacaktır ve silahı Gnomlara taşıtarak kaybetme riskini göze alamayacaktır. Bunun yerine, ordusu güneye hareket edene kadar Paranor'a yerleşecektir.</span></p>

      <p class="calibre3"><span class="none">"Bir de Karabüyücü Lord'un bizim silahı yeniden ele geçirme girişiminde bulunacağımızı beklemiyor olması ihtimali var. Shannara Soyu'nun tamamen yok olduğuna inanıyor olabilir. Bizim onun gelecekteki saldırısına karşı savunmamızı güçlendirmeye yoğunlaştığımızı düşünüyor olabilir. Bir an evvel harekete geçersek, küçük bir grup fark edilmeden Kale'ye girebilir ve Kılıç'ı alabilir. Bu tip bir girişim tehlikeli olabilir, ama şayet bizim için ufacık bir başarı şansı varsa, bu tehlikeleri göze almaya değer."</span></p>

      <p class="calibre3"><span class="none">Balinor ayağa kalkmıştı ve orada toplananlara konuşmak istediğini işaret etti. Allanon başıyla onaylayarak yerine oturdu.</span></p>

      <p class="calibre3"><span class="none">"Kılıç'ın Karabüyücü Lord üzerindeki gücünü pek fazla bilmediğimi kabul etmeliyim," diye başladı uzun boylu savaşçı.</span></p>

      <p class="calibre3"><span class="none">"Ama Brona'nın, raporlarınıza göre hazırlamakta olduğu ordusunun, Güneykarası'nı ve Anar'ı istila etmesi halinde hepimizin karşılaşacağı tehdidi biliyorum. Benin vatanım bu tehditle karşılaşacak ilk yer ve şayet benim bunun önüne geçme olanağım varsa başka türlü davranamam. Allanon'la beraber gideceğim."</span></p>

      <p class="calibre3"><span class="none">Cüceler bu noktada yeniden ayaklandılar ve bağırarak onu desteklediklerini ifade ettiler. Allanon ayağa kalkıp sessizlik istercesine uzun kolunu kaldırdı.</span></p>

      <p class="calibre3"><span class="none">"Yanımdaki bu iki genç Elf, Eventine'in kuzenleri. Bana eşlik edecekler, çünkü onlann da bu işteki rolü en az sizlerinki kadar önemli. Balinor da gelecek ve Cüce reislerinden bir tanesini daha yanıma alacağım -daha fazla değil. Eğer başarmak istiyorsak, bunun yetenekli avcılardan oluşmuş küçük bir ekip olması gerekiyor. İçinizdeki en iyi adamı seçin, o bizimle gelsin."</span></p>

      <p class="calibre3"><span class="none">Masanın diğer ucunda olan biteni hayretle ve kafaları karışmış bir halde seyreden Shea'yla Flick'in olduğu tarafa baktı. Menion'un bakışları etrafta geziniyordu. Allanon ümitle Shea'ya baktı ve sert yüzü, bu görece güvenli yere gelene kadar pek çok tehlikeden geçerek çok uzaktan gelmiş ve bunu da kuzeye doğru çok daha tehlikeli bir yolculuk için terk etmesi söylenen genç Vadili'nin korku dolu gözlerini görünce yumuşadı. Ama haberleri Vadili'ye yumuşatarak söyleyecek vakitleri yoktu. Başını kuşkuyla sallayıp bekledi.</span></p>

      <p class="calibre3"><span class="none">"Sanırım ben gitmeliyim." Bu ani bildiri, yeniden ayağa kalkıp diğerlerine bakan Menion'dan gelmişti. "Buraya kadar Shea'nın Culhaven'a sağ salim ulaştığından emin olmak için geldim ve o bunu başardı. Ona karşı görevim sona erdi, ama onları ne şekilde olursa olsun korumak vatanıma ve halkıma borcumdur."</span></p>

      <p class="calibre3"><span class="none">"O halde ne öneriyorsun?" diye sordu Allanon aniden, dağlının önce arkadaşlarıyla konuşmadan gönüllü olmasına şaşırarak. Shea ve Flick de Menion'un bu beklenmedik bildirisi karşısında açıkça hayretler içinde kalmışlardı.</span></p>

      <p class="calibre3"><span class="none">"Ben Güneykarası'ndaki en iyi okçuyum," diye cevap verdi Menion dolaysızca. "Ve muhtemelen de en iyi iz sürücü."</span></p>

      <p class="calibre3"><span class="none">Allanon bir süre tereddüt etti ve sonra sessizce omuz silken Balinor'a baktı. Kısa bir an için Menion'la Allanon'un bakışları sanki birbirlerinin niyetini tartıyorlarmış gibi kilitlendi. Menion sert tarihçiye soğuk bir edayla gülümsedi.</span></p>

      <p class="calibre3"><span class="none">"Neden sana yanıt vermek zorunda olayım?" diye sordu kısaca.</span></p>

      <p class="calibre3"><span class="none">Masanın diğer ucundaki esmer figür ona neredeyse merakla baktı ve topluluğa ölümcül bir sessizlik çöktü. Balinor bile şaşkınlıktan bir adım gerilemişti. Shea içten içe Menion'un belâsını aradığını ve masada üçünden başka herkesin sağduyulu Allanon hakkında bildikleri bir şey olduğunu hissetmişti. Korkmuş Vadili, kırmızı yüzü iki adamın karşı karşıya gelmesi düşüncesiyle solmuş olan Flick'e baktı. Herhangi bir sorundan kaçınmak için çırpınan Shea birden ayağa kalktı ve gırtlağını temizledi. Herkes ondan tarafa döndü ve zihni bomboş oldu.</span></p>

      <p class="calibre3"><span class="none">"Bir şey mi söyleyeceksin?" diye sordu Allanon öfkeden köpürerek. Shea başını salladı, beklenenin ne olduğunu bilen zihni hızlı çalışıyordu. Yeniden, kardeşi her ne karar verirse versin yanında olacağını gösteren bir edayla başını sallayan Flick'e baktı. Shea ikinci bir defa daha boğazını temizledi.</span></p>

      <p class="calibre3"><span class="none">"Özel yeteneğim yanlış ailede doğmuş olmam gibi görünüyor, ama işi tamama erdirirsem iyi olacak. Flick ve ben -Menion da-Paranor'a gideceğiz."</span></p>

      <p class="calibre3"><span class="none">Allanon kabul ettiğini belirterek başını salladı ve hatta içten içe Vadili'den hoşnut kalarak hafifçe gülümsemeyi başardı. Shea diğerlerinin hepsinden daha güçlü olmak zorundaydı. O Shannara soyunun son oğluydu ve birçoklarının umudu bu basit, küçük doğum olasılığına bağlıydı.</span></p>

      <p class="calibre3"><span class="none">Masanın diğer tarafında Menion Leah yavaşça yerine oturdu ve kendi kendini kutlarken dudaklarından rahatladığını belli eden bir iç çekiş kaçırdı. Allanon'u kasıtlı olarak kışkırtmış ve bu şekilde davranarak Shea'yı onu kurtarmak için Paranor'a gitmeyi kabul etmeye zorlamıştı. Bu küçük Vadilinin onlarla beraber gitmek konusunda karar vermesine neden olan bir rus ruleti olmuştu. Dağlı Allanon'la ölümcül olabilecek bir şekilde karşı karşıya gelmişti. Şansı yaver gitmişti. Şansın önlerindeki yolculuk boyunca hepsine gülüp gülmeyeceğini merak etti.</span></p>
    </div>
  </div>
</body>
</html>
