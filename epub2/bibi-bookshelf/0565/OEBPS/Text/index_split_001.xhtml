<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Shannara'n?n K?l?c? I</title>
  <meta content="Terry Brooks" name="author" />
  <meta content="2014-1-7" name="creation-time" />
  <meta content="2014-1-7" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1 class="calibre4" style="text-align:center" id="calibre_pb_0">II</h1>

      <p class="calibre3"><span class="none">Shea ertesi sabah erkenden uyanmış, sıcak yatağından kalkıp sabah havasının nemli soğuğunda aceleyle giyinmişti. Vaktin çok erken olduğunu ve handaki başka hiç kimsenin, ne ailesinin ne de ziyaretçilerin henüz kalkmamış olduğunu fark etti. Ana bölümdeki büyük lobinin arka tarafındaki odasından sessizce çıkıp taş şöminede ateş yaktığında uzun bina sessizdi. Parmaklan soğuktan neredeyse hissizleşmişti. Vadi, yılın en sıcak mevsiminde bile güneş tepelerin kenarlarına ulaşana kadar daima böylesine soğuk olurdu. Gölgeli Vadi yalnız insan gözünden değil kuzeyden gelen olumsuz hava koşullarının gazabından da korunuyordu. Gene de kışın ve baharın şiddetli fırtınaları vadinin ve Gölgeli Vale'nin üzerinden geçmesine rağmen, sabahın acı soğuğu bütün yıl yüksek tepelere yerleşir ve öğlen güneşinin sıcağı aşağı süzülüp soğuğu kovana kadar etkisini sürdürürdü.</span></p>

      <p class="calibre3"><span class="none">Shea uzun, düz arkalıklı sandalyelerden birine oturmuş, bir önceki gece olanları zihninde tartarken, ateş çatırdıyordu. Isınmak için ellerini birleştirip arkasına yaslandı ve tahta sandalyeye iyice gömüldü. Allanon onu nereden tanıyor olabilirdi ki? Vadi'den dışarıya nadiren seyahat ederdi ve bu nadir yolculuklarından birinde adamı görmüş olsaydı mutlaka hatırlardı. Allanon bu yegâne açıklamadan sonra konu üzerinde daha fazla şey söylemeyi reddetmişti. Daha sonraki konuşma için ertesi sabaha kadar beklenmesi gerektiğini söyleyip sessizlik içinde yemeğini yemişti ve böylece bir kez daha Shea gece hana girdiğinde onu gördüğü zamanki gibi ürkütücü bir figüre dönüşmüştü. Yemeğini bitirmiş, uyumak için kendisine odasının gösterilmesini istemiş ve yanlarından ayrılmıştı. Ne Shea ne de Flick ağzından Gölgeli Vadi'de yolculuğu ve Shea'yla ilgisi hakkında tek bir kelime alabilmişlerdi. İki kardeş o gece daha sonra baş başa kaldıklarında konuşmuşlar ve Flick, ona Allanon'la karşılaşmasını ve korkunç gölgeyle ilgili olayı anlatmıştı.</span></p>

      <p class="calibre3"><span class="none">Shea'nın düşünceleri kafasındaki ilk soruya sürüklenmişti -Allanon onu nereden tanıyordu? Zihninden hayatındaki olaylan geçirdi. Yaşamının ilk yıllarına ait anılar çok belirsizdi. Nerede doğduğunu bilmiyordu, ama Ohmsfordlar onu evlat edindikten bir süre sonra Batıkarası'ndaki küçük bir toplulukta dünyaya geldiğini anlatmışlardı. Babası, daha o yeterince dayanıklı bir izlenim oluşturabilecek kadar büyümeden ölmüştü, böylece onun hakkında hemen hemen hiçbir şey hatırlamıyordu. Ona bir süre annesi bakmıştı. O yıllara ait parçalan, Elf çocuklarla oynadığını, büyük ağaçlan ve koyu yeşil ıssızlığı hatırlıyordu. Annesi birdenbire hastalanıp kendi halkının bulunduğu Gölgeli Vadi köyüne dönmeye kara verdiğinde beş yaşındaydı. Öleceğini anlamış olmalıydı, ama asıl düşündüğü oğluydu. Güney yolculuğu onun sonunu hazırlamıştı ve vadiye ulaşmalarından kısa süre sonra ölmüştü.</span></p>

      <p class="calibre3"><span class="none">Uzaktan kuzenleri olan Ohmsfordlardan başka annesinin evlenirken geride bıraktığı akrabalarının hepsi yok olmuştu. Curzad Ohmsford kansını bütün bunlardan bir yıl önce kaybetmişti ve bir yandan Flick'i yetiştirirken diğer yandan hanı işletiyordu. Shea da aileden biri olmuştu. İki oğlan kardeş gibi büyümüşler, her ikisi de Ohmsford adını taşımışlardı. Shea'ya hiçbir zaman gerçek ismi söylenmemişti, kendisi de sormamıştı bunu. Ohmsfordlar onun için birşeyler ifade eden yegâne aileydi ve onu kendilerinden biriymiş gibi kabul etmişlerdi. Üvey evlat olmanın zaman zaman onu rahatsız ettiği olmuştu, ama Flick ona azimle iki soyun onda iki güdünün ve karakterin gelişmesini sağlayacak önemli bir avantaj olduğunda ısrar etmişti.</span></p>

      <p class="calibre3"><span class="none">Gene de Allanon'la karşılaştığını hiç hatırlamıyordu. Sanki bu olay gerçekte hiç meydana gelmemiş gibiydi. Belki de gelmemişti. Sandalyede kımıldanıp boş gözlerle ateşe baktı. Bu korkunç gezginde onu rahatsız eden birşeyler vardı. Bu belki de onun hayal gücünün ürünüydü, ama adamın bir şekilde düşüncelerini okuyabildiği, her istediğinde ta içini görebildiği hissini üzerinden atamıyordu. Bu saçma geliyordu, ama bu düşünce hanın lobisinde karşılaştıklarından beri Vadili'nin kafasından çıkmıyordu. Flick de bu konuda birşeyler söylemişti. Üstelik daha da ileri gidip, uyudukları odanın karanlığında kulak misafiri olunmasından korkarak kardeşine fısıltıyla Allanon'un tehlikeli olduğunu hissettiğini söylemişti.</span></p>

      <p class="calibre3"><span class="none">Shea gerinip derin derin içini çekti. Artık dışarıda hava ağarmaya başlamıştı. Ateşe odun eklemek için kalktı ve dışardan babasının genel konular hakkındaki homurdanmalarını duydu. Shea uysalca iç çekip düşüncelerini bir kenara bıraktı ve sabah hazırlıklarına yardım etmek için mutfağa gitti.</span></p>

      <p class="calibre3"><span class="none">Shea, bütün sabahı odasında geçirmiş olan Allanon'u öğleden biraz önce gördü. Hanın bir köşesini dönüp birdenbire beliriverdiğinde Shea binanın arkasındaki büyük bir ağaç gölgesinde oturmuş, dalgın dalgın kendisi için hazırladığı öğlen yemeğini yiyordu. Babası içerideydi, Flick ise bir iş için dışarıdaydı. Önceki gecenin esmer yabancısı öğle güneşinde artık pek ürkütücü görünmüyorduysa da; siyah yerine açık gri bir cübbe giymiş olmasına rağmen, hâlâ muazzam uzunlukta gölgeli bir figürdü. Shea'ya doğru yürürken kırışık yüzü önündeki yola doğru hafifçe eğilmişti. Vadili'nin yanına, otların üzerine oturdu, bakışları dalgın dalgın, köyün ağaçlarının üzerinden görünen doğudaki tepelerde geziniyordu. Her iki adam da, Shea daha fazla dayanamayıncaya kadar sessiz kaldılar.</span></p>

      <p class="calibre3"><span class="none">"Vadiye neden geldin, Allanon? Beni niçin arıyordun'"</span></p>

      <p class="calibre3"><span class="none">Esmer yüz ona döndü, yüzündeki kırışıklıklarda hafif bir gülümseme oynadı.</span></p>

      <p class="calibre3"><span class="none">"Bu soru, genç dostum, senin istediğin kadar kolay cevaplanamayacak bir soru. Belki de seni yanıtlamanın en iyi yolu önce sana soru sormaktır. Kuzeykara tarihi hakkında bir şey okumuş muydun hiç?"</span></p>

      <p class="calibre3"><span class="none">Durakladı.</span></p>

      <p class="calibre3"><span class="none">"Kafatası Krallığı'nın biliyor musun?"</span></p>

      <p class="calibre3"><span class="none">Shea^bu ismin telaffuz edilmesinden ötürü gerginleşti. Bu öyle bir isimdi ki, gerçek ya da hayali yaşamdaki tüm korkunç şeylerin eşanlamlısıydı; öyle bir isimdi ki bu, yaramazlık yapmış küçük çocukları korkutmak ya da akşam ateşi sönmeye yüz tuttuğunda yetişkin erkeklerin omurgalarını ürpertmek için anlatılan hikâyelerde söylenirdi. Hayaletleri ve cinleri, doğunun sinsi orman Gnomları ve uzak kuzeydeki büyük Kaya Trolleri'ni hatırlatan bir isimdi bu. Shea önündeki haşin yüze bakıp yavaşça başını salladı. Allanon devam etmeden önce bir kez daha durakladı.</span></p>

      <p class="calibre3"><span class="none">"Ben bir tarihçiyim, Shea, diğer şeylerin yanında -belki de bugün yaşayan en çok seyahat etmiş tarihçi, çünkü beş yüz yılı aşkın süredir benim dışımda pek az insan Kuzeykarası'nda girmiştir. İnsanoğlunun soyu hakkında artık kimsenin şüphe duymayacağı kadar çok şey biliyorum. Geçmiş bulanık bir anıya dönüştü; belki iyi de oldu, zira İnsanoğlu'nun tarihi son iki bin yılda pek görkemli olmadı. İnsanlar bugün tarihlerini unuttular; şu an hakkında çok az şey biliyorlar ve gelecek hakkındaysa daha da az. İnsan ırkı Güneykarası'nda sıkışıp kaldı. Kuzeykarası ve oradaki insanlar hakkında hemen hemen hiçbir şey bilmiyorlar, Doğukarası ve Batıkarası hakkında da çok az şey biliyorlar. İnsanların böyle uzağı göremez olmaları ne fena, oysa onlar tüm türler arasında en öngörülü olanlarıydı bir zamanlar. Ama şimdi diğer ırklardan ayrı yaşamaktan, dünyanın geri kalanının problemlerinden uzak olmaktan memnuniyet duyuyorlar. Memnunlar, anlıyor musun, çünkü bu problemler onlara dokunmuyor ve çünkü geçmişlerinin korkusu onları geleceğe bakmaktan alıkoyuyor."</span></p>

      <p class="calibre3"><span class="none">Shea bu kapsamlı suçlamalardan ötürü öfkelenmişti. Cevabı sert oldu.</span></p>

      <p class="calibre3"><span class="none">"Yalnız kalmak istemek korkunç bir şeymiş gibi söylüyorsun: Tarihi yeterince biliyorum -yo, hayır, yaşamı yeterince biliyorum- İnsanoğlu'nun hayatta kalmak için tek umudunun ırklardan uzak olmak, iki bin yılda kaybettiği her şeyi yeniden inşa etmek olduğunu anlayacak kadar. Sonra belki de bunları ikinci kez kaybetmeyecek kadar akıllanacaktır. Büyük Savaşlar'da başkalarının ilişkilerine müdahale etmekte ısrarcı tutumundan ve tecrit politikasını reddetme aymazlığından ötürü neredeyse tamamen yok olacaktı."</span></p>

      <p class="calibre3"><span class="none">Allanon'un esmer yüzü gerildi.</span></p>

      <p class="calibre3"><span class="none">"O savaşların korkunç sonuçlarını -İnsanoğlu'nun dikkatsizlik ve bariz bir öngörüsüzlükle başlarına açtıkları gücün ve açgözlülüğün felaketlerini-gayet iyi biliyorum. Bu uzun zaman önceydi -ve ne değişti ki? İnsanoğlu'nun yeniden başlayabileceğini düşünüyorsun, değil mi, Shea? Pekâlâ, bazı şeylerin hiç de değişmediğini, kendini neredeyse tamamen yok etmiş bir ırk için bile gücün tehlikelerinin hâlâ var olduğunu öğrenmek seni şaşırtabilir. Geçmişin Büyük Savaşlar'ı -ırkların savaşları, politika ve milliyetçilik savaşlan ve son olarak salt enerji ve nihai güç uğruna yapılan savaşlar-bitmiş olabilir. Ama bugün başka tehlikelerle karşı karşıyayız ve bunlar ırkların varlığı için geçmiştekilerden daha büyük birer tehdit teşkil ediyor. Eğer dünyanın geri kalanı yanından sürüklenip geçerken İnsanoğlu'nun yeni bir yaşam kurabileceğine inanıyorsan, tarih hakkında hiçbir şey bilmiyorsun demektir!"</span></p>

      <p class="calibre3"><span class="none">Birdenbire durdu, sert yüzü öfkeyle buruştu. Shea kendini küçük ve korkmuş hissetmesine rağmen, ona kafa tutarak dik dik baktı.</span></p>

      <p class="calibre3"><span class="none">"Bu kadarı yeter," diye yeniden başladı Allanon. Güçlü eli Shea'nın omzunu dostça kavrarken yüzü yumuşamıştı. "Geçmiş geride kaldı, artık geleceğimizle ilgilenmeliyiz. Bana Kuzeykarası tarihi ve Kafatası Krallığı efsanesi konusunda hafızanı tazelemem için izin ver. Bildiğin gibi, Büyük Savaşlar, İnsanoğlu'nun tek egemen ırk olduğu çağın sonunu getirdi. İnsanlık neredeyse tamamen yok oldu, hatta bildiği tüm coğrafya bile bütünüyle değişip yeniden şekillendi. İnsan ırkının üyeleri hayatta kalmak için güneye kaçarken ülkeler, uluslar ve hükümetler tümden yok oldu. Bu, İnsanoğlu'nun bir kez daha kendini, yemek için avladığı hayvanların düzeyinin üstüne çıkarıp, ileri bir medeniyet kurmasından yaklaşık bin yıl önceydi. Evet, ilkeldi, ama devlete benzer bir düzen vardı. Sonra İnsanoğlu dünyada yaşayan kendinden başka ırklar -Büyük Savaşlar'dan sonra hayatta kalmış ve kendi ırklarını geliştirmiş yaratıklar-olduğunu keşfetti. Dağlarda güçlü ve vahşi, ama hallerinden hoşnut devler olan Troller; tepelerde ve ormanlarda bizim şimdi Gnomlar dediğimiz küçük, cüce yaratıklar vardı. Büyük Savaşlar'ı izleyen yıllarda toprak yüzünden Gnomlarla birçok savaş yapıldı. Bu savaşlar her iki ırka da zarar verdi. Ama sağ kalmak için savaştılar ve hayatı için savaşan hiçbir yaratığın kafasında mantığa yer yoktur.</span></p>

      <p class="calibre3"><span class="none">"İnsanoğlu ayrıca başka bir ırkı -Büyük Savaşlar'ın etkilerini atlatmak için yeraltına kaçan insanlan-keşfetti. Yerkabuğunun altındaki büyük mağaralarda güneş ışığından uzakta yaşadıkları yıllar bunların görünüşünü değiştirmişti. Boylan kısalmış, bodurlaşmışlardı, kollan ve göğüsleri güçlenmişti, yerin altında sürünerek tırmanmaktan bacakları gelişmiş ve kalınlaşmıştı. Güneş ışığında çok az görebilmelerine rağmen, karanlıkta görme yetileri diğer yaratıklara kıyasla üstünleşmişti. Sonunda yerüstüne yeniden çıkana kadar yüzyıllar boyunca yeraltında yaşadılar. Başlarda gözleri sorun çıkardı, ama evlerini Doğukarası'nın en karanlık ormanlarına yaptılar. Sonradan İnsanlık diline döndülerse de, kendi dillerini geliştirdiler. İnsanoğlu ilk kez bu kayıp ırkın kalıntılarını bulduğunda eski günlerin hikâyelerindeki bir ırkın adı olan Cüceler olarak isimlendirdiler onları."</span></p>

      <p class="calibre3"><span class="none">Sesi alçaldı ve tepelerin güneş ışığında parlayan yeşilliğine dalmış halde bir süre sustu. Shea tarihçinin anlattıklarını düşünüyordu. Hayatında hiç Trol görmemişti, ancak bir iki Gnom ve Cüce görmüştü, ama onları da doğru düzgün hatırlamıyordu.</span></p>

      <p class="calibre3"><span class="none">"Pekiyi ya Elfler?" diye sordu sonunda.</span></p>

      <p class="calibre3"><span class="none">Allanon düşünceli düşünceli geriye baktı ve başını biraz eğdi.</span></p>

      <p class="calibre3"><span class="none">"Ah, evet, onları unutmamıştım. Olağanüstü bir ırktır, Elfler. Kimse tam olarak anlayamamışsa da, belki de toplumlar arasında en büyüğüdür. Ama Elflerin hikâyesi başka bir zamana kadar beklesin; tarihin bu döneminde başka ırklar nadiren onlarla karşılaştıysa da, Doğukarası'ndaki büyük ormanda olduklarını söylemek yeter herhalde.</span></p>

      <p class="calibre3"><span class="none">"Şimdi Kuzeykarası tarihi hakkında ne bildiğini göreceğiz, genç dostum. Bugün, orası Trollerden başka hiçbir ırkın yaşamadığı, herhangi bir ırktan kişinin bırak yerleşmeyi, oradan geçmeyi bile istemediği, verimsiz ve ürkütücü bir yer. Troller, elbette, orada yaşamak için ürediler. Bugün, İnsanoğlu Güneykarası'nın ılıman ikliminde ve yeşil alanlarda rahat içinde yaşıyorlar. Bir zamanlar Kuzeykarası'nda yalnız dağlardaki Trollerin değil, diğer türlerin de, ovalardaki ve ormanlardaki İnsanların, Cücelerin ve Gnomların da yerleşmiş olduğunu unuttular. Bu, tüm ırkların yeniden yeni fikirlerle yeni bir medeniyet, yeni yasalar ve yeni kültürler oluşturmaya başladıkları zamandı. Umut verici bir gelecek vardı önlerinde. Ama bugün İnsanoğlu böyle zamanların var olduğunu unuttu -kendilerini yenen ve onurlarını zedeleyen ırklardan ayrı yaşamaya çalışan yenik bir ırktan öte bir şey olduğunu unuttu. O zamanlar ülkeler arasında bir ayrım yoktu. Her bir ırka dünyayı kurmaları için ikinci bir şans veriliyordu, yeniden doğmuş bir dünyaydı bu. Tabii ki, bu fırsatın kıymetini bilmediler. Kendilerine ait olduğunu düşündükleri şeyleri zaptetmekle ve kendi özel küçük dünyalarını kurmakla fazlasıyla meşguldüler. Her ırk bunun kendilerine ileriki yıllarda egemen güç olsunlar diye kader tarafından bahsedildiğinden emindi. Bayat, kokuşmuş bir peyniri koruyan öfkeli fareler gibi toplanmışlardı. Ve İnsanlık, ah, evet, tüm şanıyla, diğerleri gibi o da, yerlerde sürünüp bu fırsatı değerlendirmeye çalıştı. Bunu biliyor muydun, Shea?"</span></p>

      <p class="calibre3"><span class="none">Vadili duyduklarının doğru olabileceğine inanamadan yavaşça başım iki yana salladı. Ona Büyük Savaşlar'dan beri İnsanlık'ı zulmedildiği, diğer ırkların vahşiliği karşısında, itibarını ve onurunu yaşatmak ve az miktardaki toprağını korumak için savaştığı anlatılmıştı. İnsanlar savaşta zalim olan taraf değil, mazlum olan taraftı. Allanon haşin bir edayla gülümsedi, dudakları sözlerinin onda yarattığı etkiyi gördüğünde alaycı bir doyumla kıvrılmıştı.</span></p>

      <p class="calibre3"><span class="none">"Anladığım kadarıyla olayların bu şekilde olduğunu bilmiyordun. Sorun değil -bu senin için sakladığım sürprizlerin en önemsiziydi. İnsanoğlu hiçbir zaman sandığı kadar büyük bir toplum olmadı. O günlerde diğerlerinden daha onurlu, yeniden yapılanmada daha kararlı ve daha üstün bir medeniyet olmasına rağmen, İnsanoğlu da diğerleri gibi savaştı." Sözcüğü söylerken gizlemediği bir alay ile bağlayarak manalı manalı çarpılmıştı. "Fakat tüm bu yorumların sana kısaca açıklayacağım asıl konumuzla ilgisi yok.</span></p>

      <p class="calibre3"><span class="none">"Irkların birbirlerini keşfetmeleri ve baskın olmak için mücadele etmeleriyle Druid Konseyi'nin aşağı Kuzeykarası'nda Paranor okulunu açması hemen hemen aynı zamana, rastlar. Tarih, Druidlerin kökeni ve amaçlan konusunda belirsizdir, ama bunların tüm ırklara mensup adamlardan oluşan, eski dünyanın kayıp bilimlerinde uzman, son derece bilgili bir grup olduklarına inanılır. Filozof ve öngörülü kişilerdi, aynı zamanda sanat ve bilim öğrencileriydiler, ama daha da ötesi ırkların öğretmenleriydiler. Gücü veren kişilerdi -yaşam konusundaki yeni bilgilerin gücünü. Liderleri benim gibi bir tarihçi ve filozof olan, barış ve düzeni sağlamak amacıyla bir konsey oluşturmak için yaşayan en büyük adamları bir araya getiren, Galaphile adında biriydi. Irklar üzerinde egemen olmak için bilgilerine, insanların güvenini kazanmaktaki yeteneklerine güveniyordu.</span></p>

      <p class="calibre3"><span class="none">"Druidler bu yıllarda etkili bir güçtü ve Galaphile'in planı beklendiği gibi işliyordu. Fakat zamanla Konsey üyelerinden bazılarının, su yüzünde olmayan ama bazı olağanüstü, dâhi beyinlerde kuvvetlenen, diğerlerininkini geride bırakan güçleri olduğu ortaya çıktı. Bu güçleri sana anlatmak elimizdeki süreden daha fazlasını gerektiriyor. Bizim amacımız için önemli olan şu ki, Konsey'dekilerin arasından en büyük zihinlere sahip olanlardan bazdan kaderlerinde ırkları şekillendirmek olduğuna inandılar. Sonunda, bunlar Konsey'den ayrılıp kendi gruplarını kurdular ve bir süre için ortadan kaybolup unutuldular.</span></p>

      <p class="calibre3"><span class="none">"Yaklaşık yüz elli yıl sonra, İnsan ırkı içinde, tarihçilerin verdikleri isimle Irkların Birinci Savaşı olacak kadar genişleyen bir iç savaş patlak verdi. Bunun sebebi o zaman bile kesin olarak bilinmiyordu, şimdiyse tamamen unutuldu. Basitçe ifade etmek gerekirse, İnsan ırkının küçük bir kesimi Konsey'in öğretilerine karşı ayaklanıp son derece güçlü ve iyi eğitilmiş bir ordu oluşturdu. İlan edilen başkaldırı amacı, ırkın gelişmesi ve halk olarak onurunun iyileştirilmesi uğruna İnsanlık'ı merkezi bir yönetime tabi kılmaktı. Sonuç olarak, hemen hemen bütün bir ırk bu yeni hedefi desteklemişti. Böylece görünürde bu yeni amaca ulaşmak için diğer ırklarla savaş başladı. Savaşın arkasındaki asıl kişi -'Efendi' anlamında arkaik bir Gnom terimi olan-Brona idi. Onun ilk Konsey'den ayrılıp Kuzeykarası'nda ortadan yok olan Druidlerin lideri olduğu söylenir. Görüldüğünü ya da onunla konuşulduğunu rapor eden hiçbir güvenilir kaynak yoktu, sonunda da Brona'nın yalnızca bir isim, hayali bir karakter olduğu sonucuna varıldı. İsyan, tabii eğer ona böyle diyebilirsek, sonunda Druidlerle müttefik ırkların birleşik güçleri tarafından bastırıldı. Bunu biliyor muydun, Shea?"</span></p>

      <p class="calibre3"><span class="none">Vadili başıyla onaylayıp hafifçe gülümsedi.</span></p>

      <p class="calibre3"><span class="none">"Druid Konseyi'ni, amaçlarını ve yaptığı işleri duymuştum -Konsey uzun süre önce yok olduğundan hepsi kadim tarih oldu. Irkların Birinci Savaşı'nı da duymuştum, ama senin anlattığın şekilde değil. Bana anlatılan şeklini önyargılı bulurdun sanırım. Savaş insanlık için acı bir ders olmuş."</span></p>

      <p class="calibre3"><span class="none">Allanon sabırla bekledi ve Shea geçmiş hakkındaki kendi bilgilerini gözden geçirirken konuşmadı.</span></p>

      <p class="calibre3"><span class="none">"Savaştan sonra bizim ırkımızdan sağ kalanların güneye kaçtığını ve o zamandan beri orada kalıp, yıkmaktan çok yeniden kurmaya çalışarak, kaybettikleri evlerini ve kentlerini yeniden yaptıklarını biliyorum. Sen bunun korkudan doğan tecrit olduğunu düşünüyor gibisin. Ama ben bunun o zaman da şimdi de yaşamanın en doğru yolu olduğunu düşünüyorum. Merkezi yönetimler her zaman insanlık için en büyük tehlike olmuştur. Artık bunlar yok -küçük toplumlar halinde yaşamak yaşamın yeni kuralı. Bazı şeylerin üzerine gidilmemesi daha iyidir."</span></p>

      <p class="calibre3"><span class="none">Uzun boylu adamın derin, neşesiz bir kıkırtıyla gülüşü Shea'nın kendini birden aptal gibi hissetmesine neden oldu.</span></p>

      <p class="calibre3"><span class="none">"Söylediklerin doğru da olsa çok az şey biliyorsun. Herkesçe bilinen gerçekler, genç dostum, geriye bakmaktan kaynaklanan lüzumsuz şeyleridir. Şu anda seninle bırak politik eylemciliği, toplumsal reformların iyi yanlarım bile tartışmak niyetinde değilim. Bunlar başka bir zamana, dek beklemek zorunda. Brona denen yaratık hakkında bildiklerini anlat bana. Belki de... hayır, bekle biraz. Biri geliyor."</span></p>

      <p class="calibre3"><span class="none">Kelimeler ağzından henüz çıkmıştı ki, hanın köşesinden Flick'in tıknaz vücudu belirdi. Vadili, Allanon'u görünce aniden durdu ve Shea elini sallayana kadar da kımıldamadı. Yavaşça yaklaştı, kendisine ağzının köşelerindeki o bildik esrarlı kıvrılmayla hafifçe gülümseyen esmer yüze bakıp, durdu.</span></p>

      <p class="calibre3"><span class="none">"Nereye gittiğini merak etmiştim," diye başladı Flick kardeşine dönerek, "niyetim konuşmanızı bölmek değildi..."</span></p>

      <p class="calibre3"><span class="none">"Hiçbir şeyi bölmüyorsun," diye karşılık verdi Shea. Ama Allanon onunla aynı fikirdeymiş gibi görünmüyordu.</span></p>

      <p class="calibre3"><span class="none">"Bu konuşma yalnız senin duyman içindi," diye çıkıştı sertçe. "Şayet kardeşin kalmayı isterse, gelecek günlerde kaderi konusunda bir karara varmak zorunda kalacaktır. Konuşmamızın geri kalanını duymamasını, hatta konuştuğumuzu bile unutmasını ısrarla öneririm. Ama gene de bu onun kendi bileceği iş."</span></p>

      <p class="calibre3"><span class="none">İki kardeş uzun adamın ciddi olduğuna inanmazcasına birbirlerine baktılar. Ama sert yüzünde şaka yaptığına dair en ufak bir iz yoktu. Bir an için ikisi de birşeyler söylemeye gönülsüz olarak sustular. Sonunda Flick konuştu.</span></p>

      <p class="calibre3"><span class="none">"Neden bahsettiğiniz hakkında hiçbir fikrim yok, ama Shea ile ben kardeşiz ve birimizin başına bir şey gelecekse bu ikimizin başına da gelmeli. Eğer başı dertteyse bunu onunla paylaşmalıyım -bu benim kendi kararım, kararımdan da eminim."</span></p>

      <p class="calibre3"><span class="none">Shea, ona hayretle baktı. Tüm yaşamı boyunca Flick'in herhangi bir konuda bu kadar kesin konuştuğunu duymamıştı. Kardeşiyle gurur duyuyordu ve ona minnetle gülümsedi. Flick de ona çabucak göz kırpıp Allanon'a bakmaksızın oturdu. Uzun yolcu zayıf elini kaldırıp küçük siyah sakalını ovuşturup beklenmedik bir şekilde gülümsedi.</span></p>

      <p class="calibre3"><span class="none">"Seçim gerçekten de senin ve sözlerinle onun kardeşi olduğunu kanıtladın. Ama farkı yaratan eylemlerdir. Gelecek günlerde seçiminden ötürü pişmanlık duyabilirsin..."</span></p>

      <p class="calibre3"><span class="none">Shea'ya dönmeden önce uzun bir an boyunca Flick'in eğik başını incelerken sesi düşüncelerinde kaybolup gitti.</span></p>

      <p class="calibre3"><span class="none">"Pekâlâ, hikâyeme kardeşin için baştan başlayamam. Elinden geldiğince takip etmeye çalışmak zorunda. Şimdi bana Brona hakkında bildiklerini anlat."</span></p>

      <p class="calibre3"><span class="none">Shea bir süre sessizce düşünüp omuz silkti.</span></p>

      <p class="calibre3"><span class="none">"Onun hakkında pek fazla şey bilmiyorum. O bir efsane, senin de dediğin gibi, Irkların Birinci Savaşı'ndaki isyanın hayali lideri. Konseyden ayrılan ve yandaşlarının fikirlerini yönetmek için kötü güçlerini kullanan bir Druid olduğu düşünülüyor. Tarihsel olarak, hiçbir zaman görülmedi, asla yakalanamadı, ya da son savaşta öldürülmedi. Asla var olmadı."</span></p>

      <p class="calibre3"><span class="none">"Eminim ki, tarihsel olarak doğru," diye mırıldandı Allanon. "Irkların İkinci Savaşı'yla ilişkisi hakkında ne biliyorsun?"</span></p>

      <p class="calibre3"><span class="none">Shea bu soru karşısında kısaca gülümsedi.</span></p>

      <p class="calibre3"><span class="none">"Evet, efsaneye göre bu savaşın ardındaki asıl güç gene oydu, ama bu da başka bir efsaneye dönüştü. Onun, birinci savaşta İnsanlık'ın ordularını örgütleyen yaratıkla aynı olduğu düşünülüyor, ama bu defa ona, Karabüyücü Lord -Druid Bremen'in kötücül faydası- diyorlardı. Sanırım ikinci savaşta Bremen tarafından öldürülmüştü. Fakat bütün bunlar hayali şeyler."</span></p>

      <p class="calibre3"><span class="none">Flick onunla aynı fikirde olduğunu belirtmek için başıyla onayladı, ama Allanon bir şey söylemedi. Shea konudan açıktan açığa zevk alarak doğrulanmayı bekliyordu.</span></p>

      <p class="calibre3"><span class="none">"Bütün bu konuşmalarla nereye varacağız ki?" diye sordu bir süre sonra.</span></p>

      <p class="calibre3"><span class="none">Allanon tek kaşını hayretle kaldırarak sert sert baktı ona.</span></p>

      <p class="calibre3"><span class="none">"Çok sabırsızsın, Shea. Yine de tüm bu süre içinde bin yılın tarihi hakkında konuştuk. Şayet bir süre daha sabredebilir-sen, seni temin ederim ki, sorunun cevabını alacaksın."</span></p>

      <p class="calibre3"><span class="none">Shea paylanmaktan ötürü küçük düştüğünü hissederek kafasını salladı. Kırıcı olan sözler değil, Allanon'un onları alaycı bir gülümseme ve gizlemediği bir kinaye ile söyleyiş tarzıydı. Vadili gene de soğukkanlılığını çabucak yeniden kazanıp, omuz silkerek, tarihçinin kendi hızında devam etmesine razı olduğunu belirtti.</span></p>

      <p class="calibre3"><span class="none">"Pekâlâ," diye anladığını belli etti beriki. "Konuşmamızı hemen tamamlamaya çalışacağım. Bu noktaya kadar konuştuklarımız sana şimdi anlatacaklarımın arka planı -buraya seni bulmaya gelişimin-nedeniydi. Sana İnsanlığın yeni tarihindeki en son savaş olan beş yüz yıldan daha kısa bir süre önce Kuzeykarası'nda yapılan Irkların İkinci Savaşı'ndaki olayları hatırlatacağım. İnsanlık bu savaşta yer almamıştı; İnsanoğlu ilk savaştan yenik ayrılmış, tamamen yok olma tehdidi karşısında ayakta kalmak için çabalayan küçücük bir toplum halinde Güneykarası'nın derinliklerinde yaşayan bir ırktı. Bu büyük ırkların savaşıydı. Elf halkı ve Cüceler vahşi Kaya Trolleri'yle cüce Gnomları güçlerine karşı savaşıyorlardı.</span></p>

      <p class="calibre3"><span class="none">"Irkların Birinci Savaşı bittiğinde, bilinen dünya dört ayn karaya bölündü ve ırklar uzunca bir süre barış içinde yaşadılar. Bu süreç içinde, yardımına olan ihtiyaç sona erince Druid Konseyi'nin gücü ve etkisi büyük oranda azaldı. Druidlerin ırklara karşı dikkatinin de tavsadığını ve sonraki yıllarda yeni üyelerin Konsey'in amaçlarını dikkate almayıp, halkın sorunlarından çok kişisel kaygılarıyla ilgilendiklerini, bu arada bilim ve derin düşünceyle dolu bir yaşam sürdüklerini de eklemek gerek. Elfler en güçlü ırktı, ama kendilerini tecrit olmaktan hoşnut oldukları doğudaki yurtlarına kapatmışlardı. Bu onların pişmanlık duyacakları bir hata oldu. Diğer halklar dağılıp başta Doğukarası'nda daha küçük birleşik toplumlar geliştirirken, bazı gruplar da Batıkarası'yla Kuzeykarası'nın sınır bölgelerine yerleştiler.</span></p>

      <p class="calibre3"><span class="none">"Irkların İkinci Savaşı, Trollerin dev ordusu Charnal Dağları'ndan inip Paranor'daki Druid Kalesi'nin de bulunduğu Kuzeykarası'nı ele geçirdiklerinde başladı. Druidler, kim olduğu bilinmeyen bir düşman kumandanının vaat ve teklifleriyle baştan çıkarılmış kendi halklarından kişiler tarafından ihanete uğratılmıştı. Kaçanlar veya orada olmayan birkaç tanesi dışında geriye kalan tüm Druidler esir alınmış ve İçkale'nin zindanlarına atılmıştı. Onları bir daha kimse görmemişti. Kardeşlerinin akıbetinden kurtulanlar dört karaya dağılıp saklandılar. Hemen ardından Trol ordusu tüm direnişi olabildiğince çabuk kırmak amacıyla Doğukarası'ndaki Cücelerin üzerine yürüdü. Ama Cüceler istedikleri kadar uzun bir süre kalabileceklerini gayet iyi bildikleri Anar'ın büyük ormanlarının derinliklerinde toplanmış ve istila güçlerine katılmış Gnom kabilelerince sağlanan yardıma rağmen, Trol ordularının üstünlüğüne karşı burada güvenliklerini sağlamışlardı. Gerçek düşmanın hain Druid, Brona olduğunu keşfeden Cüce Kralı Raybur, bunu kendi halkının tarihine kaydetmişti."</span></p>

      <p class="calibre3"><span class="none">"Cücelerin Kralı nasıl oluyor da buna inanıyordu?" diye araya girdi çabucak Shea. "Eğer bu doğru olsaydı, Karabüyücü Lord'un beş yüz yaşını aşkın olması gerekirdi! Her nasılsa, bence bazı tutkulu gizemciler eski, modası geçmiş mitleri diriltmek, belki de saraydaki mevkilerini sağlamlaştırmak ya da bunun gibi bir şey için krala bu fikri önermiştir"</span></p>

      <p class="calibre3"><span class="none">"Bu da bir olasılık," diye itirafta bulundu Allanon. "Fakat hikâyeye devam etmeme izin ver. Savaşarak geçen uzun aylarından sonra, Troller belli ki Cücelerin yenildiğine inanmaya başlamış ve savaş lejyonlarını doğuya çevirip güçlü Elf Krallığı'na yürümüşlerdi. Fakat Trollerin Cücelerle savaşları sırasında, Paranor'dan kaçan Druidler, Konsey'in yaşlı ve saygıdeğer kişilerinden biri olan ünlü gizemci Bremen tarafından bir araya toplanmışlardı. Bremen halkı bu yeni tehdide karşı ve Kuzeykaralıların kesin bir akınına hazırlıklı olmaları konusunda uyarmak için onları Doğukarası'ndaki Elf Krallığı'na götürdü. O yıllarda Elflerin kralı Elf krallarının belki Eventine'den sonra en büyüğü olan Jerle Shannara idi. Bremen, topraklarına yapılacak olası bir saldırıya karşı Kralı uyarmıştı. Elf hükümdarı da ilerlemekte olan Trol kalabalığı daha sınırlarına ulaşmadan, derhal bir ordu hazırlattı. Savaş sırasında ne olduğunu bilecek kadar tarih bildiğinden eminim, Shea, ama şimdi anlatacaklarımın ayrıntılarına dikkat etmeni istiyorum."</span></p>

      <p class="calibre3"><span class="none">Hem Shea hem de heyecan içindeki Flick başlarını sallıyorlardı.</span></p>

      <p class="calibre3"><span class="none">"Druid Bremen, Jerle Shannara'ya Trollere karşı savaşı için bir kılıç vermişti. O kılıca sahip olan kişi yenilmezdi -hatta Karabüyücü Lord'un dehşet verici gücüne karşı bile. Trol lejyonları, Elf Krallığı'nın sınır boyundaki Rhenn Vadisi'ne girdiklerinde Elf ordusu tarafından tuzağa düşürülüp saldırıya uğradılar ve iki günlük bir mücadeleden sonra feci şekilde yenildiler. Elfler, Druidler ve Bremen'in verdiği büyük Kılıç'ı taşıyan Jerle Shannara tarafından yönetiliyordu. Hep birlikte Karabüyücü Lord'un yönetimi altındaki ruhlar âleminden yaratıkların güçlerinin de dahil olduğu söylenen Trol ordularına karşı mücadele ettiler. Ama Elf Krah'nın cesareti ve olağanüstü Kılıç'ın gücü, bu hayalet yaratıkları ezip yok etmişti. Trol ordusundan artakalanlar, Kuzeykarası'nda kaçmak için Streleheim Ovası'nı geçerken, Doğukarası'ndan yaklaşan Cüce ordusuyla kendilerini kovalayan Elf ordusu arasında kıstırıldılar. Burada Trol ordusunun tamamının yok edildiği korkunç bir mücadele oldu. Savaş sırasında Elf Krah'nın yanındayken, Bremen, Karabüyücü Lord'la karşılaşıp gözden kaybolmuştu. Hem Druid'in hem de Karabüyücü'nün savaşta kaybolduğu ve ikisinin de bir daha görülmediği kaydedildi. Hatta cesetleri bile bulunamamıştı.</span></p>

      <p class="calibre3"><span class="none">"Jerle Shannara birkaç yıl sonraki ölümüne değin kendisine verilen ünlü Kılıç'ı taşıdı. Oğlu silahı Paranor'daki Druid Konseyi'ne verdi. Kılıç burada büyük bir Tre-Kayası bloğuna saplandı ve Druid'in İçkalesi'ndeki bir mahzene yerleştirildi. Eminim ki Kılıç'ın efsanesini, neyi simgelediğini ve ırklar için ne ifade ettiğini biliyorsundur. Bu büyük kılıç beş yüz yıldır olduğu gibi şimdi de Paranor'da bulunuyor. Öyküm yeterince anlaşılır mıydı, Vadililer?"</span></p>

      <p class="calibre3"><span class="none">Flick hâlâ hikâyenin etkisinde hayretler içinde kafasını salladı. Ama Shea birden dinlediklerinin kendisine yettiğine karar vermişti. Allanon'un anlattığı ırklar tarihinde -eğer çocukluğundan beri kendi halkının öğrettiklerine inanırsa-hiçbir şey doğru değildi. İri yan adam basitçe bunları çağlardır babadan küçük çocuklarına geçen çocukluk fantezileriyle ilişkilendirmişti. Allanon'un itibarını düşünerek onun kaprisine boyun eğmiş, ırklar hakkında gerçekler diye akıllıca olmayan şeyler anlatmasını sabırla dinlemişti. Ama şu kılıç hakkındaki tüm hikâye saçmaydı ve aptal yerine konmak Shea'nın canına yetmişti.</span></p>

      <p class="calibre3"><span class="none">"Bütün bunların Gölgeli Vadi'de gelişinle ne ilgisi var?" diye diretti. Baygın bir gülümseyiş, bezginliğini ele vermişti. "Beş yüz yıl önce yapılmış bir savaşı dinledik -bir savaş ki İnsanlığı bile değil, Trolleri, Elfleri, Cüceleri ve kim bilir başka neyi ilgilendiren bir savaşı. Hayaletler de mi var demiştin? Kuşkulu mu görünüyorum, özür dilerim, ama tüm bu hikâye bana yenir yutulur cinsten gelmiyor. Jerle Shannara'nın Kılıcı hikâyesi bütün ırklarca bilinir, ama bu sadece bir masal, gerçek değil -bu tarihinde yer almış ırklarda sadakat ve görev bilincini uyandırmak için yaratılmış kahramanlığın yüceltildiği bir hikâye. Ama Shannara efsanesi, İnsanoğlu sorumluluklarını kabullendikçe yetişkinlerin vazgeçtiği bir çocuk masalıdır. Benim istediğim basit bir soruya basit bir cevapken ne diye bu çocuk masallarını anlatıp vakit harcıyorsun ki? Neden arıyorsun... beni?"</span></p>

      <p class="calibre3"><span class="none">Shea, Allanon'un esmer yüzünün öfkeden gerildiğini ve karardığını, gözlerini gizleyen kovu gölgelerdeki ani parıltının üzerindeki kalın kaşların çatıklığını görünce hemen sustu. Uzun boylu adam içindeki korkunç gazabı kontrol altına almak için çabalıyor gibiydi; adam apaçık bir hışımla ona bakarken Shea bir an yüzünün önünde kenetlenmiş ellerin kendini boğacağını sandı. Flick aceleyle geri çekilirken tökezlemişti, içinde korku kaynıyordu.</span></p>

      <p class="calibre3"><span class="none">"Aptal... seni aptal," dedi dev, kulak tırmalayıcı bir sesle. Öfkesini kontrol altına almıştı. "Hiçbir şey bilmiyorsunuz siz... çocuklar! İnsan ırkı gerçeğin ne kadarını biliyor -İnsanoğlu ürkmüş fareler gibi Güneykarası'nın en derin bölgelerindeki yürekler acısı sığınaklarda korku içinde saklanmaktan, sürünmekten başka ne yaptı? Bana çocuk masalları anlattığımı söylemeye cüret ediyorsun -burada, bu perişan Vadi'de güven içindeki, savaşı hiç bilmeyen sen! Ben buraya kralların soyunu bulmaya geliyorum ve yalanların ardına saklanan küçük bir oğlan çocuğu buluyorum. Sen çocuktan başka bir şey değilsin!"</span></p>

      <p class="calibre3"><span class="none">Flick, hayretler içinde, Shea'nın uzun boylu adamın önüne atılıp, sıska yüzü öfkeden kızarmış halde yumruklarını sıkarak gerildiğini gördüğünde, hararetle ayaklarının altındaki yerin dibine geçmeyi ya da belki de sadece yok olmayı diliyordu. Vadili öfkesinden konuşamayacak halde, kendini itham eden kişinin önünde öfke ve aşağılanmışlıktan titreyerek duruyordu. Ama Allanon etkilenmemişti. Derin sesi yeniden duyuldu.</span></p>

      <p class="calibre3"><span class="none">"Dur, Shea. Daha da büyük bir aptallık yapma! Şimdi sana anlatacaklarımı dikkatle dinle. Anlattıklarım çağlar boyunca efsane olarak aktarıldı ve İnsanlık'a bu şekilde anlatıldı. Ama masal devri sona erdi. Sana anlattıklarım efsane değil, gerçek. O kılıç gerçek; bugün Paranor'da bulunuyor. Ama her şeyden önemlisi, Karabüyücü Lord gerçek. Bugün yaşıyor ve Kafatası Krallığı da onun nüfuz bölgesi!"</span></p>

      <p class="calibre3"><span class="none">Shea birden adamın kasten yalan söylemediğini -bunun bir masal olduğuna inanmadığını- anlayarak irkildi. Rahatlayıp yavaşça oturdu, gözleri hâlâ esmer yüze dikiliydi. Birden tarihçinin sözlerini hatırladı.</span></p>

      <p class="calibre3"><span class="none">"Kral dedin... bir kral arıyorsun...?"</span></p>

      <p class="calibre3"><span class="none">"Shannara'nın Kılıcı efsanesi nedir, Shea? Tre-Kayası'nın üzerine kazınmış olan yazıtta ne yazıyor?"</span></p>

      <p class="calibre3"><span class="none">Shea donakalmıştı; hiçbir efsaneyi hatırlayamıyordu.</span></p>

      <p class="calibre3"><span class="none">"Bilmiyorum... Ne yazdığını unuttum... Gelecek zamanla ilgili birşeyler..."</span></p>

      <p class="calibre3"><span class="none">"Bir oğul!" diye atıldı Flick diğer yandan. "Karabüyücü Lord Kuzeykarası'nda yeniden ortaya çıktığında, Shannara Ailesi'nin oğlu gelecek ve ona karşı savaşmak için Kılıç'ı alacak. Efsane buydu!"</span></p>

      <p class="calibre3"><span class="none">Shea kardeşine göz attı, yazıtta ne yazdığını hatırlamıştı. Sonra yeniden kendisini dikkatle izleyen Allanon'a döndü.</span></p>

      <p class="calibre3"><span class="none">"Bunun benimle ilgisi ne?" diye sordu çabucak. "Ben Shannara Ailesi'nin oğlu değilim ki -ben Elf bile değilim. Ben bir evlatlığım, bir Elf ya da bir kral değil. Eventine, Shannara Ailesi'nin varisidir. Bana kayıp oğul-kayıp varis olduğumu mu söylüyorsun? Buna inanmıyorum!"</span></p>

      <p class="calibre3"><span class="none">Destek bulmak için Flick'e baktı, ama kardeşi kendini tamamen kaybetmiş gibi şaşkınlık içinde Allanon'un yüzüne bakıyordu.</span></p>

      <p class="calibre3"><span class="none">"Sende Elf kanı var, Shea. Sen Curzad Ohmsford'un gerçek oğlu değilsin. Bilmen gereken bu. Ve Eventine doğrudan Shannara'nın soyundan gelmiyor."</span></p>

      <p class="calibre3"><span class="none">"Ben evlatlık olduğumu baştan beri biliyordum," diye kabul etti Vadili, "ama şu kesin ki ben... Flick, anlat ona!"</span></p>

      <p class="calibre3"><span class="none">Ama kardeşi sorusunu yanıtlayamayacak kadar şaşkın bir halde ona bakıyordu. Shea inanmazcasına başını sallayarak birden sustu. Allanon başını salladı.</span></p>

      <p class="calibre3"><span class="none">"Sen Shannara Ailesi'nin oğlusun, ama yarım kan bağı olan bir oğul ve soyun son beş yüz yıl boyunca izlenebilecek doğrudan veraset çizgisinden uzaksın. Senin çocukluğunu, sen Ohmsfordların ailesine verilmeden öncesini biliyorum Shea. Senin baban bir Elfti -çok iyi bir adamdı. Annense İnsan ırkındandı. Her ikisi de öldüklerinde sen çok küçüktün. Seni kendi oğlu olarak yetiştirmesi için Curzad Ohmsford'a verildin. Ama uzak bir oğul da olsan, saf Elf kanından olmasan da, sen Jerle Shannara'nın oğullarından birisin."</span></p>

      <p class="calibre3"><span class="none">Shea, kafası karışmış ve hâlâ kuşkulu bir şekilde, uzun boylu adamın açıklamasını dalgınca başıyla onayladı. Flick kardeşine onu sanki daha önce hiç görmemişçesine bakıyordu.</span></p>

      <p class="calibre3"><span class="none">"Tüm bunlar ne demek oluyor?" diye sordu Allanon'a heyecanla.</span></p>

      <p class="calibre3"><span class="none">"Size anlattıklarımı, senin nerede yaşadığını ve kim olduğunu henüz bilmemekle beraber, Karanlıklar Lordu da biliyor. Ama özel görevlileri seni er geç bulacaklardır ve seni bulduklarında, öldüreceklerdir."</span></p>

      <p class="calibre3"><span class="none">Shea başını çevirip, Vadi yakınlarında görülen büyük gölge hikâyesini hatırlayarak korkuyla Flick'e baktı. Kardeşi de o müthiş korkuyu anımsayıp ürpermişti.</span></p>

      <p class="calibre3"><span class="none">"Ama neden?" diye sordu Shea çabucak. "Bunu hak etmek için ne yaptım ben?"</span></p>

      <p class="calibre3"><span class="none">"Bu sorunun cevabını duymadan önce anlaman gereken birçok şey var, Shea," diye yanıtladı Allanon, "ve şimdi sana bütün bunları açıklayacak vaktim yok. Sana Jerle Shannara'nın kanından geldiğini, Elf soyundan olduğunu ve Ohmsfordlann seni yalnızca yetiştiren aile olduğunu söylediğimde bana inan. Shannara Ailesi'nin tek oğlu değilsin, ama bugün hayatta olan tek oğul sensin. Diğerleri Elfti ve bulunup öldürülmeleri kolaydı. Karanlıklar Lordu'nun seni bulmasını engelleyen de buydu -Güneykarası'nda yaşayan yarı Elf bir oğul olduğundan habersizdi. Elf soyundan olan akrabaları ise baştan beri biliyordu.</span></p>

      <p class="calibre3"><span class="none">"Ama bunu anla, Shea. Kılıç'ın gücü sınırsızdır -o Brona'nın en büyük korkusu, karşı koyamayacağı tek güçtür. Kılıç efsanesi ırkların elinde olan güçlü bir tılsım ve Brona bu efsaneyi sona erdirmek istiyor. Bunu da Shannara'nın Ailesi'nin tüm fertlerini yok ederek; böylece de gelip Kılıç'ı kendisine karşı kullanacak bir oğul bırakmayarak başarabilir."</span></p>

      <p class="calibre3"><span class="none">"Ama ben ortada bir Kılıç olduğunu bile bilmiyordum," diye karşı çıktı Shea. "Kim olduğumu, ya da Kuzeykarası hakkındaki gerçekleri bile bilmiyordum..."</span></p>

      <p class="calibre3"><span class="none">"Bu önemli değil!" diye sözünü kesti Allanon sertçe. "Eğer ölüysen, seninle ilgili bir kuşku olamaz."</span></p>

      <p class="calibre3"><span class="none">Sesi alçalıp bıkkın bir mırıltıya dönüştü ve bakışlarını yeniden uzun kara ağaçların saçakları üzerinden uzaktaki dağ tepelerine çevirdi. Shea kendini usulca yumuşak otların üzerine bıraktı. Yüksek tepelerden sürüklenen beyaz bulutların küçük soluk mavisiyle süslenmiş kış sonu göğüne bakıyordu. Huzurlu birkaç dakika boyunca Allanon'un varlığı ve ölüm tehdidi öğle sonrası güneşinin uyuşuk ılıklığında ve üstündeki yüce ağaçların taze kokusunda boğuldu Gözlerini kapayıp Vadi'de-ki yaşamını, Flick'le yaptıkları planlan ve geleceğe dair umutlarını düşündü. Eğer ona anlatılanlar doğruysa tüm bunlar uçup gidecekti. Bütün bunları düşünerek bir süre böyle uzandı, sonunda doğrulup ellerini arkada destek yaparak oturdu.</span></p>

      <p class="calibre3"><span class="none">"Ne düşündüğünü tam olarak anlamış değilim," diye başladı yavaşça. "Sana sormam gereken bir sürü soru var. Tüm bu Ohmsford'dan öte biri olduğum fikri -bir... bir efsane tarafından ölümle tehdit ediliyor olmak... kafamı karıştırıyor. Ne yapmamı önerirsin?"</span></p>

      <p class="calibre3"><span class="none">Allanon ilk kez samimiyetle gülümsedi.</span></p>

      <p class="calibre3"><span class="none">"Şu an için, hiçbir şey. Şimdilik tehlikede değilsin. Sana anlattıklarımı düşün. Başka bir zaman daha ayrıntılı konuşuruz. O zaman bana soracağın bütün soruları memnuniyetle cevaplarım. Fakat bu konudan kimseye, babana bile bahsetme. Sorunları halledene kadar böyle bir konuşma hiç yapılmamış gibi davran."</span></p>

      <p class="calibre3"><span class="none">Hiçbir şey olmamış gibi davranmak zor olsa da iki genç adam birbirlerine bakıp anlaştıklarını belirtecek şekilde başlarını salladılar. Allanon kasılan kaslarını gevşetmek için gerinip yavaşça ayağa kalktı. İki kardeş de o kendilerine bakarken ayağa kalktılar.</span></p>

      <p class="calibre3"><span class="none">"Dünün dünyasında var olmayan efsaneler ve mitler yarının dünyasında olacaktır. Yüzyıllarca süren uyuşukluğun ardından kötülük, acımasızlık ve şeytanlık uyanacak. Karabüyücü Lord'un gölgesi dört karanın üzerine düşecek."</span></p>

      <p class="calibre3"><span class="none">Sesi birden kesildi.</span></p>

      <p class="calibre3"><span class="none">"Sana karşı acımasız olmayı istemezdim," diyerek şefkatle ve beklenmedik şekilde gülümsedi, "ama bu gelecek günlerde olacakların en kötüsüyse, gerçekten memnun olmalısın.</span></p>

      <p class="calibre3"><span class="none">Gülünecek bir masalla değil, gerçek bir tehditle karşı karşıya-sın. Bütün bunlar sana adaletsiz görünebilir. Yaşama dair hoşlanmayacağın birçok şey öğreneceksin."</span></p>

      <p class="calibre3"><span class="none">Durmuştu, uzak tepelerin yeşilliğinde cübbesi sıska vücuduna dikkatle sarılmış uzun, gri bir gölgeydi. Büyük bir el uzanıp Shea'nın zayıf omzunu sıktı, bir an için onları tek bir insan gibi bağlamıştı. Sonra arkasını dönüp gitti.</span></p>
    </div>
  </div>
</body>
</html>
