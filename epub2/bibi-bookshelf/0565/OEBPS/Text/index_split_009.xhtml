<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Shannara'n?n K?l?c? I</title>
  <meta content="Terry Brooks" name="author" />
  <meta content="2014-1-7" name="creation-time" />
  <meta content="2014-1-7" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1 class="calibre4" style="text-align:center" id="calibre_pb_8">XI</h1>

      <p class="calibre3"><span class="none">Allanon mola işareti verdiğinde grup Wolfsktaag dağlarının on beş kilometre içine kadar ilerlemişti. İlmik Geçidi ve Gnom saldırısının tehlikesi çok gerilerde kalmış, artık ormanların derinliklerine varmışlardı. Bu noktaya dek yolculuklarında bir engelle karşılaşmamış ve süratle yol almışlardı. Yol geniş ve açıktı; dağların birkaç kilometre içine daldıkları halde arazi hâlâ oldukça düzgündü. Hava kuru ve serindi, yolculuğu neredeyse zevkli hale geliyordu. Ilık öğlen güneşinin pırıltısı morallerini yükseltiyordu. Tepesi karlı dağlarda kıraç kayalıkların dışında yer yer ormanlar vardı. Bu arazi tarih boyunca, Cüceler için bile yasak bir yer olarak bilinse de, hiçbiri onlar için tehlike işareti olabilecek bir gariplik algılayamıyordu. Bir ormandan beklenen tüm sesler, böceklerin cıvıltıları, rengârenk, boy boy kuşların ötüşleri vardı. Paranor'un hâlâ uzaklarda olan yapılarına varmak için doğru bir yol seçmiş gibiydiler.</span></p>

      <p class="calibre3"><span class="none">"Birkaç saat sonra gece için mola vereceğiz," diye konuştu uzun boylu gezgin, herkesi etrafında topladıktan sonra. "Fakat ben sabah erkenden, Karabüyücü Lord ve adamları oradalar mı diye Wolfsktaag'ın ötesini kolaçan etmek için sizden ayrılacağım. Bu dağlan ve Anar Ormanları'nın bir kısmını aştıktan</span> <span class="none">sonra Paranor'un hemen aşağısında bulunan Ejder Dişi'nin ilerisindeki ovalan geçmek zorunda kalacağız. Kuzeykarası yaratıkları ya da bunların müttefikleri girişi kapadıysa bunu hemen öğrenmeliyim ki, yeni bir rota belirleyebilelim."</span></p>

      <p class="calibre3"><span class="none">"Yanlız mı gideceksin?" diye sordu Balinor.</span></p>

      <p class="calibre3"><span class="none">"Öyle yaparsam hepimiz için daha emniyetli olur. Ben fazla tehlikede sayılmam, siz de orta Anar Ormanları'na tekrar girdiğinizde birbirinize ihtiyaç duyabilirsiniz. Gnom avcıların oralardan canlı çıkmadığımızdan emin olmak için bu dağlardan çıkan tüm geçitleri izliyor olacağına eminim. Hendel size bu tuzakların arasından benim kadar iyi öncülük edebilir; ben de siz ovalara varmadan yolda bir yerlerde size yetişmeye çalışırım."</span></p>

      <p class="calibre3"><span class="none">"Hangi yolu seçeceksin?" diye sordu az konuşan Cüce.</span></p>

      <p class="calibre3"><span class="none">"Yeşim Geçidi en güvenlisi. Daha önce yaptığımız gibi bez parçalarından işaretler koyacağım. Kırmızı tehlike demek olacak. Beyaz bezleri izleyin. O zaman her şey yolunda demektir. Şimdi, hazır gün ışığı varken yola devam edelim."</span></p>

      <p class="calibre3"><span class="none">Güneş batıdaki dağların ardında kaybolana dek sürekli yürüdüler. Artık önlerindeki yol seçilmiyordu. Gecede ay yoktu, ancak yıldızlar engebeli arazinin üzerine çok zayıf bir ışık veriyordu. Grup, tepelerinde gökyüzüne sokulmuş bir bıçak gibi otuz metre kadar yukarı uzanan yüksek bir uçurumun dibinde kamp kurdu. Kamp alanının açık olan kenarlarında onları her yönden koruyan yarım daire şeklinde sıralanmış çam ağaçları vardı. Varlıklarına dikkat çekebilecek bir ateş yakmayı istemediklerinden yine soğuk bir akşam yemeği yediler. Hendel gece boyunca bir nöbetçi bulunması için gereken düzenlemeleri yaptı; düşman topraklarda böyle bir uygulamanın elzem olduğunu düşünüyordu. Grubun üyeleri sırayla, diğerleri uyurken birkaç saat oturup nöbet tutacaktı. Yemekten</span> <span class="none">sonra fazla sohbet etmeden hemen battaniyelerinin altına kıvrıldılar, uzun yürüyüş hepsini yormuştu.</span></p>

      <p class="calibre3"><span class="none">Hâlâ diğerlerlerinin onun yararına hayatlarını tehlikeye attıklarını ve kendisinin olup bitene pek bir katkıda bulunmadığını düşünen Shea ilk nöbeti tutmak için gönüllü oldu. Shea'nın Paranor yolculuğuna karşı takındığı tavır son iki günde bariz bir şekilde değişmişti. Artık Kılıç'ın ele geçirilmesinin ne kadar önemli olduğunu, Karabüyücü Lord'dan korunmak için dört karanın halklarının buna ne kadar muhtaç olduğunu kavrıyordu. Önceden, Kafatası Taşıyıcılarından ve Shannara ailesinin bir oğlu olarak mirasından kaçmıştı. Şimdi ise, yanında yedi ölümlü insanın cesaretinden başka bir şey olmaksızın sınırlan bile belirsiz olan büyük bir tehlikeye kendi isteğiyle koşuyordu. Karşı karşıya olduğu tehlikenin bilincinde olmasına rağmen, Shea, yüreğinde yola devam etmekten kaçınmanın hem Elflerle, hem da insanlarla olan akrabalığına büyük bir ihanet ve tüm insanlığın güvenliğiyle özgürlüğüne önem vermekten duyduğu onurun ruhsuz bir inkârı olacağını hissediyordu. Başaramayacağını söyleseler bile, artık denemek zorunda olduğunu biliyordu.</span></p>

      <p class="calibre3"><span class="none">Allanon kimseye bir şey demeden uzanmış ve birkaç saniye içinde uykuya dalmıştı. Shea iki saatlik nöbeti boyunca onun hareketsiz bedenini seyretti, ardından Durin nöbeti devralınca dinlenmeye çekildi. Liderleri Allanon ancak Flick, gece yansından sonra, nöbet sırası gelip kalktığında, uyandı, kıvrak bir hareketle büyük siyah pelerinini üstüne aldı. Flick'in onunla Gölgeli Vadi yolunda ilk karşılaştığı zamanki kadar heybetli ve tehditkâr görünüyordu. Uyuyanlara ve açıklığın kenarındaki bir kayaya oturmuş, hareketsiz duran Flick'e şöyle bir baktı, ardından tek kelime etmeden yüzünü kuzeye çevirdi ve ormanın karanlığına dalıp kayboldu.</span></p>

      <p class="calibre3"><span class="none">Allanon gecenin geri kalan kısmında Yeşim Geçidi'ne, orta Anar'a ve sonra da batıdaki ovalara doğru olan yolculuğuna ara vermeksizin devam etti. Esmer gövdesi sessiz ormanın içinde uçan bir gölge hızıyla, neredeyse ayaklan yere değmeden yürüyordu. Ne onlara dokunan, ne de onları eski hallerinde bırakan adeta madde ötesi bir şey olan bedeni, onu gören küçük varlıkların kafasında bilmecemsi bir iz bırakıyordu. Allanon, bir kez daha, Paranor'a yaptıkları yolculuğu düşünüyor, kendinden başka kimsenin bilmediği gerçekleri kafasında evirip çeviriyor ve şüphesiz bir çağın sonu olan şeyin karşısında kendini çaresiz hissediyordu. Diğerleri onun olmuş ve olacak olan şeylerdeki rolünü sadece seziyor, ancak bir tek o kendinin ve onların kaderinin ardındaki gerçekle yaşamak zorunda kalıyordu. Olanlardan nefret ederek, ama başka seçenek olmadığını düşünerek yan sesli bir lanet okudu. Sessiz ağaçlıkların arasındaki yapayalnız, endişe içinde yürürken uzun, ince yüzünde kara bir kararsızlık maskesi vardı, endişeden kırışmış bir yüzdü bu, ama yürek çaresiz kaldığında ruhu ayakta tutacak içsel bir azimle de sertleşmişti.</span></p>

      <p class="calibre3"><span class="none">Şafak söktüğünde kayalar ve kütüklerle kaplı, birkaç kilometrelik sık bir ormanda ilerliyordu. Hemen ormanın bu kesiminin tuhaf bir şekilde sessiz olduğunu fark etti, adeta ölümün soğuk eli dokunmuştu buraya. Geride bıraktığı yol küçük, beyaz bez parçalarıyla işaretlenmişti. Yürüyüşünü yavaşlattı. O ana dek onu endişelendirecek hiçbir şey olmamıştı, ancak şimdi altıncı hissi ona birşeylerin olması gerektiği gibi olmadığını söylüyordu. Yolun ikiye ayrıldığını gördü. Biri, bir zamanlar anayol olduğu belli olan, geniş açık bir yoldu, sola kıvrılıyor, görünüşte büyük bir vadiye açılıyordu. Bunu anlamak zordu, zira orman o kadar gelişkindi ki, birkaç yüz metreden ötesi seçilemiyordu. İkinci yol ise çalılıklarla kaplı, iki insanın kendilerine keserek daha geniş bir yol açmadan yan yana yürüyemeyeceği kadar dardı. Bu yol yukarıya Yeşim Geçidi açıklarındaki yüksek bir zirveye gidiyordu.</span></p>

      <p class="calibre3"><span class="none">Tarihçinin ciddi yüzü birden başka birinin, görünmeyen vadiye açılan yolun aşağılarında bir yerlerde duran yadsınamaz bir şekilde kötücül bir yaratığın varlığını algılamış gibi gerildi. Hiçbir hareket sesi duyulmuyordu. O şey her neyse, aşağıdaki yolda pusuda yatıp kurbanlarını beklemeyi tercih ediyor olmalıydı. Allanon çabucak biri kırmızı diğeri beyaz olmak üzere iki bez parçası yırttı; kırmızı olanı vadiye inen geniş yola, beyazını ise diğer dar yola koydu. İşini bitirince durup dinlendi, ama vadi yolundaki yaratığın varlığını algıladığı halde hiçbir hareket belirtisi duyamıyordu. Gerçi o yaratık kendisi için kolay lokmaydı, ama gerideki grup için tehlikeli sayılırdı. Bezleri son bir kez daha kontrol ettikten sonra sessizce dar yolda ilerlemeye başladı ve çalılıkların ardında kayboldu.</span></p>

      <p class="calibre3"><span class="none">Yaratık neredeyse bir saat daha bekledikten sonra araştırmak için ortaya çıkmaya karar verdi. Allanon'un tahmininden daha zekiydi ve oraya yaklaşan kişi her kimse, onun varlığını fark ettiği için o yolu seçmediğini anlamıştı. Bu adamın kendinden çok daha güçlü olduğunu da sezmiş ve gürültü etmeden ormanda durup onun çekip gitmesini beklemişti. Nihayet yeterince beklediğine karar vererek hareketlendi ve yolun ikiye ayrıldığı çatala giderek iki bez parçasının hafif orman melteminde dalgalanışını seyretti. Yaratık, kurnazca bunların ne kadar aptalca işaretler olduğunu düşündü ve düşünceli, ağır adımlarla büyük şekilsiz gövdesini taşıyarak onlara doğru ilerledi.</span></p>

      <p class="calibre3"><span class="none">Son gece nöbetini Balinor tutmuştu ve şafağın altın şansı ışıklan gözlerini kamaştırarak dağın ardındaki urukta belirirken uzun boylu sur gözcüsü herkesi nazikçe uyandırdı. Sabah ayazı hepsini ayılttı, hâlâ serin olan güneşli günde ısınmaya çalışarak çarçabuk kahvaltı niyetine birşeyler atıştırdılar ve eşyalarını toplayarak yürüyüş için hazırlıklarını yaptılar. Biri Allanon'u sordu ve Flick uyku mahmurluğuyla, onun gece yansı ayrıldığını, ama giderken bir şey demediğini söyledi. Kimse onun sessiz sedasız gidişine şaşırmadı ve bu konu hakkında başka söz edilmedi.</span></p>

      <p class="calibre3"><span class="none">Yarım saat sonra, grup, Wolfsktaag ormanlarının arasından kuzeye doğru yola çıkmıştı; pek az konuşarak, daha önceki düzende, sürekli ilerliyorlardı. Hendel öncülüğü çalıların ve kayaların arasından bir kedi kıvraklığıyla geçen, yapraklarla kaplı zeminde hiç ses çıkarmadan yürüyen Menion Leah'ya bırakmış, onu izliyordu. Hendel Leah Prensi'ne saygı duyuyordu. Onun bir orman adamından aşağı kalır yanı yoktu. Ancak Cüce onun hâlâ toy ve tecrübesiz olduğunu da biliyordu ve bu topraklarda ancak dikkatli ve tecrübeli olanlar hayatta kalabilirdi. Yine de, denemek öğrenmenin tek yoluydu, bu yüzden Cüce genç adamın öncü olmasına kıskanarak da olsa göz yummuştu. O da önlerindeki yolda beliren her şeyi bir kez daha gözden geçirme göreviyle kendini tatmin ediyordu.</span></p>

      <p class="calibre3"><span class="none">Rahatsız edici bir ayrıntı, yoldaşının gözüne hiç çarpmadıysa da, Cüce'nin dikkatini hemen çekti. Yolda, oradan sadece birkaç saat önce geçen adamdan hiçbir iz görünmüyordu. Hendel zemini titizlikle incelediyse de en ufak bir ayak izine rastlayamadı. Beyaz bez parçalan aynen söylendiği gibi belirli aralıklarla görülüyordu. Ne var ki, yolda hiçbir iz yoktu. Gerçi Hendel Allanon hakkında birçok hikâye duymuştu ve adamın</span> <span class="none">olağanüstü güçlere sahip olduğunu biliyordu, ama izini böyle tamamen kaybedebileceğini aklı almıyordu. Cüce bunu anlayamamıştı, ama kimseye de bir şey söylemedi.</span></p>

      <p class="calibre3"><span class="none">Grubun en arkasındaki Balinor da Paranor'dan gelen bu gizemli adamı düşünüyordu. Hiç kimsenin bilmediklerini bilen bu tarihçi, her yeri gezmiş görünen bu gezgin hakkında çok az şey biliniyordu. Babasının krallığında büyürken Allanon'u pek çok kez görmüştü, ama tek söz etmeden gelip giden, ona her zaman çok iyi davranan, gene de esrarengiz geçmişi hakkında tek bir ipucu vermeyen bu esmer yabancıyı belli belirsiz hatırlıyordu. Tüm ülkelerin bilge kişileri Allanon'u eşsiz bir filozof ve bilgin olarak tanırdı. Kimileri ise onu sadece verdiği öğütlerle geçinen, sağduyu sahibi bir gezgin olarak bilirdi. Balinor ondan pek çok şey öğrenmişti ve neredeyse kör bir inançla ona güveniyordu. Ne var ki onu hiçbir zaman gerçekten anlamamıştı. Bu düşünceyi bir süre kafasında evirip çevirdi, sonra birdenbire bir gerçek aklına dank etti, Allanon'da yıllar boyunca, hiçbir yaşlanma belirtisi görmemişti.</span></p>

      <p class="calibre3"><span class="none">Yol, dev ağaçlar ve çalılar sıklaşarak aşılmaz duvar gibi kapanırken, yine yukarı doğru kıvrılmaya ve daralmaya başlamıştı. Menion bez parçalarını itaatkârca izlemişti ve doğru yolda olduklarından şüphesi yoktu, ancak yol iyice zorlaşınca şüphelenmeye başladı. Yol beklenmedik bir şekilde ikiye ayrıldığında ve Menion sakinlik içinde durduğunda neredeyse öğlen olmuştu.</span></p>

      <p class="calibre3"><span class="none">"Bu çok garip. Bir yol ayrımı var ve hiçbir işaret yok. Allanon'un neden işaret koymadığını anlayamıyorum."</span></p>

      <p class="calibre3"><span class="none">"İşaretin başına bir şey gelmiş olmalı," dedi Shea derin derin içini çekerek. "Hangi tarafa gidiyoruz?"</span></p>

      <p class="calibre3"><span class="none">Hendel dikkatle zemini inceledi. Yukarı giden yolda birinin geçişini belli eden bükülmüş dallar ve yerlerde yeni düşmüş yapraklar vardı Ne var ki aşağıdaki yolda da, çok silik de olsa ayak izleri vardı. Hendel içgüdüsel olarak yolların birinde, belki ikisinde de tehlike olduğunu sezinlemişti.</span></p>

      <p class="calibre3"><span class="none">"Hoşuma gitmedi -bir terslik var bu işte," diye mırıldandı kendi kendine. "İşaretler karıştırılmış, belki de kasıtlı olarak."</span></p>

      <p class="calibre3"><span class="none">"Belki de buranın yasak topraklar olduğu söylentisi saçma değildir," dedi yıkılmış bir ağacın üstüne oturan Flick.</span></p>

      <p class="calibre3"><span class="none">Balinor öne çıkarak Hendel'e Yeşim Geçidi'nin yönünü sordu. Hendel aşağı giden yolun daha hızlı ve geniş olduğunu kabul ediyordu, ama Allanor'un hangi yolu seçtiğini bilmek olanaksızdı. Sonunda Menion bıkkınlık içinde ellerini kaldırdı ve bir seçim yapılmasını istedi.</span></p>

      <p class="calibre3"><span class="none">"Hepimiz biliyoruz ki, Allanor bir işaret bırakmadan bu yolu geçmemiştir, öyleyse ya onun ya da işaretlerin başına bir iş geldiği açık. Her halükârda burada durup, bir cevap bulmayı bekleyemeyiz. Bizi Yeşim Geçidi'nde ya da ormanın ötesinde karşılayacağını söylemişti, bu durumda ben aşağı yolu takip edelim derim -en hızlı yolu!"</span></p>

      <p class="calibre3"><span class="none">Hendel işaretler yüzünden kafasının karıştığım ve ileride tehlikeli olabilecek şeyler olduğunu sezdiğini bir defa daha dile getirdi. Shea da oraya vardıkları anda bez parçalarından birini göremediğinde bu hisse kapılmıştı. Balinor ve diğerleri birkaç dakika boyunca hararetle tartıştılar ve sonunda dağlının fikrine katıldılar. En hızlı yolu takip edecekler, ama bu gizemli dağlardan çıkana kadar tetikte olacaklardı.</span></p>

      <p class="calibre3"><span class="none">Menion'un öncülüğünde yeniden yola koyuldular. Onları büyük ağaçların her yana uzanan dallarının kamufle ettiği bir vadiye götüren hafif eğimli aşağı yoldan hızla inmeye başladılar. Yol, kısa bir süre sonra şaşırtıcı bir şekilde genişledi ve</span> <span class="none">ağaçlarla çalılıklar geride kaldı. Arazi burada daha düzdü. İyice azalan eğim zar zor fark ediliyordu. Yolculuk kolaylaştıkça korkuları da dağıldı ve bu yolun uzun yıllar önce bu çevrede yaşayanlarca bir anayol olarak kullanıldığı belli oldu. Vadinin tabanına gelene kadar bir saate yakın yürüdüler. Etraflarındaki dağlara kıyasla ne yönde olduklarını anlamak kolay değildi. Ormanın ağaçlan önlerindeki patika ve bulutsuz mavi gökten başka her şeyi gözden gizliyordu.</span></p>

      <p class="calibre3"><span class="none">Grup kısa bir süre ilerledikten sonra ağaçların arasında yükselen büyük ve garip bir yapı gördü. Yapı, direklerinin düzlüğü olmasa nerdeyse orman yüzünden ayırt edilemeyecekti. Birkaç saniye sonra pasla kaplı ve açık gökyüzünü karelere bölen çatı iskeleti karşılalarındaydı. Kendiliklerinden yavaşladılar, bunun dikkatsiz yolculara kurulmuş bir tuzak olup olmadığını anlamak için etraflarına bakındılar. Ancak bir kıpırtı olmadı, böylece yapının çekiciliğine kapılarak yaklaşmaya devam ettiler.</span></p>

      <p class="calibre3"><span class="none">Yol aniden bitiverdi ve bu tuhaf iskelet çürümüş de olsa hâlâ düz ve görünüşte çağlar boyunca olduğu kadar sağlam, büyük, metalden kirişleriyle gözlerinin önüne serildi. Bunlar çok uzun bir süre önce inşa edilen, ancak şimdi varlığı bile unutulan büyük bir şehrin parçasıydı. Soyu tükenmiş varlıklara ait bir medeniyetin, etrafındaki dağlar ve vadi kadar unutulmuş bir anıtıydı. Metal yapı taşı andıran büyük, artık yıkılmakta olan ve hava koşullarıyla zamanın etkisinde yıpranmış devasa temeller üzerine oturtulmuştu. Bazı yerlerinde duvarlarından kalan parçalar görülüyordu. Benzer binalar birkaç yüz metre boyunca, insanoğlunun güçlü doğaya yaptığı zayıf etkinin göstergesi gibi orman duvarının bittiği yere kadar uzanıyordu. Küçük ağaçlar ve çalılıklar yapıların içinde, temelinde</span> <span class="none">ve iskeletinde öylesine yükselmişti ki, şehir zamanın etkisinde çürümekten çok bu arla boğuluyor gibiydi. Gruptakiler başka bir çağın bu dilsiz tanığının karşısında sessizce kalakalmışlardı, kendileri gibi insanların yıllar önce meydana getirdiği şeylerdi bunlar. Shea parçalanarak ölüp giden yapılan seyrederken yadsınamaz bir boşluk duygusuna kapıldı.</span></p>

      <p class="calibre3"><span class="none">"Nedir burası?" diye sordu sessizce.</span></p>

      <p class="calibre3"><span class="none">"Bir şehrin kalıntıları," diye omuz silkti Hendel, genç Vadiliye dönüp. "Sanırım yüzyıllardır buraya ayak basan olmamış."</span></p>

      <p class="calibre3"><span class="none">Balinor en yakınlarındaki binaya uzanıp metal iskeleti sildi. Toz ve pas parçalan, geride, binanın hâlâ güçlü olduğunu anlatır gibi çelik grisini bırakarak sağanak halinde yağdı. Sınır gözcüsü yavaşça dolanırken diğerleri de taştan yapıya dikkatle bakarak, onu izlediler. Bir süre sonra Balinor bir köşede durup toz ve kir tabakasını sildiğinde çürüyen duvarda hâlâ okunabilen bir tarih belirdi. Okumak için hepsi eğilip baktılar.</span></p>

      <p class="calibre3"><span class="none">Shea hayretler içinde, "Vay, bu şehir Büyük Savaşlar'dan önce bile varmış!" dedi hayretle. "İnanamıyorum, var olan en eski yapı olmalı bu!"</span></p>

      <p class="calibre3"><span class="none">"Allanon'un bana o zamanlar yaşamış olan insanlar hakkında ne söylediğini hatırlıyorum," dedi Menion dalgın bir hatırlama anında. "Dediğine göre, bu altın çağmış ve öyle olduğu halde bugün ancak bu kadarını görebiliyoruz. Üç beş demir direkten başka bir şey kalmamış."</span></p>

      <p class="calibre3"><span class="none">"Gitmeden önce biraz dinlensek nasıl olur?" diye önerdi Shea. "Diğer binalara da çabuk tarafından bir göz atmak istiyorum da."</span></p>

      <p class="calibre3"><span class="none">Balinor ve Hendel durmak konusunda biraz çekimserdi, ama herkesin bir arada kalması şartıyla kısa bir süre dinlenmeyi kabul ettiler. Shea Flick'le beraber yandaki binaya gitti.</span></p>

      <p class="calibre3"><span class="none">Hendel çömeldi ve kendi yurduna çok yabancı olan bu metal ormanında geçirdiği her andan nefret ederek dev yapılara bıkkınlıkla baktı. Ötekiler Menion'u izleyerek binanın tarih yazısını buldukları arka tarafını dolandılar, düşen bir duvar parçasında bir de isim yazılı olduğunu gördüler. Birkaç dakika geçmemişti ki, Hendel ailesini ve Culhaven'ı düşlerken buldu kendisini; sonra hemen toparlanarak etrafı gözlemeye koyuldu. Herkes görülebiliyordu, ama Shea ile Flick ölü şehrin sol yanındaki çürüyen kalıntıları merakla incelerken ilerlemişler ve gözden kaybolmuşlardı. Hendel aynı anda çevrelerindeki ormandan arkadaşlarınınkinden başka hiçbir ses gelmediğini fark etti; sanki etrafı ölüm sessizliği kaplamıştı. Sakin vadide ne bir rüzgâr sesi duyuluyor, ne bir kuş uçuyor, ne de böcek vızıldıyordu. Dikkat kesilen kulaklarında kendi boğuk nefesinin sesini duyabiliyordu.</span></p>

      <p class="calibre3"><span class="none">"Bir terslik var," dedi, kelimeler ağzından dökülürken eli içgüdüsel olarak ağır topuzuna gitti.</span></p>

      <p class="calibre3"><span class="none">O anda, Flick Shea'yla inceledikleri binanın bir yanında, kısmen yapının arkasında kalan beyaz bir şey gördü. Merakla, etrafta gelişigüzel dağılmış görünen bu beyaz nesnelere yaklaştı. Shea onu fark etmemiş ve binadan uzaklaşarak başka bir binaya yönelmişti. Flick cisimlere biraz daha yaklaştı, ama bu beyaz şeylerin ne olduğunu hâlâ anlayamamıştı. Ama iyice yaklaşıp öğlen güneşinin ışığında, dikkatle bakınca bunların kurumuş kemikler olduğunu ürpererek fark etti.</span></p>

      <p class="calibre3"><span class="none">Bodur Vadili'nin arkasındaki dallar ve çalılar gök gürültüsüne benzer bir dal ve çalı patlamasıyla açıldı. Birçok bacağı olan gri, korkunç bir canavar saklandığı yerden çıktı. Yaşayan etin ve makinenin kâbuslardan fırlamış bir mutasyonu olan yaratığın çarpık bacakları, yarısı metal kaplamayla, yarısı da kaba kıllı tenle kaplı bir gövdeyi destekliyordu. Metal boynunun üzerinde böceklerinkini andıran kafası huzursuzca kıpırdanıyordu. Ucu sivri antenleri iki pırıldayan gözün ve iştahla açılıp kapanan çenesinin yanına doğru eğilmişti. Bir zamanlar efendilerinin ihtiyaçlarını karşılamak için geliştirilmiş olan yaratık efendilerini yok eden felaketten sağ çıkmış, asırlardır süren çürümüş metalden varlığını sürdürmüş, evrilerek şekilsiz bir ucubeye ve daha kötüsü et yiyen bir canavara dönüşmüştü.</span></p>

      <p class="calibre3"><span class="none">Kimse ne olduğunu anlayamadan, yaratık talihsiz kurbanının üzerine atıldı. Canavar bir ayağıyla vurarak kardeşini yere serip çenesi tıslayarak üzerine eğilirken, Shea olay yerine en yakın kişiydi. Shea düşünmek için hiç vakit kaybetmedi; keskin bir çığlıkla kısa av bıçağını çekip Flick'in yardımına koştu. Yaratık talihsiz kurbanını tam yakalamıştı ki, kendine çılgınca saldıran diğer insan dikkatini dağıttı. Bu beklenmedik saldın yüzünden duraksayarak gevşedi ve geriye bir adım attı, patlak yeşil gözlerini önündeki küçük adama dikerek ikinci bir defa öne atılıp vurmak üzere gerildi.</span></p>

      <p class="calibre3"><span class="none">Menion dehşetle, "Shea sakın...!" diye bağırdığında Vadili yaratığın kıvrık bacaklarından birine çoktan ve boş yere vurmuştu bile. Yaratığın dev gövdesinden adeta gazap dumanları yükseldi ve onu yere sermek için Shea'ya bir tekme savurdu. Ancak Shea sıçrayarak bu darbeyi kıl payı savuşturdu ve küçük silahıyla canavara bir darbe daha indirdi. Sonra diğerlerinin korku dolu bakışlarının önünde, ormandan gelen kâbus, talihsiz Vadiliye yaklaştı. Shea Flick'i tam emin bir yere çekmek üzereyken, yaratık onu devirdi ve çıkan toz bulutunda her şey bir an için gözden yitti.</span></p>

      <p class="calibre3"><span class="none">Her şey o kadar çabuk olmuştu ki, kimse harekete geçecek zamanı bulamamıştı. Hendel görünüşe göre kim bilir kaç asır</span><span class="none">dır ormanda pusuya yatarak talihsiz kurbanlarını bekleyen bu kadar büyük ve vahşi bir yaratık daha önce hiç görmemişti. Cüce olay yerine en uzak düşen kişiydi, ama yere düşen Vadililerin derhal yardımına koştu. Aynı anda diğerleri de harekete geçti. Toz bulutu, iğrenç kafayı görebilecekleri kadar yatıştığında üç yay da aynı anda vınladı ve oklar kıllı, siyah gövdeye tok sesler çıkararak saplandı. Yaratık öfkeyle tısladı ve ön ayaklan üzerinde dikilerek yeni düşmanlarına baktı.</span></p>

      <p class="calibre3"><span class="none">Meydan okuyuşu cevapsız kalmayacaktı. Menion Leah yayını atıp büyük kılıcını kınından sıyırdı.</span></p>

      <p class="calibre3"><span class="none">"Leah! Leah! Prens binlerce yıllık geleneksel savaş çığlığını atarak, parça parça olmuş temellerin ve yıkık duvarların üzerinden aşıp yaratığa doğru vahşice atıldı. Balinor da kendi kılıcını çekip, kılıcının ağzı parlak güneş ışığında parıldarken dağlının yardımına koştu. Durin ve Dayel, kalın derisine saplanan okları çıkarmak için ön ayaklarıyla çırpınan yaratığın kafasına üst üste ok yağdırıyorlardı. Menion Balinor'un önündeki iğrenç yaratığa yaklaşıp kılıcıyla vururken yakındaki bacağı kemiği ortaya çıkana kadar yardı. Yaratık gerileyip Menion'a vurduğu sırada kafasına güçlü bir darbe aldı; Hendel'in savaş topuzu sersemletici bir güçle inmişti. Bir saniye sonra, Balinor geriye attığı, parıldayan zincir zırhın ardında dalgalanan peleriniyle yaratığın önünde duruyordu. Callahorn Prensi hızlı ve güçlü kılıç darbeleriyle yaratığın bir bacağını daha kesip kopardı. Canavar vahşice debelenerek düşmanlarından birini yere çalıp öldürmek istedi, ama nafile. Üç adam yaratığı, yerdeki kurbanlarından uzaklaştırmak için savaş naraları atarak hep beraber vahşice vurmaya başladılar. Yaratığın savunmasız yan taraflarına vurarak canavarın bir o yana bir bu yana dönmesini sağladılar. Durin'le Dayel de yaklaşarak devasa hedefe ok</span> <span class="none">yağdırmaya devam ettiler. Oklann çoğu yaratığın metal kaplı yerlerine gelerek etkisiz kalıyordu, ama dur durak bilmeyen ok yağmuru çılgına dönen yaratığın dikkatini sürekli dağıtıyordu. Bir ara, Hendel öylesine şiddetli bir darbe aldı ki, bayılacak gibi oldu, kâbusa benzeyen saldırgan işini bitirmek için ona yaklaştı. Ama Balinor gücünün her bir damlasını kullanarak öyle vahşice ve acımasızca vurdu ki, yaratık Cüce'ye Menion tarafından ayağa kaldırılmadan önce ulaşamadı.</span></p>

      <p class="calibre3"><span class="none">Durin'le Dayel'in attığı oklar sonunda yaratığın sağ gözünü kısmen kör etti. Vurulan gözünden ve diğer bir düzine kadar büyük yarasından bol bol kan kaybeden yaratık savaşı kaybettiğini ve kaçmazsa canını kurtaramayacağını anlamıştı. En yakınındaki düşmanına saldıracakmış gibi atılıp şaşırtıcı bir çabuklukla ormandaki ininin güvenliğe kavuşmak için döndü. Meni-on onu bir süre takip etti, ama yaratık arayı açmış ve büyük ağaçların arasında kaybolmuştu. Kurtarıcıları yerde iki büklüm olmuş hareketsiz yatan iki Vadiliye yardıma gittiler. Savaş yaralarını tedavi etmekte yıllarca tecrübe kazanmış olan Hendel onları muayene etti. Yara bere içindeydiler, ama kırık kemik yok gibi görünüyordu. İçten bir zarar görüp görmediklerini anlamak da zordu. Yaratık ikisini de, Flick'i boynundan Shea'yı da omzundan sokmuştu; buralarda çirkin, koyu mor lekeler oluşmuştu. Zehir! Onları ayıltmaya çalıştılar, ama iki adam da, zayıf nefesler alarak, soluk tenleri gitgide grileşerek baygın kaldılar.</span></p>

      <p class="calibre3"><span class="none">"Bunu tedavi edemem," dedi Hendel endişeyle. "Onları Allanon'a ulaştırmalıyız. O bu işlerden anlar; muhtemelen onlara yardım edebilir."</span></p>

      <p class="calibre3"><span class="none">"Ölüyorlar, değil mi?" diye sordu Menion ancak duyulabilir bir fısıltıyla.</span></p>

      <p class="calibre3"><span class="none">Hendel bunu izleyen sessizlikte başıyla hafifçe onayladı.</span></p>

      <p class="calibre3"><span class="none">Balinor hakimiyeti ele alarak kendisiyle Hendel hamak hazırlarken Durin'le Menion'a Vadilileri taşımakta kullanılmak üzere sedye yapmaları için direk kesmelerini söyledi. Dayel de yaratığın geri dönmesi ihtimaline karşı nöbet tutacaktı. On beş dakika sonra sedyeler hazırlanmış, yaralılar üstüne yerleştirilmiş ve yaklaşan gecenin soğuğuna karşı battaniyelerle sıkıca örtülmüşlerdi. Artık yola çıkmaya hazırdılar. Diğer dördü sedyeleri taşırken Hendel öncü oldu ve birkaç dakika içinde ölüm sessizliğindeki şehrin kalıntılarını geçip gizli vadiden bir çıkış yolu buldular. Öncülük eden Cüceyle derme çatma sedyelerin üzerinde baygın yatan bedenleri taşıyan diğerlerinin gergin, asık yüzleri faydasız bir nefretle geriye, ormanın içinde hâlâ seçilebilen kalıntılara bakıyordu. İçlerinde acı bir umutsuzluk yükselmişti. Bu vadiye güçlü, kendilerine güvenen ve görevlerine inanan kişiler olarak gelmişlerdi, ama ayrılırlarken zalim bir talihsizliğin sillesini yemiş kurbanlar gibiydiler.</span></p>

      <p class="calibre3"><span class="none">Taşıdıkları yaralılardan başka şey düşünmeksizin, çevrelerindeki dağlık alanın hafif yokuşunu, uzun, sessiz ağaçların boylu boyunca sıralandığı kavisli, geniş yolu aşıp vadiden çabucak çıktıklar. Ormanın cıvıltılı sesi tehlikenin artık geçtiğini gösterircesine yeniden duyulur olmuştu. Savaşlarda deneyim kazanmış, aklı yurdunun ormanlarındaki en ufak değişikliğe endeksli olan sessiz Cüce haricinde kimse bu farkı sezmemişti Cüce, Allanon'un ve vaat edilen işaretlerin başına ne geldiğini merak ederek onları bu vadiye sürükleyen tercihlerini acıyla hatırladı. Üzerinde fazla düşünmesine gerek bile olmadan, Allanon'un yukarı giden patikayı seçmeden önce işaretleri koyduğunu, ama ya karşılaştıkları yaratık ya da başka biri veya bir şeyin bu işaretlerin amacını anlayıp onları ortadan kaldırmış olması gerektiğini anlamıştı. Bunları bir kez daha düşünmenin ne</span> <span class="none">kadar aptalca olduğunu fark edip dişlerini hırsla sıkarak ve ayağını yere daha sert vurarak öfkesini dağıtmaya çalıştı.</span></p>

      <p class="calibre3"><span class="none">Vadinin bitimine vardılar ve duvar gibi örülmüş, neredeyse göğün tamamını kapatan sık ağaç gövdelerinin arasından mola vermeden yola devam ettiler. Yol bir defa daha daraldı ve onları tek sıra halinde yürümek durumunda bıraktı. Gökyüzünün mavi rengi morla kan kırmızısına dönüşerek bir günün daha batışını ilan ediyordu. Hendel aydınlığın ancak bir saat daha süreceğini hesaplamıştı. Yeşim Geçidi'nden ne kadar uzakta oldukları konusunda bir fikri yoktu, ama oraya yaklaştıklarından emindi. Hepsi de, gece molası veremeyeceklerini, hatta eğer Vadililerin hayatını kurtarmayı ümit ediyorlarsa, belki ertesi gün de uyuyamayacaklarını biliyorlardı. Allanon'u bulmak ve zehir yaralıların kalplerine ulaşmadan önce onları tedavi ettirmek zorundaydılar. Kimse fikir beyan etmemiş, konuyu tartışmayı da gereksiz bulmuşlardı. Tek bir seçenek vardı ve bunu kabullenmişlerdi.</span></p>

      <p class="calibre3"><span class="none">Bir saat sonra, güneş batıdaki dağların ardında kaybolduğunda, dört taşıyıcının kolları vadinin çıkışından beri aralıksız gerilmekten güçlerinin sınırına dayanmıştı. Balinor kısa bir mola vermeyi teklif ettiğinde, gruptakiler bitkin bir halde, ormanın akşam sessizliğinde nefes nefese yere çöktüler İyiden iyiye gece çöktüğünde Hendel öncülüğü Flick'in sedyesini taşımaktan belli ki en çok yorgun düşen kişi olan Dayel'e devretti. Vadililer hâlâ baygın haldeydiler, ısınmaları için kat kat battaniyelerle sarılı vücutları ince bir ter katmanıyla kaplıydı ve yüzleri solgun akşam ışığında kül rengiydi. Hendel nabızlarını yokladığında gevşek kollarda ancak küçücük bir hayat belirtisi olduğunu gördü. Menion kontrolsüz bir öfke içinde aklına gelen şeylere lanetler oku</span><span class="none">yarak hızlı adımlarla volta atı</span><span class="none">yor ince yüzü geride bırakılan dövüşün etkisiyle kızarmış, hırsını alabileceği birşeyler bulmak arzusuyla yanıp tutuşuyordu.</span></p>

      <p class="calibre3"><span class="none">On dakikalık kısa bir dinlenmeden sonra, grup zorlu yürüyüşüne yeniden başlamıştı. Güneş onları solgun bir hilalin ve yıldızların zayıf ışığı altında bırakıp tamamen gözden yitmişti. Gerçek bir aydınlıktan yoksun olmaları ve patikanın engebesi yürüyüşlerini yavaşlatıyor ve tehlikeli hale getiriyordu. Dayel gelişmiş algılarıyla karanlıkta yolu belirlerken Hendel de bu zayıf Elfin yerine geçmiş, Flick'in sedyesini taşıyordu. Cüce hüzünle, Allanon'un Wolfsktaag Dağları'na çıkabilmeleri için kendilerine bırakacağı bez parçalarını düşünüyordu. Doğru yolu bulmak şimdi her zamankinden daha çok gerekliydi -kendisi için değil, yaşamları süratlerine bağlı olan iki Vadili için. Kollan henüz yorulmamıştı, dalgın dalgın başlarına gelenleri düşünerek yürümeye devam ederken sol yanında göğe uzanan iki tepeyi fark etti. Birkaç dakika içinde baktığı yerin Yeşim Geçidi olduğunu anlamıştı.</span></p>

      <p class="calibre3"><span class="none">Aynı anda, Dayel gruptakilere yolun ileride üçe ayrıldığını ilan etti. Hendel çabucak geçide soldaki yolu izleyerek varacaklarını söyledi. Duraklamadan yola devam ettiler. Yol dağlardan aşağı inip ikiz tepelere doğru uzanmaya başladı. Yolun sonuna geldiklerinden emin, Allanon'un kendilerini orada beklediği umuduyla güç kazanarak adımlarını hızlandırdılar. Shea ile Flick sedyelerinde artık hareketsiz değillerdi, sıkıca sarılmış battaniyelerinin altında adeta vahşice kıvranıyorlardı. Zehirlenmiş vücutlarında ölümün sıkı pençesiyle güçlü bir yaşama isteği arasında savaş vardı. Hendel bunun iyiye işaret olduğunu düşündü. Demek vücutları daha pes etmemişti. Diğerlerine döndüğünde ikiz tepelerin arasından parlayan bir ışığa baktıklarını gördü. Sonra bir patlama sesi ve ışığın olduğu yerden sesler işitildi. Balinor durmamalarını emretti, ama Dayel'in önden gidip etrafı kolaçan etmesini söyledi.</span></p>

      <p class="calibre3"><span class="none">"Nedir o?" diye sordu Menion merakla.</span></p>

      <p class="calibre3"><span class="none">"Bu mesafeden emin olamam," diye cevapladı Durin. "Davul ve şarkı seslerine benziyor."</span></p>

      <p class="calibre3"><span class="none">"Gnomlar," dedi Hendel felaketi haber verircesine.</span></p>

      <p class="calibre3"><span class="none">Bir saat daha yol aldıktan sonra gizemli ışığın kaynağının yüzlerce küçük ateşten geldiğini gördüler. Gürültülerse gerçekten de çalan davullardan ve şarkı söyleyen bir sürü adamdan geliyordu. Sesler kulakları sağır edici dereceye ulaşmıştı ve Yeşim Geçidi'ndeki iki tepe devasa, tehditkâr kuleler gibiydi önlerinde. Balinor oradakilerin Gnomlar olması halinde, kendileri için yasak topraklar olan bir yere nöbetçi dikmeye cüret edemeyeceklerinden.geçide ulaşana kadar böylece güvenlikte olacaklarından emindi. Davul ve şarkı sesleri ağaçların arasından titreşmeye devam ediyordu. Geçidi tutanlar her kimse orada bir süre daha kalacakları kesindi. Kısa bir süre sonra, Yeşim Geçidi'ne varmışlar, ateşin aydınlığının biraz ötesine kadar yaklaşmışlardı. Sessizce yoldan uzaklaşıp gölgelere çekilen grup kısa bir fikir alışverişinde bulundu.</span></p>

      <p class="calibre3"><span class="none">"Neler oluyor?" diye sordu Balinor Hendel'e herkes ormanın güvenliği içinde eğilince.</span></p>

      <p class="calibre3"><span class="none">"İnsanın aklını okuyamazsan, bu kadar uzaktan bilebilmek mümkün değil!" diye hırladı Cüce hiddetle. "Şarkılar Gnom şarkılarına benziyor, ama sözlerini seçemiyorum. İyisi mi biraz ilerleyip kontrol edeyim."</span></p>

      <p class="calibre3"><span class="none">"Aynı fikirde değilim," dedi Durin hemen. "Bu iş bir Elfe göre, Cüceye değil. Senden daha çabuk ve daha sessiz hareket edebilirim, dahası bir muhafız olup olmadığını sezebilirim."</span></p>

      <p class="calibre3"><span class="none">"O zaman ben gideyim," diye atıldı Dayel. "İkinizden de</span> <span class="none">daha ufak tefek, hafif ve hızlıyım. Hemen dönerim."</span></p>

      <p class="calibre3"><span class="none">Yanıt beklemeksizin yola koyuldu ve kimsenin karşı çıkmasına fırsat bırakmadan ormanda gözden kayboldu. Durin kardeşinin hayatından endişe ederek alçak sesle küfretti. Eğer orada gerçekten Gnomlar varsa etrafta sinsi sinsi dolaşan yolunu şaşırmış bir Elfi gördükleri yerde öldürürlerdi. Hendel bıkkınca yüzünü buruşturup omuz silkti ve Dayel'in geri dönmesini beklerken bir ağacın önüne oturdu. Shea'nın iniltileri artmıştı, çırpınışları daha da vahşileşmiş, battaniyeyi üzerinden fırlatmıştı. Neredeyse sedyesinden düşecekti. Flick de aynı durumdaydı, yalnız onun iniltileri daha sakindi, yüzü korkutucu bir şekilde gerilmişti. Menion'la Durin gidip onları battaniyelerine sardılar ve sedyelerine uzun deri kayışlarla bağladılar. İniltileri sürüyordu, ama gruptakilerin geçidin diğer tarafından gelen bunca gürültü arasında duyulmak gibi bir endişeleri yoktu. Sessizce oturup, endişeyle ufka bakarak davul seslerini dinleyerek Dayel'i beklediler. Geçidi tutanlar her kim olursa olsun, bir yol bulup geçmek zorunda olduklarını biliyorlardı. Uzun dakikalar geçti. Sonunda karanlığın içinden Dayel belirdi.</span></p>

      <p class="calibre3"><span class="none">"Gnomlar mı?" diye sordu Hendel.</span></p>

      <p class="calibre3"><span class="none">"Hem de yüzlercesi," diye yanıtladı Elf sertçe. "Yeşim Geçidi'nin girişine yayılmışlar ve düzinelerce ateş yakmışlar. Davullara ve şarkılara bakılacak olursa bu bir tür ayin olmalı. İşin kötüsü yüzleri bu tarafa dönük. Görülmeden kimse geçemez oradan."</span></p>

      <p class="calibre3"><span class="none">Durakladı ve Balinor'a dönmeden önce acı içindeki yaralı Vadililere baktı.</span></p>

      <p class="calibre3"><span class="none">"Girişi ve tepelerin her iki yanına da inceledim. Dosdoğru Gnomların arasından geçmekten başka çıkış yolu yok. Bizi kapana kıstırdılar!"</span></p>
    </div>
  </div>
</body>
</html>
