<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">4</p>

<p>Satoko’nun insanlan şaşırtmak için epeydir uyguladığı bir numaraydı bu. Belki de amacına bilinçsizce ulaşıyordu ama sesinde kurbanını rahatlatacak en küçük, yaramazca bir tını sezilmesine izin vermezdi. Böyle zamanlarda sesi en müthiş sırlarını açıklıyormuşçasına duygulu olurdu.</p>
<p>Her ne kadar bu huyuna artık alışmış olsa da Kiyoaki sormadan edemedi: “Ortadan yok olmak mı? Neden?”</p>
<p>Kiyoaki’nin sorusu, onca ilgisiz görünme çabasına karşın ne kadar huzursuz olduğunu ele veriyordu. Satoko’nun istediği de buydu.</p>
<p>“Nedenini söyleyemem,” diye yanıtladı, Kiyoaki’nin yüreğinin duru sularına mürekkep damlatarak. Kiyoaki’ye savunmaya geçecek kadar zaman tanımamıştı.</p>
<p>Kiyoaki dik dik kıza baktı. Hep böyle oluyordu. Kızdan nefret etmesinin nedeni işte buydu. Satoko hiçbir uyarıda bulunmadan onu tanımlanması olanaksız korkulara salabiliyordu. O iç karartıcı, gri mürekkep damlası daha bir dakika önce saydam olan yüreğindeki her şeyi gölgeleyerek yayılıyordu.</p>
<p>Satoko hâlâ dikkatle onu süzüyordu, hüzün dolu gözleri ansızın parladı.</p>
<p>Döndüklerinde Kiyoaki’nin huysuzluğu herkesi şaşırttı, Matsugae Malikânesi’nin kadınlarına dedikodu malzemesi sağladı.</p>
<p class="ortali">* * *</p>
<p>Kiyoaki öyle kaprisli biriydi ki, içini kemiren kötü kaygıları bile isteyerek körüklediği dahi olurdu. Gönül meseleleri söz konusu olduğunda inatçılığı hemen her delikanlıda görülen bir diretkenlik sayılabilirdi. Ama onun durumu farklıydı. Belki de Satoko’nun parlak renkli çiçek tohumları ekeceğine, Kiyoaki’ye sağlıksız bir biçimde çekici geldiğini bildiği için hep koyu renkli, dikenli çiçeklerin tohumlarını ekmesinin nedeni buydu. Kiyoaki gerçekten de böylesi tohumlar için her zaman verimli bir toprak olmuştu. Başka her şeyi dışlamış, kendini korkusunu besleyip büyütmeye adamıştı.</p>
<p>Satoko onun ilgisini çekmişti. Her ne kadar Kiyoaki kendi hoşnutsuzluğunun gönüllü bir tutsağıysa da, kendisini hep huzursuz edecek yeni gizemlerle, bilmecelerle donatılmış olan Satoko’ya hâlâ kızgındı. Üstelik kızın alaylarına her hedef oluşunda düştüğü kararsızlığa da kızıyordu.</p>
<p>Honda’yla birlikte adadaki otların üzerinde yatarken söyledikleri doğruydu, gerçekten de “kesinlikle belirgin bir şeyi” arıyordu. Bunun ne olduğunu bilmiyordu ama bu ışık ne zaman eliyle dokunabileceği kadar yakınında parlasa, Satoko’nun mavi kimonosunun uçuşan kolları araya giriyor, onu bir kez daha kararsızlığın bataklığına çekiyordu. Belirli bir şey, bir anda içine doğuveren, uzak, ulaşılmaz bir şey sezmesine karşın, o şeye doğru tek bir adım olsun atmasını önleyen engelin Satoko olduğuna inanmayı yeğledi.</p>
<p>Gururunun, Satoko’nun gizemleriyle ve onların yarattığı korkularla baş etmesini büsbütün engellediğini itiraf etmekse daha da can sıkıcıydı. Örneğin birisine, “Satoko ortadan yok olmakla ne demek istedi?” diye sorsaydı bu yalnızca ona duyduğu ilginin derinliğini ele verirdi, o kadar. “Ne yapabilirim,” diye düşündü. “Satoko’yla değil de salt kendime özgü soyut bir korkuyla ilgilendiğime onları inandırabilmek için ne yaparsam yapayım, bana inanmayacaklardır.” Bu türden pek çok düşünce kafasının içinde dolanıp duruyordu.</p>
<p>Genellikle sıkıcı olan okul, bu koşullarda Kiyoaki için bir kurtuluştu. Son zamanlarda Honda’nın konuşmaları sıkıcı olmaya başlamışsa da, öğle tatillerini her zaman onunla birlikte geçiriyordu. Başrahibenin ziyarete geldiği gün Honda ötekilerle birlikte ana binaya kadar gitmişti. Başrahibe de orada onlara verdiği vaazla Honda’nın düş gücünü büyülemişti. Honda şimdi her cümleyi kendince yorumlamak, sonra da Kiyoaki’nin dikkatsiz kulaklarını bombardımana tutmak için sabırsızlanıyordu.</p>
<p>Vaazın, hülyası Kiyoaki’yi hemen hemen hiç etkilemezken, inandırma gücüyle akılcı Honda’yı çarpması garipti.</p>
<p>Nara yakınlarındaki Geşu Tapınağı yalnızca rahibelerin bulunduğu bir manastırdı, böyle bir şey Hosso Budizminde çok enderdi. Vaazın özü Honda’yı derinden etkilemişti; başrahibeyse dinleyicilerine <i>Yuişiki</i><a href="dipnot.xhtml#Footnote0006" id="Feedback0006"><sup class="dipnot_sayi">[6]</sup></a> kuramnı tanıtırken dikkatli davranmış, yalın örneklere başvurmuştu.</p>
<p>Kendini düşüncelerine kaptırmış olan Honda, “Sonra köpeğin leşini çağlayandan sarkarken gördüğünde başrahibenin aklına gelen meseli anımsıyor musun?” dedi. “Anlattıkları hic kuskusuz ailene duyduğu sevgiyi gösteriyor. Peki ya o anlatış biçimi - eski moda Kyoto vurgusuyla karışık saray deyimleri. Her tür ince ayırtıyla dolu, kolay rastlanmayan bir dil. Etkiyi artırmakta bu dilin gerçekten büyük katkısı oldu.</p>
<p>Senin de anımsayacağın gibi öykü Tang Çin’inde geçiyor. Yuan Hsaio adında bir adam öğretilerini incelemek üzere ünlü Kaoyu Dağı’na gidiyormuş. Gece çöktüğünde bir mezarlığın yakınlarındaymış, mezar tümseklerinin arasına uzarup uyumuş. Gecenin bir yarısında korkunç bir susuzlukla uyanmış. Elini uzatmış, yanındaki bir çukurdan biraz su alıp içmiş. Yeniden uykuya dalarken, bugüne kadar içtiği hiçbir suyun bu kadar saf, tatlı ve soğuk olmadığını düşünmüş. Ama sabah olunca karanlıkta ne içtiğini görmüş. Gerçi olanaksız gibi görünüyormuş ama o leziz su insana ait bir kafatasının içine birikmiş suymuş. Midesi bulanmış, kusmaya çalışmış. Ama bu olay Yuan Hsaio’ya bir şey öğretmiş. Bilinçli istek iş başında olduğu sürece, ayrımların var olmasına izin veriyor. Ama insan bu isteği bastırabilirse ayrımlar da yok oluyor, insan herhangi bir şeyle olduğu gibi bir kafatasıyla da hoşnut olabiliyor.</p>
<p>Ancak beni ilgilendiren asıl şu: Yuan Hsaio böylesine erdikten sonra da saf ve leziz olduğunu bilerek aynı suyu bir kez daha içebilir miydi? Peki aynı şeyin iffet için de geçerli olduğunu söyleyemez miyiz? Eğer bir çocuk, safsa elbet, bütün masumluğuyla bir fahişeye tapabilir. Ama kadının bir sürtük olduğunu, kendi yaptığı şeyinse kendi saflığını yansıtmaya yarayan bir yanılsamayı yaşamak olduğunu fark ettikten sonra bu kadını aynı biçimde sevmeyi sürdürebilir mi? Sürdürebilse kim bilir ne olağanüstü bir şey olurdu bu, öyle değil mi? Kendi ülkünü eline almak ve dünyayı ona göre değiştirmek. Olağanüstü bir güç olmaz mıydı bu? Yaşamın gizli anahtarını avucunda tutmak gibi bir şey olurdu, değil mi?”</p>
<p>Kiyoaki de tıpkı Honda gibi cinsel açıdan öyle saftı ki, bu tuhaf ideali çürütebilecek durumda değildi. Ancak dikbaşlı olduğu için Honda’dan farklı olduğuna inanıyor, varoluşun anahtarının doğuştan gelen bir hakla zaten elinin altında bulunduğunu düşünüyordu. Ona bu güveni neyin verdiğini bilmiyordu. Uğursuz bir yakışıklılığı olan, hayalperest, kibirli ama yine de korkunun tutsağı olan bu delikanlı, her nasılsa eşsiz bir hazinenin genç sahibi olduğundan emindi. Çünkü bazen elle tutulur, fiziksel bir aydınlığa bürünmüş gibi görünür, hiçbir acı çekmemesine ya da ağrılı şişlikleri olmamasına rağmen çok ender rastlanan bir hastalığa yakalanmış bir adamın gururuyla dolaşırdı.</p>
<p>Kiyoaki, Geşu Tapınağının geçmişi üzerine hiçbir şey bilmiyor, bu eksikliği giderme gereksinimi de duymuyordu. Oysa tapınakla hiçbir kişisel bağı olmayan Honda kütüphaneye gidip bu konuda araştırma yapmıştı. Öğrendiğine göre Geşu XVIII. yüzyılın başlarında kurulmuş, yeni sayılabilecek bir tapınaktı. İmparator Higaşiyama’nın kızlarından biri, tam olgun çağında yitirdiği babası için bir süre yas tutmak üzere Kiomizu Tapınağı’na kapanmış, kendini Kannon’a, merhamet tarınçasına adamıştı. Bir süre sonra Joju Tapınağı’ndan yaşlı bir rahibin Hosso Budizminin varoluş kavramına ilişkin yorumlarından çok etkilendi, bu mezhebin ateşli bir müridi olup çıktı. Saç kazıtma töreninden sonra saray prenseslerine ayrılan maaşlı vaizliklerden birini kabul etmeyerek rahibelerinin kendilerini tam anlamıyla kutsal yazıları araştırmaya adayacakları yeni bir manastır kurdu. Manastır hâlâ Hosso mezhebinin, salt rahibeleri barındıran tek yapısıydı. Satoko’nun büyük teyzesi ise bir aristokrat olmasına karşın saraya mensup bir prenses değildi, gene de manastırın başrahibeliğine getirilmişti.</p>
<p>Honda ansızın Kiyoaki’ye döndü.</p>
<p>“Matsugae! Son günlerde neyin var senin? Söylediklerim bir kulağından girip ötekinden çıkıyor, öyle değil mi?”</p>
<p>“Hiçbir şeyim yok,” diye karşılık verdi Kiyoaki, kendisini savunurcasına. İlk kez gafil avlanmıştı. Zeki bakışlı güzel gözlerini arkadaşına çevirdi. Honda’nın kendisini küstah bulması, Kiyoaki’yi hiç mi hiç rahatsız etmiyordu. Tek korktuğu, içindeki sert çekişmeyi arkadaşının ayrımsamasıydı. Honda’ya birazcık cesaret verseydi Honda onun içini bir kitap gibi okurdu, Kiyoaki bunu biliyordu. Buysa asla bağışlanamayacak bir suç olabilir, tek dostunu da bu yüzden yitirebilirdi.</p>
<p>Honda, Kiyoaki‘deki gerginliği hemen sezmişti. Kiyoaki’nin sevgisini yitirmemek için, dostluklarda genellikle hoş görülebilen o düşüncesiz sertlikten kaçınması gerektiğini biliyordu. Arkadaşı, dikkatsiz, hafif bir dokunuşun bile üzerinde silinemeyecek bir parmak izi bırakacağı yeni boyanmış bir duvar gibiydi, elinden geldiğince sakıngan davranmalıydı. Şartlar gerektirirse, Kiyoaki’nin içindeki çatışmayı bile görmezden gelmeye hazırdı. Hele böylesi bir anlamazlık, Kiyoaki’nin o son acısının belirgin niteliği olan zarafeti daha da belirginleştirecekse.</p>
<p>Honda böylesi anlarda, gözlerindeki o sessiz yakarı yüzünden Kiyoaki’ye âşık olabileceğini hissediyordu. Bu güzel gözler sanki her şeyi olduğu gibi, denizle kıyıyı ayıran o çizgi kadar görkemli bir belirsizlikte bırakması için yalvarıyordu. İlişkilerinde, sakınganlıkla yaklaşılan, hep kollanan bir dostluk antlaşması, Kiyoaki’nin dinginliği ilk kez bozulmak üzereydi; yalvarıyordu. Bunun üzerine Honda güzelliğe düşkün bir gözlemci olup çıktı. Onları dost sayanlar yanılmıyordu çünkü ilişkileri şu haliyle her ikisine de tam istedikleri şeyi veriyordu.</p>        
    </body>
</html>
