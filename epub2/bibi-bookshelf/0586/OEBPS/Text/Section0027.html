<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 2.0.3.0"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p4"><span class="t2">18</span></p>
<p class="p4"><!--StartFragment-->-----------------------------------------------------------------<!--EndFragment--><br/></p>
<p class="p0"><span class="t2">BİTKİN HİSSETMEK</span></p>
<p class="p0"><span class="t2">&nbsp;</span></p>
<p class="p2">Gawyn, Aes Sedailerin Trolloclarla ilk kez savaştığı bölgenin yakınında, bir çayırda duruyordu. Tepelerden inmiş, Kandor ovalarının derinlerine ilerlemişlerdi. Trollocların ilerleyişini engelliyorlardı; hatta düşmanın ana kuvvetlerini birkaç yüz adım geriletmeyi başarmışlardı. Her şey düşünüldüğünde, bu savaş beklendiğinden daha iyi gidiyordu.</p>
<p class="p2">Bu açık, isimsiz Kandor çayırında bir haftadır savaşıyorlardı. Çayır ekilmek için hazırlanmış gibi, toprak altüst olmuştu. Burada hepsi Gölgedölü olan o kadar çok beden vardı ki, Trollocların iştahı bile hepsini tüketmeye yetmemişti.</p>
<p class="p2">Gawyn bir elinde kılıç, diğerinde kalkan taşıyordu ve Egwene’in atının önünde konuşlanmıştı. İşi Aes Sedai saldırılarını aşan Trollocları indirmekti. O iki eliyle savaşmayı tercih ediyordu, ama Trollocların karşısında o kalkana ihtiyacı vardı. Diğerlerinden bazıları kılıç kullandığı için aptal olduğunu düşünüyordu. Onlar kargı ya da baltalı kargı kullanıyorlardı, Trollocları uzakta tutacak herhangi bir şey.</p>
<p class="p2">Ama bir kargıyla <span class="t5">bire </span><span class="t5">bir</span> çarpışamazdınız. Kargılı asker olarak, büyük bir duvardaki tuğla gibiydiniz. Bir askerden çok bariyerdiniz. Baltalı kargı daha iyiydi -en azından kullanması beceri isteyen bir ucu vardı- ama bu da kılıcın verdiği hissi vermiyordu. Gawyn kılıçla savaşırken, dövüşü o kontrol ediyordu.</p>
<p class="p2">Yüzü bir koç ve insan karışımı olan bir Trolloc hırlayarak yaklaştı. Bu çoğundan daha insansıydı ve kanlı dişleri olan, mide bulandırıcı ölçüde insansı bir ağzı vardı. Sapında Tar Valon Alevi simgesi taşıyan gürzünü savurdu yaratık. Kule Muhafızları’nın şehit düşmüş bir üyesinden çalmış olmalıydı. İki elle kullanılabilen bir silah olmasına rağmen, Trolloc tek elle rahatlıkla kullanabiliyordu.</p>
<p class="p2">Gawyn kenara kaçtı, sonra darbe beklentisiyle kalkanını yukarı, sağa kaldırdı. Kalkan birkaç darbeyle sarsıldı. Bir, iki, üç. Standart, düşüncesiz Trolloc saldırısı -hızla vur, sertçe vur ve rakibinin yıkılacağını varsay.</p>
<p class="p2">Pek çoğu yıkılıyordu da. Ayakları takılıyordu ya da darbeler yüzünden kolları uyuşuyordu. Kargı duvarlarının ve baltalı kargı sıralarının avantajı buradaydı. Bryne her ikisini de kullanmıştı ve yeni geliştirdiği yarı mızrak, yarı baltalı kargılardan oluşan bir saf da kullanıyordu. Gawyn tarih kitaplarında benzerini okumuştu. Bryne’ın ordusu onları Trollocların diz ardı kirişlerini kesmek için kullanıyordu. Kargı sırası onları uzak tutarken, baltalı kargılar uzanarak bacaklarını kesiyordu.</p>
<p class="p2">Gawyn kenara kaçtı. Trolloc onun hızına hazırlıklı değildi. Yaratık döndü, ama çok yavaştı. Gawyn, Dağdaki Hortum duruşunu kullanarak yaratığın elini bileğinden ayırdı. Trolloc haykırırken Gawyn kendi etrafında döndü ve kılıcını Aes Sedai savunma hattını yarıp geçmiş bir başka Trolloc’un karnına sapladı.</p>
<p class="p2">Kılıcı leşten çekti ve ilk Trolloc’un boynuna sapladı. Ölen yaratık kılıçtan yere kaydı. Gawyn’in bugün öldürdüğü dördüncü Trolloc’tu bu. Kılıcı dikkatle beline bağladığı beze sildi.</p>
<p class="p2">Egwene’i kontrol etti. Atının sırtında, Tek Güç kullanarak sürü sürü Trolloc öldürüyordu. Aes Sedailer rotasyonla çalışıyorlardı ve her seferinde savaş meydanında yalnızca birkaç Aes Sedai bulunuyordu. Aynı anda bu kadar az Aes Sedai kullanmak savaşın asıl yükünü askerlerin sırtına yıkıyordu, ama Aes Sedailer her seferinde savaşa dinlenmiş olarak geliyorlardı. Onların işi Trolloc gruplarını paralamak, saflarını bozmak ve askerlerin kalanların işini bitirmesine izin vermekti.</p>
<p class="p2">Aes Sedailer, Trollocların sağlam savaş safları oluşturmasını engellerken savaş, ne kadar zorlu olursa olsun, iyi gidiyordu. Tepeleri geride bıraktıklarından beri gerilemeleri gerekmemişti ve burada bir haftadır Trollocların ilerlemesini engelliyorlardı.</p>
<p class="p2">Silviana, Egwene’in yanında, demir kırı iğdiş atının sırtında oturuyor, Trollocların fazla yaklaşmaması için elinden geleni yapıyordu. Hemen önlerindeki toprak yarılıp dağılmıştı. Silviana’nın örgüleri toprağı patlatmış, tüm alanda sipere benzeyen çukurlar bırakmıştı. Buna rağmen zaman zaman Trolloclar çamurların arasından sürünerek Gawyn’e kadar gelebiliyordu.</p>
<p class="p2">Gawyn en yakın siperde hareket sezdi ve öne çıktı. Kurt suratlı bir Trolloc çukura çömelmişti. Yaratık ona hırlayarak çukurdan çıktı.</p>
<p class="p2">Su Yokuş Aşağı Akıyor.</p>
<p class="p2">Trolloc çukura geri düştü ve Gawyn kılıcı kanlı beze sildi. Beş. İki saatlik vardiyası için fena değil. Aes Sedailer genellikle Trollocları püskürtmekte başarılı oluyorlardı ve Gawyn’e Egwene’in yanında dikilmekten başka iş kalmıyordu. Elbette, bugün Egwene’e Silviana da eşlik ediyordu -savaş hattına hep ikişer ikişer geliyorlardı- ve Gawyn Vakanüvis’in sırf onu çalıştırmak için arada bir birkaç Trolloc’un geçmesine izin verdiğinden şüpheleniyordu.</p>
<p class="p2">Yakından gelen ani patlamalar onu geri çekti ve Gawyn omzunun üzerinden arkaya baktı. Destek kuvvetler gelmişti. Gawyn kılıcını kaldırarak, Piava Sedai’nin Muhafızı ile birlikte bölgeyi korumak üzere pozisyon alan Sleete’e selam verdi.</p>
<p class="p2">Gawyn, savaş meydanından ayrılan Egwene ile Silviana’ya katıldı. Egwene’in bitkinliğini hissedebiliyordu -kendini çok fazla zorluyor, çok fazla vardiyaya katılmak için ısrar ediyordu.</p>
<p class="p2">Ezilmiş çimenlerin üzerinden geçerken, çatışmaya dalan bir grup Illianlı Yoldaş’ın yanından geçtiler. Gawyn onlara tam olarak nerede ihtiyaç duyulduğunu bilecek kadar iyi görememişti savaş meydanını. Biraz kıskançlıkla uzaklaşmalarını izledi.</p>
<p class="p2">Egwene’in ona ihtiyaç duyduğunu biliyordu. Her zamankinden daha çok. Geceleri kampa Soluklar süzülüyor, Aes Sedailerin canını almak için Thakan’dar’da dövülmüş kılıçlar getiriyorlardı. Egwene uyurken Gawyn bizzat nöbet tutuyordu ve Gawyn bitkinliğe yenik düştüğünde Egwene onun yorgunluğunu alıyordu. Egwene Kule Salonu ile toplantı yaparken Gawyn uyuyordu.</p>
<p class="p2">Egwene’in her gece farklı bir çadırda uyuması için ısrar ediyordu. Arada bir Mayene’e Yolculuk yapmaya ve saraydaki yataklarda uyumaya ikna ediyordu. Egwene birkaç gündür yapmamıştı bunu. Gawyn’in, Sarıları ziyaret edip işlerini denetlemesi gerektiği bahanesi işe yaramaz olmuştu. Rosil Sedai orada her şeyi denetim altında tutuyordu.</p>
<p class="p2">Gawyn ve diğer iki kadın kampa doğru ilerlemeye devam ettiler. Bazı askerler, o anda görev başında olmayanlar eğilerek selam verdiler; diğerleri savaş meydanına doğru seğirttiler. Gawyn gidenleri süzdü. Fazla genç, fazla yeniydiler.</p>
<p class="p2">Diğerleri Ejderyeminliydiler ve kimse onlar hakkında ne düşünmek gerektiğini bilemiyordu. Ejderyeminliler arasında Aieller vardı ve bu Gawyn’e mantıklı geliyordu. Ona göre tüm Aieller özünde Ejderyeminliydiler. Ama Ejderyeminlilerin arasında Aes Sedailer de vardı. Gawyn onların seçimini pek beğenmiyordu.</p>


<p class="p2">Başını iki yana salladı ve yürümeye devam etti. Kamp devasaydı, ama hemen hemen hiç kamp takipçisi yoktu. Yiyecek her gün kapıyollar aracılığıyla, arabalarla getiriliyordu -arabaların bazılarını Cairhien’den gelen o güvenilmez metal makineler çekiyordu. Arabalar giderken yıkanacak çamaşırları, onarılacak silahları ve tamir edilecek çizmeleri de götürüyordu.</p>
<p class="p2">Çok verimli bir kamptı. Çok kalabalık olmayan bir kamp, çünkü hemen herkes savaş meydanında saatler geçiriyordu. Gawyn dışında herkes.</p>
<p class="p2">Ona ihtiyaç duyulduğunu biliyordu. Yaptığı işin önemli olduğunu da biliyordu, ama yine de yeteneklerinin boşa gittiğini hissetmekten kendini alamıyordu. O ordudaki en iyi kılıç ustasıydı ve her gün yalnızca birkaç saat savaş meydanına gidiyor, iki Aes Sedai’ye doğru atılacak kadar aptal olan birkaç Trollocu öldürüyordu. Gawyn’in yaptığı onlarla savaşmaktan çok, acılarına son vermekti.</p>
<p class="p2">Egwene, Silviana’ya başını sallayarak veda etti, sonra atını kumanda çadırına çevirdi.</p>
<p class="p2">“Egwene...” dedi Gawyn.</p>
<p class="p2">“Yalnızca işleri kontrol etmek istiyorum,” dedi Egwene sakin sakin. “Elayne’in yeni emirler göndermesi gerekiyordu.”</p>
<p class="p2">“Uyuman lazım.”</p>
<p class="p2">“Bugünlerde uyumaktan başka şey yapmıyor gibiyim.”</p>
<p class="p2">“Savaş meydanında savaşırken bin askere bedelsin,” dedi Gawyn. “İki saatliğine ordunu koruyabilecek durumda olman için günde yirmi iki saat uyumak gerekseydi bile, bunu yapmanı önerirdim. Neyse ki buna gerek yok -kendini bu kadar yormana da gerek yok aslında.”</p>
<p class="p2">Gawyn bağda onun sinirlendiğini hissedebiliyordu, ama Egwene sinirini bastırdı. “Haklısın elbette.” Gawyn’i süzdü. “Bunu itiraf ettiğimi duyunca şaşırman gerekmiyordu.”</p>
<p class="p2">“Şaşırmadım,” dedi Gawyn.</p>
<p class="p2">“Duygularını hissedebiliyorum Gawyn.”</p>
<p class="p2">“Şaşkınlığımın sebebi başkaydı,” dedi Gawyn. “Sleete’in birkaç gün önce söylediği bir şeyi hatırladım. Ancak şimdi anlayabildiğim bir şaka.” Masum masum Egwene’e baktı.</p>
<p class="p2">Bu, sonunda, Egwene’i gülümsetti. Bir gülümsemeden çok gülümseme imasıydı, ama yeterliydi. Egwene bugünlerde fazla gülümsemiyordu. Pek azı yapıyordu bunu.</p>
<p class="p2">“Ayrıca,” dedi Gawyn kumanda çadırına vardıklarında, dizginleri alıp onun inmesine yardım ederek, “bir Muhafız’ın, elbette, Üç Yemin’i yok sayabileceği gerçeğini fazla düşünmemiştim. Acaba kaç Aes Sedai bu avantajı kullanmıştır?”</p>
<p class="p2">“Çok sık değil umarım,” dedi Egwene. Çok diplomatik bir yanıt. Kumanda çadırının içinde Gareth Bryne’ı artık alışkanlık haline gelen kapıyola bakarken buldular. Kapıyolu Gawyn’in tanımadığı faremsi bir Gri açık tutuyordu. Bryne harita kaplı masaya yaklaştı. Siuan masanın üzerindeki kargaşaya bir düzen getirmeye çalışıyordu. Bryne kendi kendine başını sallayarak bir haritaya birkaç not aldı, sonra kimin geldiğine baktı.</p>
<p class="p2">“Anne,” dedi Bryne ve Egwene’in elini alarak yüzüğünü öptü.</p>
<p class="p2">“Savaş iyi gidiyor gibi,” dedi Egwene, Siuan’a başını sallayarak. “Burada iyi tutunduk. İlerlemek gibi bir planın var anlaşılan?”</p>
<p class="p2">“Sonsuza dek burada oyalanamayız Anne,” dedi Bryne. “Kraliçe Elayne, Kandor’un içlerine ilerlemeyi düşünmemi istedi. Bunu yapmasının akıllıca olduğunu düşünüyorum. Trollocların tepelere çekileceğinden ve güçlerini toparlayacağından endişeleniyorum. Her gece meydandan daha fazla leş götürdükleri dikkatini çekti mi?”</p>
<p class="p2">“Evet.”</p>
<p class="p2">Gawyn, Egwene’in hoşnutsuzluğunu hissedebiliyordu. Aes Sedailerin her gün Tek Güç’le Trolloc leşlerini yakabilecek güce sahip olduğunu diliyordu kadın.</p>
<p class="p2">“Yiyecek toparlıyorlar,” dedi Bryne. “Bizim çevremizden dolanıp doğuya ilerlemeye karar verebilirler. Onları burada oyalamamız lazım. Bu da o tepelere ilerlemek demek. Normalde pahalıya patlardı, ama şimdi...” Başını iki yana sallayarak kapıyola gidip ön saflarına baktı. “Aes Sedailerin bu savaş meydanına hakim Anne. Böylesini hiç görmemiştim.”</p>
<p class="p2">“Gölge’nin Beyaz Kule’yi yıkmak için elinden geleni yapmasının bir sebebi vardı,” diye yanıt verdi Egwene. “Biliyordu. Beyaz Kule bu savaşa hükmetme yeteneğine sahip.”</p>
<p class="p2">“Dehşetlordlarına karşı gözümüzü açık tutmalıyız,” dedi Siuan, kağıtları karıştırarak. <span class="t5">Keşif kollarının raporları,</span> diye tahmin yürüttü Gawyn. Siuan Sanche’nin hayatını kurtarmış olmasına rağmen onu pek tanımıyordu, ama Egwene sık sık kadının bilgi açlığından bahsederdi.</p>
<p class="p2">“Evet,” dedi Egwene. “Gelecekler.”</p>
<p class="p2">“Kara Kule,” dedi Bryne, kaşlarını çatarak. “Lord Mandragoran’dan gelen habere güveniyor musun?”</p>
<p class="p2">“Canım pahasına,” dedi Egwene.</p>
<p class="p2">“Düşman için savaşan Asha’manlar. Yenidendoğan Ejder neden böyle bir şey yapsın? Işık, kalan Asha’manların tamamı Gölge’nin tarafına geçerse...”</p>
<p class="p2">Egwene başını iki yana salladı. “Bryne, binicileri atlarına bindirip Kara Kule’nin dışındaki, hala kapıyol açılabilen yere göndermeni istiyorum. Onları çabucak Kara Kule’nin dışında kamp kurmuş Aes Sedailere gönder.”</p>
<p class="p2">“Saldırmalarını mı istiyorsun?” diye sordu Gawyn, canlanarak.</p>
<p class="p2">“Hayır. Kapıyollar açar açmaz çekilmelerini ve burada bize katılmalarını istiyorum. Daha fazla gecikmeyi göze alamayız. Onları burada istiyorum.”</p>
<p class="p2">Bir parmağıyla haritaya vurdu. “Taim ve Dehşetlordları <span class="t5">gelecek.</span> Bu savaş meydanından uzak durdular ve bunun yerine Lord Mandragoran’a odaklandılar. Bu sayede, bizim bu savaş meydanına hakim olduğumuz gibi, onlar da o savaş meydanına hakim oldu. Sınırboylu ordusuna gidecek daha fazla Aes Sedai seçeceğim. Eninde sonunda onlarla yüzleşeceğiz.”</p>
<p class="p2">Gawyn hiçbir şey söylemedi, ama dudakları gerildi. Burada daha az Aes Sedai olması demek, Egwene ve diğerleri için daha fazla iş demekti.</p>
<p class="p2">“Ve şimdi,” dedi Egwene, “benim...” Gawyn’in yüzündeki ifadeyi görünce sustu. “Sanırım uyumam gerek. Bana ihtiyaç duyulursa... Işık, bugün nerede uyuyacağımı bilmiyorum. Gawyn?”</p>
<p class="p2">“Maerin Sedai’nin çadırını hazırlattım. Bundan sonraki rotasyonda görevli. Yani birkaç saat kesintisiz uyuyabilirsin.”</p>
<p class="p2">“Bana ihtiyaç duyulmazsa,” diye hatırlattı Egwene. Çadır kapaklarına doğru yürüdü.</p>
<p class="p2">“Elbette,” dedi Gawyn, onun peşinden dışarı çıkarak. Ama Bryne ve Siuan’a bakarak başını iki yana salladı. Bryne başını sallayarak gülümsedi. Savaş meydanında mutlaka Amyrlin’in ilgisini isteyen pek az şey vardı. Orduların denetimi Kule Salonu’na verilmişti.</p>
<p class="p2">Dışarıda, Egwene içini çekerek gözlerini yumdu. Gawyn kolunu ona doladı ve Egwene’in ona yaslanmasına izin verdi. Bu an yalnızca birkaç saniye sürdü. Ondan sonra Egwene çekildi, sırtını dikleştirdi ve Amyrlin edası takındı. <span class="t5">Çok genç,</span> diye düşündü Gawyn. <span class="t5">Bu </span><span class="t5">kadar yükü üstlenmek için fazla genç.</span></p>
<p class="p2">Elbette, al’Thor’un kendisinden çok da genç değildi. Gawyn adamı öfkelenmeden düşünebildiğini fark edince biraz şaşırdı ve memnun oldu. Al’Thor bu savaşı kazanacaktı. Gerçekten, adamın neler yaptığı Gawyn’i ilgilendirmezdi.</p>
<p class="p2">Gawyn, Egwene’i kampın Yeşil Ajah kısmına götürdü. Sınırdaki pek çok Muhafız saygıyla baş sallayarak selamladı onları. Aes Sedailerin çoğuna, kendi kapıyollarını açtıkları ve eşyaları kendi Muhafızlarına taşıttıkları sürece, diledikleri türden eşya ve mobilya getirme izni verilmişti. Ordu hızla yer değiştirmek zorunda kalırsa bu eşyalar geride bırakılacaktı. Pek çok Aes Sedai pek az eşya getirmişti, ama diğerleri... eh, azla yetinmeye alışık değillerdi. Maerin de onlardan biriydi. Onun kadar eşya getiren çok kadın yoktu.</p>
<p class="p2">Leilwin ve Bayle Domon çadırın dışında bekliyordu. Maerin Sedai’ye çadırını kullanacaklarını ve onu Egwene’in kullanacağını kimseye söylememesi gerektiğini haber veren onlardı. Biri soruşturursa sır açığa çıkardı -buraya gelirken kimliklerini saklamamışlardı- ama aynı zamanda, Amyrlin’in nerede uyuyacağını soran biri dikkat çekerdi. Egwene uyuyabilmek için her gün Yolculuk yapmayı reddettiğinden, bu Gawyn’in ayarlayabildiği en iyi korumaydı.</p>
<p class="p2">Leilwin’i görünce Egwene’in duyguları hemen ekşidi.</p>
<p class="p2">“Onu yakınında tutmak istediğini kendin söyledin,” dedi Gawyn usulca.</p>
<p class="p2">“Nerede uyuduğumu bilmesinden hoşlanmıyorum. Suikastçıları sahiden de beni bulmak için kampa gelirse, o kadın onları bana getirebilir.”</p>
<p class="p2">Gawyn itiraz etme dürtüsünü bastırdı. Ewgene kurnaz ve akıllı bir kadındı -ama Seanchanlarla ilgili konularda bir kör noktası vardı. Gawyn, Leilwin’e güveniyordu. İnsanlara açık davranan birine benziyordu.</p>
<p class="p2">“Ben ona göz kulak olurum,” dedi.</p>
<p class="p2">Egwene derin bir nefes alarak kendini toparladı, sonra çadıra yürüdü ve tek kelime etmeden Leilwin’in önünden geçti. Gawyn peşinden içeri girmedi.</p>
<p class="p2">“Amyrlin ona hizmet etmeme izin vermemek konusunda kararlı görünüyor,” dedi Leilwin Gawyn’e, peltek Seanchan aksanıyla.</p>
<p class="p2">“Sana güvenmiyor,” dedi Gawyn dürüstçe.</p>
<p class="p2">“Okyanusun bu yanında insanların yemini bu kadar az mı değerli?” dedi Leilwin. “Ona kimsenin, bir Muyami’nin bile dönemeyeceği bir yemin ettim!”</p>
<p class="p2">“Bir Karanlıkdostu her yeminden döner.”</p>
<p class="p2">Kadın soğuk soğuk baktı ona. “Tüm Seanchanların Karanlıkdostu olduğunu varsaydığını düşünmeye başlıyorum.”</p>
<p class="p2">Gawyn omuzlarını silkti. “Onu dövdünüz, hapse attınız ve hayvan gibi tasmaladınız.”</p>
<p class="p2">“<span class="t5">Ben</span> yapmadım,” dedi Leilwin. “Bir fırıncı kötü ekmek yaptıysa, hepsinin birden seni zehirlemeye çalıştığını mı varsayarsın? Hah. İtiraz etme. Anlamı yok. Ona hizmet edemiyorsam sana hizmet ederim. Bugün yemek yedin mi Muhafız?”</p>
<p class="p2">Gawyn duraksadı. En son <span class="t5">ne </span><span class="t5">zaman</span> yemek yemişti? Bu sabah... hayır, savaşmaya fazla hevesliydi. Midesi sesli sesli guruldadı.</p>
<p class="p2">“Onun yanından ayrılmayacağını biliyorum,” dedi Leilwin, “özellikle de bir <span class="t5">Seanchan</span>’ın gözetimi altındayken. Gel Bayle. Bu budalaya biraz yiyecek getirelim de, suikastçılar gelirse bayılıp kalmasın.” Uzun adımlarla uzaklaştı ve iriyarı Illianlı kocası da peşinden gitti. Adam omzunun üzerinden arkaya deri tabaklayabilecek bir bakış fırlattı.</p>
<p class="p2">Gawyn içini çekti ve yere oturdu. Cebinden üç siyah halka çıkardı; birini seçti ve diğerlerini cebine geri koydu.</p>
<p class="p2">Suikastçı bahsi yüzükleri hatırlatmıştı. Egwene’i öldürmek için gelen Seanchanlardan almıştı onları. Yüzükler <span class="t5">ter’angreal</span>di. Kanhançerleri bu yüzükler sayesinde hızla hareket ediyor ve gölgelere karışabiliyordu.</p>
<p class="p2">Yüzüğü ışığa tuttu. Gördüğü diğer <span class="t5">ter’angreal</span>lere benzemiyordu, ama bir Güç nesnesi her şeye benzeyebilirdi. Yüzükler tanımadığı siyah, ağır bir taştan yapılmıştı. Dışına dikenler oyulmuştu, ama iç yüzeyleri -deriye dokunan yüzeyleri- pürüzsüzdü.</p>
<p class="p2">Yüzüğü elinde evirip çevirdi. Onu Egwene’e göstermesi gerektiğini biliyordu. Beyaz Kule’nin <span class="t5">ter’angreal</span>lere nasıl yaklaştığını da biliyordu. Onlarla deney yapmaya korkarak, onları bir odaya kapatıyorlardı. Ama bu Son Savaş’tı. Risk alacak bir zaman varsa...</p>
<p class="p2"><span class="t5">Egwene’in gölgesinde kalmaya karar verdin Gawyn,</span> diye düşündü. <span class="t5">Onu </span><span class="t5">korumaya ve onun senden istediklerini yapmaya karar verdin.</span> Egwene bu savaşı kazanıyordu; o ve Aes Sedailer. Gawyn al’Thor’u kıskandığı gibi onları da mı kıskanacaktı?</p>
<p class="p2">“O benim sandığım şey mi?”</p>
<p class="p2">Gawyn başını kaldırdı ve parmaklarını yüzüğün üzerine kapattı. Leilwin ve Bayle Domon yemek çadırına gidip ona bir çanak getirmişlerdi. Kokusuna bakılırsa yine arpa yahnisiydi. Aşçılar o kadar çok biber kullanıyordu ki, mide bulandırıcı oluyordu. Gawyn bunun amacının siyah biber taneleriyle buğday bitlerini saklamak olduğunu düşünüyordu.</p>
<p class="p2"><span class="t5">Kuşkulu bir şey yapıyormuşum gibi davranmamam lazım,</span> diye düşündü hemen. <span class="t5">Leilwin’in Egwene’e gitmesine izin veremem.</span></p>
<p class="p2">“Bu mu?” diye sordu, yüzüğü kaldırarak. “Egwene’i öldürmeye çalışan Seanchan suikastçılardan aldığım yüzüklerden biri. Bir tür <span class="t5">ter’angreal</span> olduğunu düşünüyoruz, ama Beyaz Kule’nin bildiği <span class="t5">ter’angreal</span>lerden değil.”</p>
<p class="p2">Leilwin usulca tısladı. “Onlar yalnızca İmparatoriçe tarafından bahşedilir, sonsuza...” Sustu ve derin bir nefes aldı. “Ancak Kanhançeri olarak atanan biri, hayatlarını İmparatoriçe’ye adamış olanlardan biri böyle bir yüzük taşıyabilir. Senin o yüzüğü takman çok ama çok yanlış.”</p>
<p class="p2">“Neyse ki,” dedi Gawyn, “onu takmıyorum.”</p>
<p class="p2">“Yüzükler çok tehlikeli,” dedi Leilwin. “Onlar hakkında çok şey bilmiyorum, ama onları takanları öldürdükleri söylenir. Kanın yüzüğe dokunmasın, yoksa onu harekete geçirirsin ve bu ölümcül olur Muhafız.” Ona bir çanak yahni verdi ve yürüyüp gitti.</p>
<p class="p2">Domon peşinden gitmedi. Illianlı kısa sakalını kaşıdı. “Karım her zaman çok yumuşak başlı bir kadın değildir,” dedi Gawyn’e. “Ama güçlü ve bilgedir. Onu dinlesen iyi edersin.”</p>
<p class="p2">Gawyn yüzüğü cebine attı. “Egwene onu takmama asla izin vermez zaten.” Bu doğruydu. Bilse vermezdi. “Karına söyle, uyarısı için müteşekkirim. Seni uyarmalıyım. Suikastçılar meselesi Amyrlin’in çok hassas olduğu bir mesele. Ben olsam Kanhançerlerinden ya da <span class="t5">ter’angreal</span>lerinden bahsetmekten kaçınırdım.”</p>
<p class="p2">Domon başını salladı ve sonra Leilwin’in peşinden gitti. Gawyn onları aldattığı için minicik bir utanç kırıntısı hissetti. Doğru olmayan bir şey söylememişti. Yalnızca Egwene’in zor sorular sormasını istemiyordu.</p>
<p class="p2">O yüzük ve kardeşleri, bir şeyi temsil ediyordu. Muhafızların adeti değildiler. Egwene’in yanında durmak, onu tehlikeden korumak... Muhafızların adeti buydu. Gawyn savaş meydanında, Egwene’e hizmet ederek fark yaratacaktı, bir tür kahraman gibi at sürerek değil.</p>
<p class="p2">Yahnisini yerken bunu kendi kendine defalarca tekrarladı. Yemeği bitirdiği zaman neredeyse inanmıştı.</p>
<p class="p2">Yine de Egwene’e yüzüklerden bahsetmedi.</p>
<p class="p2">&nbsp;</p>
<p class="p2">Rand ilk kez Trolloc gördüğü zamanı hatırladı. İki Nehir’deki çiftliklerine saldırdıkları zamanı değil. Onları <span class="t5">gerçekten</span> gördüğü ilk zamanı. Son Çağ’da.</p>
<p class="p2"><span class="t5">Onların artık var olmadığı bir zaman gelecek,</span> diye düşündü, Ateş ve Hava örüp, Trolloc sürücünün ortasında patlayan bir alev duvarı yaratarak. Yakında, Perrin’in Kurt Askerlerinden birkaçı silahlarını kaldırarak teşekkür etti. Rand da başını sallayarak karşılık verdi. Bu savaşta şimdilik Jur Grady’nin yüzünü kullanıyordu.</p>
<p class="p2">Eskiden Trolloclar bu topraklara bela olmuyordu. O duruma geri dönebilirlerdi. Rand Karanlık Varlık’ı öldürürse, bu hemen olabilir miydi?</p>
<p class="p2">Ateş duvarının alevleri alnını terletmişti. Şişman adam <span class="t5">angreal</span>ini kullanarak dikkatle Güç çekti <span class="t5">-fazla</span> güçlü görünmeyi göze alamazdı- ve Alguenya Irmağı’nın hemen batısındaki bir başka Trolloc grubuna vurdu. Elayne’in güçleri Erinin’i ve doğudaki kırları aşmışlar, Alguenya üzerine inşa edilecek köprüleri bekliyorlardı. Köprüler tamamlanmak üzereydi, ama bu arada Trollocların öncü kolları onlara yetişmişti ve Elayne’in ordusu köprüler bitene kadar onları tutabilmek için savunma pozisyonu almıştı.</p>
<p class="p2">Rand yardımcı olmaktan mutluydu. Gerçek Jur Grady, Şifa’nın ardından yorgun, Kandor’daki kampta dinleniyordu. Rand’ın kullanabileceği ve Terkedilmişlerin dikkatini çekmeyecek uygun bir yüz.</p>
<p class="p2">Yanan Trollocların çığlıkları tatmin ediciydi. Rand, Güç Savaşı’nın sonlarına doğru, o sesi çok seviyordu. Her zaman <span class="t5">bir şey yapıyormuş</span> gibi hissetmesini sağlıyordu.</p>
<p class="p2">Trollocları ilk gördüğünde, onların ne olduğunu bilmiyordu. Ah, Aginor’un deneylerinden haberi vardı. Lews Therin ona birçok kez deli demişti. Anlamamıştı; çoğu anlamamıştı. Aginor projelerine fazla aşıktı. Lews Therin, Aginor’un da Semirhage gibi, işkenceyi işkence yapmış olmak için sevdiğini varsayma hatasına düşmüştü.</p>
<p class="p2">Ve sonra Gölgedölleri gelmişti.</p>
<p class="p2">Canavarlar, kollarını ve bacaklarını oynatarak yanmaya devam ettiler.</p>
<p class="p2">Rand yine de bu şeylerin yeniden doğmuş insanlar olmasından endişeleniyordu. Aginor, Trolloc ve Myrddraal yaratmak için insanları kullanmıştı. Bazılarının kaderi bu muydu? Bu kadar çarpık yaratıklar olarak doğmak? Fikir midesini bulandırıyordu.</p>
<p class="p2">Gökyüzüne baktı. Bulutlar, o yakındayken hep olduğu gibi, geri çekilmeye başlamıştı. Onları geri çekilmemeye zorlayabilirdi, ama... hayır. Adamların Işık’a ihtiyacı vardı ve Rand burada çok uzun süre savaşamazdı, yoksa Asha’manlardan birinin takındığı yüze göre fazla güçlü olduğu anlaşılabilirdi.</p>
<p class="p2">Rand ışığın gelmesine izin verdi.</p>
<p class="p2">Irmak kenarındaki savaş meydanının her yerinde, insanlar üstlerine düşen güneş ışığına ve gerileyen karanlık bulutlara baktı.</p>
<p class="p2"><span class="t5">Saklanmak buraya kadar,</span> diye düşündü Rand. Aynalar Maskesi’ni çıkardı ve elini başının üzerine kaldırarak yumruğunu sıktı. Hava, Ateş ve Su örerek kendisinden gökyüzüne yükselen bir ışık sütunu yarattı. Savaş meydanındaki askerler tezahürat yaptılar.</p>
<p class="p2">Karanlık Varlık’ın onun için hazırladığı tuzakları buraya davet etmeyecekti. Kapıyol aracılığıyla Merrilor’a döndü. Hiçbir savaş meydanında uzun kalmıyordu, ama ayrılmadan önce her zaman kendini gösteriyordu. Bulutların yukarıda dağılmasına izin vererek orada olduğunu kanıtlıyor, sonra çekiliyordu.</p>
<p class="p2">Merrilor’daki Yolculuk alanında Min onu bekliyordu. Kapıyol kapanır, insanları onsuz savaşmak üzere yalnız bırakırken Rand arkasına baktı. Min elini onun koluna koydu. Mızrağın Kızlarından oluşan korumaları burada bekliyordu. Onların varlığının Rand’ı ele vereceğini bildiklerinden, gönülsüzce de olsa, yalnız savaşmasına izin vermişlerdi.</p>
<p class="p2">“Hüzünlü görünüyorsun,” dedi Min yumuşak bir sesle.</p>
<p class="p2">Kuzeyde bir yerden sıcak bir rüzgar esti. Yakındaki askerler ona selam verdiler. Burada daha çok Domanlılar, Tearlılar ve Aieller vardı. Rand Karanlık Varlık’la savaşırken Thakan’dar’ı tutmaya çalışacak, Rodel Ituralde ve Kral Darlin kumandasındaki saldırı gücü.</p>
<p class="p2">Bunun zamanı neredeyse gelmişti. Gölge onun tüm cephelerde savaştığını görmüştü. Lan’in savaşına, Egwene’in savaşına ve Elayne’in savaşına katılmıştı. Gölge ordularının çoğunu güneydeki savaşlara göndermişti. Rand’ın Shayol Ghul’e saldırma zamanı gelmişti.</p>
<p class="p2">Min’e baktı. “Bu saldırılar yüzünden Moiraine bana aptal diyor. En ufak riskin bile, başardıklarıma değmeyeceğini söylüyor.”</p>
<p class="p2">“Muhtemelen Moiraine haklı,” dedi Min. “Genellikle haklı çıkıyor. Ama ben senin bunu yapan kişi olmanı tercih ediyorum. Karanlık Varlık’ı alt edebilecek adam o çünkü. Başkaları ölürken yerinde oturup plan yapamayan biri.”</p>
<p class="p2">Rand kolunu onun beline doladı. Işık, onsuz ne yapardı? <span class="t5">Düşerdim, </span>diye düşündü. <span class="t5">Karanlık aylarda</span>... <span class="t5">kesinlikle düşerdim.</span></p>
<p class="p2">Min’in omzunun üzerinden kır saçlı bir kadının yaklaştığını gördü. Ve o kadının arkasında, mavilere bürünmüş daha ufak tefek biri durdu ve anlamlı anlamlı sırtını döndü. Cadsuane ve Moiraine kampta birbirlerinden uzak duruyorlardı. Rand onu ilk görenin Cadsuane olduğunu fark ettiğinde Moiraine’in yüzünde öfkeli bir bakış belirdiğini gördü.</p>
<p class="p2">Cadsuane ona yetişti, sonra onu tepeden tırnağa süzerek çevresinde dolaştı. Defalarca kendi kendine başını salladı.</p>
<p class="p2">“İş görüp göremeyeceğime mi karar vermeye çalışıyorsun?” dedi Rand Cadsuane’e, duygularını -bu seferki duygu sinirdi- sesine yansıtmadan.</p>
<p class="p2">“Bundan hiç kuşku duymadım,” dedi Cadsuane. “Yeniden doğduğunu öğrenmeden önce bile, seni olman gereken adama dönüştürebileceğimden hiç kuşku duymadım. Kuşku, en azından bu şekliyle, aptallar içindir. Sen aptal mısın Rand al’Thor?”</p>
<p class="p2">“İmkansız bir soru,” diye yanıt verdi Min. “Aptal olduğunu söylerse aptal olur. Aptal olmadığını söylerse daha fazla bilgelik aramadığını ima eder.”</p>
<p class="p2">“Pöf. Çok fazla kitap okuyorsun çocuğum.” Cadsuane bunu sevgiyle söylemişti. Rand’a döndü. “Ona güzel bir şey verirsin umarım.”</p>
<p class="p2">“Ne demek istiyorsun?” diye sordu Rand.</p>
<p class="p2">“İnsanlara bir şeyler veriyorsun,” dedi Cadsuane, “ölüme hazırlanarak. Yaşlıların ya da kazanamayacaklarını düşündükleri bir savaşa giden adamların sık sık yaptığı bir şeydir. Baban için bir kılıç, Andor Kraliçesi için bir <span class="t5">ter’angreal,</span> Lan Mandragoran için bir taç, Aiel kız ve bunun için mücevher.” Başını Min’e doğru salladı.</p>
<p class="p2">Rand gerildi. Bir düzeyde ne yaptığını biliyordu, ama yaptığı şeyin açıklanmasını dinlemek huzursuz ediciydi.</p>
<p class="p2">Min’in yüzü karardı. Kolunu sıktı.</p>
<p class="p2">“Benimle yürü,” dedi Cadsuane. “Yalnızca sen ve ben Lord Ejder.” Ona baktı. “İstersen.”</p>
<p class="p2">Min Rand’a baktı, ama Rand onun omzunu okşadı ve başını salladı. “Seninle çadırda buluşuruz.”</p>
<p class="p2">Min iç geçirdi, ama çekildi. Cadsuane yürümeye başlamıştı bile. Rand yetişmek için birkaç adım koşmak zorunda kaldı. Muhtemelen Cadsuane bunu görmekten keyif almıştı.</p>
<p class="p2">“Gecikmen yüzünden Moiraine Sedai sabırsızlanıyor,” dedi Cadsuane.</p>
<p class="p2">“Sen ne düşünüyorsun?”</p>
<p class="p2">“Onda bir parça bilgelik olduğunu düşünüyorum. Bununla birlikte, planının tamamen aptalca olduğunu düşünmüyorum. Ama daha fazla gecikmemen lazım.”</p>
<p class="p2">Rand, Shayol Ghul’e tam olarak ne zaman saldıracağını kasıtlı olarak söylememişti. Kimsenin bilmesini istemiyordu. Çevresinde kimse ne zaman saldıracağını bilmezse, o zaman Karanlık Varlık da bilemezdi.</p>
<p class="p2">“Yine de,” dedi Cadsuane, “gecikmen hakkında konuşmak için gelmedim. Moiraine Sedai’nin o konudaki... eğitimini iyi ele aldığını hissediyorum. Beni daha çok endişelendiren başka bir şey var.”</p>
<p class="p2">“Nedir o?”</p>
<p class="p2">“Ölmeyi bekliyor olman. Bunca şeyi başkalarına armağan ediyor olman. Yaşamak için çabalamaman.”</p>
<p class="p2">Rand derin bir nefes aldı. Arkasından bir grup Kız geliyordu. Küçük kamplarında, Rüzgarlar Çanağı’nın çevresinde, kafa kafaya vermiş konuşmakta olan Rüzgarbulanların yanından geçti. Kadınlar dingin yüzlerle ona ve Cadsuane’e baktılar.</p>
<p class="p2">“Bırak da kaderime gideyim Cadsuane,” dedi Rand. “Ölüme kucak açtım. Geldiği zaman kabulleneceğim onu.”</p>
<p class="p2">“Bunu duyduğuma sevindim,” dedi Cadsuane, “ve dünya hatırına senin canını vermeyeceğimi bir an bile düşünme.”</p>
<p class="p2">“Bunu en baştan açıkça ifade ettin,” dedi Rand. “O zaman neden şimdi endişeleniyorsun? Bu savaş benim sonumu getirecek. Öyle olmak zorunda.”</p>
<p class="p2">“Öleceğini varsaymaman gerek,” dedi Cadsuane. “Hemen hemen kaçınılmaz olsa bile, <span class="t5">kesinlikle</span> kaçınılmazmış gibi davranmaman gerek.”</p>
<p class="p2">“Elayne de aynı şeyi söyledi.”</p>
<p class="p2">“O zaman hayatında bir defa akıllıca bir laf etmiş. Ondan beklediğimden daha fazlası.”</p>
<p class="p2">Rand, Cadsuane’in onu kışkırtmasına izin vermeyi reddetti ve Cadsuane gülümsedi. Rand’ın kendini ne kadar iyi kontrol ettiğini görmek onu memnun etmişti. Bu yüzden onu sınıyordu.</p>
<p class="p2">Bu sınavlar hiç bitmeyecek miydi?</p>
<p class="p2"><span class="t5">Hayır,</span> diye düşündü Rand. <span class="t5">Son </span><span class="t5">sınava kadar bitmeyecek. En önemli sınava kadar.</span></p>
<p class="p2">Cadsuane patikada durdu ve Rand’ı da durdurdu. “Bana da verecek bir hediyen var mı?”</p>
<p class="p2">“Onları sevdiklerime veriyorum.”</p>
<p class="p2">Bu Cadsuane’in daha geniş gülümsemesine sebep oldu. “İlişkimiz her zaman rahat olmadı Rand al’Thor.”</p>
<p class="p2">“Öyle de denebilir.”</p>
<p class="p2">“Bununla birlikte,” diye devam etti Cadsuane onu izleyerek, “memnun olduğumu bilmeni isterim. İyi bir adam olup çıktın.”</p>
<p class="p2">“O zaman dünyayı kurtarmama izin veriyor musun?”</p>
<p class="p2">“Evet.” Cadsuane başını kaldırıp, yukarıda kaynayan bulutlara baktı. Rand’ın varlığıyla ayrılmaya başlamışlardı. Rand varlığını saklamaya ya da bulutları yerinde durdurmaya çalışmamıştı.</p>
<p class="p2">“Evet,” diye yineledi Cadsuane, “izin veriyorum. Bir an önce yaparsan. O karanlık büyüyor.”</p>
<p class="p2">Sözlerine uyarmış gibi, yer gürledi. Bunu gittikçe daha sık yapıyordu. Kamp sarsıldı ve adamlar sendeledi.</p>
<p class="p2">“Terkedilmişler olacak,” dedi Rand. “İçeri girdiğim zaman. Birinin onlarla yüzleşmesi gerek. Onlara karşı direnişi Aviendha’nın yönetmesini isteyeceğim. Senin yardımından faydalanabilir.”</p>
<p class="p2">Cadsuane başını salladı. “Üzerime düşeni yaparım.”</p>
<p class="p2">“Alivia’yı getir,” dedi Rand. “Güçlü biri, ama onu diğerlerinin yanına koymaya korkuyorum. Sınırları pek iyi anlamıyor.”</p>
<p class="p2">Cadsuane yine başını salladı ve Rand onun gözlerindeki bakışı görünce, onun bunu zaten planlamış olduğunu tahmin etti. “Ya Kara Kule?”</p>
<p class="p2">Rand çenesini çıkardı. Kara Kule bir tuzaktı. Tuzak olduğunu <span class="t5">biliyordu. </span>Taim, Rand’ı kapıyolla kaçamayacağı bir yere çekmeye çalışıyordu.</p>
<p class="p2">“Yardım etmesi için Perrin’i yolladım.”</p>
<p class="p2">“Ya bizzat gitme kararın?”</p>
<p class="p2"><span class="t5">Onlara yardım etmem lazım. Bir şekilde. Taim’in onları toplamasına izin verdim. Şimdi onları Taim’e bırakamam...</span></p>
<p class="p2">“Hala emin değilsin,” dedi Cadsuane, memnuniyetsizce. “Tuzağa düşerek hem kendini hem de hepimizi riske atarsın.”</p>
<p class="p2">“Ben...”</p>
<p class="p2">“Onlar özgür.” Cadsuane döndü ve uzaklaşacak oldu. “Taim ve adamları Kara Kule’den atıldı.”</p>
<p class="p2">“Ne?” diye sordu Rand, onun kolunu tutarak.</p>
<p class="p2">“Oradaki adamların kendilerini kurtardılar,” dedi Cadsuane. “Ama duyduklarıma bakılırsa bunu yaparken epey hırpalanmışlar. Bunu pek az kişi biliyor. Kraliçe Elayne daha bir süre onları savaşta kullanamayabilir. Ayrıntıları bilmiyorum.”</p>
<p class="p2">“Kendilerini mi kurtarmışlar?” dedi Rand.</p>
<p class="p2">“Evet.”</p>
<p class="p2"><span class="t5">Başardılar. Ya da Perrin başardı.</span></p>
<p class="p2">Rand sevindi, ama vicdan azabına kapıldı. Kaç kişiyi kaybetmişlerdi? Kendisi gitse onları kurtarabilir miydi? Durumlarını günler önce öğrenmişti, ama Moiraine’in bunun düşmeyi göze alamayacağı bir tuzak olduğu ısrarını gözeterek onları kendi hallerine bırakmıştı.</p>
<p class="p2">Ve şimdi kaçmışlardı.</p>
<p class="p2">“Keşke orada ne yapmayı amaçladığın konusunda senden bir yanıt alabilseydim,” dedi Cadsuane. İçini çekti, sonra başını iki yana salladı. “Sende bazı çatlaklar var Rand al’Thor, ama iş görmek zorundasın.”</p>
<p class="p2">Yanından ayrıldı.</p>
<p class="p2">&nbsp;</p>
<p class="p2">“Deepe iyi bir adamdı,” dedi Antail. “Maradon’un düşüşünden canlı kurtulmuştu. Duvar patladığında oradaydı, ama yaşadı ve savaşmaya devam etti. Sonunda Dehşetlordları onu yakaladı ve bir patlamayla işi bitirdi. Deepe son anlarını onlara örgüler fırlatarak geçirdi. İyi öldü.”</p>
<p class="p2">Malkier askerleri şehitlerine selam vererek kadehlerini Antail’e doğru kaldırdılar. Lan de kendi kadehini kaldırdı, ama ateşin çevresindeki insan halkasının dışında kaldı. Deepe’in emirlere itaat ettiğini diliyordu. Başını iki yana sallayarak şarabı başına dikti. Gece çökmüştü, ama saldırı ihtimaline karşı Lan’in adamları sırayla uyuyordu.</p>
<p class="p2">Lan kadehini iki parmağı arasında çevirerek Deepe’i düşündü. Adama öfkelenemediğini fark etti. Deepe, Gölge’nin en tehlikeli yönlendiricilerinden birini öldürmek istemişti. Kendi eline böyle bir fırsat geçse tepebileciğini söyleyemezdi Lan.</p>
<p class="p2">Adamlar şehitlere kadeh kaldırmaya devam ettiler. Her gece tekrarladıkları bir geleneğe dönüşmüştü ve tüm Sınırboylu kamplarına yayılmıştı. Lan adamların Antail ve Narishma’ya arkadaşları gibi davranmaya başlamalarını cesaret verici buluyordu. Asha’manlar mesafeliydi, ama Deepe’in ölümü Asha’manlarla sıradan askerler arasında bir bağ kurmuştu. Artık hepsi kasabın hesabını ödüyordu. Adamlar Antail’in yasını görmüş, kadeh kaldırmak için aralarına davet etmişlerdi.</p>
<p class="p2">Lan ateşten uzaklaştı ve kampın içinde yürümeye başladı. Atların yanında durarak Mandarb’ı kontrol etti. Aygır iyi dayanıyordu, ama sol böğründeki büyük yaranın üzerinde bir daha tüy bitmeyecekti. Yara güzelce iyileşiyordu. Seyisler, Deepe’in ölümüne sebep olan savaştan sonra yaralı atın gecenin içinden çıkıp gelmesini hala birbirlerine anlatıyorlardı. O gün pek çok binici öldürülmüş ya da atlarını kaybetmişlerdi. Pek az at Trolloclardan kaçıp kampa dönmeyi başarmıştı.</p>
<p class="p2">Lan, Mandarb’ın boynunu okşadı. “Yakında dinleneceğiz dostum,” dedi usulca. “Söz veriyorum.”</p>
<p class="p2">Mandarb karanlığın içinde hıhladı ve pek çok başka at da kişnedi.</p>
<p class="p2">“Bir yuvamız olacak,” dedi Lan. “Gölge yenilmiş, Nynaeve ve ben Malkier’i geri almış olacağız. Tarlalar yine çiçek açacak, göller temizlenecek. Otlaklar yeşerecek. Savaşacak Trolloclar olmayacak. Sırtına çocuklar binecek eski dostum. Günlerini elma yiyerek ve istediğin kısrağı seçerek, huzur içinde geçirebileceksin.”</p>
<p class="p2">Lan geleceğe umutla bakmayalı çok uzun zaman olmuştu. Onu şimdi burada, bu savaşın içinde bulması tuhaftı. Haşin bir adamdı o. Zaman zaman, kayalar ve kumlarla, ateşin yanında kahkahalar atan insanlardan daha çok ortak noktası olduğunu hissediyordu.</p>
<p class="p2">Bunu kendisi yapmıştı. Olması gereken kişiydi bu, bir gün Malkier’e dönecek ve ailesinin şerefini koruyacak kişi. Rand al’Thor o kabuğu kırmaya başlamıştı ve sonra Nynaeve’in aşkı tamamen paramparça etmişti.</p>
<p class="p2"><span class="t5">R</span><span class="t5">and bunu biliyor mu acaba,</span> diye düşündü Lan, fırçayı alıp Mandarb’ı fırçalamaya başlayarak. Lan, daha çocukluktan itibaren ölmek üzere seçilmiş olmanın nasıl bir şey olduğunu biliyordu. Afet işaret edilerek, hayatını orada vereceğinin söylenmesinin nasıl bir şey olduğunu biliyordu. Işık, hem de nasıl biliyordu. Muhtemelen Rand al’Thor ikisinin birbirine ne kadar benzediğini asla bilmeyecekti.</p>
<p class="p2">Lan bir süre Mandarb’ı fırçaladı, ama iliklerine dek bitkin düşmüştü. Belki de uyumalıydı. Nynaeve olsa uyumasını söylerdi. Nasıl bir konuşma olacağını hayal etti ve gülümsedi. Nynaeve bir generalin uyuması gerektiğini, atlara bakacak bir sürü seyis olduğunu söylerdi ve tartışmayı kazanırdı.</p>
<p class="p2">Ama Nynaeve orada değildi. Lan fırçalamaya devam etti.</p>
<p class="p2">Biri at sırasına yaklaştı. Lan ayak seslerini adam gelmeden çok önce duydu elbette. Lord Baldhere oradaki nöbetçilerden birine başını salladı, seyis aletlerinin arasından bir fırça aldı ve kendi atına yaklaştı. Ancak o zaman Lan’i fark etti.</p>
<p class="p2">“Lord Mandragoran?” dedi.</p>
<p class="p2">“Lord Baldhere,” dedi Lan, Kandorlu’ya başını sallayarak. Kraliçe Ethenielle’in kılıçtaşıyanı ince bir adamdı ve siyah saçlarına kır düşmüştü. Baldhere büyük kumandanlardan biri değildi, ama yine de iyi bir kumandandı ve kralının ölümünden beri Kandor’a iyi hizmet etmişti. Pek çok kişi Kraliçe’nin Baldhere ile evleneceğini düşünüyordu. Bu aptalcaydı tabii. Ethenielle ona kardeş gözüyle bakıyordu. Dahası, bu tür şeylere dikkat eden biri Baldhere’in erkekleri kadınlara tercih ettiğini görebilirdi.</p>
<p class="p2">“Rahatsız ettiğim için özür dilerim Dai Shan,” dedi Baldhere. “Burada başka biri olduğunu fark etmemiştim.” Geri çekilecek oldu.</p>
<p class="p2">“İşim bitmek üzere,” dedi Lan. “Seni engellemeyeyim.”</p>
<p class="p2">“Seyisler iyi iş görüyor,” dedi Baldhere. “İşlerini kontrol etmek için gelmemiştim. Zaman zaman, basit ve tanıdık bir iş yapmanın düşünmemi kolaylaştırdığını fark etmişimdir.”</p>
<p class="p2">“Bunu fark etmiş olan tek kişi sen değilsin,” dedi Lan, Mandarb’ı fırçalamaya devam ederek.</p>
<p class="p2">Baldhere güldü, sonra bir süre sessiz kaldı. Sonunda konuştu. “Dai Shan,” dedi, “Lord Agelmar hakkında endişeleniyor musun?”</p>
<p class="p2">“Ne açıdan?”</p>
<p class="p2">“Kendini fazla zorladığından endişeleniyorum,” dedi Baldhere. “Yaptığı bazı seçimler... kafamı karıştırdı. Savaş hakkındaki kararları <span class="t5">kötü</span> olduğundan değil. Yalnızca, bana fazla saldırgan geldi.”</p>
<p class="p2">“Bu bir savaş. Düşmanı alt etmek için ne kadar saldırgan olunursa o kadar iyi.”</p>
<p class="p2">Baldhere bir süre sessiz kaldı. “Elbette. Ama Lord Yokata’nın iki süvari alayını kaybettiğini fark ettin mi?”</p>
<p class="p2">“Bu talihsizlik oldu, ama hatalar olabilir.”</p>
<p class="p2">“Lord Agelmar’ın yapmaması gereken bir hataydı. Daha önce de benzer deneyimler yaşadı Dai Shan. Sonuçlarını görebilmiş olmalıydı.”</p>
<p class="p2">Trolloclara karşı düzenledikleri son saldırılardan birinde olmuştu. Asha’manlar Fal Eisen’i ve çevredeki bölgeyi ateşe veriyorlardı. Agelmar’ın emirleri üzerine Yokata süvarilerini alıp geniş bir tepeyi dolanarak, Asha’manlara doğru ilerleyen bir Trolloc ordusunun sağ kanadına saldırmıştı. Agelmar klasik kıskaç harekatıyla düşmanın sol kanadına da bir süvari birliği gönderecekti ve Asha’manlar dönüp Trolloclara doğrudan saldıracaktı.</p>
<p class="p2">Ama Gölge’nin önderleri manevrayı görmüştü. Agelmar ve Asha’manlar eyleme geçemeden, büyük bir Trolloc birliği tepenin üzerinden Yokata’nın kendi sağ kanadına saldırmış, kalanlar da Yokata’ya doğrudan saldırarak süvarilerini kuşatmıştı.</p>
<p class="p2">Tüm süvariler, son adamına kadar öldürülmüştü. Hemen ardından Trolloclar Asha’manlara dönmüştü ve Asha’manlar canlarını zor kurtarmışlardı.</p>
<p class="p2">“Agelmar yoruldu Dai Shan,” dedi Baldhere. “Agelmar’ı <span class="t5">tanıyorum. </span>Uyanık ve tetikte olsaydı asla böyle bir hata yapmazdı.”</p>
<p class="p2">“Baldhere, kim olsa böyle bir hata yapabilir.”</p>
<p class="p2">“Lord Agelmar en büyük kumandanlardan biri. Savaşı sıradan insanlardan daha farklı bir şekilde görebilmeli.”</p>
<p class="p2">“Ondan çok fazla şey beklemediğinden emin misin?” diye sordu Lan. “Agelmar yalnızca bir insan. Sonuçta hepimiz insanız.”</p>
<p class="p2">“Ben... Belki de haklısın,” dedi Baldhere, endişeliymiş gibi eli kılıcında. Kraliçe’nin silahlarını taşımıyordu elbette -onu yalnızca Kraliçe görev başındayken yapıyordu. “Sanırım bu bir içgüdü Lan. Bir kaşıntı. Agelmar çok yorgun görünüyor ve bunun onun plan yapma yeteneğini etkilediğinden korkuyorum. Lütfen, onu bir izle.”</p>
<p class="p2">“İzlerim,” dedi Lan.</p>
<p class="p2">“Teşekkür ederim,” dedi Baldhere. İlk geldiği zamana göre çok daha az endişeli görünüyordu.</p>
<p class="p2">Lan, Mandarb’ı bir kez daha fırçaladı, Baldhere’i atıyla ilgilenmek üzere yalnız bıraktı ve kampın içinden geçip kumanda çadırına gitti. İçeri girdi; çadır aydınlatılmıştı ve iyi korunuyordu, ama görev başındaki askerlerin savaş haritalarını görmelerine izin verilmiyordu.</p>
<p class="p2">Lan girişi örten asılı giysilerin çevresinden dolandı ve Agelmar’ın astı olan, bu iç odayı koruyan iki Shienarlı kumandana başını salladı. Adamlardan biri yere yayılmış haritaları inceliyordu. Agelmar orada değildi. Bir önderin de arada bir uyuması gerekirdi.</p>
<p class="p2">Lan çömeldi ve haritaya baktı. Yarınki geri çekilişten sonra Kanlı Pınarlar denen bir yere geleceklerdi. Mekan adını, suyun altındaki kayalar yüzünden ırmağın kan rengi akıyormuş gibi görünmesinden alıyordu. Kanlı Pınarlar’da yakındaki tepeler yüzünden küçük bir irtifa avantajları vardı ve Agelmar okçuları ve süvarileri birlikte kullanarak orada Trolloclara saldırı düzenlemek istiyordu. Yine tarlalar yakılacaktı elbette.</p>
<p class="p2">Lan tek dizinin üzerinde eğilerek, Agelmar’ın hangi ordunun nerede savaşacağı ve saldırıları nasıl böleceği hakkındaki notlarına baktı. Hırslı bir plandı, ama özellikle endişe verici görünen bir şey yoktu.</p>
<p class="p2">O haritaları incelerken çadır kapakları hışırdadı ve Agelmar, Saldaealı Leydi Ells’le usul usul konuşarak içeri girdi. Lan’i gördüğü zaman durdu ve Leydi Ells’ten sessizce müsaade istedi. Lan’e yaklaştı.</p>
<p class="p2">Agelmar bitkinlikten çökmüş görünmüyordu, ama Lan adamın duruşunun ardındaki yorgunluk işaretlerini görmeyi öğrenmişti. Kırmızı gözler. Hafifçe dil-otu -uzun süre uyuyamayan insanların zihinlerini uyandırmak için çiğnedikleri bir ot- kokan bir nefes. Agelmar yorgundu, ama kamptaki başka herkes de yorgundu.</p>
<p class="p2">“Gördüklerini onaylıyor musun Dai Shan?” diye sordu Agelmar çömelerek.</p>
<p class="p2">“Bir geri çekilme harekatı için çok saldırgan.”</p>
<p class="p2">“Farklı bir eylemi göze alabilir miyiz?” diye sordu Agelmar. “Arkamızda yanmış tarlalar bırakıyoruz. Shienar’a öyle çok zarar veriyoruz ki, Gölge’nin eline geçse daha kötü olamazdı. O külleri söndürmek için Trolloc kanı dökeceğim.”</p>
<p class="p2">Lan başını salladı.</p>
<p class="p2">“Baldhere seninle konuştu mu?” diye sordu Agelmar.</p>
<p class="p2">Lan sertçe başını kaldırdı.</p>
<p class="p2">Agelmar solgun bir yüzle gülümsedi. “Yokata ve adamlarını kaybetmemizle ilgiliydi galiba.”</p>
<p class="p2">“Evet.”</p>
<p class="p2">“Bir hata olduğu kesin,” dedi Agelmar. “Bu konuda biri bana hesap soracak mı diye merak ediyordum. Baldhere böyle bir hatayı asla yapmamam gerektiğini düşünüyor.”</p>
<p class="p2">“Kendini fazla zorladığını düşünüyor.”</p>
<p class="p2">“Baldhere taktik konularda iyidir,” dedi Agelmar, “ama sandığı kadar bilgili değil. Kafası büyük kumandanlar hakkında hikayelerle dolu. Ben kusursuz biri değilim Dai Shan. Bu tek hatam olmayacak. Bu hatamı gördüğüm gibi onları da göreceğim ve ders alacağım.”</p>
<p class="p2">“Yine de, belki biraz daha fazla uyumanı sağlamalıyız.”</p>
<p class="p2">“Ben son derece sağlıklıyım Lord Mandragoran. Sınırlarımı biliyorum. Tüm hayatımı onları öğrenerek geçirdim. Bu savaş beni sınırlarıma kadar zorlayacak ve ben buna izin vermeliyim.”</p>
<p class="p2">“Ama...”</p>
<p class="p2">“Beni görevden al ya da rahat bırak,” dedi Agelmar, sözünü keserek. “Tavsiye dinlerim -aptal değilim- ama neyi yapıp neyi yapmamam gerektiğinin söylenmesine izin vermem.”</p>
<p class="p2">“Pekala,” dedi Lan, ayağa kalkarak. “Bilgeliğine güveniyorum.”</p>
<p class="p2">Agelmar başını salladı ve bakışlarını haritalara çevirdi. Lan sonunda yatmak üzere çadırdan çıktığında hala planları üzerinde çalışıyordu.</p>
</body>
</html>