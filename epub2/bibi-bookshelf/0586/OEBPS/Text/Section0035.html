<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 2.0.3.0"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p4"><span class="t2">26</span></p>
<p class="p4"><!--StartFragment-->-----------------------------------------------------------------<!--EndFragment--><br/></p>
<p class="p0"><span class="t2">HESABA KATILMASI GEREKENLER</span></p>
<p class="p0"><span class="t2">&nbsp;</span></p>
<p class="p2">“O Seanchanların yanında savaşmaktan hoşlanmıyorum,” dedi Gawyn usulca, gelip Egwene’in yanında dikilerek.</p>
<p class="p2">Egwene de hoşlanmıyordu ve içindeki bu duyguyu Gawyn’in de sezebildiğini biliyordu. Ne diyebilirdi? Seanchanları geri çeviremezdi. Gölge bayrağı altında savaşması için Sharalıları getirmişti. Bu yüzden Egwene elindeki kaynakları kullanmak zorundaydı. Ne olursa.</p>
<p class="p2">Çayırdan geçerek Arafel’in iki kilometre kadar doğusundaki buluşma yerine giderken boynu kaşındı. Bryne güçlerinin büyük kısmını geçide yerleştirmişti bile. Geçidin hemen güneyindeki tepelerin üzerinde Aes Sedaileri görebiliyordu. Hemen aşağılarına, yamaçlara, okçular ve kargılı askerler konuşlanmıştı. Birlikler dinlenmişti. Egwene’in güçlerinin geri çekilerek geçirdiği günler, düşmanın onları çatışmaya çekme çabalarına rağmen, savaşın yorgunluğunu bir parça atmalarını sağlamıştı.</p>
<p class="p2">Egwene’in başarısı Seanchanların savaşa katılmasına ve Shara yönlendiricilerine karşı koymalarına bağlıydı. Midesi burkuldu. Bir seferinde, Caemlyn’de acımasız adamların aç köpekleri bir çukurda dövüştürdüklerini ve hangisinin kazanacağına dair kumar oynadıklarını duymuştu. Bu da aynı şeydi. Seanchan <span class="t5">damane</span>leri özgür kadınlar değillerdi. Savaşmayı kendileri seçmiyordu. Sharalı erkek yönlendiriciler hakkında gördüklerine bakılırsa, onlar da hayvandan çok farklı değillerdi.</p>
<p class="p2">Egwene, Seanchanlarla işbirliği yapmak yerine, aldığı her nefeste onlarla savaşmalıydı. Toplanmış Seanchanlara yaklaşırken içgüdüleri isyan ediyordu. Bu görüşmeyi Seanchanların önderi istemişti. Işık izin verse de çabucak olup bitse.</p>
<p class="p2">Egwene bu Fortuona denen kadın hakkında raporlar almıştı, bu yüzden ne beklemesi gerektiğini biliyordu. Ufak tefek Seanchan imparatoriçesi küçük bir platformun üzerinde durmuş, savaş hazırlıklarını izliyordu. Üzerinde ışıltılı bir elbise vardı ve elbisenin saçmalık ölçüsünde uzun eteği arkasında uzanıyordu. Eteği, dehşet verici şekilde açık saçık giysiler giyen <span class="t5">da’covale</span>lerden sekizi taşıyordu. Kan’ın muhtelif üyeleri gruplar halinde, dikkatli pozlar takınarak bekliyorlardı. Hemen hemen siyah zırhlar içindeki Ölümnöbetçileri, İmparatoriçe’nin çevresine kaya parçaları gibi dizilmişti.</p>
<p class="p2">Egwene, kendi askerlerinin ve Kule Salonu’nun büyük kısmının korumasında yaklaştı. Fortuona ilk önce Egwene’in onu kampında ziyaret etmesi için ısrarcı olmuştu. Egwene reddetmişti elbette. Bir anlaşmaya varmak saatler almıştı. İkisi de Arafel’deki bu mekana gelecekti ve ikisi de oturmak yerine ayakta duracaktı, böylece hiçbiri diğerine tepeden bakmayacaktı. Yine de Egwene kadını burada beklerken bulunca sinirlenmişti. Bu toplantının zamanını, ikisinin aynı anda geleceği şekilde ayarlamak istemişti.</p>
<p class="p2">Fortuona savaş hazırlıklarından döndü ve Egwene’e baktı. Siuan’ın aldığı raporların çoğu yanlış gibiydi. Evet, Fortuona çocuğa benziyordu biraz, ince yapılıydı ve narin yüz hatlarına sahipti. Ama benzerlik önemsizdi. Hiçbir çocuğun bu kadar keskin, bu kadar hesapçı bakışları olmazdı. Egwene beklentilerini değiştirdi. Fortuona’yı şımarık bir genç, el üstünde tutulduğu bir hayatın ürünü olarak hayal etmişti.</p>
<p class="p2">“Seninle şahsen, kendi sesimle konuşmanın uygun olup olmayacağını düşündüm,” dedi Fortuona.</p>
<p class="p2">Yakında, Seanchan Kan’ından pek çok kişi -boyalı tırnaklarından ve kısmen tıraşlanmış kafalarından belli oluyordu- inledi. Egwene onları duymazdan geldi. Yanlarında pek çok <span class="t5">sul’dam</span> ve <span class="t5">damane</span> çifti duruyordu. O çiftlerin dikkatini dağıtmasına izin verirse, öfkesine kapılabilirdi.</p>
<p class="p2">“Ben de senin gibi, böylesine korkunç katliamlar yapmış biriyle konuşmamın uygun olup olmayacağını düşündüm,” dedi Egwene.</p>
<p class="p2">“Seninle konuşmaya karar verdim,” diye devam etti Fortuona, Egwene’in yorumunu duymazdan gelerek. “Şimdilik seni bir <span class="t5">marath’damane</span> olarak değil, bu diyarların halkı arasında bir kraliçe olarak görmemin daha iyi olacağını düşünüyorum.”</p>
<p class="p2">“Hayır,” dedi Egwene. “Beni neysem o olarak göreceksin kadın. Bunu talep ediyorum.”</p>
<p class="p2">Fortuona dudaklarını büzdü. “Pekala,” dedi sonunda. “Daha önce de <span class="t5">damane</span>lerle konuştum. Hobi olarak <span class="t5">damane</span> eğitiyorum. Seni bu şekilde görmek protokol ihlali sayılmaz, çünkü İmparatoriçe evcil köpekleriyle konuşabilir.”</p>
<p class="p2">“O zaman ben de seninle doğrudan konuşacağım,” dedi Egwene, yüzünü ifadesiz tutarak. “Çünkü Amyrlin pek çok mahkemede yargıçlık yapar. Onları mahkum edebilmek için katillerle, tecavüzcülerle konuşabilmelidir. Onların yanında rahat ederdin sanırım, ama seni mide bulandırıcı bulacaklarından kuşkulanıyorum.”</p>
<p class="p2">“Bunun huzursuz bir ittifak olacağını görebiliyorum.”</p>
<p class="p2">“Aksini mi bekliyordun?” diye sordu Egwene. “Kardeşlerimi tutsak aldın. Onlara yaptıkların cinayetten de beter. Onlara işkence ettin, iradelerini kırdın. Işık’tan dilerdim ki, onları öldürmekle yetinseydin.”</p>
<p class="p2">“Yapılması gerekeni anlamanı beklemiyorum,” dedi Fortuona, savaş meydanına dönerek. “Sen bir <span class="t5">marath’damane</span>’sin. Senin... kendi anlayışına göre, kendi çıkarına konuşman doğal.”</p>
<p class="p2">“Gerçekten de doğal,” dedi Egwene yumuşak bir sesle. “Bu yüzden beni olduğum gibi görmeni istiyorum, çünkü toplumunuzun ve imparatorluğunuzun yalanlar üzerine kurulu olduğunu gösteren nihai kanıtım. İşte burada duruyorum, herkesin iyiliği için tasmalanması gerektiği konusunda ısrar ettiğiniz bir kadın. Ama sahip olmam gerektiğini söylediğiniz vahşiliği ve tehlikeli eğilimleri göstermiyorum. Tasmalarınıza karşı özgür kaldığım sürece, nefes alan her kadına ve her erkeğe, sizin yalancı olduğunuzu kanıtlıyorum.”</p>
<p class="p2">Diğer Seanchanlar mırıldanmaya başladı. Fortuona serinkanlılığını korudu.</p>
<p class="p2">“Bizim yanımızda çok daha mutlu olurdun,” dedi Fortuona.</p>
<p class="p2">“Ah, gerçekten mi?” dedi Egwene.</p>
<p class="p2">“Evet. Tasmadan nefret ettiğini söylüyorsun, ama onu taksan ve görsen, daha huzurlu bir hayat olduğunu anlardın. Biz <span class="t5">damane</span>lerimize işkence etmiyoruz. Onlara bakıyoruz ve ayrıcalıklı yaşamlar yaşamalarına izin veriyoruz.”</p>
<p class="p2">“Bilmiyorsun, değil mi?” diye sordu Egwene.</p>
<p class="p2">“Ben İmparatoriçe’yim,” dedi Fortuona. “Hükmüm denizlerin ötesine uzanıyor ve korumam altındaki diyarlar insanlığın bildiği ve düşündüğü her yeri kapsıyor. Eğer bilmediğim şeyler varsa, İmparatorluğumdakiler tarafından biliniyordur, çünkü <span class="t5">ben</span> İmparatorluğum.”</p>
<p class="p2">“Harika,” dedi Egwene. “Peki İmparatorluğun benim eskiden sizin tasmalarınızdan birini <span class="t5">taktığımı</span> biliyor mu? <span class="t5">Sul’dam</span>larınızdan biri tarafından eğitildiğimi?”</p>
<p class="p2">Fortuona gerildi, sonra Egwene’i bir şok ifadesiyle ödüllendirdi, ama hemen kendine hakim oldu.</p>
<p class="p2">“Falme’deydim," dedi Egwene. “Renna tarafından eğitilmiş bir <span class="t5">damane</span>. Evet, tasmanı taktım kadın. Huzur bulmadım. Acı, aşağılanma ve dehşet buldum.”</p>
<p class="p2">“Ben neden bunu bilmiyorum?” diye sordu Fortuona yüksek sesle, dönerek. “Neden bana söylemediniz?”</p>
<p class="p2">Egwene toplanmış Seanchan asillerine baktı. Fortuona özellikle bir adama hitap edermiş gibi görünüyordu, dantellerle bezenmiş zengin siyah ve altın kumaşlara bürünmüş bir adam. Adamın tek gözünün üzerinde göz yaması vardı, giysilerine uyması için siyah bir göz yaması, ve iki elindeki tırnaklar siyaha boyanmıştı...</p>
<p class="p2">“<span class="t5">Mat?</span>” diye kekeledi Egwene.</p>
<p class="p2">Mat elini belli belirsiz salladı, mahcup görünüyordu.</p>
<p class="p2"><span class="t5">Ah, Işık,</span> diye düşündü Egwene. <span class="t5">Mat kendini ne duruma düşürdü?</span> Planlarını hızla aklından geçirdi. Mat, Seanchan asili numarası yapıyordu. Onun gerçekte kim olduğunu biliyor olmalıydılar. Onu kurtarmak için bir şey verebilir miydi?</p>
<p class="p2">“Yaklaş,” dedi Fortuona.</p>
<p class="p2">“Bu adam...” diye başladı Egwene, ama Fortuona sözünü kesti.</p>
<p class="p2">“Knotai,” dedi, “bu kadının kaçak bir <span class="t5">damane</span> olduğunu biliyor muydun? Onu çocukluğundan tanıyorsun sanırım.”</p>
<p class="p2">“Onun kim olduğunu biliyor musun?” diye sordu Egwene.</p>
<p class="p2">“Elbette biliyorum,” dedi Fortuona. “Adı Knotai, ama daha önce Matrim Cauthon deniyordu. Birlikte büyümüş olsanız da, sana hizmet edeceğini sanma <span class="t5">marath’damane.</span> O artık Kuzgun Prensi ve bu konumu benimle evlenerek kazandı. O Seanchanlara, Kristal Taht’a ve İmparatoriçe’ye hizmet ediyor.”</p>
<p class="p2">“Sonsuza dek yaşasın,” diye ekledi Mat. “Selam Egwene. Sharalılardan kaçtığını duyduğuma sevindim. Beyaz Kule nasıl? Hala... beyazdır herhalde?”</p>
<p class="p2">Egwene bir Mat’e, bir Seanchan İmparatoriçesi’ne bakıyordu. Sonunda, başka bir şey yapamadığından, kahkahayı bastı. “Matrim Cauthon’la mı evlendin?”</p>
<p class="p2">“Alametler işaret etti,” dedi Fortuona.</p>
<p class="p2">“Bir <span class="t5">ta’veren</span>’e fazla yaklaşmışsın,” dedi Egwene, “ve böylece Desen seni ona bağladı.”</p>
<p class="p2">“Aptalca batıl inançlar,” dedi Fortuona.</p>
<p class="p2">Egwene, Mat’e baktı.</p>
<p class="p2">“<span class="t5">Ta’veren</span> olmak bana pek bir şey kazandırmadı,” dedi Mat ekşi ekşi. “Sanırım Desen beni çizmelerimden yakalayıp Shayol Ghul’e sürüklemediği için minnettar olmalıyım. Küçük bir nimet.”</p>
<p class="p2">“Sorumu yanıtlamadın Knotai,” dedi Fortuona. “Bu kadının kaçak bir <span class="t5">damane</span> olduğunu biliyor muydun? Eğer biliyorduysan, neden bana söylemedin?”</p>
<p class="p2">“Bu konuda fazla düşünmedim,” dedi Mat. “Çok kısa bir süre <span class="t5">damane </span>oldu Tuon.”</p>
<p class="p2">“Bunu başka zaman konuşacağız,” dedi Fortuona alçak sesle. “Hoş olmayacak.” Egwene’e döndü. “Eski bir <span class="t5">damane</span> ile konuşmak, yeni yakalanmış biriyle ya da her zaman özgür olmuş biriyle konuşmakla aynı değil. Bu olayın söylentisi yayılacaktır. Bana... rahatsızlık yarattın.”</p>
<p class="p2">Egwene kadına şaşkın şaşkın baktı. Işık! Bu insanlar tamamen kaçıktı. “Bu görüşmeyi yapmamız konusunda ısrar etmenin amacı neydi? Yenidendoğan Ejder savaşımıza yardım edeceğini söylüyor. O zaman yardım et.”</p>
<p class="p2">“Seninle görüşmem gerekiyordu,” dedi Fortuona. “Sen benim buradaki karşıtımsın. Ejder’in önerdiği bu barışa katılmayı kabul ettim, ama koşullarım var.”</p>
<p class="p2"><span class="t5">Ah, Işık, Rand,</span> diye düşündü Egwene. <span class="t5">Onlara neler vaat ettin?</span> Kendini hazırladı.</p>
<p class="p2">“Savaşmayı kabul etmeye ek olarak,” dedi Fortuona, “egemen ulusların sınırlarını mevcut haliyle kabul edeceğim. Sınırlarımızı ihlal edenler hariç, hiçbir <span class="t5">marath’damane’ye</span> itaat dayatmayacağız.”</p>
<p class="p2">“Peki hangi sınırlarmış onlar?” diye sordu Egwene.</p>
<p class="p2">“Mevcut haliyle belirlenmiş...”</p>
<p class="p2">“Daha açık konuş,” dedi Egwene. “Bana kendi sesinle söyle kadın. Hangi sınırlar.”</p>
<p class="p2">Fortuona dudaklarını birbirine bastırdı. Sözünün kesilmesine alışık olmadığı açıktı. “Altara, Amadicia, Tarabon ve Almoth Ovası bizim kontrolümüzde.”</p>
<p class="p2">“Tremalking,” dedi Egwene. “Tremalking’i ve diğer Deniz Halkı adalarını özgür bırakacak mısınız?”</p>
<p class="p2">“Onları saymadım, çünkü onlar sizin kıtanızda değil, denize dahil. Sizi ilgilendirmezler. Dahası, Yenidendoğan Ejder’le yaptığım anlaşmanın bir parçası değiller. O oralardan bahsetmedi.”</p>
<p class="p2">“Rand’ın aklında çok şey var. Tremalking benimle yapacağın anlaşmanın bir parçası olacak.”</p>
<p class="p2">“Böyle bir anlaşma yaptığımızın farkında değildim,” dedi Fortuona sakin sakin. “Benim yardımımı isteyen sizdiniz. Emredersem bir dakikada gideriz. Yardımımız olmadan o orduya karşı haliniz ne olur? Daha birkaç gün önce yardım etmem için yalvarıyordunuz.”</p>
<p class="p2"><span class="t5">Yalvarmak mı?</span> diye düşündü Egwene. “Son Savaş’ı kaybedersek ne olacağının farkında mısın? Karanlık Varlık Çark’ı kıracak, Koca Yılan’ı öldürecek ve her şey sona erecek. O da, eğer şanslıysak. Şanslı değilsek Karanlık Varlık dünyayı kendi çarpık suretinde yeniden yaratacak. Tüm insanlar ona bağlı olacak ve sonsuza dek ıstırap, kölelik ve işkence içinde yaşayacaklar.”</p>
<p class="p2">“Bunun farkındayım,” dedi Fortuona. “Bu çatışma -bu savaş meydanında yapılan- sonucu belirleyecekmiş gibi konuşuyorsun.”</p>
<p class="p2">“Eğer ordum yok olursa,” dedi Egwene, “tüm çabamız tehlikeye girer. Gerçekten de her şey burada ne olacağına bağlı olabilir.”</p>
<p class="p2">“Katılmıyorum,” dedi Fortuona. “Senin orduların yaşamsal öneme sahip değil. Yeminden dönenlerin çocuklarıyla dolu. Gölge’yle savaşıyorsun ve bu yüzden şerefli biri olduğunu kabul ediyorum. Eğer kaybedersen, ben Seanchan’a dönerim ve Her Daim Muzaffer Ordu’nun tüm kudretini toplar, bu... dehşete karşı onu sürerim. Son Savaş’ı yine de kazanabiliriz. Siz olmadan daha zor olur ve <span class="t5">damane</span>lerin ve potansiyel <span class="t5">damane</span>lerin canlarını boşa harcamak istemem, ama Gölge’ye kendi başımıza karşı koyabileceğimizden eminim.”</p>
<p class="p2">Egwene’le göz göze geldi.</p>
<p class="p2"><span class="t5">Ne kadar da soğuk,</span> diye düşündü Egwene. <span class="t5">Blöf yapıyor: Öyle olmalı. </span>Siuan’ın göz ve kulaklarından gelen raporlar Seanchanların anayurdunun kargaşa içinde olduğunu söylüyordu. Tahta kimin geçeceğine dair bir kriz.</p>
<p class="p2">Belki Fortuona gerçekten de İmparatorluğun tek başına Gölge’ye karşı durabileceğine inanıyordu. Eğer öyleyse, yanılıyordu.</p>
<p class="p2">“Bizim yanımızda savaşacaksınız,” dedi Egwene. “Rand’la anlaşma yaptın ve ona yemin ettin, sanıyorum.”</p>
<p class="p2">“Tremalking bizimdir.”</p>
<p class="p2">“Öyle mi?” dedi Egwene. “Peki başlarına bir önder koydun mu? Hükmünü kabul eden, Deniz Halkı’ndan birini?”</p>
<p class="p2">Fortuona yanıt vermedi.</p>
<p class="p2">“Fethettiğiniz diğer toprakların çoğu size sadık,” dedi Egwene. “Altaralılar ve Amadicialılar sizi takip eder. Anlaşılıyor ki, Tarabonlular da. Ama Deniz Halkı... onlardan tekinin bile sizi desteklediğini ya da topuğunuzun altında huzur içinde yaşadığını duymadım.”</p>
<p class="p2">“Sınırlar...”</p>
<p class="p2">“Biraz önce bahsettiğin, haritalardaki sınırlar, Tremalking’i Deniz Halkı’nın ülkesi olarak gösteriyor. Anlaşmamız mevcut sınırları olduğu haliyle koruyorsa, Tremalking’de sizi tanıyan bir hükümdara ihtiyacınız olacak.”</p>
<p class="p2">Egwene’e zayıf bir argüman gibi geliyordu bu. Seanchanlar fatih bir halktı. Hükümlerinin yasal olup olmadığına neden aldıracaklardı ki? Ama Fortuona, Egwene’in sözlerini tartar göründü. Kaşlarını çatarak düşüncelere dalmıştı.</p>
<p class="p2">“Bu... iyi bir sav,” dedi sonunda. “Onlar bizi kabul etmedi. Sunduğumuz barışı reddederek aptallık ediyorlar, ama sahiden de reddettiler. Pekala, Tremalking’i bırakacağız, ama sen nasıl eklediysen ben de anlaşmaya bir madde ekleyeceğim.”</p>
<p class="p2">“Nedir o madde?"</p>
<p class="p2">“Kule’ne ve tüm diyarlara şunu duyuracaksın,” dedi Fortuona. “Ebou Dar’a gelmek ve doğru düzgün tasmalanmak isteyen tüm <span class="t5">marath’damane</span>lere, bunu yapma izni verilecek.”</p>
<p class="p2">“İnsanların tasmalanmayı <span class="t5">isteyeceğini</span> mi düşünüyorsun?” Kadın deliydi. Deli olmalıydı.</p>
<p class="p2">“Elbette isteyecekler,” dedi Fortuona. “Seanchan’da, araştırmalarınız sırasında bazen yönlendirebilenleri gözden kaçırabiliyoruz. Kim olduklarını fark ettiklerinde onlar bize gelir ve tasmalanmayı talep ederler. Tıpkı olması gerektiği gibi. Kimseyi bizden uzak durmaya zorlamayacaksınız. Gelmelerine izin vereceksiniz.”</p>
<p class="p2">“Sana söz veriyorum, kimse bunu istemez.”</p>
<p class="p2">“O zaman böyle bir bildiri yayınlamakta sakınca görmezsin,” dedi Fortuona. “Halkınızı <span class="t5">damane</span>lerin faydaları hakkında eğitmek için elçiler göndereceğim -öğretmenlerimiz barış içinde gelecek, çünkü anlaşmaya bağlı kalacağız. Bence şaşıracaksın. Bazıları doğru olanı görecek.”</p>
<p class="p2">“Ne istersen yap,” dedi Egwene eğlentiyle. “Kanunları ihlal etmezseniz, sanırım çoğu kişi... elçilerinizin gelmesine izin verir. Bütün hükümdarlar adına konuşamam.”</p>
<p class="p2">“Ya senin kontrolün altındaki topraklar? Tar Valon? Elçilerimizin gelmesine izin verecek misin?”</p>
<p class="p2">“Eğer kanunları ihlal etmezlerse,” dedi Egwene, “onları susturmam. İnsanları isyana sürüklemeden fikirlerini söyleyebilecek olsalar Beyazpelerinlere de izin verirdim. Ama <span class="t5">Işık,</span> kadın. Gerçekten de buna inanıyor...”</p>
<p class="p2">Fortuona’yı izleyerek sustu. Kadın söylediklerine inanıyordu. Egwene’in anlayabildiği kadarıyla, gerçekten inanıyordu.</p>
<p class="p2"><span class="t5">En azından dürüst, </span>diye düşündü Egwene.<span class="t5"> Deli. Deli ama dürüst.</span></p>
<p class="p2">“Ya sizin elinizdeki <span class="t5">damane</span>ler?” dedi Egwene. “Serbest kalmak isterlerse gitmelerine izin verecek misiniz?”</p>
<p class="p2">“Doğru düzgün eğitilmiş olan hiçbir <span class="t5">damane</span> gitmek istemez.”</p>
<p class="p2">“Bu her iki taraf için eşit olmalı,” dedi Egwene. “Yönlendirebildiğini anladığınız bir kız? <span class="t5">Damane</span> olmak istemezse, sizin topraklarınızdan çıkıp bize katılmasına izin verecek misiniz?”</p>
<p class="p2">“Bu, öfkeli bir <span class="t5">grolm</span>’u şehir meydanına salıvermek gibi olur.”</p>
<p class="p2">“İnsanların gerçeği göreceğini söyledin,” dedi Egwene. “Sizin yaşam tarzınız güçlüyse, idealleriniz doğruysa, o zaman insanlar bunu görecektir. Eğer size katılmıyorlarsa onları zorlamamalısınız. Bırakın gitmek isteyen gitsin. O zaman elçilerinizin Tar Valon’da konuşmasına izin veririm. Işık! Onlara kalacak oda ve yemek bile veririm ve her şehirde de aynısının yapılmasını sağlarım!”</p>
<p class="p2">Fortuona, Egwene’i süzdü. “Pek çok <span class="t5">sul’dam</span>’ımız bu savaşa Gölge’ye hizmet edenler arasından yeni <span class="t5">damane</span>ler yakalama şansı bulacaklarını düşünerek geldi. Bu Sharalılardan belki. Onları ya da Gölge’ye katılan kardeşlerinizi serbest bırakmamızı mı istiyorsunuz? Öldürmeleri ve yok etmeleri için?”</p>
<p class="p2">“Işık altında, yargılanmaları ve idam edilmeleri için.”</p>
<p class="p2">“Neden onları kullanmamıza izin vermiyorsunuz? Neden canları israf olsun?”</p>
<p class="p2">“Ama yaptığınız şey iğrençlik!” dedi Egwene, çileden çıkarak. “Kara Ajah bile bunu hak etmiyor.”</p>
<p class="p2">“Kaynaklar bu kadar kolay çöpe atılmamalı.”</p>
<p class="p2">“Öyle mi?” dedi Egwene. “Tüm <span class="t5">sul’dam</span>’larınızın, kıymetli eğiticilerinizin, birer <span class="t5">marath’damane</span> olduğunun farkında mısınız?”</p>
<p class="p2">Fortuona hızla ona döndü. “Böyle yalanlar yayma.”</p>
<p class="p2">“Öyle mi? Sınayalım mı Fortuona? Sen de <span class="t5">damane</span> eğittin. Sen de bir <span class="t5">sul’dam</span>’sın, sanıyorum? Boynuna <span class="t5">a’dam</span> tak. Sana <span class="t5">meydan okuyorum</span>. Yanılıyorsam senin üzerinde hiç etkisi olmaz. Haklıysam, onun gücüne boyun eğersin ve <span class="t5">marath’damane</span> olduğunu kanıtlarsın.”</p>
<p class="p2">Fortuona’nın gözleri öfkeyle büyüdü. Egwene’in ona suçlu demesini duymazdan gelmişti, ama <span class="t5">bu</span> suçlama canını acıtmış gibiydi... bu yüzden Egwene bıçağı biraz daha derine sapladı.</p>
<p class="p2">“Evet,” dedi. “Bunu yapalım ve inancının gerçek gücünü sınayalım. Yönlendirebildiğin kanıtlanırsa, diğerlerinin yapacağını söylediğin şeyi yapacak mısın? Gidip bir tasma alacak ve onu kendi boynuna takacak mısın Fortuona? Kendi kanunlarına itaat edecek misin?”</p>
<p class="p2">“Ben onlara itaat etim,” dedi Fortuona soğuk soğuk. “Sen çok cahil bir kadınsın. Belki de doğrudur, belki <span class="t5">sul’dam</span>’lar yönlendire biliyordur. Ama bu <span class="t5">marath’damane</span> olmakla aynı şey değil -bir insanın katile <span class="t5">dönüşe bilecek </span>olmasının onu katil saymak için yeterli olmaması gibi.”</p>
<p class="p2">“Halkın onlara söylenen yalanları öğrendiğinde göreceğiz,” dedi Egwene.</p>
<p class="p2">“Seni şahsen ehlileştireceğim,” dedi Fortuona yumuşak bir sesle. “Bir gün halkın seni bana teslim edecek. Haddini aşacaksın ve kibrin seni bizim sınırlarımıza getirecek. Ben bekliyor olacağım.”</p>
<p class="p2">“Yüzyıllar boyunca yaşamayı planlıyorum,” diye tısladı Egwene. “İmparatorluğunun ufalanmasını seyredeceğim Fortuona. Zevkle seyredeceğim.” Parmağını uzatıp kadının göğsüne dayadı, ama Fortuona büyük hızla hareket ederek Egwene’in bileğini yakaladı. Bu kadar ufak tefek birine göre kesinlikle çok hızlıydı.</p>
<p class="p2">Egwene içgüdüyle Kaynak’a kucak açtı. Yakındaki <span class="t5">damane</span>ler inlediler ve her biri Tek Güç’ün parıltısına büründü.</p>
<p class="p2">Mat, Egwene ile Fortuona’nın arasına girdi ve ellerini iki kadının göğüslerine dayayarak onları ayırdı. Egwene bir Hava ipliğiyle onun elini ittirmek için Tek Güç ördü, ama örgü dağıldı elbette.</p>
<p class="p2"><span class="t5">Kan ve küller; bu hiç uygun olmadı!</span> Mat’in orada olduğunu unutmuştu.</p>
<p class="p2">“Terbiyemizi koruyalım hanımlar,” dedi Mat, önce birini, sonra diğerini süzerek. “İkinizi birden dizime yatırmaya zorlamayın beni.”</p>
<p class="p2">Egwene ona dik dik baktı, ama Mat gözlerini kaçırmadı. Egwene’in öfkesini Fortuona’dan kendi üzerine çekmeye çalışıyordu.</p>
<p class="p2">Egwene göğüslerine huzursuz edici ölçüde yakın duran ele baktı. Fortuona da o ele bakıyordu.</p>
<p class="p2">Mat ellerini indirdi, ama tamamen aldırışsız bir biçimde, hiç oyalanmadan. “Bu dünyanın insanlarının siz ikinize ihtiyaçları var. Ve sizin sağduyulu olmanıza ihtiyaçları var, beni duyuyor musunuz? Bu iş hepimizi aşıyor. Birbirinizle savaştığınız zaman Karanlık Varlık kazanır, o kadar. Bu yüzden çocuk gibi davranmaktan vazgeçin.”</p>
<p class="p2">“Bu gece sana edecek iki çift lafım olacak Knotai,” dedi Fortuona. “İki çiftten çok daha fazla.”</p>
<p class="p2">“Sözcüklere bayılırım,” dedi Mat. “Çok leziz ve harika sözcükler var. ‘Gülümsemek’ örneğin. Bana her zaman çok güzel bir sözcük gibi gelmiştir. Sence de öyle değil mi? Ya da belki, ‘Şu anda bana, İmparatoriçe’ye, sonsuza dek yaşayayım, dokunduğu için Egwene’i öldürmemeye söz veriyorum, çünkü önümüzdeki bir-iki hafta boyunca ona gerçekten de ihtiyacımız olacak.’” Anlamlı anlamlı Fortuona’ya baktı.</p>
<p class="p2">“Sahiden de onunla evlendin mi?” dedi Egwene, Fortuona’ya. “Cidden?”</p>
<p class="p2">“Bu... sıradışı bir olaydı,” diye yanıt verdi Fortuona. Silkelendi ve Egwene’e dik dik baktı. “O benim ve onu serbest bırakmaya niyetim yok.”</p>
<p class="p2">“Eline geçirdiğin bir şeyi serbest bırakacak birine benzemiyorsun,” dedi Egwene. “Şu anda Matrim beni ilgilendirmiyor. Ordun ilgilendiriyor. Savaşacak mısın savaşmayacak mısın?”</p>
<p class="p2">“Savaşacağım,” dedi Fortuona. “Ama ordum senin emrinde olmayacak. Generallerin bize önerilerini göndersin. Onları değerlendireceğiz. Ama daha fazla <span class="t5">marath’damane</span> ayırmazsanız geçidi istilacılara karşı savunmakta güçlük çekeceğinizi görebiliyorum. Ordunuzu korumak için <span class="t5">sul’dam</span> ve <span class="t5">damane</span>’lerimizden bir kısmını size yollayacağım. Şimdilik bundan daha fazlasını yapmayacağım.” Maiyetine doğru yürümeye başladı. “Gel Knotai.”</p>
<p class="p2">Mat’e alçak sesle, “Bu duruma nasıl düştün, bilmiyorum,” dedi Egwene. “Bilmek de istemiyorum. Savaş bittikten sonra seni kurtarmak için elimden geleni yaparım.”</p>
<p class="p2">“Çok naziksin Egwene,” dedi Mat. “Ama bunu kendi başıma halledebilirim.” Fortuona’nın peşinden koştu.</p>
<p class="p2">Mat hep aynı şeyi söylerdi. Egwene ona yardım etmenin bir yolunu bulacaktı. Başını iki yana sallayarak Gawyn’in onu beklediği yere döndü. Leilwin gelmeyi reddetmişti. Halbuki Egwene onun kendi memleketinden birilerini görmeyi isteyeceğini sanırdı.</p>
<p class="p2">“Onlarla mesafemizi korumamız gerekecek,” dedi Gawyn alçak sesle.</p>
<p class="p2">“Kabul,” dedi Egwene.</p>
<p class="p2">“Yaptıklarına rağmen yine de Seanchanlarla birlikte mi savaşacaksın?”</p>
<p class="p2">“Sharalı yönlendiricileri meşgul ettikleri sürece evet.” Egwene ufka baktı -Rand’a ve katılmış olması gereken büyük savaşa doğru. “Seçeneklerimiz sınırlı Gawyn, ve müttefiklerimiz zayıflıyor. Şimdilik Trolloc öldüren herkes dostumdur. O kadar.”</p>
<p class="p2">&nbsp;</p>
<p class="p2">Andor hattı bozuldu ve Trolloclar hattı yarıp geçti. Yaratıkların leş kokulu nefesi soğuk havada buhar bulutları halinde çıkıyordu. Elayne’in baltalı kargı taşıyan askerleri, ayakları birbirlerine dolanarak kaçmaya çalıştılar. Trollocların ilk birkaç tanesi onları görmezden geldi; arkadan gelenlere yol açmak için uluyarak üzerlerinden atladılar. Derideki bir yarıktan fışkıran kan gibi, açıklıktan akın ettiler.</p>
<p class="p2">Kuvvetlerinden geriye ne kaldıysa toparlamaya çalıştı Elayne. Her an <span class="t5">saidar</span> kayıp gidecek gibi hissediyordu, ama şu anda savaşan ve ölen adamlar da ondan daha güçlü hissetmiyor olmalıydı. Günün büyük kısmını savaşarak geçirmişlerdi.</p>
<p class="p2">Bir şekilde örecek gücü bularak, ilk birkaç Trolloc’u ateş toplarıyla kızarttı ve insan saflarındaki yarıktan içeri akan canavarları durdurdu. Ateş toplarını, Birgitte’in yayından beyaz ışınlar gibi fırlayan oklar takip etti. Trolloclar guruldayarak okların saplandığı boyunlarını pençelediler.</p>
<p class="p2">Elayne atının sırtından ateş topları fırlatmaya devam etti. Bitkin ellerle eyerine yapışmıştı ve kurşun gibi ağır göz kapaklarını kırpıştırıyordu. Ölü Trolloclar devrildiler ve yarıkta bir yara kabuğu oluşturarak diğerlerinin geçmesini engellediler. Yedek birlikler sendeleyerek gelip yerlerini aldılar ve Trollocları püskürttüler.</p>
<p class="p2">Elayne sallanarak nefes verdi. Işık! Kurşun ağırlıklar çekerek Caemlyn çevresinde koşmaya zorlanmış gibi hissediyordu. Değil Tek Güç tutmak, dik oturmakta bile zorlanıyordu. Görüş alanı soldu, sonra daha da karardı. Kulaklarındaki sesler soldu. Sonra... karanlık.</p>
<p class="p2">İlk önce sesler geri geldi. Uzak bağırışlar ve tangırtılar. Çok uzaktan gelen bir boru sesi. Trollocların uluması. Arada bir ejderlerin gürlemesi. <span class="t5">Onları yeterince sık ateşlemiyorlar,</span> diye düşündü. Aludra topları belli bir ritmle ateşliyordu. Bashere birliklerin bir kısmını geri çekip dinlendiriyordu. Bu sırada Trolloclar yarıktan geçmeye çalışıyor ve ejderler kısa süre için onları bombardımana tutuyordu. Trolloclar yaklaşıp ejderleri yok etmeye çalışırken, süvariler gelip yanlardan saldırıyordu.</p>
<p class="p2">Bu taktik çok Trolloc öldürüyordu. İşleri buydu... Trolloc öldürmek...</p>
<p class="p2"><span class="t5">Çok yavaş, </span>diye düşündü.<span class="t5"> Çok yavaş...</span></p>
<p class="p2">Elayne kendini yerde buldu. Birgitte’in endişeli yüzü yukarıdaydı.</p>
<p class="p2">“Ah, Işık!” diye mırıldandı Elayne. “Düştüm mü?”</p>
<p class="p2">“Seni tam zamanında yakaladık,” diye mırıldandı Birgitte. “Kollarımıza yığıldın. Gel, geri çekiliyoruz.”</p>
<p class="p2">“Ben...”</p>
<p class="p2">Birgitte tek kaşını kaldırarak ona baktı ve itirazını bekledi.</p>
<p class="p2">Cepheden birkaç adım geride, yerde sırtüstü yatarken itiraz etmek zordu. <span class="t5">Saidar</span>ı kaybetmişti ve canı pahasına bile olsa bir daha kucak açamazdı muhtemelen. “Evet,” dedi. “Ben... ben Bashere’i kontrol etmeliyim.”</p>
<p class="p2">“Çok akıllıca,” dedi Birgitte, Elayne’i atının sırtına kaldırmasına yardım etmesi için korumaya el ederek. Sonra duraksadı. “Burada iyi iş çıkardın Elayne. Nasıl savaştığını biliyorlar. Bunu görmeleri iyi bir şey.”</p>
<p class="p2">Telaşla arka safların arasından geçtiler. Arka saflar çok seyrekti. Çoğu asker savaşa katılmıştı. İkinci Trolloc ordusu gelmeden galip olmaları gerekiyordu ve bu da bütün güçlerini bu çatışmaya adamaları anlamına geliyordu.</p>
<p class="p2">Yine de, Elayne yedeklerinin ne kadar azaldığını, öndekilerin dinlenmesi için ne kadar az kişiyle rotasyon yapmaları gerektiğini fark edince şaşırdı. Ne kadar zaman geçmişti?</p>
<p class="p2">Bulutlar, genellikle ona eşlik eden açık gökyüzünü sarmıştı. Bu kötü bir işarete benziyordu. “Lanet olası bulutlar,” diye mırıldandı. “Saat kaç?”</p>
<p class="p2">“Günbatımına iki saat kadar var,” dedi Birgitte.</p>
<p class="p2">“Işık! Beni kampa saatler önce geri göndermeliydin Birgitte!”</p>
<p class="p2">Kadın dik dik ona baktı ve Elayne onun tam olarak bunu yapma teşebbüslerini hatırladı. Eh, bu konuyu tartışmanın anlamı yoktu artık. Gücünün bir kısmı geri dönüyordu. Kendini atın sırtında dik oturmaya zorladı ve Cairhien yakınlarındaki tepelerin arasında, Bashere’in savaş emirlerini verdiği dar vadiye gittiler.</p>
<p class="p2">Elayne doğrudan kumanda çadırına gitti. Bacaklarının onu taşıyacağına güvenmediği için, eyerinde kalarak Bashere’e seslendi. “İşe yarıyor mu?”</p>
<p class="p2">Bashere başını kaldırıp baktı. “Artık önde kalmana güvenemem sanırım?”</p>
<p class="p2">“Şimdilik yönlendiremeyecek kadar zayıfım. Üzgünüm.”</p>
<p class="p2">“Yapman gerekenden daha uzun süre savaştın.” Bashere haritalarına bir not aldı. “İyi bir şey. Doğu kanadını yıkılmaktan koruyan tek şeyin sen olduğunu düşünüyorum. O tarafa daha fazla destek yollamam gerek.”</p>
<p class="p2">“İşe yarıyor mu?”</p>
<p class="p2">“Git kendin bak,” dedi Bashere, başını yamaca doğru sallayarak.</p>
<p class="p2">Elayne dişlerini sıktı, ama Aygölgesi’ni o tarafa sürdü. Dürbününü kaldırırken parmakları hiç hoş olmayan bir biçimde titriyordu.</p>
<p class="p2">Trolloc ordusu, savunucuların oluşturduğu yaya çarpmıştı. Bunun doğal sonucu olarak piyadeler geri çekilmiş, Trolloclar iterken yay içe dönmüştü. Böylece Gölgedölleri avantaj elde ettiklerini düşünmüş ve gerçeği fark etmemişlerdi.</p>
<p class="p2">Onlar ilerledikçe, piyadeler onları sarmış ve iki yandan kuşatmıştı. Elayne en önemli anı, Bashere’in Aiellere saldır emri vermesini kaçırmıştı. Aiellerin hızla arkadan gelip Trolloclara saldırması, umdukları sonucu vermişti.</p>
<p class="p2">Elayne’in güçleri Trollocları tamamen kuşatmıştı. İnsan güçleri devasa bir Gölgedölü ordusunu sarmış, onları birbirine bastırarak hareketlerini kısıtlıyor, savaşmalarını engelliyordu.</p>
<p class="p2">İşe yarıyordu. Işık, <span class="t5">yarıyordu.</span> Aieller Trollocların arka saflarına saldırıyor, onları katlediyordu. İlmek kapanıyordu.</p>
<p class="p2">Boruları kim çalıyordu? Trolloc borularıydı bunlar.</p>
<p class="p2">Elayne Gölgedöllerini tarasa da boru çalanları bulamadı. Ama Aiellerin yakınında birkaç ölü Myrddraal gördü. Aludra’nın ejderlerinden biri -arabasına bağlanmıştı ve iki at tarafından çekiliyordu- Birlik süvarilerinin yanındaydı. Trolloclara yukarıdan ateş etmek için arabaları farklı tepelere yerleştirmişlerdi.</p>
<p class="p2">“Elayne...” dedi Birgitte.</p>
<p class="p2">“Ah, affedersin,” dedi Elayne. Dürbünü indirdi ve Muhafızına uzattı. “Bir bak. İyi gidiyor.”</p>
<p class="p2">“Elayne!”</p>
<p class="p2">Elayne, Muhafızının ne kadar endişeli olduğunu fark ederek irkildi. Hızla dönerek kadının baktığı yere, güneye, şehir duvarlarının çok ötesine baktı. O borular... o kadar uzaktan geliyordu ki, Elayne arkadan geldiklerini fark etmemişti.</p>
<p class="p2">“Ah, olamaz...” dedi Elayne, telaşla dürbünü gözüne götürerek.</p>
<p class="p2">Orada, ufukta siyah bir pislik gibi, ikinci Trolloc ordusu yaklaşıyordu.</p>
<p class="p2">“Bashere yarından önce gelemeyeceklerini söylememiş miydi?” dedi Birgitte. “En erken?”</p>
<p class="p2">“Fark etmez,” dedi Elayne. “Öyle ya da böyle geldiler. O ejderleri diğer tarafa çevirmek için hazırlanmamız gerekiyor! Emri Talmanes’e ilet ve sonra Lord Tam al’Thor’u bul! İki Nehirlilerin silahlanmasını ve hazır olmasını istiyorum. Işık! Arbaletçilerin de. Ne pahasına olursa olsun o ikinci orduyu yavaşlatmamız gerek.”</p>
<p class="p2"><span class="t5">Bashere, </span>diye düşündü.<span class="t5"> Bashere’e söylemem gerek.</span></p>
<p class="p2">Aygölgesi’ni çevirdi, ama bunu o kadar hızlı yaptı ki başı döndü. Kaynak’a kucak açmaya çalıştı, ama olmadı. O kadar yorgundu ki dizginleri tutmakta güçlük çekiyordu.</p>
<p class="p2">Bir şekilde, düşmeden tepeden inmeyi başardı. Birgitte emirlerini iletmek için uzaklaşmıştı. İyi kadın. Elayne kampa girdiğinde bir tartışmayla karşılaştı.</p>
<p class="p2">“...bunu dinlemeyeceğim!” diye bağırıyordu Bashere. “Burada durup kendi kampımda hakaret dinlemeyeceğim adam!”</p>
<p class="p2">Küçümsemesinin hedefi Tam al’Thor’dan başkası değildi. Sakin İki Nehirli, Elayne’e baktı ve onu orada gördüğüne şaşırmış gibi gözleri büyüdü.</p>
<p class="p2">“Majesteleri,” dedi Tam. “Bana hala savaş meydanında olduğunuz söylenmişti.” Bashere’e döndü ve Bashere kızardı.</p>
<p class="p2">“Senin ona gidip...”</p>
<p class="p2">“Yeter!” dedi Elayne, Aygölgesi’ni aralarına sokarak. <span class="t5">Tam</span> neden Bashere’le tartışıyordu? “Bashere, ikinci Trolloc ordusu buraya varmak üzere.”</p>
<p class="p2">“Evet,” dedi Bashere, derin derin soluyarak. “Biraz önce haber aldım. Işık, bu bir felaket Elayne. Kapıyollardan çekilmemiz lazım.”</p>
<p class="p2">“Buraya gelirken Kandaşları bitkin düşürdük Bashere,” dedi Elayne. “Değil kapıyol açmak, çoğu bir çay fincanını ısıtacak kadar bile yönlendiremiyor.” <span class="t5">Işık, ben de çay ısıtamazdım.</span> Sesini sakin çıkmaya zorladı. “Bu da planın bir parçasıydı.”</p>
<p class="p2">“Ben... Bu doğru,” dedi Bashere. Haritaya baktı. “Düşünmeme izin ver. Şehir. Şehre çekilmeliyiz.”</p>
<p class="p2">“Gölgedöllerine dinlenmeleri, bir araya gelmeleri ve bize birlikte saldırmaları için zaman tanımak amacıyla mı?” diye sordu Elayne. “Muhtemelen bizi bunu yapmaya zorluyorlar zaten.”</p>
<p class="p2">“Başka seçenek göremiyorum,” dedi Bashere. “Tek umudumuz şehir.”</p>
<p class="p2">“Şehir mi?” dedi Talmanes, nefes nefese yaklaşarak. “Şehre çekilmekten bahsediyor olamazsınız.”</p>
<p class="p2">“Neden?” diye sordu Elayne.</p>
<p class="p2">“Majesteleri, piyadelerimiz biraz önce bir Trolloc ordusunu kuşatmayı başardı! Dişleriyle, tırnaklarıyla savaşıyorlar! Yedek gücümüz kalmadı ve süvarilerimiz bitkin. Ağır kayıp vermeden sıyrılamayız bu çatışmadan. Sonra hayatta kalanlar şehirde, iki Gölge ordusunun arasında kısılıp kalır.”</p>
<p class="p2">“Işık,” diye fısıldadı Elayne. “Sanki onlar böyle planlamışlar gibi.”</p>
<p class="p2">“Sanırım planladılar,” dedi Tam usulca.</p>
<p class="p2">“Yine tutturma,” diye bağırdı Bashere. Elayne Saldaealıların kolay öfkelendiğini biliyordu, ama Bashere hiç kendinde görünmüyordu. Sanki bambaşka birine dönüşmüştü. Karısı kollarını kavuşturarak yanına geldi ve ikisi Tam’in karşısına dikildiler.</p>
<p class="p2">“Ne söyleyeceksen söyle Tam,” dedi Elayne.</p>
<p class="p2">“Ben...” diye başladı Bashere, ama Elayne elini kaldırdı.</p>
<p class="p2">“Biliyordu Majesteleri,” dedi Tam alçak sesle. “Akla yakın gelen tek şey bu. Keşif için Aielleri kullanmadı.”</p>
<p class="p2">“Ne?” dedi Elayne. “Elbette kullandı. Keşif raporlarını okudum.”</p>
<p class="p2">“Raporlar sahte, yada en azından müdahale edilmiş,” dedi Tam. “Bael’le konuştum. Yürüyüşümüzün son birkaç günü boyunca onun Aiellerinin hiçbirinin keşif görevine gönderilmediğini söyledi. O da benim adamlarımın keşfe çıktığını sanıyordu, ama çıkmadılar. Arganda’yla konuştum. O<span class="t5">, </span>Beyazpelerinlerin yaptığını düşünüyor, ama Galad Birlik’in yaptığını söylüyor.”</p>
<p class="p2">“Biz yapmadık,” dedi Talmanes, kaşlarını çatarak. “Adamlarımın hiçbiri keşif için kullanılmadı.”</p>
<p class="p2">Bütün gözler Bashere’e döndü.</p>
<p class="p2">“Arkamızı kim kolluyor Bashere?” diye sordu Elayne.</p>
<p class="p2">“Ben...” Bashere başını kaldırdı ve öfkesi yine kabardı. “Raporlar bir yerden geldi işte! Onları sana gösterdim ve sen de onayladın!”</p>
<p class="p2">“Her şey çok kusursuz,” dedi Elayne. Sırtının tam ortasında ani bir ürperti hissetti. Ürperti, damarlarında esen buz gibi bir rüzgar dalgası misali, bedenine yayıldı. Kusursuz bir şekilde tuzağa düşürülmüştü. Yönlendiricileri bitkindi, askerleri yakın savaşa zorlanmıştı, ikinci ordu gizlice bir gün önceden gelmişti, halbuki sahte raporlar...</p>
<p class="p2">Davram Bashere, Karanlıkdostuydu.</p>
<p class="p2">“Bashere görevden alındı,” dedi.</p>
<p class="p2">“Ama...” diye kekeledi adam. Karısı elini onun koluna koydu ve çakmak çakmak gözlerle Elayne’e baktı. Bashere parmağını Tam’e uzattı. “İki Nehirlileri gönderdim! Suçlu Tam al’Thor olmalı. Dikkatini dağıtmak istiyor Majesteleri!”</p>
<p class="p2">“Talmanes,” dedi Elayne, iliklerine dek üşüyerek. “Beş Kızılkol, Lord Bashere ve karısının başında nöbet beklesin.”</p>
<p class="p2">Bashere küfretmeye başladı. Elayne ne kadar sakin hissettiğini fark ederek şaşırdı. Duyguları uyuşmuştu. Adamı sürükleyerek götürmelerini izledi.</p>
<p class="p2">Bunun için zaman yoktu. “Kumandanlarımızı toparlayın,” dedi Elayne diğerlerine. “Galad, Arganda... Şehrin üzerindeki Trolloc ordusunun işini bitirin! Adamlara haber yayın. Bütün gücümüzü bu savaşa adayacağız! Bir saat içinde o Trollocları ezmezsek, burada öleceğiz!</p>
<p class="p2">“Talmanes, bu ejderler kuşatılmış Trolloclara karşı bir işe yaramaz -kendi adamlarımızı vurabiliriz. Aludra bütün ejder arabalarını en yüksek tepeye göndersin ve güneyden gelen düşmana ateş açsın. Ogierler ejderlerin olduğu tepeyi kuşatsın. Trollocların onlara zarar vermesini göze alamayız. Tam, İki Nehirli okçularını çevre tepelere yerleştir. Ejder Alayı ön saflara geçsin, sonra arbaletçiler, arkada da ağır süvariler. Işık izin verirse, bu kuşatılmış Trollocların işini bitirmemize yetecek kadar zaman tanır bize.”</p>
<p class="p2">Zor olacaktı. Işık! O ikinci ordu adamlarını kuşatırsa...</p>
<p class="p2">Elayne derin bir nefes aldı ve kendini <span class="t5">saidar</span>a açtı. Tek Güç içini doldurdu, ama pek azını tutabiliyordu. Kendisi yorgun değilmiş gibi davranabilirdi, ama bedeni gerçeği biliyordu.</p>
<p class="p2">Yine de onlara önderlik edecekti.</p>
</body>
</html>