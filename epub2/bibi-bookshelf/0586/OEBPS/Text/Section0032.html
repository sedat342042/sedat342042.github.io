<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 2.0.3.0"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p4"><span class="t2">23</span></p>
<p class="p4"><!--StartFragment-->-----------------------------------------------------------------<!--EndFragment--><br/></p>
<p class="p0"><span class="t2">ZAMANIN KIYISINDA</span></p>
<p class="p0"><span class="t2">&nbsp;</span></p>
<p class="p2">Gawyn telaşla Egwene’in omzunu çekiştirdi. Neden kıpırdamıyordu? Gümüş disklerden oluşmuş zırhın içindeki adam her kimse, kadın yönlendiricileri sezebiliyordu. Adam karanlıkta Leane’i fark etmişti. Aynısını Egwene için de yapabilirdi. Işık, biraz dikkat ederse fark edeceği kesindi.</p>
<p class="p2"><span class="t5">Eğer yerinden kıpırdamazsa onu omzuma atacağım, </span>diye düşündü.<span class="t5"> Işık bana yardım etsin, ne kadar gürültü çıkarırsa çıkarsın yapacağım. Zaten yakalanacağız...</span></p>
<p class="p2">Kendine Bao diyen adam, hala Hava’yla bağlanmış olan Leane’i çekerek uzaklaştı. Diğerleri de hep birlikte takip ettiler ve diğer tutsakların korkunç, kömürleşmiş kalıntılarını geride bıraktılar.</p>
<p class="p2">“Egwene?” diye fısıldadı Gawyn.</p>
<p class="p2">Egwene, gözlerinde soğuk bir güçle ona baktı ve başını salladı. Işık! Gawyn takırdamasın diye dişlerini sıkmak zorunda kalırken o nasıl bu kadar sakin olabiliyordu?</p>
<p class="p2">Karınları üzerinde sürünerek arabanın altından geri geri çıktılar. Egwene, Sharalıların gittiği yöne baktı. Soğuk kontrol hissi bağıran Gawyn’in zihnine yayılıyordu. O adamın ismini duyduğunda olmuştu bu. İlk şok dalgasının ardından haşin bir kararlılık gelmişti. Neydi o isim? Barid bir şey mi? Gawyn bu ismi daha önce duyduğunu sanıyordu.</p>
<p class="p2">Egwene’i bu ölüm tuzağından çıkarmak istiyordu. Muhafız pelerinini onun omuzlarına sardı. “En iyi çıkış yolu doğu,” diye fısıldadı. “Yemekhane çadırının -ya da ondan ne kaldıysa onun- çevresinden dolanıp kamp sınırına ulaşalım. Bizim Yolculuk alanımızın yanına nöbetçi dikmişler. Onun çevresinden dolanıp kuzeye döneceğiz.”</p>
<p class="p2">Egwene başını salladı.</p>
<p class="p2">“Ben önden keşif yapayım, sen takip et,” dedi Gawyn. “Bir şey görürsem sana doğru küçük bir taş atarım. Taşın düşme sesine kulak kabart, tamam mı? Yirmiye kadar say, sonra yavaş yavaş arkamdan gel.”</p>
<p class="p2">“Ama...”</p>
<p class="p2">“O yönlendiricilerle karşılaşma ihtimalin olduğu için sen önden gidemezsin. Öne benim geçmem lazım.”</p>
<p class="p2">“En azından pelerini tak,” diye fısıldadı Egwene.</p>
<p class="p2">“Bana bir şey olmaz,” diye fısıldadı Gawyn ve sonra Egwene daha fazla itiraz edemeden uzaklaştı. Gawyn onun hissettiği siniri sezdi; bu işten sıyrıldıkları zaman iyi bir azar işiteceğini tahmin ediyordu. Eh, eğer azarlanacak kadar uzun yaşayabilirse, mutlulukla dinlerdi.</p>
<p class="p2">Ondan biraz uzaklaştıktan sonra Kanhançerlerinin yüzüklerinden birini parmağına geçirdi. Leilwin’in gerektiğini söylediği gibi, onu kanıyla harekete geçirmişti.</p>
<p class="p2">Leilwin aynı zamanda, yüzüğün onu öldürebileceğini söylemişti.</p>
<p class="p2"><span class="t5">Sen aptalın tekisin Gawyn Trakand,</span> diye düşündü, vücuduna bir karıncalanma hissi yayılırken. Daha önce <span class="t5">ter’angreal</span>i yalnızca bir kez kullanmış olsa da, şeklinin bulanıklaştığını ve karardığını biliyordu. insanlar ondan yana bakacak olursa, bakışları üzerinden kayıp gidecekti. Gölgelerde daha da başarılıydı. Bu sefer o bulutların ay ya da yıldız ışıklarını perdelemiş olmasından memnundu.</p>
<p class="p2">Dikkatle adım atarak ilerledi. Gecenin erken saatlerinde, Egwene uyurken yüzüğü denediğinde, fener tutan nöbetçilerin birkaç adım uzağından geçmeyi başarmıştı. Bir tanesi doğrudan Gawyn’e bakmış, ama onu görmemişti. Şimdi hava daha karanlıktı ve Gawyn görünmez sayılırdı.</p>
<p class="p2"><span class="t5">Ter’angreal</span> daha hızlı hareket etmesini de sağlıyordu. Değişim azdı, ama fark edilebilirdi. Gawyn bu beceriyi bir dövüşte denemek için can atıyordu. Bu yüzüklerden birini takarken bu Sharalılardan kaçını öldürebilirdi? Bir düzine mi? İki mi?</p>
<p class="p2"><span class="t5">O yönlendiricilerden biri seni kızartana kadar,</span> dedi Gawyn kendi kendine. Kadın yönlendiricilerden birini görürse Egwene’e fırlatmak için yerden birkaç taş aldı.</p>
<p class="p2">Keşfe çıktığında incelediği yolu izleyerek yemekhane çadırının çevresinden dolandı. Kendine dikkatli olması gerektiğini hatırlatmak önemliydi. Önceki seferde, <span class="t5">ter’angreal</span>in gücü yüzünden fazla cüretli davranmıştı. Bu kadar kolay hareket edebildiğini bilmek baş döndürücü bir şeydi.</p>
<p class="p2">Kendine yüzükleri kullanmayacağını söylemişti, ama o savaş sırasındaydı -şan edinmek istediği dönemde. Bu farklıydı. Bu, Egwene’i korumak içindi. Bu durumda kendine bir istisna tanıyabilirdi.</p>
<p class="p2">&nbsp;</p>
<p class="p2">Egwene yirmiye gelir gelmez karanlığa doğru yürüdü. Sessizce hareket etmek konusunda Nynaeve ve Perrin kadar iyi değildi, ama yine de bir İki Nehirliydi. Emond Meydanı’ndaki her çocuk avını ürkütmeden ormanda hareket etmeyi öğrenirdi.</p>
<p class="p2">Dikkatini önündeki patikaya çevirdi ve kuru yapraklardan ya da yabanotlarından kaçınmak için ayak parmaklarıyla sınadı -ayakkabılarını çıkarmıştı. Bu şekilde hareket etmek onun doğasında vardı; ne yazık ki bu, zihninin serbest olduğu anlamına geliyordu.</p>
<p class="p2">Sharalıların başında Terkedilmişlerden biri vardı. Adamın sözlerinden, tüm ulusun onu izlediğini tahmin ediyordu. Bu da Seanchanlar kadar kötüydü. Daha kötü. Seanchanlar Aes Sedaileri yakalamış ve kullanmıştı, ama sıradan insanları böyle bir pervasızlıkla katletmemişlerdi.</p>
<p class="p2">Egwene’in kaçmak için hayatta kalması gerekiyordu. Bu bilgiyi Beyaz Kule’ye götürmesi gerekiyordu. Aes Sedailer Demandred’le yüzleşecekti. Işık izin verse de, önceki savaştan yeterince Aes Sedai kaçabilmiş olsa.</p>
<p class="p2">Demandred neden Rand’ı çağırtmıştı? Yenidendoğan Ejder’i nerede bulabileceğini herkes biliyordu.</p>
<p class="p2">Egwene yemekhane çadırına ulaştı ve çevresinden dolandı. Biraz uzakta nöbetçiler gevezelik ediyordu. O Shara aksanı, bu insanların hiç duyguları yokmuş gibi, tuhaf bir biçimde tekdüzeydi. Sanki... konuşmalarındaki müzik yok olmuştu. Egwene’in, normalde orada olduğunu hiç fark etmediği bir müzik.</p>
<p class="p2">Konuşanlar erkekti, bu yüzden muhtemelen yönlendirme yeteneğini fark etmelerinden endişelenmesi gerekmiyordu. Yine de, Demandred Leane’e karşı yapabilmişti. Belki de bunun için kullandığı bir <span class="t5">ter’angreal</span>i<span class="t5"> </span>vardı. Bu tür şeylerin var olduğunu biliyordu.</p>
<p class="p2">Yine de adamların uzağından geçti ve eskiden kendi kampı olan yerde, karanlıkta yoluna devam etti. Yıkılmış çadırların önünden geçti. İçin için yanan ateşlerin kokusu hala havadaydı. Çoğu gece birliklerden gelen raporları almak için geçtiği patikayı aştı. Kudretli biriyken, bu kadar kısa sürede sıçan gibi kampta süzülen birine dönüşmek ne kadar rahatsız ediciydi. Aniden yönlendiremeyecek bir duruma düşmek çok şeyi değiştirmişti.</p>
<p class="p2"><span class="t5">Yetkimi yönlendirme yeteneğimden almıyorum</span>, dedi kendi kendine.<span class="t5"> Benim gücüm kontrol, anlayış ve özenimde. Bu kamptan kaçacağım ve savaşmaya devam edeceğim.</span></p>
<p class="p2">Bu sözleri tekrarlayarak, içine dolan güçsüzlük hissiyle mücadele etti -bunca kişinin ölmesi karşısında hissettiği çaresizlik, karanlıkta biri onu izliyormuş gibi, kürek kemiklerinin arasındaki karıncalanma. Işık, zavallı Leane.</p>
<p class="p2">Bir şey yakınında yere düştü. Ardından iki taş daha geldi. Anlaşılan Gawyn tek bir taşa güvenmemişti. Egwene çabucak yakındaki çadırın kalıntılarının arasına girdi. Çadırın yarısı yanmıştı ve çadır bezinin diğer yarısı direklerden sarkıyordu.</p>
<p class="p2">Egwene çömeldi. Birkaç santim ötesinde, yerde yarısı yanmış bir ceset yattığını fark etti o anda. Yukarıda gürleyen bulutlarda çakan bir şimşeğin ışığında, Shienarlı bir adam olduğunu gördü. Adamın gömleğinde Beyaz Kule simgesi vardı. Tek gözünü sessizce gökyüzüne kaldırmış, yatıyordu. Kafasının diğer tarafı kafatasına dek kavrulmuştu.</p>
<p class="p2">Egwene’in gittiği yönde bir ışık belirdi. Egwene gerginlik içinde beklerken fener taşıyan iki Sharalı yaklaştı. Konuşmuyorlardı. Dönüp rotaları üzerinde, güneye doğru yürürlerken Egwene zırhlarının sırtına, daha önce gördüğü dövme desenlerinin kazınmış olduğunu gördü. Bu işaretler oldukça gösterişliydi. Demek ki -Egwene’in tahminine göre-adamlar düşük rütbeliydi.</p>
<p class="p2">Sistem onu rahatsız etmişti. Bir insanın dövmesini her zaman büyütebilirdiniz, ama dövme silmenin yolunu bilmiyordu. Bir toplumda, konumunuz düştükçe dövmelerinizin karmaşıklaşmasının tek bir anlamı vardı: konumunuzu kaybedebilirdiniz, ama bir kez düştükten sonra -ya da düşük konumda doğduktan sonra- bir daha yükselemezdiniz.</p>
<p class="p2">Arkasında bir yönlendirici sezdi ve bir an sonra Egwene’le Kaynak arasına bir kalkan yerleştirildi.</p>
<p class="p2">Egwene hemen tepki verdi. Kendine dehşete kapılacak zamanı tanımadı. Kemer bıçağını çekti ve arkadan yaklaştığını hissettiği kadına döndü. Egwene atıldı, ama bir Hava örgüsü kolunu yakaladı ve sıkıca tuttu. Bir başkası ağzını doldurarak sesini kesti.</p>
<p class="p2">Egwene çırpındı, ama başka örgüler onu yakaladı ve havaya kaldırdı. Bıçak seğiren parmaklarından düştü.</p>
<p class="p2">Yakında bir ışık küresi belirdi, bir fenerden çok daha soluk, yumuşak mavi bir hale. Kara derili ve çok ince hatları olan bir kadın tarafından yaratılmıştı. Çok narin. Kadının küçük bir burnu ve ince bir yapısı vardı. Kadın çömeldiği yerden kalktı ve Egwene onun oldukça uzun boylu olduğunu gördü, neredeyse bir erkek kadar uzun.</p>
<p class="p2">“Sen tehlikeli bir küçük tavşansın,” dedi kadın, zor anlaşılan bir aksan ve tekdüze bir sesle. Kadın sözcükleri yanlış yerlerde vurguluyordu ve pek çok sesi yanlış gelen bir şekilde telaffuz ediyordu. Yüzündeki dövmeler narin dallardan oluşuyordu ve ensesinden gelip yanaklarına tırmanıyordu. Aynı zamanda, inek çanı biçimindeki elbiselerden giymişti. Elbise siyahtı ve yakanın bir el altına beyaz ibrişimler bağlanmıştı.</p>
<p class="p2">Kadın koluna, Egwene’in bıçağının kestiği yere dokundu. “Evet,” dedi kadın, “çok tehlikeli. Ayyadlardan pek azı Kaynak’tan önce bıçağa davranır. Seni iyi eğitmişler.”</p>
<p class="p2">Egwene bağları içinde çabaladı. işe yaramadı. Çok sıkıydılar. Kalbi hızla çarpıyordu, ama sakin olması gerektiğini biliyordu. Panik onu kurtarmazdı. Kendini sakinleşmeye zorladı.</p>
<p class="p2"><span class="t5">Hayır</span>, diye düşündü. <span class="t5">Hayır, panik beni kurtarmaz... ama Gawyn’i uyarabilir.</span> Onun karanlıkta bir yerde olduğunu ve endişeli olduğunu hissedebiliyordu. Bir çabayla dehşetinin yükselmesine izin verdi. Özenli Aes Sedai eğitimini bir kenara koydu. Bu beklediği kadar kolay olmadı.</p>
<p class="p2">“Sessizce hareket ediyorsun tavşancık,” dedi Sharalı kadın, Egwene’i inceleyerek. “Bu yöne geleceğini bilmesem seni asla takip edemezdim.” Merakla Egwene’in çevresinde dolaştı. “Wyld’in küçük gösterisini baştan sona seyrettin, değil mi? Cesurca. Ya da aptalca.”</p>
<p class="p2">Egwene gözlerini yumdu ve dehşete odaklandı. Saf paniğe. Gawyn’i yanına çağırmalıydı. İçine uzandı ve oraya tıktığı küçük duygu paketini açtı. Bir kez daha Seanchanlara yakalanma korkusunu.</p>
<p class="p2">Onu hissedebiliyordu. Boynundaki <span class="t5">a’dam</span>’ı. İsmini. Tuli. Bir evcil yaratığın ismi.</p>
<p class="p2">Egwene o zaman daha gençti, ama şimdikinden daha çaresiz değildi. Aynı şey yine olmuştu. Onu bir hiçe çevireceklerdi. Benliğini yok edeceklerdi. Ölse daha iyiydi. Ah, <span class="t5">Işık!</span> Neden ölemiyordu ki?</p>
<p class="p2">Bir daha bu şekilde yakalanmayacağına yemin etmişti. Dehşetine hakim olamayarak, hızlı hızlı nefes almaya başladı.</p>
<p class="p2">“Bak şimdi,” dedi Sharalı. Eğleniyormuş gibiydi, ama sesi o kadar ifadesizdi ki, Egwene tam olarak anlayamıyordu. “O kadar da kötü olmayacak, değil mi? Karar vermem gerek. Hangisi daha çok işime yarar? Seni ona teslim etmek mi, yoksa kendime saklamak mı? Hmmm...”</p>
<p class="p2">Aniden kampın uzak ucundan, Demandred’in geldiği yönden güçlü bir yönlendirme geldi. Sharalı o tarafa baktı, ama korkmuş görünmedi.</p>
<p class="p2">Egwene, Gawyn’in yaklaştığını hissedebiliyordu. Gawyn çok endişeliydi. Egwene’in mesajı görevini yapmıştı, ama Gawyn yeterince hızlı yaklaşmıyordu ve beklediğinden daha uzaktaydı. Sorun neydi? Endişesi saklandığı yerden çıkmıştı ve şimdi onu boğuyor, bir dizi darbeyle hırpalıyordu.</p>
<p class="p2">“Senin adam...” dedi Sharalı. “Sende onlardan biri var. Ne deniyordu onlara? Bir <span class="t5">erkeğin</span> muhafazasına güvenmeniz tuhaf. Ama bu diyarda potansiyelinizin tamamını kullanacak hale gelemediğinizi söylediler. O da yakalanacak. Yakalamak için birini gönderdim.”</p>
<p class="p2">Egwene’in korktuğu gibi. Işık! Gawyn’i bu işe o karıştırmıştı. Ordusunu felakete götürmüştü. Egwene gözlerini sıkı sıkı yumdu. Beyaz Kule’yi yıkıma götürmüştü.</p>
<p class="p2">Annesiyle babasını öldüreceklerdi. İki Nehir’i yakacaklardı.</p>
<p class="p2">Daha güçlü olmalıydı.</p>
<p class="p2">Daha akıllı olmalıydı.</p>
<p class="p2"><span class="t5">Hayır.</span></p>
<p class="p2">Seanchanlar onu yıkamamıştı. Bu da onu yıkamayacaktı. Egwene gözlerini açtı ve yumuşak mavi ışığın altında Sharalı’nın gözlerine baktı. Egwene duygularıyla güreşerek dinginliği aradı ve Aes Sedai sakinliğinin onu sardığını hissetti.</p>
<p class="p2">“Sen... tuhaf birisin,” diye fısıldadı Sharalı, Egwene’in gözlerine bakmaya devam ederek. Kadın o kadar dalmıştı ki, arkasında bir gölge kıpırdadığında fark etmedi. Gawyn olamayacak bir gölge; Gawyn daha çok uzaktaydı.</p>
<p class="p2">Bir şey arkadan kadının kafasına indi. Kadın yere yığıldı. Küre bir anda söndü ve Egwene serbest kaldı. Hemen çömeldi ve el yordamıyla bıçağı buldu.</p>
<p class="p2">Bir şekil ona yaklaştı. Egwene bıçağı kaldırdı ve Kaynak’a kucak açmaya hazırlandı. Bunu yapmak zorunda kalırsa dikkat çekecekti. Onu <span class="t5">bir daha</span> yakalamalarına izin vermeyecekti.</p>
<p class="p2">Ama bu kimdi?</p>
<p class="p2">“Şişşt,” dedi şekil.</p>
<p class="p2">Egwene sesi tanıdı. “<span class="t5">Leilwin?</span>"</p>
<p class="p2">“Diğerleri bu kadının yönlendirdiğini fark ettiler,” dedi Leilwin. “Ne yaptığını görmeye gelecekler. Harekete geçmemiz lazım!”</p>
<p class="p2">“Beni kurtardın,” diye fısıldadı Egwene. “Beni <span class="t5">kurtardın.</span> ”</p>
<p class="p2">“Yeminlerimi ciddiye alırım,” dedi Leilwin. Sonra, Egwene’in güç bela duyabileceği kadar alçak sesle ekledi. “Belki fazla ciddiye alıyorum. Bu gece çok uğursuz alametler gördüm...”</p>
<p class="p2">Birkaç dakikalığına hızla kampta ilerlediler. Sonunda Egwene, Gawyn’in yaklaştığını hissetti. Karanlıkta onu seçemiyordu. Sonunda hafifçe fısıldadı. “Gawyn?”</p>
<p class="p2">Aniden Gawyn oracıkta, sağında bitti. “Egwene? Kimi buldun?”</p>
<p class="p2">Leilwin gerildi ve dişlerinin arasından hafifçe tısladı. Bir şey onu çok kızdırmış gibiydi. Belki de birinin gizlice ona yaklaşmasına kızmıştı. Eğer durum buysa, Egwene de aynı duyguyu paylaşıyordu. Yetenekleriyle gurur duyuyordu, ama sonra hem bir yönlendirici, hem de Gawyn sessizce ona yaklaşmayı başarmıştı! Şehirde büyümüş bir oğlan Egwene’e belli etmeden nasıl bu kadar sessiz hareket edebiliyordu?</p>
<p class="p2">“Ben kimseyi bulmadım,” diye fısıldadı Egwene. “Leilwin beni buldu... ve beni ateşten geri çekti.”</p>
<p class="p2">“Leilwin mi?” dedi Gawyn, karanlığa bakarak. Egwene onun şaşkınlığını ve kuşkusunu hissedebiliyordu.</p>
<p class="p2">“Gitmemiz lazım,” dedi Leilwin.</p>
<p class="p2">“Buna itiraz etmeyeceğim,” diye yanıt verdi Gawyn. “Kamptan çıktık sayılır. Ama biraz daha kuzeye gitmemiz lazım. Hemen sağımızda bazı bedenler bıraktım.”</p>
<p class="p2">“Bedenler mi?” diye sordu Leilwin.</p>
<p class="p2">“Yarım düzine kadar Sharalı üzerimize saldırdı,” dedi Gawyn.</p>
<p class="p2"><span class="t5">Yarım düzine mi?</span> diye düşündü Egwene. Önemsizmiş gibi konuşmuştu.</p>
<p class="p2">Burası tartışmaya girilecek yer değildi. Diğer ikisiyle beraber kamptan çıktılar. Leilwin onları belli bir yöne götürüyordu. Kamptan yükselen her bağırış, her ses Egwene’in cesetlerin bulunduğu korkusuyla irkilmesine sebep oluyordu. Hatta biri karanlıktan konuşunca neredeyse fırtına bulutlarına dek sıçrayacaktı.</p>
<p class="p2">“Sen misin?”</p>
<p class="p2">“Biziz Bayle,” dedi Leilwin usulca.</p>
<p class="p2">“İhtiyar ninem!” diye nida etti Bayle Domon usulca, onlara katılarak. “Onu <span class="t5">bulmuşsun!</span> Kadın, beni yine şaşırttın.” Adam duraksadı. “Keşke seninle gelmeme izin verseydin.”</p>
<p class="p2">“Kocam,” diye fısıldadı Leilwin, “sen bir kadının mürettebatında olmasını dileyeceği en cesur, en sağlam adamsın. Ama ırmakta koşan bir ayı kadar sessiz hareket ediyorsun.”</p>
<p class="p2">Bayle Domon homurdandı, ama sessizce ve ihtiyatla kamptan çıkarlarken onlara katıldı. Yaklaşık on dakika yürüdükten sonra, Egwene sonunda Kaynak’a kucak açmaya cesaret etti. Tek Güç’ün tadını çıkararak bir kapıyol açtı ve Beyaz Kule’ye Süzüldüler.</p>
<p class="p2">&nbsp;</p>
<p class="p2">Aviendha, Aiellerin geri kalanıyla birlikte koşarak kapıyoldan geçti. Thakan’dar vadisine sel gibi akın ettiler. Vadinin iki yamacında kabaran iki dalga gibi.</p>
<p class="p2">Aviendha mızrak taşımıyordu; mızrak taşınacak yer değildi burası. Aksine, <span class="t5">kendisi</span> mızraktı.</p>
<p class="p2">İki siyah ceketli adam, beş Bilge, Alivia adlı kadın ve Muhafızları olan, Rand’a yemin etmiş on Aes Sedai de ona katıldı. Alivia dışında hiçbiri Aviendha’nın önderliğinden memnun değildi. Asha’manlar kadınlardan, Bilgeler Rand’dan emir almaktan hoşlanmıyorlardı ve Aes Sedailer hala Aiel yönlendiricileri kendilerinden daha düşük görüyorlardı. Yine de hepsi emirlere uyuyordu.</p>
<p class="p2">Rand sessiz bir anda, Aviendha’ya Karanlıkdostu olmaları ihtimaline karşı hepsine dikkat etmesi gerektiğini fısıldadı. Bu sözleri söylemesine korku değil, gerçekçilik sebep olmuştu. Gölgeler her yere girebilirdi.</p>
<p class="p2">Burada, vadide Trolloclar ve birkaç Myrddraal vardı, ama bu saldırıyı beklemiyorlardı. Aieller onların dağınıklığından faydalandılar ve katliama başladılar. Aviendha bir grup yönlendiriciyi o dev, gri çatılı binaya, demirhaneye doğru götürdü. Gölge’nin demircileri, bir parça şaşırmış görünerek, azimli çalışmalarından onlara döndüler.</p>
<p class="p2">Aviendha birine doğru ateş örerek başını omuzlarından ayırdı. Ceset taşa döndü ve ufalanmaya başladı.</p>
<p class="p2">Bu diğer yönlendiricilere işaret vermiş oldu ve vadinin her yerindeki Gölge-demircileri patlamaya başladı. Kışkırtıldıklarında korkunç savaşçılar oldukları, derilerinin kılıca direnebildiği söyleniyordu. Bu yalnızca bir söylenti olabilirdi, çünkü pek az Aiel bir Gölge-demircisiyle mızrak dansı yapmıştı.</p>
<p class="p2">Aviendha gerçeği öğrenmek istemiyordu. Ekibinin ilk Gölge-demircisi grubunun işini bitirmesine izin verdi ve bu yaratıkların doğal olmayan yaşamları süresince yarattıkları ölüm ve yıkım hakkında çok fazla düşünmemeye çalıştı.</p>
<p class="p2">Gölgedölleri savunma oluşturmaya çalıştılar, bazı Myrddraaller çığlıklar atarak Trollocları kırbaçladılar ve onları saldırıya geçmeye, geniş bir cepheden gelen Aiel saldırısını kırmaya zorladılar. Bir avuç dalla bir ırmağı durdurmak daha kolay olurdu. Aieller yavaşlamadılar ve direnmeye çalışan Gölgedölleri, çoğunlukla pek çok mızrak ve okla, durdukları yerde katledildiler.</p>
<p class="p2">Trollocların çoğu ürkerek, Aiellerin gök gürültüsüne benzeyen naraları eşliğinde kaçmaya başladı. Aviendha ve yönlendiricileri demirhanelere ve ölümü bekleyen pis, ölü bakışlı tutsakların tutulduğu ağıllara ulaştı.</p>
<p class="p2">“Çabuk!” dedi Aviendha, ona eşlik eden Muhafızlara. Adamlar ağılların kapısını kırarken Aviendha ve diğerleri son Gölge-demircilerine saldırdı. Onlar taşa ve toza dönüşerek ölürken, yarı bitmiş Thakan’dar kılıçları kayaların üzerine düştü.</p>
<p class="p2">Aviendha sağına baktı. Uzun, dolambaçlı bir yol, başlarının üzerinde yükselen dağın yamacındaki mağaraya doğru gidiyordu. Oradaki delik <span class="t5">karanlıktı.</span> Işığı girmeye teşvik eden, ama sonra bir daha salıvermeyen bir tuzağa benziyordu.</p>
<p class="p2">Aviendha Ateş ve Ruh ördü, sonra örgüyü havaya fırlattı. Bir an sonra Shayol Ghul’e giden patikanın başında bir kapıyol açıldı. Dört kişi kapıyoldan geçti. Mavilere bürünmüş, ufak tefek ama kararlı bir kadın. Beyaz saçlı, rengarenk pelerinli, yaşlanmaya yüz tutmuş bir adam. Siyah saçları kısa kesilmiş ve altın rengi mücevherlerle süslenmiş, sarılı bir kadın.</p>
<p class="p2">Ve saçları canlı kömür rengi, uzun boylu bir adam. Üzerinde altın-kırmızı ceketi vardı, ama altına basit bir iki Nehir gömleği giymişti. Eskiden ve şimdi kim olduğu, bir araya gelmişti. Bir Shienarlı gibi, iki kılıç taşıyordu. Biri camdan yapılmış gibi görünüyordu ve bu kılıcı sırtına bağlamıştı. Diğeri ise belinde taşıdığı, Kral Laman’ın, Ağaçkatili’nin kılıcıydı. Onu Aviendha yüzünden taşıyordu. Aptal adam.</p>
<p class="p2">Aviendha ona dönerek elini kaldırdı ve o da elini kaldırarak karşılık verdi. Rand bu görevde başarısız olursa ya da Aviendha kendi görevini yerine getirirken ölürse, bu son vedaları olacaktı. Aviendha son bir kez daha baktı ve kendi görevine döndü.</p>
<p class="p2">Aes Sedailerinin ikisi zincir kurup kapıyol açmışlardı ve Muhafızlar tutsakları güvenliğe götürüyorlardı. Harekete geçmeleri için çoğunun dürtülmesi gerekiyordu. Gözleri Gölge-demircilerininki kadar ölü, sendeleyerek yürüyorlardı.</p>
<p class="p2">“Demirhanenin içine de bakın,” dedi Aviendha, birkaç Muhafız’a el ederek. Adamlar, peşlerinde Aes Sedailerle içeriye daldılar. Daha fazla Gölge-demircisi bulunca bina Tek Güç’le sarsıldı ve iki Asha’man da içeri girdi.</p>
<p class="p2">Aviendha vadiyi taradı. Savaş çirkinleşmişti. Vadiden çıkan koridorda daha fazla Gölgedölü vardı. Bunlar hazırlanmak ve saf tutmak için daha fazla zaman bulmuşlardı. Ituralde güçlerini Aiellerin peşinden getirerek, vadinin ele geçirdikleri kısımlarını güvene aldı.</p>
<p class="p2"><span class="t5">Sabır</span>, dedi Aviendha kendi kendine. Onun işi ilerideki savaşa katılmak değildi. Dağa tırmanıp, Kıyamet Çukuru’na girecek olan Rand’ın arkasını kollamaktı.</p>
<p class="p2">Onu endişelendiren bir şey vardı. Terkedilmişler doğrudan mağaranın içine Yolculuk yapamazlar mıydı? Rand bu konuda endişelenmiyor gibiydi, ama yapması gereken iş yüzünden onun da kafası dağınıktı. Belki Aviendha ona katılmalı ve...</p>
<p class="p2">Kaşlarını çatarak başını kaldırdı. O gölge de neydi?</p>
<p class="p2">Çok yukarıda, çalkantılı gökyüzünde güneş parlıyordu. Parça parça fırtına bulutları, simsiyah bulutlar, parlak beyaz bulutlar vardı. Ama aniden bir bulut gelip güneşi perdelememişti. Katı, siyah bir şey süzülerek yaklaşıyordu.</p>
<p class="p2">Işık solarken Aviendha ürperdi ve titremeye başladı. Karanlık, gerçek karanlık çöktü.</p>
<p class="p2">Savaş meydanındaki askerler huşu, hatta korkuyla başlarını kaldırdılar. Işık söndü. Dünyanın sonu gelmişti.</p>
<p class="p2">Aniden geniş vadinin diğer ucunda biri yönlendirdi. Aviendha korkusunu üzerinden atarak döndü. Yakında, yere giysiler, silahlar ve cesetler saçılmıştı. Savaş vadinin ağzında, Aviendha’nın uzağında sürüyordu. Aieller Gölgedöllerini geçidin içine itmeye çalışıyorlardı.</p>
<p class="p2">Aviendha karanlıkta çok şey göremese de, askerlerin hala gökyüzüne baktığını anlayabiliyordu. Trolloclar bile şaşkın gibiydi. Ama sonra katı siyahlık gökyüzünde hareket etmeye başladı; güneşin kenarı, daha sonra tamamı göründü. Işık! Henüz sonları gelmemişti.</p>
<p class="p2">Vadinin ağzındaki savaş yeniden başladı, ama zor bir savaş olduğu açıktı. Trollocları bu kadar dar bir yere doğru sürmeye çalışmak, bir atı duvardaki çatlağa sıkıştırmak gibiydi. Oymaya başlamadığınız sürece imkansız.</p>
<p class="p2">“Orada!” dedi Aviendha, vadinin kenarında, Aiellerin arkasında bir yeri göstererek. “Bir kadın yönlendiriyor.”</p>
<p class="p2">“Işık, çok güçlü bir kadın,” diye nefes verdi Nesune.</p>
<p class="p2">“Halka!” diye bağırdı Aviendha. “Hemen!”</p>
<p class="p2">Diğerleri zincir kurdular ve halkanın kontrolünü Aviendha’ya verdiler. Aviendha’nın içini hayal edilemez bir Güç doldurdu. Nefes almış, sonra almaya devam etmiş, dolmuş, genişlemiş, enerjiyle çıtırdıyor gibiydi. O bir fırtınaydı, engin bir Tek Güç deniziydi.</p>
<p class="p2">Ellerini öne uzatarak, yarı oluşmuş, ham bir örgü salıverdi. Biçimlendirmeyeceği kadar çok güç taşıyordu. Ellerinden Hava ve Ateş fışkırdı; kollarını açmış bir adam kadar geniş bir akıntı. Yoğun, kızgın, neredeyse sıvı bir ateş parladı. Şerateş değil -Aviendha şerateş kullanmayacak kadar akıllıydı- ama yine de tehlikeliydi. Hava ateşi, yoğun bir yıkım kitlesi gibi sarıyordu.</p>
<p class="p2">Ateş, savaş meydanının üzerinde aktı, altındaki taşları eritti, cesetleri tutuşturdu. Dev bir sis bulutu hışırdayarak yok oldu. Akıntı, yeri sarsarak vadinin yamacını, Aiellere arkadan saldıran düşman yönlendiricinin -gücüne bakılırsa, Aviendha Terkedilmişlerden biri olduğunu tahmin ediyordu- olduğu yeri yardı.</p>
<p class="p2">Aviendha, terden sırılsıklam, örgüyü salıverdi. Vadi duvarından, için için yanan siyah bir duman bulutu yükseldi. Yamaçtan aşağı erimiş taşlar sızdı. Aviendha durdu ve tetikte bekledi. içindeki Tek Güç, kaçmaya çalışıyormuş gibi onu zorlamaya başladı. Bunun sebebi kullandığı gücün bir kısmının erkeklerden gelmesi miydi? Daha önce Tek Güç hiç onu yok etmek istiyormuş gibi gelmemişti.</p>
<p class="p2">Hazırlanmak için çok az zaman buldu: vadinin diğer yanında kısa bir yönlendirme anı oldu ve ardından muazzam bir rüzgar yükseldi.</p>
<p class="p2">Aviendha rüzgarı ortasından, büyük bir orman ağacı cüssesine sahip görünmez bir örgüyle biçti. Ardından daha kontrollü bir ateş topu yolladı. Hayır, şerateş kullanmaya cesaret edemezdi. Rand onu uyarmıştı. Bu Delik’i genişletir, sınırının zaten inceldiği bir yerde, gerçekliğin çerçevesini kırardı.</p>
<p class="p2">Düşmanı aynı sınırlar dahilinde çalışmıyordu. Kadının bir sonraki saldırısı kor beyaz bir çubuk halinde geldi ve Aviendha’yı ıskalayıp -başının bir parmak uzağından geçmişti- arkasındaki demirhane duvarına çarptı. Şerateş, taş ve tuğla duvardan geniş bir parçayı yok etti ve bina bir tangırtı eşliğinde yıkıldı.</p>
<p class="p2"><span class="t5">İyi oldu,</span> diye düşündü Aviendha, kendini yere fırlatarak. “Yayılın!” diye emretti diğerlerine. “Kadına kolay hedef vermeyin!” Yönlendirdi ve havayı karıştırarak önlerinde bir toz ve döküntü fırtınası yarattı. Sonra bir örgü kullanarak Tek Güç kullandığını gizledi ve böylece düşmanından saklandı. Eğilerek yakındaki bir şeyin arkasına geçti: cüruf ve eritilmeyi bekleyen demir parçalarından oluşan bir yığın.</p>
<p class="p2">Şerateş yine geldi ve biraz önce durduğu kayalık zemine çarptı. Taşı, kavunun içinden geçen mızrak kadar kolay deldi. Aviendha’nın yoldaşları saklanmıştı ve güçlerini Aviendha’ya aktarmaya devam ediyorlardı. Ne kadar <span class="t5">büyük</span> bir güç. İnsanın dikkatini dağıtıyordu.</p>
<p class="p2">Aviendha saldırıların kaynağını kestirmeye çalıştı. “Peşimden gelmeye hazır olun,” dedi diğerlerine, sonra örgünün başladığı yere bir kapıyol açtı. “Peşimden kapıyoldan geçin, ama hemen saklanın!”</p>
<p class="p2">Etekleri hışırdayarak kapıyoldan sıçradı. Bir şekilde kontrol altına alınmış gök gürültüsü gibi Tek Güç’le doluydu içi. Savaş meydanına bakan yamaca indi. Aşağıda, Mızrağın Kızları ve erkekler Trolloclarla savaşıyordu. Aieller engin, siyah bir sele set çekmiş gibi görünüyordu.</p>
<p class="p2">Aviendha aşağıya bir göz atmakla yetindi. İlkel bir Toprak örgüsüyle yeri kazdı ve at büyüklüğünde bir kaya parçasını koparıp havaya fırlattı. Bir an sonra gelen ışın, kaya parçasına çarptı.</p>
<p class="p2">Şerateş tehlikeli bir silahtı. Bazen keserdi, ama belirli bir nesneye çarptığında -örneğin bir insana- o nesnenin bir çakmayla yok olmasına sebep olurdu. Şerateş Aviendha’nın kayasını varoluştan sildi ve geriye kalan parlak toz zerreleri de kısa süre sonra yok oldu. Arkasında, halkasındaki kadınlar ve erkekler koşarak kapıyoldan geçtiler ve saklandılar.</p>
<p class="p2">Aviendha, yakındaki kayada çatlaklar belirdiğini fark edecek zamanı ancak buldu. Çatlaklar karanlığa açılıyor gibiydi. Işık çubuğunun Aviendha’nın görüş alanında bıraktığı parıltı kaybolurken, bir ateş seli salıverdi. Bu sefer hedefini buldu ve kırmızı elbise giymiş, bakır tenli, ince bir kadını kavurdu. Yakında iki kadın daha küfrederek kaçıştı. Aviendha diğerlerine ikinci bir saldırı düzenledi.</p>
<p class="p2">İki kadından biri -daha güçlü olanı- öyle büyük bir hız ve beceriyle Tek Güç ördü ki, Aviendha onu zar zor görebildi. Örgü ateş selinin önüne geçti ve sonuç, kavurucu bir buhar patlaması oldu. Aviendha’nın ateşi söndü. Geçici olarak körleşen Aviendha inledi.</p>
<p class="p2">Savaş içgüdüleri Aviendha’yı ele geçirdi. Buhar bulutunun ardında, dizleri üzerine çöktü, sonra kenara doğru yuvarlanırken bir avuç taş aldı ve düşmanlarının dikkatini dağıtmak için uzağa doğru fırlattı.</p>
<p class="p2">İşe yaradı. O yaşaran gözlerini kırpıştırırken, taşları attığı yere doğru kor beyaz bir ışın uçtu. O siyah çatlaklar daha da yayıldı.</p>
<p class="p2">Aviendha gözlerini kırpıştırmaya devam ederek, bir Hava örgüsüyle buharı dağıttı. Yakındaki kayaların üzerine çökmüş iki siyah şekli seçecek kadar görebiliyordu. Bir tanesi ona doğru döndü ve Aviendha’nın hazırladığı saldırı örgülerini görünce inleyerek <span class="t5">gözden kayboldu.</span></p>
<p class="p2">Kapıyol yoktu. Gördüğü kadın öylesine, küçülüp kaybolmuş gibi görünüyordu ve Aviendha yönlendirme hissetmemişti. Hissettiği başka bir şeydi, soluk bir... <span class="t5">bir şey.</span> Havada, tam olarak fiziksel olmayan bir titreşim.</p>
<p class="p2">“Hayır!” dedi ikinci kadın. Aviendha’nın yaşlı gözleri için bir bulanıklıktan ibaretti. “Yapma...”</p>
<p class="p2">Aviendha’nın görüş alanı bir parça berraklaştı ve tam örgüsü kadına çarparken yüz hatlarını -uzun bir yüz ve siyah saçlar- seçebildi. Kadının kolları ve bacakları bedeninden ayrıldı. İçin için yanan bir kol dönerek uçtu ve siyah bir duman burgacı yarattıktan sonra yakına düştü.</p>
<p class="p2">Aviendha öksürdü, sonra halkayı salıverdi. “Şifa!” dedi ayağa kalkarak.</p>
<p class="p2">Kadına ilk Bera Harkin ulaştı ve bir Şifa örgüsü Aviendha’yı ürpertti. Nefes nefese kaldı ve kızarmış derisi, kavrulmuş gözleri iyileşti. Şimdi açık seçik görebildiği Bera’ya başını sallayarak teşekkür etti.</p>
<p class="p2">İleride, gözyaşı damlası biçiminde bir yüzü ve sayısız örgüsü olan Sarene, Muhafızı Vitalien’le birlikte, Aviendha’nın öldürdüğü kişilerin cesetlerine yaklaştı. Başını iki yana salladı. “Duhara ve Falion. Dehşetlordları olmuşlar.”</p>
<p class="p2">“Dehşetlordları ile Kara Ajah arasında fark mı var?” diye sordu Amys.</p>
<p class="p2">“Elbette,” dedi Sarene sakin bir sesle.</p>
<p class="p2">Yakında, diğerleri yeni bir saldırı bekleyerek Tek Güç tutmaya devam ediyorlardı.</p>
<p class="p2">Aviendha yeni bir saldırı olacağını zannetmiyordu. O şaşkın inlemeyi duymuştu, kadının -üçü arasındaki en güçlüsüydü- kaçışındaki paniği hissetmişti. Belki kadın bu kadar kısa sürede bu kadar güçlü bir direniş beklememişti.</p>
<p class="p2">Sarene, Falion’a ait bir kolu tekmeledi. “Onları canlı yakalayıp sorgulasak daha iyiydi. Üçüncü kadının kimliğini öğrenebilirdik eminim. Aranızda onu tanıyan var mı?”</p>
<p class="p2">Grubun üyeleri başlarını iki yana salladılar. “Kaçan Kara Ajah listesinden biri değildi,” dedi Sarene, Muhafızının koluna girerek. “Yüzü çok ayırt edici -çok tombul ve hiçbir cazip tarafı yok. Daha önce görsem tanırdım.”</p>
<p class="p2">“Güçlüydü,” dedi Aviendha. “Çok güçlü.” Aviendha, onun Terkedilmişlerden biri olduğunu tahmin ediyordu. Ama kesinlikle Moghedien değildi ve Graendal’ın tariflerine de uymuyordu.</p>
<p class="p2">“Üç halkaya bölünelim,” dedi Aviendha. “Bera, Amys ve ben önderlik edeceğiz. Evet, artık on üç kişiden daha fazla kişiyle halka yapabiliriz, ama israf olur. Öldürmek için o kadar güce ihtiyacım yok. Gruplarımızdan biri aşağıdaki Trolloclara saldıracak. Diğer ikisi yönlendirmekten kaçınacak ve yakında saklanıp izleyecek. Böylece düşman yönlendiricisini, hala tek bir büyük halka olduğumuza inandırabiliriz ve saldırıya geçtiği zaman diğer iki grup ona yanlardan karşılık verebilir.”</p>
<p class="p2">Amys gülümsedi. Bunun temel Mızrağın Kızı saldırılarından biri olduğunu görebiliyordu. Rand’ın küstahlığı karşısında hissettiği öfke geçtikten sonra, Aviendha’dan emir almak onu çok rahatsız ediyormuş gibi görünmüyordu. Aslında, tam tersine, o ve diğer dört Bilge Aviendha ile gurur duyuyormuş gibi görünüyordu.</p>
<p class="p2">Ekibi söylenenleri yaparken, Aviendha savaş meydanında başka yönlendirenler olduğunu hissetti. Cadsuane ve onu takip eden diğerleri kendilerini Rand’ın emirlerinden muaf görüyorlardı. Bir başka Aes Sedai ve Asha’man grubu Doman ve Tear ordularının geçmesi için kapıyol açarken, onlar savaştılar.</p>
<p class="p2">Çevrede çok fazla insan yönlendiriyordu. Terkedilmişlerden birinin saldırısını seçmek zorlaşacaktı.</p>
<p class="p2">“Yolculuk sahası kurmamız gerek,” dedi Aviendha. “Kimin nerede yönlendireceğini sıkı kontrol edin. Bu şekilde, yönlendirme sezdiğimizde yanlış bir şeyler olup olmadığını hemen anlayabiliriz.” Elini başına götürdü. “Bunu organize etmek çok zor olacak.”</p>
<p class="p2">Yakında, Amys’in tebessümü genişledi. <span class="t5">Artık kumanda sende Aviendha</span>, der gibiydi o tebessüm. <span class="t5">Önderliğin baş ağrısını çekmek de sana düşer.</span></p>
<p class="p2">&nbsp;</p>
<p class="p2">Yenidendoğan Ejder Rand al’Thor, Aviendha’ya sırtını döndü ve Ituralde’yle onu savaşlarıyla baş başa bıraktı. Onun katılması gereken bir başka savaş vardı.</p>
<p class="p2">Sonunda zamanı gelmişti.</p>
<p class="p2">Shayol Ghul’ün bulunduğu dağın eteklerine yaklaştı. Yukarıda, dağ yamacına siyah bir çukur açılmıştı. Kıyamet Çukuru’na girmenin tek yolu buydu. Moiraine, saçakları savrularak dalgalanan şalına sarınarak ona katıldı. “Unutma. Burası Delik değil. Burası Karanlık Varlık’ın zindanı değil. Burası yalnızca dünyaya dokunuşunun en güçlü olduğu yer. Burayı kontrol edebiliyor.”</p>
<p class="p2">“Artık bir ölçüde tüm dünyaya dokunabiliyor,” dedi Rand.</p>
<p class="p2">“Ve buradaki dokunuşu daha güçlü olacak.”</p>
<p class="p2">Rand başını salladı ve elini kemerindeki hançere götürdü. “Karanlık Varlık’a doğrudan saldırana kadar yönlendirmek yok. Mümkün olsa, Kaynak’ı temizlerken yaşanan cinsten bir savaştan kaçınırdım. Yapacağım şey için tüm gücüme ihtiyacım olacak.”</p>
<p class="p2">Nynaeve başını salladı. Tüm <span class="t5">angreal</span> ve <span class="t5">ter’angreal</span> mücevherlerini takmıştı. Üzerinde, İki Nehir’de geçirdiği hayatı boyunca hiç giymediği kadar güzel bir sarı elbise vardı. Örgüsü olmadan, saçları ancak omuzlarına gelirken Rand’a tuhaf görünüyordu. Bir şekilde, daha yaşlı gibi. Bunun olmaması gerekiyordu. Saç örgüsü İki Nehir’de yaş ve olgunluk simgesiydi. Neden Nynaeve örgüsüz yaşlı görünsündü ki?</p>
<p class="p2">Thom, Rand’a yaklaştı ve gözlerini kısarak kayalardaki deliğe baktı. “Seninle birlikte gelmiyorum herhalde.”</p>
<p class="p2">Moiraine dudaklarını büzerek ona baktı.</p>
<p class="p2">“Birinin mağaranın girişini koruması gerek karıcığım,” dedi Thom. “Girişin hemen sağındaki çıkıntı savaş meydanını çok iyi görüyor. Aşağıdaki savaşı izlerim ve belki bu arada bir-iki güzel şarkı da bestelerim.”</p>
<p class="p2">Rand, Thom’un gözlerindeki neşe ışıltısına gülümsedi. Zamanın kıyısında duruyorlardı ve Thom Merrilin yine de gülümsemeyi başarıyordu.</p>
<p class="p2">Yukarıda, karanlık bulutlar Shayol Ghul’u merkez alarak dönüyorlardı. Karanlık güneşe saldırdı, onu örttü ve mutlak karanlık çöktü.</p>
<p class="p2">Rand’ın güçleri durup dehşet içinde gökyüzüne baktılar. Trolloclar bile durdular ve ulumaya, bağırmaya başladılar. Ama güneş yavaş yavaş tutsaklığından kurtulurken, vadideki vahşi savaş yeniden başladı. Savaş Rand’ın niyetini ilan ediyordu, ama hançer onu Karanlık Varlık’ın gözlerinden saklayacaktı. Işık izin verirse, Gölge’nin önderleri savaşa odaklanırdı ve Rand’ın saldırmadan önce o savaşın sonucunu bekleyeceğini varsayardı.</p>
<p class="p2">“Şimdi mi?” diye sordu Nynaeve, dar, taşlı patikanın sonundaki mağaraya bakarak.</p>
<p class="p2">Rand başını salladı ve önden yürümeye başladı. Bir rüzgar yükseldi ve patikaya tırmanan dört kişiyi dövdü. Rand giysilerini özellikle seçmişti. Kol yenlerine uzun dikenli otlar, yakalarına altın balıkçıllar işlenmiş kırmızı ceketi, Moiraine’in Fal Dara’da onun için hazırlattığı ceketlerden birinin aynısıydı. Önden bağcıklı beyaz gömlek İki Nehir işiydi. Sırtında <span class="t5">Callandor’</span>u, belinde Laman’ın kılıcını taşıyordu. O kılıcı takmayalı uzun zaman olmuştu, ama uygun bir seçim gibi geliyordu.</p>
<p class="p2">Rüzgar onu örseledi ve yamaçtan aşağı fırlatmakla tehdit etti. Rand ilerlemeye devam etti ve böğründeki acıya karşı dişlerini sıkarak dik tepeye tırmandı. Zamanın burada anlamı yok gibiydi; mağaranın önündeki düzlüğe ulaştığında günlerdir yürüyormuş gibi hissetti. Bir elini mağara ağzındaki kayaya dayayarak döndü ve vadiye baktı.</p>
<p class="p2">Vadideki güçleri çok zayıf, çok önemsiz görünüyordu. Yeterince direnebilecekler miydi?</p>
<p class="p2">“Rand...” dedi Nynaeve, kolunu tutarak. “Belki de dinlenmelisin.”</p>
<p class="p2">Rand ona döndü ve Nynaeve’in bakışlarını takip ederek kendi böğrüne baktı. Eski yarası açılmıştı. Çizmesinin içine kan dolduğunu hissediyordu. Böğründen bacağına akmış, kanlı bir iz bırakarak ayağına sızmıştı.</p>
<p class="p2"><span class="t5">Kayaların üzerinde kanı...</span></p>
<p class="p2">Nynaeve elini ağzına götürdü.</p>
<p class="p2">“Olmak zorunda Nynaeve,” dedi Rand. “Durduramazsın. Kehanet benim bu işten canlı kurtulacağım hakkında bir şey söylemiyor. Bunu her zaman tuhaf bulmuşumdur, ya sen? Neden kandan bahsetsin, ama sonradan olacaklardan bahsetmesin?” Başını iki yana salladı ve sırtındaki <span class="t5">Callandor’u </span>kınından çekti. “Moiraine, Nynaeve, halkada bana katılıp gücünüzü bana ödünç verir misiniz?”</p>
<p class="p2">“Bizden birinin önderlik etmesini ister misin?” dedi Moiraine tereddütle. “O kılıcı güven içinde kullanmak için?”</p>
<p class="p2">“Güvende olmayı planlamıyorum,” dedi Rand. “Halka lütfen.”</p>
<p class="p2">İki kadın bakıştılar. Halka Rand’ın kontrolünde olduğu sürece, bir başkası ona saldırıp kontrolünü ele geçirebilirdi. Besbelli bu talep ikisinin de hoşuna gitmemişti. Rand o ikisinin iyi geçinmeye başlamasından memnun olması gerektiğinden emin değildi -belki de ona karşı birleşmelerinden endişelenmeliydi.</p>


<p class="p2">Eski günlere ait bir düşünce gibiydi bu. Daha kolay günlere. Rand alayla gülümsedi, ama gülümsemenin gözlerine ulaşmadığını biliyordu. Moiraine ve Nynaeve güçlerini ona verdiler ve Rand da kabul etti. Thom, Moiraine’i öptü ve sonra üçü dönüp önlerindeki açıklığa baktılar. Mağara aşağıya, dağın dibine doğru gidiyordu. Ve bu dünyanın bildiği, Karanlık Varlık’ın kendisine en yakın yere.</p>
<p class="p2">Geri dönen güneşin düşürdüğü gölgeler, Rand’ın çevresinde mağara ağzını loşlaştırdı. Rüzgar onu çekiştiriyor, kendi kanı ayağını ısıtıyordu. <span class="t5">Bu çukurdan canlı çıkamayacağım,</span> diye düşündü.</p>
<p class="p2">Artık umurunda değildi. Hedefi hayatta kalmak değildi. Bir süre önce bir kenara koyduğu bir hedefti.</p>
<p class="p2">Bu işi doğru yapmak istiyordu. Doğru yapmak <span class="t5">zorundaydı.</span> Bu doğru zaman mıydı? Planları yeterli miydi?</p>
<p class="p2">ZAMANI GELDİ. GÖREVİNE BAŞLA.</p>
<p class="p2">Ses, bir depremin kaçınılmazlığıyla konuşmuş, sözcükler içinde yankılanmıştı. Havadaki sesten daha fazlasıydı, çok daha fazlası, bir ruhtan diğerine söylenmiş sözlerdi. Moiraine gözleri fal taşı gibi açılarak inledi.</p>
<p class="p2">Rand şaşırmamıştı. Bu sesi daha önce bir kez daha duymuştu. Onu duymayı beklediğini fark etti. En azından duyacağını ummuştu.</p>
<p class="p2">“Teşekkür ederim,” diye fısıldadı Rand, sonra arkasında kanlı ayak izleri bırakarak Karanlık Varlık’ın alemine adım attı.</p>
</body>
</html>