<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"></p>

  <h1><a id="ncx1432"></a>XXII</h1>

  <p>Profesör Hikmet başta olmak üzere Nihat ve maiyetlerindeki gençler bir akşam Ömer&rsquo;i ve karısını bir hayır cemiyetinin müsameresine götürdüler. Ömer o gün adamakıllı yorgundu. (Parası olmadığı için Taksim&rsquo;den Sirkeci&rsquo;ye kadar yayan gidip gelmiş ve öğle yemeği yememişti.) Bu yüzden pek gönlü yoktu. Macide&rsquo;nin de gitmek istemeyeceğini tahmin ediyordu. Evvela teklifi kabul etmedi. Fakat Profesör Hikmet:</p>

  <p>&ldquo;Hanım kızımız görmek isterler... Gençlerin uğraşıp yaptıkları bir şey... Müzik var... Piyes var... Çocuklar çalıştılar, bir teşvik olur... Biz zaten elimizden gelen yardımı yapıyoruz, siz bir ziyaret edip gayret vermekten kaçmayın!&rdquo; dedi. Ömer bir aralık ağzından o gün yayan yürüdüğünü ve parasız olduğunu kaçırdı. Hikmet hemen elini cebine atarak iki lira çıkardı, &ldquo;Ne diye bana derdini açmazsın! Sana kaç defa söyledim!&rdquo; diye azarlayarak Ömer&rsquo;e verdi. Nihat da:</p>

  <p>&ldquo;Daha lazımsa ben de vereyim!&rdquo; dedi.</p>

  <p>Ömer bu söz üzerine tüylerinin ürperdiğini hissetti. Nihat&rsquo;ın kendisine veznedarın parasını teklif ettiğini zannederek ona kin dolu bir bakış fırlattı. Fakat Nihat hiç aldırmadan:</p>

  <p>&ldquo;Haydi, uzun etme, gidelim!&rdquo; dedi.</p>

  <p>Hep beraber çıktılar ve tramvayla Şehzadebaşı&rsquo;na kadar geldiler. Bu sokaklarda Macide&rsquo;yi garip bir korku sardı. Emine teyzelere sapan yolun önünden geçerken bütün gayretine rağmen başını o tarafa çevirmekten kendini alamadı ve iki katlı ahşap evin hiçbir penceresinde ışık yanmadığını gördü.</p>

  <p>&ldquo;Herhalde sofadalar, yemek yiyorlardır!&rdquo; dedi.</p>

  <p>Eski bir konak bahçesinden geçtiler. Kocaman binanın sofası süslenmiş, arka arkaya dizilen iskemleler ve battaniye perdelerin ayırdığı bir sahne ile müsamere salonu haline getirilmişti.</p>

  <p>Ortada kimseler görünmediği için Ömer:</p>

  <p>&ldquo;Erken geldik galiba!&rdquo; dedi.</p>

  <p>Profesör Hikmet:</p>

  <p>&nbsp;&ldquo;Öyle!&rdquo; dedi. &ldquo;Mamafih reisin odasına bir bakalım. Belki eşten dosttan gelenler vardır... Çene çalarız!..&rdquo;</p>

  <p><span class="t12">Oldukça büyük bir odaya girdiler. Buras</span><span class="t12">ı</span> <span class="t12">hakikaten doluydu. Macide c</span><span class="t12">ı</span><span class="t12">gara dumanlar</span><span class="t12">ı</span> arasında hayalleşen on beş yirmi kadar insan gördü. Birçoğunun, saza gittikleri akşam tanıştığı kimseler olduğunu fark etti. Karşıdaki büyükçe bir yazı masasının arkasında beyaz ve kıvırcık saçları arkaya taranmış, orta yaşlı, <span class="t13">biraz uzun ve at suratl</span><span class="t13">ı</span> <span class="t13">bir zat vard</span><span class="t13">ı</span><span class="t13">. Bu cemiyetin reisi oldu</span><span class="t13">ğ</span><span class="t13">u anla</span><span class="t13">ş</span><span class="t13">ı</span><span class="t13">l</span><span class="t13">ı</span><span class="t13">yordu. Yeni</span> gelenler içeri girdikleri sırada hararetli bir konuşma başlamıştı. Reisin yanındaki eski usul vişneçürüğü maroken koltukta yaşlı ve yuvarlak yüzlü, minimini gözlü ve seyrek saçlı bir adam sağ elini muntazam fasılalarla kaldırarak nasihat veya emir verir gibi bir şeyler anlatıyordu. Ömer hemen karısına dönerek:</p>

  <p>&ldquo;Eski ve meşhur adamlardandır. Çok büyük memuriyetlerde bulunmuştur. Şimdi mütekait<a id="a103"></a><a href="../Text/notes.html#a335"><span class="t11">{102}</span></a>, fakat fikirlerinden herkesi istifade ettirmek ihtirasını muhafaza ediyor. Dikkat et, çok yaman laflar eder!&rdquo; dedi.</p>

  <p>Gelenler birer iskemle bulup iliştikten sonra konuşan zat tekrar söze başladı. Uzun uzun birçok şeylere temas etti. Asıl neyi kastettiği pek anlaşılmıyor, İstanbul&rsquo;un sokaklarını tamirden, Avrupa&rsquo;ya giden talebenin barlarda gezmesine; köylüye traktör verilmesinden, Almanya&rsquo;ya olan tütün satışına kadar her mevzua uğruyordu. Bir aralık, memleketi idare için mümtaz bir zümrenin vücuduna lüzum gördüğünden ve bu zümreyi alelade yoldan elde etmek güç bulunduğu için her mektepten sınıf başıları toplayıp ayrı bir rejim altında ve ayrı bir tahsil ile yetiştirmek mümkün olacağından bahsetti. Her fikrini takviye için kendi hayatından ve pek zengin olduğu anlaşılan mazideki icraatından misaller getiriyordu.</p>

  <p>Bir köşede cıgara içip etrafı süzen muharrir İsmet Şerif, mütemadiyen konuşan mühim adamın nefes almak için yaptığı bir fasılayı yakalayarak söze başladı ve kendisi de aynı akıbete uğramamak için kelimeler ve cümleler arasında ufak bir boşluk bile bırakmadan anlatmaya koyuldu. Aynen kendinden evvel konuşan zat gibi bin bir mevzua atlıyor, fakat daha karanlık bir lisan ve daha göz boyayıcı kelimeler kullanıyordu. Sonra misallerini de mazideki icraatından değil, yazdığı eserlerden almayı tercih ediyordu.</p>

  <p>Macide bu sırada Bedri&rsquo;nin de içeri girdiğini gördü. Ömer hemen eliyle işaret ederek arkadaşını yanma çığırdı:</p>

  <p><span class="t13">&ldquo;Gel, beraber otural</span><span class="t13">ı</span><span class="t13">m!&rdquo; dedi. &ldquo;Bizim</span> <span class="t13">İ</span><span class="t13">smet</span> <span class="t13">Ş</span><span class="t13">erif bütün ba</span><span class="t13">ş</span><span class="t13">ı</span><span class="t13">ndan geçenlere ra</span><span class="t13">ğ</span><span class="t13">men</span> akıllanmamış, boyuna ukalalık edip duruyor. Şimdi bir laf atıp kızdıracağım!&rdquo;</p>

  <p>Bu sırada büyük muharrir:</p>

  <p>&ldquo;İçtimai bünyemizin teşekkülünde mühim amil olan bu donelerin kütle psikolojisi üzerinde de maşeri tefekkürün tekevvününde nasıl bir seyir ile müessir olduklarını romanlarımda uzun uzadıya teşrih etmiştim!&rdquo;<a id="a104"></a><a href="../Text/notes.html#a336"><span class="t11">{103}</span></a> diyordu.</p>

  <p>Ömer hayretle sordu:</p>

  <p>&ldquo;Üstat sizin romanlarınız da var mı?&rdquo;</p>

  <p>İsmet Şerif hiç beklemediği bu cehalet tezahürü karşısında:</p>

  <p>&ldquo;Okuma yazma bilenlere sorun!&rdquo; demekle iktifa etti.</p>

  <p>&ldquo;Ben sizin ara sıra makalelerinizi görüyorum, fakat romanınız olduğunun farkında değilim... Herhalde okunmuyor!..&rdquo;</p>

  <p>Şair Emin Kâmil, arkadaşı İsmet Şerif&rsquo;e yapılan bu hücumdan memnun olduğunu belli edecek kadar mütebessim bir yüzle onu müdafaaya kalktı:</p>

  <p>&ldquo;Aman, dostum, &lsquo;Yara&rsquo; romanı, pek rağbet görmemiş de olsa, edebiyat tarihimize girmiştir!&rdquo;</p>

  <p>&ldquo;Yara&rdquo;, İsmet Şerif&rsquo;in hakikaten en çok ismi zikredilen eseriydi ve aşağı yukarı, kendisine çocukluğunu ve gençliğinin bir kısmını zehir eden ve onu daimi şekilde sakat bırakan boynundaki yaranın hikayesiydi. Ömer, insafsız bir kararla hücumunun arkasını bırakmadı.</p>

  <p>&ldquo;Yapma, canım!&rdquo; dedi. &lsquo;Yara&rsquo; romanı hakikaten fena değildi... Bak, şimdi aklıma geliyor... Bir zamanlar ben de okumuştum... Lakin hep beraber düşünelim: Bu roman bir adamı edip ve romancı yapmaya kâfi midir? Bir insan ki, ömrünün sekiz, on senesini feci bir derdin pençesinde, bütün hisleri ve düşünceleri bu derde bağlı olarak geçirmiştir, eli de, ekmek parası için sürü sürü yazı yazmak sayesinde, iki lafı yan yana getirmeye müsaittir, artık ömrünün bu en büyük ve belki yegâne hadisesini biraz alaka ve birçok merhamet çekecek kadar kaleme alamaz mı? &lsquo;Yara&rsquo; romanı doğru dürüst hurufatla<a id="a105"></a><a href="../Text/notes.html#a338"><span class="t11">{104}</span></a> basılsa, altmış yetmiş sayfa ancak tutar... Herkesin itiraf edeceği şekilde, tekniği de oldukça bozuktur. Büyük eser, sanat muvaffakiyeti dediğiniz bu mu? Şu halimde ben İsmet Şerif&rsquo;in çektiğini çeksem, böyle bir fasillik bir roman kıvırırım... Bence sanatkâr, kendinden başkalarına vermeye başladığı zaman sanatkâr olur!..&rdquo;</p>

  <p>İsmet Şerif&rsquo;in eğri boynu omuzlarının üzerinde kıpkırmızı kesildi. Titreyerek bağırdı:</p>

  <p>&ldquo;Ömründe üç satır yazı yazmamış bir herifin mütalaaları<a id="a106"></a><a href="../Text/notes.html#a340"><span class="t11">{105}</span></a> daha başka türlü olamaz... Sokakta ayakkabı boyayan bir çocuğun işine müdahaleyi salahiyetimiz dışında sayarız, halbuki biz sanatkârların işine burnumuzu sokmayı en tabii hakkımız addederiz... Çizmeden yukarı çıkmak bizim yarı münevverlerin en bariz vasfıdır!..&rdquo;</p>

  <p>Ömer güldü:</p>

  <p>&ldquo;Boyacının meslek ve usullerine karışmam, yalnız pabucumu fena boyarsa bunu anlamaya gözüm müsaittir, itiraza da hakkım vardır. Eğer sanatkârlar eserleri hakkında söz söylemek salahiyetini yalnız meslektaşlarına verecek olurlarsa gene kendileri ziyan ederler, çünkü onlar birbirlerine karşı bizim kadar da insaflı değillerdir!&rdquo;</p>

  <p>Birkaç kişi güldü. Emin Kâmil, İsmet Şerifi tekrar müdafaa etmek için söze başlamış gibi yaparak lafı değiştirdi, evvela hiç kimse onun ne söylediğini anlayamadı. Fakat yavaş yavaş, yeni daldığı İslam tasavvufundan bahsettiği meydana çıktı. Genç şair bir sene gibi az bir zamanda Buda&rsquo;yı, Lao Tse&rsquo;yi deneyip bırakmış, nihayet Muhiddînî Arabî ve Hallacı Mansur&rsquo;da karar kılmıştı. Yeni öğrendiği ve yanlış telaffuz ettiği Arapça ibareler söylüyor, münasebetli, münasebetsiz beyitler okuyor;</p>

  <p class="p7"><span class="t9">Mansur en&rsquo;el hak söyledi</span></p>

  <p><span class="t9">Hakt</span><span class="t9">ı</span><span class="t9">r Sözü, Hak söyledi</span></p>

  <p>dedikten sonra bu hikmetin nasıl tefsir edildiğini<a id="a107"></a><a href="../Text/notes.html#a342"><span class="t11">{106}</span></a> görmek için gözlerini kırpıştırarak etrafına bakıyordu. Masanın başında oturan ak saçlı reis:</p>

  <p>&ldquo;Emin Kâmil, bir şiir okusana&rdquo; diye tutturdu.</p>

  <p>Genç şaire ve onun alaka verici istihalelerine<a id="a108"></a><a href="../Text/notes.html#a345"><span class="t11">{107}</span></a> hayran olan birkaç kişi daha ısrar ettiler. Herkes sustu ve şair yerinden kalkmadan, derin ve oldukça tatlı bir sesle uzun bir şiir okumaya başladı.</p>

  <p>Bu manzumede, Türkçede mevcut bütün korkunç kelime ve mevhumlar bir araya toplanmış gibiydi. Böylece tüyleri ürperten bir tesir elde edilmek istendiği anlaşılıyordu. Kızılca kıyametlerden, gaiplerden gelen seslerden, Arap bacılardan, kanlı şafaklardan, ateşlerden, zehirlerden, vehimlerden ve bir yerinde de, Vilhelm Tell gibi elmaya ok atan bir adamdan bahsediliyordu. Fakat bu ok ateşten ve bu elma ruhtandı.</p>

  <p>Şiir bitince herkes bir müddet sustu. Şiirin anlaşılmaz mahiyeti ve dinleyenlerin kendilerine yaptıkları telkin aydınlık aklın üzerine bulut gibi çökmüştü ve dağılmak için zamana muhtaçtı. Nihayet cemiyet reisi, ilk söz ve hüküm hakkının kendinde olması icap ettiğini hatırlayarak:</p>

  <p>&ldquo;Fevkalade... İşte şiir budur!.. Tebrik ederim!&rdquo; dedi.</p>

  <p>Sonra, hiç olmazsa küçük bir tenkitte bulunmanın, bu işlerden anladığını ispat için yegâne vasıta olduğunu düşünerek ilave etti:</p>

  <p>&ldquo;Yalnız... Bir mısraı iyice anlayamadım. Hayal bana biraz... Nasıl söyleyeyim, biraz şiddetli göründü... Bilmem arkadaşlar nasıl buldular, şu mısra:</p>

  <p><span class="t9">Tükürdüm gözlerimi a</span><span class="t9">ğ</span><span class="t9">z</span><span class="t9">ı</span><span class="t9">mdan boncuk gibi</span></p>

  <p>Derhal hararetli bir münakaşa başladı. Bu bir tek satır üzerinde herkes fikrini söylüyor; şair, eserinin tefsirine çalışan bu basit kalabalığa merhamet dolu gözlerle, fakat tenkitler karşısında sinirlendiğini de saklamayarak, bakıyordu. Bu sırada Bedri Ömer&rsquo;e doğru sokuldu:</p>

  <p>&ldquo;Şiiri sen nasıl buldun?&rdquo; dedi.</p>

  <p>&ldquo;Bilmem... Bir şey anlamadım... Fakat fena değil gibi... İnsanın üzerinde garip bir tesir yapıyor!..&rdquo;</p>

  <p>Bedri hazin bir gülümseme ile başını salladı:</p>

  <p>&ldquo;İşte Emin Kâmil&rsquo;in istediği de bu!.. Bir şey anlaşılmadan garip bir tesir yapmak... Ne kadar basit insanlarız... Doğru dürüst oturup düşünürsek bu manzumenin dünyada yazılabilecek en basit hokkabazlıklardan, yavelerden<a id="a109"></a><a href="../Text/notes.html#a347"><span class="t11">{108}</span></a> biri olduğunu eminim ki teslim ederiz. Hiçbir derin ve kuvvetli hisse, hiçbir büyük ve insanı sarsan fikre dayanmadan, sırf göz boyamak, esrarlı görünmek için yazılan bu beş on satırda, bir talebede bile mazur göremeyeceğimiz aleladelikler var... Yalnız şair, bizim ne mal olduğumuzu bildiği için, birkaç ucuz ve basit vasıtaya müracaat etmiş: Bunlardan birincisi, tesirli olduğunu şimdiye kadar daima ispat eden, mistik havadır. Cahil ve dalavereci bir yobazın kendini muhite yutturmak için müracaat ettiği esrarlı ve muammalı birkaç formül, birkaç dini teşbih, bir iki karanlık ifade bugün bile derhal aydınlık düşünceleri bulandırıyor. Kendilerinde bir şeyler bulunduğunu vehmeden bütün âcizlerin hiç şaşmadan bu basit çareye: Karanlık ve karışık olmak suretiyle derin ve manalı görünmek hilesine başvurduklarını unutuyoruz. Sonra Emin Kâmil kendini bize enteresan göstermeye, ikide birde değiştirdiği birbirinden yaman kanaatler ve imanlar ile gözümüzde büyülü bir perde yaratmaya da muvaffak olmuş. Birçok halleri, başkalarında bizi derhal güldürmeye kâfi gelecek olan saçmalıkları, etrafına hürmetsizlikten ve saygısızlıktan doğan patavatsızlıkları ve küstahlıkları bize büyük bir şahsiyetin ifadeleriymiş gibi geliyor. Hakikaten şahsiyet sahibi olan bir adamda bulunması lazım olan sarsılmaz iç muvazenesinin, insanlığa ve bittabi insanlara, onları kör, aptal yerine koymayacak kadar kuvvetli bir hürmetin, onda mevcut olmadığını fark etmiyoruz. Bak, &lsquo;Tükürdüm gözlerimi ağzımdan boncuk gibi&rsquo; mısraı üzerinde, hepsi de ahmak olmayan şu bir sürü insan, ciddi ciddi münakaşa ediyor ve bu şair, kendi büyüklüğüne kendi de inanarak, minnettar gözlerle onlara bakıyor. Halbuki yüzüne dikkat etsen, ruhunun iç taraflarında nasıl külçe halinde bir yalanın saklı olduğunu görürsün. En korkunç yalan da budur: Kendimize karşı bile kullanacak kadar pençesine düştüğümüz bu derin ve gizli yalan... Onu içinde yaşadığı cemiyet üzerinde düşünmekten alıkoyan, Budizm&rsquo;e götüren, Çin felsefesine saptıran, tasavvufa daldıran hep bu ruhundaki büyük yalandır. Kâinatın alelade seyri ile, maddi şeylerle hiç alakası yokmuş gibi görünen zekâsı, zengin babasından para koparmak için öyle kurnazca, öyle esnafça hileler bulur ki, bir sene düşünsen akıl edemezsin... İhtiyar ve zengin babası da oğlunun dehasına inanmıştır. Buna rağmen para işlerinde titiz davranmak ister. Ve Emin Kâmil yeni bir vurgun vurmak için ya &lsquo;Avrupa&rsquo;ya bir kongreye davet edildim!&rsquo; yahut da &lsquo;Yeni bir mecmua çıkaracağım... Dünya parmak ısıracak!&rsquo; gibi şeyler uydurur. Sahte üdebayı<a id="a110"></a><a href="../Text/notes.html#a349"><span class="t11">{109}</span></a> evine götürüp kendini babasının yanında göklere çıkartır; mevhum Avrupa tabilerinden,<a id="a111"></a><a href="../Text/notes.html#a350"><span class="t11">{110}</span></a> babasının anlamadığı bir dilde yazılmış, içi takdir ve hayranlık cümleleriyle dolu teklif mektupları alır. Sonra, bu kadar ustalıklı tiyatrolar tertip eden adam, çiftliğinde yalınayak dolaştı diye, dâhi olduğuna, büyük şair, uçsuz bucaksız mütefekkir<a id="a112"></a><a href="../Text/notes.html#a353"><span class="t11">{111}</span></a> olduğuna bizi inandırır... İnsanların en zayıf tarafları, sormadan, araştırmadan, düşünmeden, kafalarını patlatmadan inanmak hususundaki hayret verici temayülleridir. Dünyadaki yalancı peygamberleri yetiştirmek ve beslemek için en iyi gübre, işte bu bilmeden inanmak için çırpınan kalabalıktır.&rdquo;</p>

  <p>Bedri bu sözleri yavaş bir sesle, tane tane ve hiç heyecanlanmadan söylemişti. Kendisini Ömer&rsquo;le Macide&rsquo;den başka işiten yoktu. Fakat bu ikisi etraflarında hâlâ devam eden münakaşayı tamamen unutmuşlardı. Bedri&rsquo;nin bu kadar uzun, bu kadar kendini vererek konuşacağını hiç tahmin etmiyorlardı. Ömer arkadaşının, sessiz sedasız durmasına mukabil, birçok şeyler düşünüp kuran bir adam olduğunu yeni anlıyordu.</p>

  <p>Bu sırada Emin Kâmil münakaşası çoktan bitmiş, Nihat söze başlayarak, insanların kuvvetli ve zayıf, ahmak ve akıllı olarak tasnif edilmeleri ve buna göre bir cemiyet kurulması hakkındaki malum fikirlerini izaha koyulmuştu. Etrafta gene birçok tasdik ve iştirak alametleri vardı. Kuvvetliye ve akıllıya imtiyaz verileceğini düşünen herkes, mavi boncuğu kendisinde bilerek veya böyle görünmek isteyerek, bu fikirleri pek doğru buluyordu. Bu akşam söz söylemek ihtiyacında olduğu anlaşılan Bedri tekrar Ömer&rsquo;e dönerek:</p>

  <p>&ldquo;Gayet acayip bir fikir daha!&rdquo; dedi. &ldquo;Nihat&rsquo;ın sözlerine dikkat et! Neredeyse bir kuvvet dini icat edip ona tapacak... En hararetli taraftarları da etrafındaki aptal çocukları bir yana bırakırsak, İsmet Şerif&rsquo;le Profesör Hikmet... Her üçünün müşterek bir vasfı var: Her biri, hilkatin<a id="a113"></a><a href="../Text/notes.html#a354"><span class="t11">{112}</span></a> birer tokadını yiyerek, hayatta birer cihetten zayıf ve âciz kalmış insanlar. Nihat&rsquo;ın illetlerini bilirsin. Zaten bir yüzüne bakmak da kâfi... Sıska vücudu, incecik kolları ve sinirden başka bir şey bulunmayan suratı ile bir palyaço kadar biçare bir mahluk... İki günde bir ya böbreklerinden, ya ciğerlerinden hastalanır, evi eczane gibi... İsmet Şerif ise, görüyorsun, boynundaki arıza yüzünden ömrü ve maneviyatı harap olmuş, vücudu kavruk kalmış ve içinde boyuna inkisarlar<a id="a114"></a><a href="../Text/notes.html#a357"><span class="t11">{113}</span></a> biriktirmiş biri. Ağzını açtığı veya kalemini eline aldığı zaman ancak senelerin topladığı zehri dökebiliyor. Profesör Hikmet de, tabiatın kendisine lüzumundan fazla miktarda verdiği ihtirasları köreltmek için en ufak bir meziyete bile sahip olmayan, hayatı kadın düşüncesiyle geçerken yüzü her kadında, hatta parayla gittiği yerlerde bile, istikrah<a id="a115"></a><a href="../Text/notes.html#a359"><span class="t11">{114}</span></a> uyandıran bir zavallı. Görüyorsun ki hepsi hayata birer miktar kin borçlu. Hepsi çocukluklarından beri mahrum oldukları kuvvete hasret çekerek ve kendilerini yiyerek bu hale gelmişler. Hakikaten kuvvet sahibi olanlara haset ve imkânsızlıkla baka baka nihayet kuvveti en büyük, en tapılmaya layık bir mevcudiyet olarak kabul etmişler... Şimdi öyle bir nazariye yapıyorlar ki, anası aciz ve mahrumiyet... Bu gibi fikirleri doğuranlar, daima, ezilmeye, yok olmaya mahkûm olduklarını hisseden zümrelerdir. Bağırırlar, çağırırlar, ellerine fırsat geçerse suni olarak sahip oldukları bu iktidarı en vahşi bir şekilde kullanmaya kalkarlar; fakat nihayet hayatın ebedi kanunlarının pençesi altında çiğnenir ve mahvolurlar...&rdquo;</p>

  <p>Bu sırada, herkesin yerinden kalkıp salona geçişinden müsamerenin başlamak üzere olduğunu anladılar. Bedri sözünü keserek:</p>

  <p>&ldquo;Hadi, gidelim ve seyredelim!&rdquo; dedi.</p>

  <p>Ömer ve Macide onun sözlerinin tesiri altında idiler. Bilhassa Ömer, belki hayatında ilk defa olarak, ciddi bir mesele üzerinde konuşulan lafları alaya almak ihtiyacını duymuyor, ezeli şüphelerini harekete geçirmeye sebep görmüyordu.</p>
</body>
</html>
