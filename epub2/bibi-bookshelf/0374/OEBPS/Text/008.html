<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"></p>

  <h1><a id="ncx202"></a>IV</h1>

  <p>Macide ilk mektepten beri sesinin güzelliği ve musikiye istidadı ile göze çarpmıştı. Beşinci sınıfta iken musiki muallimleri Necati bey isminde, Balıkesir&rsquo;in aşağı yukarı bütün mekteplerini dolaşan, yaşlıca bir zattı. Sınıfa girince kutusundan klarnetini çıkarıp yeknesak mektep havaları çalar ve çocukları gelişigüzel bağırtırdı.</p>

  <p>Macide, ara sıra kendisi de besteler yapmaya özenen ve edebiyata hevesli bazı mektep müdür ve muallimlerinin yazdığı vezin, kafiye ve manası bozuk satırları bir türlü aleladenin üstüne çıkamayan müziklerle birleştiren bu adamın nasılsa gözüne çarptı. İçinde gizliden gizliye bir sanat ihtirası tutuşan, fakat istidatsızlığının boyunduruğunu bir türlü kıramadığı için zamanla kalenderleşmiş ve dünyaya küsmüş bulunan Necati bey Macide&rsquo;yle meşgul olmayı kendine iş edindi. Babasıyla konuştu, akşamları mektep zamanından sonra, diğer bir iki hususi talebesiyle beraber onu muallimler birliğine götürerek akordu bozuk bir piyanoda çalıştırmaya başladı. Macide kısa zamanda arkadaşlarını bile hayrete düşürecek bir terakki gösterdi. İlk mektebi bitirdiği sene son sınıfın verdiği müsamerede ona tek başına piyano çaldırdılar. Sekiz aylık bir müptedinin<a id="a10"></a><a href="../Text/notes.html#a151"><span class="t11">{10}</span></a> elinden gelebilecek en büyük hüneri gösterdi. Salonda bulunanlar çocuk velileriyle birkaç muallimden ve birkaç memurdan ibaret olduğu ve içlerinde müzik hakkında en küçük fikri olan bir kişi bile bulunmadığı için onu adamakıllı ve samimi bir hayranlıkla alkışladılar. Macide orta mektebin birinci sınıfında da bu şekilde ders almaya devam etti. Necati beyin kendisi de pek iyi piyano çalamadığı için iki sene kadar süren bu dersler, ekseriya olduğu gibi, talebenin yarım yamalak bir musiki ukalası olmasıyla neticelenmedi, ileri götürücü bir çalışma halinde devam etti.</p>

  <p>Orta mektebin ikinci sınıfına geçtikleri sırada Necati bey başka bir memlekete nakledildi. Macide tatilde piyanoyla hiç denecek kadar az meşgul olabildi. Yalnız başına muallimler birliğine gitmeyi hem istemiyor, istese bile bunun muhiti tarafından hoş görülmeyeceğini biliyordu.</p>

  <p>Mektep açılınca yeni ve genç bir musiki muallimi gelmiş olduğunu gördü. Bu, Bedri isminde uzun boylu, siyah ve kısa saçlı, yuvarlak çehreli bir gençti. Yüzünün hep gülümsüyormuş gibi bir ifadesi vardı ve bu hal kızların ilk günden itibaren onu alaya almalarına sebep oldu.</p>

  <p>Bedri ilk günlerde buna fena halde kızdı. Derslerde yüzü kıpkırmızı kesiliyor, dakikalarca bir şey söylemeden duruyor ve dudaklarını kemiriyordu. Fakat biraz sonra yüzü tekrar o mütebessim halini alıyor, gözlerini talebelerin üzerinde tekrar tekrar gezdirerek anlatmaya devam ediyor ve piyanonun başına geçiyordu.</p>

  <p>Büyük ve daima soğuk olan müzik dershanesi çocukların kendilerini kapıp koyvermeleri için en münasip yerdi. Erkek çocuklar en serbest el şakalarını yapmaya, genç kızlar konuşup konuşup sonra mendillerini ağızlarına tıkamaya çalışarak kahkaha ile gülmeye burada imkân bulurlardı. En ağır sözü:</p>

  <p>&ldquo;Rica ederim, size yakışır mı?&rdquo; demekten ileri geçmeyen genç muallim gürültüyü piyanoya daha şiddetle vurarak veya derhal hep beraber söylenecek bir şarkıya başlayarak bastırmak isterdi. Böyle zamanlarda bazan mektep müdürü Refik bey sınıfın camekânlı kapısında görünür, istihfaf dolu gözlerle bu inzibatsız muallime bakar, çatık kaslarıyla çocukları sükûta davet eder ve yılışık sırıtmalarla karşılaşırdı.</p>

  <p>Yavaş yavaş Bedri bunları tabii bulmaya başladı. Çocukların ekserisi o kadar şımarık ve fena yetiştirilmiş mahlûklardı ki, bunları güzel sözler ve ricalarla yola getirmeye imkân yoktu. Zaten müthiş dayak atan bir tarih hocasıyla sıfırcı diye ismi çıkmış bulunan bir lisan mualliminden başka dersi sükûnetle geçen kimse yoktu. Müdürün kendi dersleri bile bir curcuna idi. Şehrin diğer mekteplerinde de aynı halin mevcut olduğunu öğrenen Bedri işi kalenderliğe vurdu ve ancak dersiyle alakadar olan birkaç kişi ile ciddi şekilde meşgul olarak diğerlerini kendi haline bırakmayı tercih etti.</p>

  <p>Macide bu meraklılar arasındaydı, ilk zamanlarda sessiz sessiz bir kenarda durduğu için pek göze çarpmamıştı, fakat kısa bir müddet sonra Bedri&rsquo;nin bütün alakasını üzerinde topladı. Genç adam mektep müdürüne olsun, diğer muallimlere olsun, bir şey keşfetmiş gibi heyacanla, bu fevkalade istidatlı talebeden bahsediyor ve onu muhakkak yetiştirmek lazım geldiğini söylüyordu. Bu sözleri büyük bir merak ve tasvip ile dinleyen muallimler onun arkasından ya gülümsüyorlar, yahut da manalı gözlerle birbirlerine bakıyorlardı.</p>

  <p>Macide ise, Necati beyden ders aldığı zamanlardan kalma bir itiyatla, belki bir kere bile hocasının yüzüne dikkatli bakmamıştı. Beraber oldukları zaman gözleri ve aklı tamamen notalarda, Bedri&rsquo;nin parmaklarında veya zaman zaman dalıp gittiği vuzuhsuz<a id="a11"></a><a href="../Text/notes.html#a153"><span class="t11">{11}</span></a> hayallerin peşindeydi. Konuştukları şey, üzerinde çalıştıkları parçanın dışına hemen hemen hiç çıkmıyordu. Her ikisinde de, sanatın herhangi bir şekline bağlanan ve şuurlu veya şuursuz bir sanat ihtirasını içlerinde taşıyan insanların körlüğü vardı. Etrafları, hatta çok kere kendi kendileri tarafından enayilik diye telakki edilen bu gaflet bu muallimle talebe arasında belki devam edip gidecekti, fakat mektep müdürü Refik bey her ikisinin de gözlerini ve düşüncelerini müzikten başka hususlara da çevirmelerine yardım etti.</p>

  <p>Bir gün akşamüzeri çocuklar evlerine giderken Bedri muallim odasında oturmuş, İstanbul&rsquo;da bulunan annesine mektup yazıyordu. Koridorda çocukların ayak sesleri seyrekleştiği bir sırada acele mektubu zarfa yerleştirip kapadı, üstünü yazdı, dışarı fırlayarak bir talebe aradı. Kendisi mektepte yattığı ve bu akşam dışarı çıkmaya niyeti olmadığı için mektubu, yolu postane önünden geçen çocuklardan birine vermek istiyordu. Sokak kapısından bahçeye doğru bakındı. Herkes gitmişti. Kendisi gitmek için geri dönüp şapkasını aldı, bu sırada kulağına müzik odasından piyano sesleri geldi:</p>

  <p>&ldquo;Macide burda galiba; onunla göndereyim!&rdquo; dedi.</p>

  <p>O tarafa yürüdü. Kapıyı açtığı sırada Macide piyanonun kapağını kapamış, çantasını almıştı.</p>

  <p>&ldquo;Biraz çalıştım efendim!&rdquo; diyerek çıkmak istedi.</p>

  <p>Bedri ona yol verdi ve:</p>

  <p>&ldquo;Postanenin önünden geçerken şunu atıver!&rdquo; dedi.</p>

  <p>Genç kız zarfı çantasına yerleştirdi, hafifçe dizlerini kırarak:</p>

  <p>&ldquo;Allahaısmarladık&rdquo; dedi.</p>

  <p>&ldquo;Mektubu çantada unutmayasın!&rdquo;</p>

  <p>&ldquo;Unutmam efendim!&rdquo;</p>

  <p>Macide bahçeye çıkarak kumlu yolda hızlı hızlı yürüdü, o sırada muallim odasına dönen Bedri, müdürün koridorun karanlık bir köşesinden fırlayarak süratle yanından geçtiğini ve bahçeye koştuğunu gördü. Refik beyin telaşı ve kendisini fark etmemiş gibi yanından geçişi onu hayrete düşürmekle beraber bunun üzerinde fazla düşünmedi.</p>

  <p>Ertesi akşam Macide&rsquo;nin ders günüydü. Paydostan sonra bir saat beraber çalışacaklardı. Müzik odasına giden Bedri, bu şekilde hususi olarak ders verdiği altı talebenin de orada olduklarını gördü.</p>

  <p>&ldquo;Bugün sizin gününüz değil, ne diye kaldınız?&rdquo; dedi. Fakat onların bu fazla alakalarına içinden memnun da oldu.</p>

  <p>Kızlar birbirlerine manalı bir şekilde bakıştılar. Macide, Bedri&rsquo;nin yakınında, kıpkırmızı olarak başını önüne eğmişti.</p>

  <p>İki erkek talebeden biri:</p>

  <p>&ldquo;Müdür bey emretti, bundan sonra ayrı ayrı ders almayacakmışız. Hep beraber çalışacakmışız!&rdquo; dedi.</p>

  <p>Bedri bir an ne demek istediklerini anlamayarak karşısındakilere baktı. Sonra omuzlarını silkerek notaları açtı ve evvela Macide&rsquo;yi sonra diğerlerini dinledi, geri kalanlara:</p>

  <p>&ldquo;Siz de yarın akşam!&rdquo; diyerek odadan dışarı çıktı. Müdürü görerek bu yeni emrin sebebini sormak istiyordu. Onu odasında bulamayınca geri döndü, biraz hava almak için dışarı çıktı.</p>

  <p>Ders verdiği yedi çocuk ellerinde çantaları ile beş on adım ilerden gidiyorlardı. Onlara yaklaştı. Bir müddet beraber yürüdüler. Her zamankinin aksine olarak bu akşam hepsi de susuyorlardı. Bedri:</p>

  <p>&ldquo;Derslerde hepiniz beraber olursanız tabii daha faydalıdır. Fakat dikkat etmek ve gevezeliğe başlayıp büsbütün zararlı olmamak şartıyla!&rdquo; dedi.</p>

  <p>Çocuklar susmakta devam ettiler. Bedri, Macide&rsquo;ye dönerek, laf olsun diye:</p>

  <p>&ldquo;Mektubu unutmadın ya!&rdquo; dedi.</p>

  <p>Genç kız birdenbire kıpkırmızı oldu. Müthiş bir şaşkınlığa düştü. Öteki çocuklar da önlerine bakıyorlar, hem kızarıyor, hem de gülmemek için dudaklarını ısırıyorlardı. Macide duyulur duyulmaz bir sesle:</p>

  <p>&ldquo;Mektubu müdür bey aldı efendim!&rdquo; dedi.</p>

  <p>Bedri olduğu yerde kalarak sordu:</p>

  <p>&ldquo;Ne münasebet?&rdquo;</p>

  <p>&ldquo;Bilmiyorum efendim! Dün daha bahçe kapısından çıkmadan arkamdan koşup geldi. Sizin biraz evvel bana verdiğiniz mektubu istedi. Zarfı kendisine verirken &lsquo;Ne var mektupta?&rsquo; diye sordu. &lsquo;Bilmiyorum, postaya atmak için Bedri bey verdi&rsquo; dedim. O zaman zarfın üstünü okudu. &lsquo;Peki peki... Hadi git, bir daha böyle postaya mektup filan götürme!&rsquo; dedi. Sonra mektubu üçüncü sınıftan Enver&rsquo;le yollamış.&rdquo;</p>

  <p>Bedri sesini çıkarmadı, çarşıya gelmişlerdi:</p>

  <p>&ldquo;Hadi, güle güle!&rdquo; diyerek talebelerinden ayrıldı. Ekseriya muallimlerin doldurdukları bir kahveye girdi.</p>

  <p>Başka mekteplerin hocaları da dahil olmak üzere, bütün meslektaşları burada gibiydi. Kimisi pastra, kimisi tavla oynuyor, birkaç tanesi de oynayanları seyredip iki tarafa yardım ediyordu.</p>

  <p>Uzaktaki bir köşede müdürün iskambil kâğıdı karıştırmakta olduğunu gördü. Sağ ayağını altına almış ve şapkasını yanına koymuştu. Ara sıra sol eliyle saçsız başını kaşıyor, sonra tekrar kâğıtlarla meşgul oluyordu. Bedri&rsquo;yi uzaktan görünce evvela görmemezliğe geldi, fakat onun kendisine doğru ilerlediğini fark eder etmez o tarafa başını çevirerek: &ldquo;Buyursanıza kardeşim! Şöyle gelin! Ne içersiniz?&rdquo; diye ikramda bulundu. Bedri:</p>

  <p>&ldquo;Teşekkür ederim&rdquo; dedi. &ldquo;Bir şey içmeyeceğim. Yalnız sizinle hemen biraz konuşmak istiyorum!&rdquo;</p>

  <p>Diğer muallimler kahveye pek uğramayan bu oyunbozana iç sıkıntısı ile baktılar. Müdür:</p>

  <p>&ldquo;Baş üstüne kardeşim, istersen şu partiyi bitiriverelim!.. Acele mi? Pekâlâ!&rdquo;</p>

  <p>Yanındaki seyircilerden birine dönerek:</p>

  <p>&ldquo;Hadi bakalım, benim yerime bir el oynayıver. Dikkat et ha... İki partidir içerdeyim!&rdquo; dedi.</p>

  <p>Yerinden kalktı. Nispeten tenha bir köşeye gittiler. Bedri evvela söyleyecek bir şey bulamadı. Müdür daha çabuk davranarak:</p>

  <p>&ldquo;Galiba şu mektup meselesini soracaksınız. Sabahtan beri gelirsiniz diye bekledim, siz görünmeyince herhalde kendisi de hatasını anlamıştır dedim. İki gözüm, siz çok yer gezip çok şey görmüşsünüz ama, bizim de tecrübemiz fazla. Böyle ufak yerlerde insan adımını çok hesaplı atmalı, insanı tefe koyup çalıve-rirler. Burası Almanya değil... Siz Almanya&rsquo;da bulunmuştunuz değil mi?&rdquo;</p>

  <p>&ldquo;Hayır, Viyana&rsquo;da.&rdquo;</p>

  <p>&ldquo;Neyse, hepsi bir. Burası Avrupa değil. Gerçi Avrupa&rsquo;ya benzemek istiyoruz ama, yavaş yavaş.&rdquo;</p>

  <p>Bedri sert ve asabi bir hareketle müdürün sözünü Kesti:</p>

  <p>&ldquo;Bunları ne diye söylüyorsunuz?&rdquo; dedi. Biraz durduktan sonra ilave etti: &ldquo;Mektubu niçin aldınız? Yahut üstünü okuduktan sonra niçin tekrar vermediniz de başkasıyla yolladınız?&rdquo;</p>

  <p>Buraya müdürle adamakıllı kavga etmeye gelmişti. Bu anın yaklaştığını hissediyordu. Müdür elini onun omzuna koyarak, samimiye çok benzeyen bir sesle:</p>

  <p>&ldquo;Sizi müşkül vaziyetten, derhal ortalığa yayılacak olan dedikodulardan kurtarmak için!&rdquo; dedi.</p>

  <p>Bedri, sesi titreyerek: &ldquo;Beni aptal yerine mi koyuyorsunuz&rdquo; dedi. &ldquo;Benim o kızla postaya mektup gönderdiğimi sizden başka kimse görmedi, görmüş olsalar da sizden başkasının aklına böyle bir münasebetsizliğin geleceğini tasavvur edemem...&rdquo;</p>

  <p>Yerinden fırladı. Yüzü sapsarı olmuştu:</p>

  <p>&ldquo;Bu mesele üzerinde konuşmak, size izahat vermek mecburiyetinde kalmak bile bana müthiş azap veriyor. Bu kadar bayağıca bir isnat altında kalmak...&rdquo;</p>

  <p>Müdür onu kolundan çekip oturttu. Sesinde hep o sakin ve samimi eda vardı:</p>

  <p>&ldquo;Belki asabileşmekte haklısınız!&rdquo; dedi. &ldquo;Yalnız benim vazifemden başka bir şey yapmadığıma emin olunuz. Hakkınızda hüsnüniyet dışında en küçük bir şey düşünmediğime emin olunuz, yalnız muhitin böyle olmadığını ve ekseriyetin suiniyet<a id="a12"></a><a href="../Text/notes.html#a155"><span class="t11">{12}</span></a> ile hükümler vereceğini göz önünde tutmaya mecburum.</p>

  <p>&ldquo;Talebe karşısında beni kepaze bir mevkie düşürdünüz!&rdquo;</p>

  <p>&ldquo;Böyle yapmasam daha fena mevkie düşecektiniz!&rdquo;</p>

  <p>&ldquo;Ben talebenin yüzüne nasıl bakacağım!&rdquo;</p>

  <p>&ldquo;Yok canım, bunlar olağan şeylerdir. O kadar üzülmeye değmez. Bir parça dikkatli hareket etmek kâfidir.&rdquo;</p>

  <p>Ayağa kalktı. Gözüyle takip ettiği parti bitmiş, yerine bıraktığı arkadaşı oyunu kaybetmişti. Sözü kısa kesmek için:</p>

  <p>&ldquo;Yarın mektepte uzun uzun konuşuruz. Zamanla bana hak vereceksiniz&rdquo; dedi. Sonra aklına gelmiş gibi ilave etti: &ldquo;Ha, çocuklara akşamları teker teker ders vermeyi münasip bulmadım. Kulağıma birtakım lakırdılar geldi. Malum ya, muhtelit<a id="a13"></a><a href="../Text/notes.html#a157"><span class="t11">{13}</span></a> mektep. Ebeveynin itimadını sarsmaya gelmez. Müsaade!&rdquo; diyerek uzaklaştı.</p>

  <p>Oyuna başlarken kendisine sorucu gözlerle bakan arkadaşlarına:</p>

  <p>&ldquo;Hiç&rdquo; dedi, &ldquo;Herkesi aptal mı sanıyor nedir? Bizim elimizden neleri geçti... Böyle kurtları genç kızların arasına başıboş salmaya gelir mi hiç! Ara sıra gözümüzün kör olmadığını anlatmalıyız...&rdquo;</p>

  <p>Kâğıtları eline aldı, &ldquo;Hadi bakalım, bu sefer hakkınızdan geleceğim&rdquo; diyerek karıştırdı ve dağıtırken kendi kendine söylenir gibi mırıldandı:</p>

  <p>&ldquo;Bu kadar senedir müdürlük ediyorum, bulunduğum mektepte hiç vukuat vermedim. Bu yaştan sonra şu züppe için başımı derde mi sokacağım!&rdquo;</p>

  <p>Bedri, olduğu yerde kalmıştı. Yolda gelirken hazırladığı müthiş cümleler, ağır hakaretler, hatta çıkarmak niyetinde olduğu kavga suya düşmüştü. Aklının almadığı bir bayağılığı, düşünmekten bile utandığı bir iftirayı bu kadar tabiilikle müdafaa eden bir insana karşı değil kendini müdafaa etmek, ona küfretmek bile imkânsızdı. Her söyleyeceği sözün, mukabelesi imkânsız bir cevapla karşılaşacağını derhal anlamıştı. Suiniyeti esas olarak kabul eden ve bir insanın dürüst, samimi ve namuslu olabileceğine ihtimal vermeyen bir kimseye karşı kendini müdafaa edebilmenin hazin imkânsızlığı onun elini kolunu bağlamıştı. Süratle kahveden çıkarak mektebe döndü, canı bir şey çalmak istemiyordu. Bavulunu karıştırarak rastgele bir kitap aldı ve okumaya çalıştı.</p>
</body>
</html>
