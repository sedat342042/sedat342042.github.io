<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 2 Üç'ün Çizgileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos824106" class="calibre1"><span class="calibre2">
</span></p><p class="calibre6"><span class="calibre2"><span class="bold">ÜÇÜNCÜ BÖLÜM</span></span></p><p class="calibre4"><span class="calibre2"> </span></p><p class="calibre4"><span class="calibre2"><span class="italic">ROLAND İLACINI ALIYOR</span></span></p><p class="calibre3" style="margin:0pt; border:0pt; height:1em"> </p><p class="calibre9"><span class="bold">1</span></p><p class="calibre3" style="margin:0pt; border:0pt; height:1em"> </p><p class="calibre9">Şimdi Jack Mort, Silahşor’un kendisiyle birlikte olduğunu biliyordu. Eğer Jack başka bir kişi (sözgelişi Eddie Dean ya da Odetta Holmes) olsaydı, Roland onunla konuşur ve adamın birdenbire bir başkasının beynine yerleşmesiyle duyumsadığı ürkü ve şaşkınlığını yatıştırmaya çalışırdı.</p><p class="calibre9">Oysa Jack Mort, Detta'dan bile daha kötü bir canavar olduğu için Silahşor onunla konuşup olanları açıklamak için çaba harcamadı. Roland şimdi Jack'ın kopardığı, Sen kimsin? Bana ne oldu? şeklindeki yaygaraları işitiyor ama onlara kulak asmıyordu. Tüm dikkatini kısa gereksinim listesindeki şeylere yoğunlaştırıyor ve hiçbir duraksama göstermeden Jack Mort'un aklını kullanıyordu. Silahşor, adamın yaygaralarını dikkate almadan yapacağını yapmak kararındaydı.</p><p class="calibre9">Kötü adamın aklını oluşturan kurtçuk çukurunda kalabilmesinin tek yolu, bu aklı bir atlas ve ansiklopedi bileşkesi olarak kullanmaktı. Roland'ın gereksindiği tüm bilgiler Mort'un aklında vardı. Silahşorun yaptığı planın anahatları pek kabaydı, ancak kaba oluşu pürüzsüz ve düzgün oluşundan çok daha iyiydi. İş planlamaya gelip dayandığında evrende Jack Mort ile Roland kadar farklı düşünen başka iki kişi bulunamazdı.</p><p class="calibre9">Bir şeyi kabaca planlarsanız, içinizden o anda gelen doğaçlamalara yer bırakabilirdiniz. Bir anda içinden gelenlere uyup küçük doğaçlamalara göre davranmak Roland'ın doğasındaki en güçlü yönlerden biriydi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">2</span></p><p class="calibre3" style="margin:0pt; border:0pt; height:1em"> </p><p class="calibre9">Beş dakika önce Mort'un odasının kapısını açıp kafasını içeriye uzatan kişiye benzeyen şişman, çerçevesiz mercekli (belli ki, Eddie'nin dünyasında pek çok kişi böyle mercekleri takıyor ve Mort'un ansiklopedisinde buna "gözlük" deniliyordu) bir adamla birlikte asansöre bindiler. Şişman adam, elinde evrak çantası bulunan Jack Mort sandığı kişiye bakıp konuştu:</p><p class="calibre9">"Dorfman'ı mı göreceksin, Jack?"</p><p class="calibre9">Silahşor bir şey demedi.</p><p class="calibre9">"Onunla kiralanan yerlerin devri konusunda konuşabileceğini sanıyorsan bunun bir zaman kaybı olacağını sana söyleyebilirim" diyen şişman adam çalışma arkadaşının bir adım gerilediğini görünce göz kırptı. Küçük odanın kapısı kapandı ve birdenbire aşağı düşmeye başladılar.</p><p class="calibre9">Adamın içinden gelen haykırışlara aldırmayan Silahşor Mort'un beynine pençelerini geçirdi. Ve sonra, olayın güvenceli nitelikte olduğunu sezinledi. Küçük odanın aşağı düşüşü kontrol altında tutuluyordu.</p><p class="calibre9">Şişman adam, "Üzerime görev olmayan bir şeyi söylediysem beni bağışla. Bu adamla en iyi uğraşacak kişinin sen olduğuna inanıyorum" dedi. Silahşor düşündü: Bu adam da Jack Mort'tan korkuyor...</p><p class="calibre9">Roland yanıt vermedi. Bir an önce aşağı düşen tabuttan çıkmayı bekliyordu.</p><p class="calibre9">Şişman adam büyük hevesle konuşmasını sürdürdü: "Bunları sana söylüyorum... Çünkü, dün öğleyin yemekte Dorfman ile birlikteydim... Ve..."</p><p class="calibre9">Jack Mort'un başı çevrildi ve Jack'ın altın kaplama çerçeveli gözlüklerinin ardındaki, şişman adama bakan gözleri Mort'un gözlerinin her zamanki mavisinden farklı tonda idiler. Silahşor ona alçak sesle, "Sus be adam!" dedi.</p><p class="calibre9">Yüzünün rengi solan şişman adam asansörde iki adım geriledi. Dolgun kalçaları birdenbire duran hareketli tabutun ağaç kaplamalarına yaslandı. Kapılar açıldı ve Jack Mort'un bedenini üzerine sıkı saran bir elbise gibi giyinmiş olan Roland kapıdan çıkıp arkasına bakmadan yürüdü. Şişman adam bu sırada asansörün KAPI AÇIK düğmesine basıyor ve Mort dışarı çıkana değin parmağını düğmeden çekmiyordu. Bu arada şişman adam şöyle düşünmüştü: Jack Mort'un bir vidası her zaman gevşek gibiydi. Şu hali, onun iflasının göstergesi olabilir.</p><p class="calibre9">Sonunda şişman arkadaşı, Jack Mort'un bir şifa yurduna yatırılmasının herkes için rahatlatıcı olacağı sonucuna vardı.</p><p class="calibre9">Ve Silahşor, bu sonucu şaşırtıcı bulmadı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">3</span></p><p class="calibre3" style="margin:0pt; border:0pt; height:1em"> </p><p class="calibre9">Mort'un aklında, vardıkları yerin binanın girişi yani lobi denilen yer olduğu yankılanıyordu. Oradan, bürolarla dolu olan bu Gök Kulesi'nin kapısına kadar yürüyüp güneş ışığıyla parıl parıl aydınlanan caddeye çıktılar. Mort'un ansiklopedisine göre burası Altıncı Bulvar ya da başka adıyla Amerika Kıtaları Bulvarı idi. Beyni uğuldayan Roland'ın ev sahibi orada durdu. Ama Jack Mort korkudan ölmemişti. Silahşor içinden gelen bir içgüdüyle Mort ölürse kendisi için dünyalar arası fiziksel köprü atılmış olacağı için ortak koz'larının ortadan kalkacağını düşünüyordu. Evet, Jack Mort ölmemiş, yalnızca bayılmıştı. Roland onun beynine girip tüm gizlerini öğrenirken duyumsadığı aşırı korku ve tuhaflık nedeniyle adam fena olmuş, bayılmıştı.</p><p class="calibre9">Silahşor, Mort'un bayılmasına sevinmişti. Adamın bilinçsizliği, kendisinin onun bilgi ve bellek hazinelerine girişini etkilemediği sürece Roland Jack'in ayak altından çekilmesine sevinecekti.</p><p class="calibre9">Caddedeki sarı renkli taşıt araçları taksi diye adlandırılıyordu. Onları kullanan kişiler Mort'un ansiklopedisine göre şoför ya da sürücü'lerdi. Araçları durdurmak için sınıftaki öğrenciler gibi kolunuzu havaya kaldırmalıydınız.</p><p class="calibre9">Roland bu hareketi yaptı ama boş araçlar yanından durmadan geçip gittiler. Daha sonra onların Görev Dışı işaretini taşıdıklarına dikkat etti. Bu yazılar büyük harfli olduğundan Silahşor, Jack'ın yardımına gereksinmemişti. Biraz bekledi ve bir kez daha kolunu kaldırdı. Bu kez bir taksi kaldırıma yanaşıp durdu. Silahşor arabaya binip arka koltuğa yerleşti. Arabanın içinde eskiden kalmış sigara dumanı, ter ve parfüm kokularını duyumsadı. Araç, kendi dünyasının atlı arabalarına benziyordu.</p><p class="calibre9">Sürücü sordu, "Nereye gidiyoruz, arkadaşım?"</p><p class="calibre9">Roland. "Emin değilim" diyerek yanıtladı.</p><p class="calibre9">"Burası buluşma yeri değil. Zaman paradır, arkadaş!"</p><p class="calibre9">Mort ansiklopedisi onu, Sürücüye 'boş göstergesi'ni indirmesini söyle diye uyardı.</p><p class="calibre9">Roland, "Boş göstergesini indir" dedi.</p><p class="calibre9">Sürücü, "Bu da, zamanın boşa geçmesini durdurmaz!" diye yanıtladı.</p><p class="calibre9">Ona beş dolar bahşiş vereceğini de söyle, diye Mort ansiklopedisi bir kez daha tavsiyede bulundu.</p><p class="calibre9">Roland, "Sana beş dolar bahşiş vereceğim" dedi.</p><p class="calibre9">"Paranın rengini görelim" diyen sürücü ekledi, "Para konuşur, pislik yürür!"</p><p class="calibre9">Mort ansiklopedisi anında öğüt verdi: Sürücüye sor, parayı mı yoksa kendisini düzdürmeyi (!) mi istiyor?</p><p class="calibre9">Roland soğuk ve ölgün bir sesle sordu, "Parayı mı istersin, yoksa kendini düzdürmeyi (!) mi?"</p><p class="calibre9">Sürücüsünün gözleri bir an söylenilenle murat edileni anlamış gibi dikiz aynasına baktı ve adam konuşmadı artık.</p><p class="calibre9">Bu kez Roland Mort'un bilgi bankasına daha ayrıntılı bir şekilde başvurdu. Sürücü bir kez daha başını kaldırıp dikiz aynasında onu kontrol etti.</p><p class="calibre9">Adam on beş saniye süreyle başını öne eğip sol elini de kucağına koymuş durumda kalarak sanki başağrısına karşı Excedrin tableti almış gibi bekledi. Sonunda sürücü bu tuhaf adama ya arabadan inmesini ya da ilk trafik polisine onu şikayet edeceğini söylemeyi kararlaştırmıştı ki, Roland sakin bir tavırla konuştu.</p><p class="calibre9">"Beni Yedinci Bulvar ile Kırk Dokuzuncu Cadde'nin kesiştiği köşeye götürmeni rica edeceğim. Bunun için sana, hangi eğilimden olursa ol fark etmeden taksimetrenin yazdığı paraya ek on dolar bahşiş ödeyeceğim."</p><p class="calibre9">Sürücü, işte gösteri dünyasına girmeye çalışan bir sapık daha. Ama bu herif zengin bir sapık olabilir, diye düşündü. Birinci vitese taktı ve trafiğe katılırken, "Hemen oraya gidiyoruz, arkadaşım" derken gene düşündü, Oraya ne kadar çabuk varsak, o kadar iyi olacak.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">4</span></p><p class="calibre3" style="margin:0pt; border:0pt; height:1em"> </p><p class="calibre9">Doğaçlama. Uygun sözcük buydu.</p><p class="calibre9">Silahşor arabadan indiğinde kaldırıma yanaşmış mavi ve beyaz renklerle boyalı şeye baktı ve Mort'un bilgi hazinesine başvurmadan üzerindeki Polis Müfrezesi yazısını okudu. Bu şeyin içinde iki Silahşor beyaz bardaklardan bir şey, olasılıkla kahve içiyorlardı. Adamlar Silahşordu; evet, ama şişman ve gevşek kişilerdi.</p><p class="calibre9">Roland, Mort'un cüzdanına uzandı. (Ancak bu, Silahşor’un anladığı anlamda gerçek bir cüzdan olamazdı. Gerçek cüzdan, kişi çok ağır şeyleri taşımadan yolculuk ediyorsa gereksindiği şeylerin tümünü taşıyacak kadar büyüklükte bir çanta olmalıydı.) Ve sürücüye üzerinde 20 sayısı olan bir kağıt parayı verdi. Sürücü olabildiğince hızlı sürerek arabayı oradan uzaklaştırdı. Belli ki bugün adamın aldığı en büyük bahşiş oydu. Ancak, yolcusu o denli hilkat garibesi idi ki, sürücü aldığı bahşişin her sentini hak ettiğini düşünüyordu.</p><p class="calibre9">Silahşor önünde durduğu mağazanın vitrinindeki yazılara baktı:</p><p class="calibre9">Üstte, <span class="italic">CLEMENT'İN TÜFEK VE AV MALZEMELERİ</span> deniliyor ve altta yazı söyle sürüyordu: <span class="italic">BALIK OLTALARI, POLİS VE ORDU GERECİ BENZERLERİ.</span></p><p class="calibre9">Roland okuduğu tüm sözcükleri anlamadı ama vitrine bir bakışta Mort'un onu doğru yere getirdiğini gördü. Vitrinde bileklikler, rütbe işaretleri... ve silahlar vardı. Silahlar arasında tüfekler çoğunluktaydı ama arada tabancalar da vardı. Tüm silahlar birbirine zincirle bağlanmıştı. Ama, sorun değildi bu.</p><p class="calibre9">Silahşor, eğer görürse neye gereksindiğini hemen bilirdi.</p><p class="calibre9">Roland bir saniye süreyle Mort'un beynine danıştı. Bu beyin, amacını gerçekleştirecek kadar kurnaz ve zekiydi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">5</span></p><p class="calibre3" style="margin:0pt; border:0pt; height:1em"> </p><p class="calibre9">Mavi ve beyaz renkte boyanmış araçtaki polislerden biri ötekine dirseğiyle vurup, "İşte ciddi kıyaslamalar yapacak bir beyefendi!" dedi.</p><p class="calibre9">Arkadaşı güldü ve efemine bir sesle konuştu, "Oh, Tanrı'm!" Ve takım elbiseler giyinmiş, altın kaplama çerçeveli gözlükler takmış işadamı görünüşündeki adam vitrindeki incelemelerini bitirip içeri girerken ekledi, "Sanırım adam şu anda lavanta çiçeği şeklinde süslü kelepçeleri satın almayı kararlaştırdı!"</p><p class="calibre9">Ilık kahvesini yudumlamakta olan öbür polis boğulur gibi oldu ve kahkahasının arasında ağız dolusu kahveyi fincanına geri püskürttü.</p><p class="calibre9">Bir tezgahtar müşterinin yanına geldi ve yardımcı olup olamayacağını sordu.</p><p class="calibre9">Tutucu tonda koyu mavi renkli takım elbiseler giyinmiş olan adam, "Merak ediyorum, sizde bir kâğıt var mı?..." diyerek yanıtladı. Duraladı, derin derin düşündüğü belli oluyordu. Sonra bakışlarını kaldırıp sözlerini sürdürdü, "Silahları ve cephanesini gösteren bir liste, bir kart demek istiyorum da..."</p><p class="calibre9">Tezgahtar sordu, "Çap listesini mi soruyorsunuz?"</p><p class="calibre9">Müşteri durakladı. Sonra konuştu, "Evet. Erkek kardeşimin bir tabancası var. Onunla ben de ateş ettim ama aradan uzun yıllar geçti. Mermilerini görsem tanırdım sanıyorum!"</p><p class="calibre9">"İyi. Siz öyle düşünebilirsiniz. Ancak bunu söylemek pek güçtür. Silah .22'lik mi yoksa A .38'lik miydi? Ya da belki..."</p><p class="calibre9">Roland, "Bir liste ya da mermi kartınız olsa ben hemen tanırdım" dedi.</p><p class="calibre9">Mavi takım elbiseli müşteriye bir an kuşkuyla bakan tezgahtar sonra omuzlarını silkti ve, "Bir saniye..." dedi. Kahretsin! Müşteri yanılmış olsa bile, her zaman haklıydı... Eğer ödeyecek parası varsa böyleydi. Para konuşur, pislik yürürdü. "Bende bir tane Atıcının İncil'i var. Belki de bakmanız gereken şey odur" diye ekledi.</p><p class="calibre9">"Evet" diyen müşteri gülümseyerek düşündü: Atıcının İncil'i, bir kitap için kutsal bir ad.</p><p class="calibre9">Tezgahtar, uzanıp tezgahın altını arandı ve Silahşor’un yaşamında gördüğü en kalın ve kenarı elle tutulup karıştırılmaktan kararmış olan bir kitabı ortaya çıkardı. Ancak, tezgahtarın bu kitaba bir avuç taş parçası kadar bile değer vermediği görülüyordu.</p><p class="calibre9">Adam tezgahın çıkış kapağını kaldırıp müşterinin yanına geldi ve, "Kitaba bir göz atın. Aradan uzun yıllar geçmiş ama siz bana göre karanlıkta ateş ediyorsunuz!" dedikten sonra şaşırmış gibi baktı. Gülümseyerek ekledi, "Lütfen yaptığım sözcük oyunlarını bağışlayın."</p><p class="calibre9">Roland adamın söylediğini işitmemişti bile. Kitabın üzerine eğilmiş, temsil ettiği şeyler kadar gerçek görünen ve Mort'un ansiklopedisinin Fotoğraf diye tanımladığı olağanüstü resimleri inceliyordu.</p><p class="calibre9">Ağır ağır sayfaları çevirdi. Hayır.. Hayır... Hayır... Bu da değil.</p><p class="calibre9">Neredeyse umudunu yitirirken aradığını gördü. Tezgahtara öyle ateşli bir heyecanla baktı ki, adam biraz ürker gibi oldu.</p><p class="calibre9">"Burada!"</p><p class="calibre9">"İşte, tam burada!"</p><p class="calibre9">Fotoğraf, Winchester .45'lik bir silahı ve mermilerini gösteriyordu. Mermiler tam olarak kendisinde olanlara benzemiyordu. Çünkü bunlar elle doldurulmuş kurşun değildi. Ama, gene de kitaptaki sayısal bilgilere başvurmadan (bu sayılar Roland'a hiçbir anlam ifade etmiyordu) mermilerin kendi silahında kullanabileceği türden cephane olduklarını görebiliyordu.</p><p class="calibre9">"İyi. Tamam. Aradığınızı buldunuz" diyen tezgahtar ekledi, "Hemen sevinmeyin, arkadaşım! Demek istiyorum ki, bunlar yalnız mermiler..."</p><p class="calibre9">"Bunlardan sizde var mı?"</p><p class="calibre9">"Kuşkusuz var. Kaç kutu istiyorsunuz?"</p><p class="calibre9">"Bir kutuda kaç mermi var?"</p><p class="calibre9">"Elli" diyen tezgahtar şimdi Silahşor’a gerçek kuşku duyarak bakmaya başlamıştı. Eğer adam kurşunları almayı planlıyorsa yalnız Sivil Savunma Kartı değil, Resimli Silah Taşıma Ruhsatı'nı da göstermesi gerektiğini bilmeliydi. Manhattan'da uygulanan yasalara göre ruhsatı gösteremezse kurşun satın alamazdı. Eğer bu züppenin tabanca ruhsatı varsa, standart bir kutuda kaç mermi olduğunu nasıl bilemezdi?</p><p class="calibre9">"Elli mermi mi?" diyerek kendisine bakan adam şimdi çenesi düşmüş gibi şaşkınlaşmıştı. Tamam, adam duvardan ve kendisinden yeterince uzaktaydı.</p><p class="calibre9">Tezgahtar biraz sola doğru kaydı ve yazarkasaya yaklaştı... Böylece her zaman yazar kasanın altında sakladığı .357'lik Magnum marka silahına da yaklaşmış bulunuyordu.</p><p class="calibre9">Silahşor, "Elli mermi" diye yineledi. Kutuda beş, on ya da belki bir düzine kurşunun bulunmasını beklemişti. Amma, bu kadarını... bu kadar merminin kutuda olacağını hiç ummamıştı.</p><p class="calibre9">Hemen, Ne kadar paran var? diye Mort ansiklopedisine sordu. Jack Mort tam olarak ne kadar parası olduğunu bilemiyor ancak cüzdanında altmış dolar kadar para olacağını kestiriyordu.</p><p class="calibre9">Roland bu kez tezgahtara soru yöneltti; "Bir kutu mermi kaç para?" Öyle ya, bir kutu mermi altmış dolardan daha pahalı olabilirdi. Ancak bu adam, kutudaki mermileri bölüp satabilirmiş gibi görünüyordu.</p><p class="calibre9">Tezgahtar yanıtladı, "On yedi buçuk dolar. Ama bayım...."</p><p class="calibre9">Jack Mort bir saymandı. Bu kez bekleme olmadı. Yorumlama ve yanıtları aynı anda geldi.</p><p class="calibre9">Silahşor, "Üç kutu mermi istiyorum" diyerek tek parmağıyla istediği kurşunları gösteren fotoğrafı tıklattı. Yüz elli atışlık kurşun! Yüce Tanrı'm! Bu dünya ne kadar da çılgın zenginlerin bulunduğu bir yerdi!</p><p class="calibre9">Tezgahtar yerinden kımıldamadı.</p><p class="calibre9">"Bu kadar çok kurşununuz yok mu?" diyen Silahşor fazla şaşırmamıştı. Böylesine çok cephaneyi alabileceğini düşünmesi aşırı iyimserlik, ancak bir düş olabilirdi.</p><p class="calibre9">"Oh, Winchester .45'lik mermilerden elimizde bol sayıda var" diyen tezgahtar sola doğru bir adım daha atıp yazarkasaya ve silahına doğru biraz daha yaklaştı. Eğer şu adam çılgının biriyse, biraz sonra gövdesinin orta kesimindeki bir yerde büyük bir delik sahibi de olacaktı. "Evet, elimizde .45'lik mermilerden yeterince var. Ancak, benim öğrenmeyi istediğim şey, elinizde kartınızın olup olmadığı, bayım?" diye ekledi.</p><p class="calibre9">"Kart mı, ne kartı?"</p><p class="calibre9">"Resimli bir tabanca taşıma ruhsatı. Eğer kartınızı göstermezseniz size cephane satamam. Kartınız olmadan mermi almak isterseniz tutuklanırsınız."</p><p class="calibre9">Silahşor tezgahtara boş bakışlarla baktı. Bütün bunlar kendisine gereksiz gevezelikler gibi geliyor söylenen sözlerin hiçbirini arılamıyordu. Mort ansiklopedisi bu konuda belli belirsiz bir fikre sahipti. Ancak Mort'un fikirlerine bu konuda ne dereceye kadar güvenilebilirdi? Jack Mort'un bugüne değin hiçbir tabancası olmamıştı. Adam, pis işlerini başka yollardan yürütüyordu.</p><p class="calibre9">Tezgahtar bakışlarını müşteriden ayırmadan sola doğru biraz daha hareketlendi ve Silahşor şöyle düşündü: Bu adamın silahı var. Benim bir sorun çıkaracağımı düşünüyor... ya da belki benim bir sorun çıkarmamı istiyor. Bana ateş etmek için bir özür bulmak istiyor.</p><p class="calibre9">İşte bu anda bir doğaçlama gerekliydi.</p><p class="calibre9">Roland caddede mavi beyaz renkli taşıt aracında oturan Silahşorları anımsamıştı. Onlar Silahşordu, evet. Barışı koruyan, dünyanın düzenini korumaya çalışan kişilerdi. Ama o adamlar, hiç değilse ilk bakışta kendilerini uyuşukluğa kaptırmış kişilerin dünyası olduğu anlaşılan bu yerin tüm insanları gibi gevşek ve dikkatsiz Silahşorlardı. Şu anda yalnızca taşıtlarının ön oturağına oturmuş kahve içerek gevezelik eden üniforma ve şapka giyinmiş kişilerdi. Roland onlar için yanlış yargıda bulunmuş olabilirdi. Ve tüm ekibinin hatırı için yanılmış olmayı istiyordu.</p><p class="calibre9">"Oh, anlıyorum!" diyen Roland, Jack Mort'un yüzünde bir gülümseme oluşturdu ve sözünü şöyle sürdürdü; "Üzgünüm. Son kez silah sahibi olduğumdan beri dünyanın ne denli değişmiş olduğunun farkında değilmişim."</p><p class="calibre9">Rahatlayan tezgahtar, "Zararı yok!" dedi. Bu adam iyi bir kimse olabilirdi. Ya da belki espri yapmaya çalışıyordu.</p><p class="calibre9">"Şu silah temizleme aracını görebilir miyim?" diye soran Roland tezgahtarın arkasındaki rafı gösterdi.</p><p class="calibre9">"Kuşkusuz görebilirsiniz" diye konuşan tezgahtar aracı almak üzere rafa dönünce Silahşor, Mort'un ceketinin göğüs cebindeki cüzdanı çıkardı. Bu hareketi hızla, silahını çeker gibi yapmıştı. Tezgahtarın sırtını ona dönüşü dört saniyeden az sürmüştü ama adam Mort'a döndüğünde cüzdan yerde döşemenin üzerinde duruyordu.</p><p class="calibre9">Tezgahtar her şeye karşın adamın dürüst bir kişi olduğuna karar vererek ve gülümseyerek, "Bu çok muazzam bir araç!" dedi. Karşısındaki müşterinin davranışlarıyla kendisini güç duruma düşürmüş olduğunu anlıyordu. Kendisi de, deniz piyadesi birliklerinde er olarak görev yaparken sık sık böyle durumda kalırdı. "Bir silah temizleme aracı almak için lanet olası ruhsata gereksinmiyorsunuz. Özgürlük pek olağanüstü bir şey değil mi?" diye ekledi.</p><p class="calibre9">Ciddi bir sesle, "Evet" diye yanıt veren Silahşor silah temizleme aracını yakından inceler gibi dikkatle bakıyordu. Oysa, temizleme aracının pespaye bir şey olduğu ilk bakışta görünüşünden ve kutusundan belli oluyordu. Silahşor bir yandan elindeki araca bakarken öte yandan ayağının ucuyla cüzdanı tezgahın altına doğru özenle itiyordu.</p><p class="calibre9">Bir dakikalık incelemeden sonra pişman olmuş tavırla konuştu; "Korkarım ki bu aracı satın alamayacağım."</p><p class="calibre9">"Tamam" diyen tezgahtar bir anda tüm ilgisini yitirmiş gibiydi. Bu adam bir deli ya da alıcı değil belli ki yalnızca ilgilendiği mallara bakan biriydi. Şu anda tüm ilişkileri sona ermişti. Pislik yürürdü! Gözleri adama defolup gitmesini söylerken ağzı da def eder gibi konuştu, "Sizin için yapabileceğim başka bir şey var mı?"</p><p class="calibre9">"Hayır, teşekkür ederim" diyen Silahşor ardına bir kez olsun dönüp bakmadan mağazadan dışarı çıktı. Mort'un cüzdanı şimdi de tezgahın altında duruyordu. Roland da kendi bal kabını hazırlamıştı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">7</span></p><p class="calibre3" style="margin:0pt; border:0pt; height:1em"> </p><p class="calibre9">Mavi takım elbiseli adam, silah satıcısı Clement'in mağazasından çıkıp araçlarına yaklaşırken polis otosundaki memur Carl Delevan ile George O'Mearah kahvelerini bitirmiş yola koyulmak üzereydiler.</p><p class="calibre9">Roland aracın yolcu tarafındaki camından eğilip O'Mearah adlı memura baktı. O'Mearah, adamın biraz önce ileri sürdüğü gibi lavanta çiçeği ile süslü kelepçenin alıcısı türünden pasif bir eşcinsel olduğunu düşünüyordu. Silah ve benzerleri bir yana bırakılırsa Clement'in mağazası bol sayıda kelepçe satardı. Kelepçe satmak New York kentinde yasal bir olaydı. Ve bunları alanlar çoğu amatör sihirbaz Houdini'ler değildi. Polisler kelepçelerin satılmasından hoşlanmıyordu. Ancak bir konuda polislerin düşüncesi neyi değiştirirdi ki? Bu tür kelepçelerin alıcıları cinsellik ve mazoşizm üzerinde epeyce deneyim sahibi olmuş eşcinsellerdi. Ancak bu adam bir sapığa pek benzemiyordu. Sesi düz ve ifadesiz, incelikli ama bir dereceye kadar ölü gibi çıkıyordu.</p><p class="calibre9">Roland, "İçerdeki tüccar, benim cüzdanımı aldı" diye şikayet etti.</p><p class="calibre9">"Kim, hangisi?" diyen O'Mearah hemen yerinde doğruldu. Bir buçuk yıldan beri çevrenin polisleri Justin Clement'i ele geçirmek üzere ateşli bir istek duyuyorlardı. Eğer mümkün olsa, otodaki iki devriye polisi üniformalarını dedektif hüviyeti ile değiştirip sivil olarak çalışarak Clement'i suçüstü yakalamaktan büyük zevk alacaklardı. Bu, belki de hiç gerçekleşmeyecek büyük hayaldi. Ama, ne olacağını kim bilirdi ki?</p><p class="calibre9">"Tüccar" diyen Silahşor biraz duralayıp ekledi, "Şuradaki tezgahtar."</p><p class="calibre9">O'Mearah ile Carl Delevan birbirlerine bakıştılar.</p><p class="calibre9">Delevan sordu, "Siyah saçlı, kilolu olanı mı?"</p><p class="calibre9">Bir kez daha kısa duraklamadan sonra Roland yanıtladı, "Evet. Gözleri kahverengiydi. Bir gözünün altında yara izi vardı..."</p><p class="calibre9">Mavi Elbiseli Adam'da bir tuhaflık vardı... O'Mearah o zamanlar bu tuhaflığa parmak basamamıştı. Oysa, aradan uzun süreler geçip de olayı anımsadığında bazı şeyler aklını yoruyordu.</p><p class="calibre9">O'Mearah yıllar sonra iki oğlunu alıp Boston'daki Bilim Müzesi'ne götürdüğünde bir anlık görüntü, kafasında Mavi Elbiseli Adamla bir ilintinin kurulmasına olanak sağlamıştı. Müzede bir makine (bilgisayar) vardı. Ve makine müzeyi gezen kişilerle Tik-Tak-To denilen oyunu oynuyordu. Siz ilk hamlenizde orta kareye X işarete koyduğunuz sürece makine her seferinde sizi yenilgiye uğratıyordu. Ancak makine her seferinde biraz duralıyor ve olası gambitleri (konuyla ilgili tartışma şıklarını -Çev.) belleğiyle denetliyordu. O'Mearah ve oğulları makinenin oyunu oynayışı karşısında şaşkınlığa düşmüşlerdi. Ancak, burada tekinsiz bir yön vardı... Ve sonra O'Mearah, Mavi Elbiseli Adam'ı onun da aynı tuhaf huyu olduğu için anımsamıştı. O adamla konuşmak, bir robotla konuşmaya benziyordu.</p><p class="calibre9">Delevan'ın böyle bir duyumsaması olmamıştı. Oysa, dokuz yıl sonra o sıralarda üniversite eğitimine başlamak üzere olan oğluyla birlikte bir akşam sinemada film seyrederlerken, filmin ilk yarım saatinden sonra Delevan ansızın yerinden fırlamış ve, "Bu o! O'nun ta kendisi! bu adam, Mavi Elbiseli'nin aynısı! Clament'in mağazasındaki adam bu!" diye basbas bağırmıştı.</p><p class="calibre9">Sinema salonunda arkadan bir kişi, "Hey öndeki, otur yerine!" diye seslenmişti. O sırada normalden otuz beş kilo ağır ve delice sigara düşkünü olan Delevan şikayetçi seyirci biraz daha bağırsa ölümcül bir kalp krizi geçirebilirdi. Devriye arabalarına o gün elinden alınan cüzdanla ilgili şikayetini yapmak üzere yanaşan mavi giysili adam tip olarak film yıldızına benzemiyordu. Ancak ölü sesli konuşma şekli aynıydı. Üstelik, adamın hareketleri acımasız ama incelikliydi. Filimin adı The Terminator idi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">8</span></p><p class="calibre3" style="margin:0pt; border:0pt; height:1em"> </p><p class="calibre9">Polisler birbirlerine bakıştılar. Mavi Elbiseli Adam, dükkan sahibi Clement'ten söz etmiyordu. Ama, bu kadarı da iyiydi. Çünkü, "Şişman Johnny" Holden, Clement'in kayınbiraderiydi.Ancak bu denli aptalca bir şeyi yapması, adamın cüzdanını çalmaya niyetlenmesi... Tam Şişman Johnny denen adamın sapacağı yoldu; O'Mearah'ın aklı cümleyi böyle tamamladı ve sonra polis memuru bir anlık gülümsemesini gizlemek üzere elini ağzına kapadı.</p><p class="calibre9">"Size neler olduğunu tam olarak anlatsanız iyi edersiniz" diyen memur Delevan ekledi, "Adınızı söyleyerek başlayabilirsiniz."</p><p class="calibre9">Burada bir kez daha karşısındaki adamın verdiği karşılık O'Mearah'a tuhaf, olağandışı ve biraz da egzantrik gelmişti. New York kentinde halkın yüzde yetmişinin böyle bir durumda şöyle konuşması beklenirdi: Hey, bak şimdi! O orospu çocuğu (!) benim cüzdanımı aldı! Sen benim cüzdanımı mı geriye alacaksın; yoksa Yirmi Soru oyunu mu oynayacaksın benimle?</p><p class="calibre9">Oysa bu adam, iyi giyimli ve elleri manikürlü olan kişi, "Benim adım Jack Mort" dedi.</p><p class="calibre9">Delevan pantolonunun arka cebindeki küçük not defterini çıkarıp yazmaya başlamıştı, "Adresiniz?"</p><p class="calibre9">Kısa bir duralama oldu. O'Mearah bir kez daha düşündü: Tıpkı makine gibi. Sesi neredeyse işitilebilir bir tıklama gibi bir sessizlik anı geçti.</p><p class="calibre9">Ve yanıt geldi; "Park Bulvarı, Güney yakası, No. 409."</p><p class="calibre9">Delevan not etti.</p><p class="calibre9">"Sosyal Güvenlik Numaranız nedir?"</p><p class="calibre9">Bir başka duralama daha oldu. Ve Mort numarayı ezberinden bildirdi.</p><p class="calibre9">"Bütün bu soruları size kimlik saptama amacıyla sorduğumu anlamanızı istiyorum. Eğer adam sizin cüzdanınızı aldıysa, ondan geri almadan önce cüzdanın neleri içerdiğinden emin olmalıyım. Beni anlıyorsunuz, değil mi?"</p><p class="calibre9">"Evet" derken şimdi mavi giysili adamın sesinde hafif bir sabırsızlık izi belirmişti. Bunu işitmek O'Mearah'ın her nasılsa adam hakkında iyi şeyler duyumsamasına yol açıyordu. Mavi Elbiseli Adam şöyle söyledi, "Zorunlu olduğunuz kadardan fazla işi uzatmayın, memur bey. Zaman geçiyor ve..."</p><p class="calibre9">"Her işin bir yapılış yolu vardır. Evet, durumu araştırıyorum ben."</p><p class="calibre9">Mavi Elbiseli Adam, "Evet. Her işin bir yapılış yolu vardır" diyerek onayladı.</p><p class="calibre9">"Cüzdanınızda ayırt edici bir resim var mıydı?"</p><p class="calibre9">Bir duraklama da oldu. Sonra, yanıt geldi.</p><p class="calibre9">"Empire State Building adlı yapının önünde çekilmiş annemin bir resmi vardı. Resmin arkasında şöyle yazılıydı: 'Çok olağanüstü bir gün ve görüntüydü. Sevgiler, Annen.'"</p><p class="calibre9">Delevan bunları ivedi not edip defterini kapattı. "Tamam. Bu kadarı yeter. Eğer cüzdanı geri alırsak, sürücü ehliyetinizdeki, kredi kanınızdaki ve diğer belgelerdeki imzalarınızla önümüzde atacağınız imzayı karşılaştırıp mutabakatı sağlarsak cüzdanı size iade ederiz, tamam mı?"</p><p class="calibre9">Roland bazı sözcükleri anlamamasına karşın başını öne eğerek onayladı. Gerektikçe Jack Mort'un bilgi ve belleğine başvuracaktı. Ancak, Mort'un bilinci şimdiki gibi yerinde olmadığına göre, adamın imzasını taklit etme şansı bulunmuyordu.</p><p class="calibre9">Polis Delevan, "Şimdi bize olanları anlatın" dedi.</p><p class="calibre9">"Erkek kardeşimin tabancası için mermi almak üzere o mağazaya girmiştim. Kardeşimin 45'lik Winchester marka tabancası vardı, içerdeki adam bana silah taşıma ruhsatını sordu. Ben de, kuşkusuz var, dedim. Ruhsatı görmek istedi."</p><p class="calibre9">Bir duraklama daha oldu.</p><p class="calibre9">Sonra, Mavi Elbiseli adam anlatışını sürdürdü; "Cüzdanı çıkardım, ona gösterdim. Yalnız dönüp cüzdanımı ona gösterirken adam oradaki yirmilikleri görmüş olacak." Biraz duraladıktan sonra ekledi, "Cüzdanda yirmilik banknotlar vardı. Ben vergi saymanıyım. Bir mükellef uzun süren davadan sonra bir miktar vergi iadesi almıştı..." Gene duraladı ve sonra sözünü sürdürdü, "Aldığı para, sekiz bin dolardı. O adam, yani vergi mükellefi Dorfman..." bir kez daha duraladı ve ekledi, "Üzerinde çok uğraştığımız büyük bir penistir (!) Lütfen kullandığım sözcükten ötürü beni bağışlayın."</p><p class="calibre9">O'Mearah adamın söylediklerini aklından geçirdi ve birdenbire onun ne demek istediğini anladı: "Üzerinde çok uğraştığımız en büyük penis (!)" Bu sözü fena değildi. Memur güldü. Robotlar ve makineler aklından uçup gittiler. Adam, yeterince gerçek bir insandı. Belki de üzgündü ve serinkanlı davranarak durumunu gizlemeyi istiyordu.</p><p class="calibre9">Mavi giysili adam, "Herneyse, mükellefim Dorfman nakit para istemişti. Dorfman nakit para almakta ısrarlıydı" diyerek anlatışını sürdürdü.</p><p class="calibre9">Delevan, "Şişman Johnny'nin sizin mükellefin parasını aldığını mı düşünüyorsun?" dedikten sonra iş arkadaşı O'Mearah ile birlikte mavi beyaz renkli arabadan indiler.</p><p class="calibre9">"Mağazadaki adamı böyle mi adlandırıyorsunuz?"</p><p class="calibre9">"Oh, bir seferinde ona daha kötü ad da takmıştık" diyen Delevan ekledi "Ona kartınızı gösterdikten sonra ne oldu, Bay Mort?"</p><p class="calibre9">"Adam kartıma daha yakından bakmayı istedi. Ben de cüzdanımı ona verdim ama o resme bakmadı. Cüzdanımı yere düşürdü. Ona, neden bunu yaptığını sordum. Bunun aptalca bir soru olduğunu söyledi. Sonra, ondan cüzdanımı geri vermesini istedim çok kızmıştım."</p><p class="calibre9">"Bahse girerim ki kızmıştınız" diyen memur Delevan ölü yüzüne bakıp bu adamın kızabileceğini tahmin edemezsiniz diye düşündü.</p><p class="calibre9">"Adam yüzüme karşı güldü. Ben de tezgaha yaklaşıp cüzdanımı almak üzere harekete geçtim. O zaman adam silahını çekti."</p><p class="calibre9">Hep birlikte mağazaya doğru yürüyorlardı. Bir anda iki memur oldukları yerde kazık gibi dikildiler. Heyecanlandıkları belli oluyordu. O'Mearah, "Silah mı çekti?" diye sorarken duyduğundan emin olmayı istediği görülüyordu.</p><p class="calibre9">"Silah, tezgahın altında ve yazarkasanın yan tarafındaydı" diyen Roland işin başlangıcındaki planını çöpe atıp adamın silahına doğru yürüdüğü anı anımsayarak onu anlatmıştı. Silahşorları amacında kullanmayı istiyor ama onların öldürülmesine gönlü razı olmuyordu. "Sanırım orada bir yere raptedilmiş bir hayvan bağlama askılığı gibi bir şey vardı?" diye ekledi.</p><p class="calibre9">O'Mearah, "Ne dedin? Anlamadım!" dedi.</p><p class="calibre9">Mavi Elbiseli Adam, bir kez daha uzun süre duraladı. Aklı karışmıştı. Sonunda konuştu, "Nasıl söyleyeceğimi bilmiyorum... Orada içine silahı ittiği bir yer vardı. Nasıl itileceğini bilmeyen bir kişi silahı oradan çekip alamazdı."</p><p class="calibre9">Delevan, "Yaylı klips olmalı!" diyerek ekledi, "Hay kutsal pislik, hay!" İki polis memuru bir kez daha bakıştılar. İkisi de Şişman Johnny'nin daha şimdiden cüzdanı boşaltıp içindekileri kendi cebine aktardığını ve boş cüzdanı binanın arkasındaki geçide atmış olabileceğini düşünüyor ama karşılarındaki adama bunu söylemeyi istemiyorlardı... Ancak, ortamda bir yaylı klips vardı ve bu değişik bir durumdu. Ortada bir hırsızlık olabilirdi.</p><p class="calibre9">Ancak böyle gizlenmiş bir silah, beraberinde önemli suçlamaları getirirdi. Bir saldırganın ayağını kapı arasından sokması kadar olmasa bile, gene de iyi bir kanıttı bu.</p><p class="calibre9">O'Mearah sordu, "Pekiyi, o zaman ne oldu?"</p><p class="calibre9">"Adam bana cüzdanını sokakta bir yerde çaldırmışsın sen, dedi. Eğer sağlıklı kalmak istiyorsan bunu anımsasan iyi olur diye ekledi. Ben de, o anda caddede bir polis arabası gördüğümü ve sizin şimdi de orada olabileceğinizi düşündüm. Arkamı dönüp mağazadan dışarı çıktım."</p><p class="calibre9">"Tamam" diyen Delevan ekledi, "Arkadaşım ve ben önce hızla mağazaya gireceğiz. Sen bize bir dakika, tam bir dakika süre tanı. Çünkü belki de bir sorun çıkabilir. Sonra sen de mağazaya gir ama kapının yanında kal. Anlıyor musun?"</p><p class="calibre9">"Evet."</p><p class="calibre9">"Tamam, şimdi şu namussuzu yakalayalım!" İki polis içeri girdiler. Roland otuz saniye bekledi ve sonra onları izledi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">9</span></p><p class="calibre3" style="margin:0pt; border:0pt; height:1em"> </p><p class="calibre9">"Şişman Johnny" Holden mağazaya giren polisleri protesto etmenin ötesinde bir şeyler yapıyor ve sanki böğürüyordu:</p><p class="calibre9">"O adam bir çılgın! Önce içeri girdi. Neyi satın alacağını bilmiyordu. Sonra, Atıcının İncil'ine bakıp istediğini bulunca bu kez kutuda kaç mermi olduğunu, ederinin ne kadar tutacağını bilemedi. Ben, kartına yakından bakmak istediğinde en büyük pisliği işittim. Çünkü adamın silah taşıma ruhsatı bulunmuyordu..." diyen Şişman Johnny şimdi mağazaya giren adamı görünce öfkeden patlar gibi sözünü sürdürdü, "İşte şu adam! Tam bir sürüngen! Senin yüzünü gördüm, arkadaş! Yüzünü gördüm bir kez! Gelecek sefer sen benim yüzümü gördüğümde çok pişman olacaksın! Sana bunu garanti ediyorum! Garanti ediyorum!"</p><p class="calibre9">O'Mearah sordu, "Şu adamın cüzdanı sende değil mi?"</p><p class="calibre9">"Bende olmadığını biliyorsunuz!"</p><p class="calibre9">Delevan araya girdi," Bu cam dolabın arkasına bakarsak rahatsız olmazsın, değil mi? Emin olmayı istiyoruz da!"</p><p class="calibre9">"Hey yüce Tanrı'm! Dolap camdan yapılmış! Orada bir cüzdan görüyor musunuz?"</p><p class="calibre9">"Orayı değil... burayı kastediyorum" diyen Delevan yazar-kasaya doğru yaklaştı. Sesi bir kedinin hırlaması gibi çıkmıştı. Orada cam dolabı güçlendiren paslanmaz krom çelik bir şerit altmış santim genişliğinde olmak üzere aşağı doğru uzanıyordu. Delevan arkasına dönüp başını öne eğerek kendisini onaylayan mavi giysili adama baktı.</p><p class="calibre9">Yüzünün rengi solmuş olan Şişman Johnny söylendi, "Sizin hemen buradan dışarı çıkmanızı istiyorum! Gidin bir arama emri ile gelin, o zaman durum farklı olur! Ama, şimdi buradan siktirip (!) gitmenizi istiyorum! Burası özgür bir ülke! HEY, BIRAK ONU!"</p><p class="calibre9">O'Mearah tezgahı inceliyordu.</p><p class="calibre9">Şişman Johnny havlar gibi konuştu, "Yaptığınız yasalara aykırı! Anayasaya aykırı!... Benim lanet olası avukatım gelecek!..Geri çekilin, yoksa ben!..."</p><p class="calibre9">"Mallarınıza yakından bakmak istiyordum" diyen O'Mearah sakin bir sesle ekledi "Camlı dolap pek kirli. Bu yüzden üzerinden eğilip bakmak istiyorum... Öyle değil mi, Carl?"</p><p class="calibre9">Delevan arkadaşını ciddi bir sesle yanıtladı, "Gerçekten dolap pislik içinde, arkadaş!"</p><p class="calibre9">"Ve bak, şimdi neyi buldum!"</p><p class="calibre9">Roland bir klik sesi duydu ve ansızın mavi giysili Silahşorun elinde aşırı derecede büyük bir silah göründü. O'Mearah "Şişman Johnny"nin gizlediği tabancayı bulmuştu.</p><p class="calibre9">Mağazada o anda tek somurtan kişi, silahının ele geçiren polislere anlatacaklarının peri masalından farklı şeyler olacağını sezinleyen Şişman Johnny idi artık.</p><p class="calibre9">"Silah ruhsatım var" dedi.</p><p class="calibre9">Delevan sordu, "Taşıma ruhsatı mı?"</p><p class="calibre9">"Evet."</p><p class="calibre9">"Gizleyerek bulundurma ruhsatı mı?"</p><p class="calibre9">"Evet."</p><p class="calibre9">O'Mearah sordu, "Bu silah kayıtlı mı? Söyle kayıtlı mı, değil mi?"</p><p class="calibre9">"İyi... Belki de kayıt ettirmeyi unutmuş olabilirim."</p><p class="calibre9">"Olasılıkla bu silah bir suç eyleminde kullanıldı ve sen onu da unuttun?"</p><p class="calibre9">"Siktir olun (!) Avukatıma telefon edeceğim."</p><p class="calibre9">Şişman Johnny dönüp yürümek istedi ama Delevan onu yakaladı.</p><p class="calibre9">"Şu halde, ortaya bir sorun daha çıkıyor: Sen böylesine ölümcül bir silahı yaylı klipsle tezgahın altına saklamak üzere ruhsat aldın mı?" diyen Delevan gene o yumuşak, kedi hırıltısına benzeyen sesiyle konuşuyordu "Bu ilginç bir soru. Çünkü bildiğim kadarıyla, New York kenti kişilere böyle bir ruhsat vermiyor."</p><p class="calibre9">Polisler Şişman Johnny'e bakıyor, Şişman Johnny de yiyecekmiş gibi bakışlarla onlara karşılık veriyordu. Bu durumda kimse Roland'ın kapıdaki AÇIK levhasını KAPALI'ya çevirdiğini görmedi.</p><p class="calibre9">O'Mearah, "Belki şu bayın cüzdanını bulursak sorunu çözümlemeye başlarız" dedi. Şeytanın kendisi bile bu derecede inandırıcı biçimde yalan söyleyemezdi. "Belki de adam kendisi cüzdanını yere düşürdü, ha?" diye ekledi.</p><p class="calibre9">"Adamın cüzdanıyla ilgili olarak hiçbir şey bilmediğimi söyledim! O herif aklını kaçırmış be?!"</p><p class="calibre9">Roland öne doğru eğilerek, "İşte orada. Cüzdanımı görebiliyorum. Tezgahtar ayağını cüzdanımın üzerine koymuş!" dedi.</p><p class="calibre9">Bu kocaman bir yalandı. Ancak şimdi de bir eli Şişman Johnny'in omuzunda olan Delevan adamı geriye doğru öyle hızla itti ki, o anda adamın ayağının cüzdanın üzerinde olup olmadığını söylemek olanaksızlaştı.</p><p class="calibre9">Yapılacak olan şimdi yapılmalıydı. İki Silahşor eğilip tezgahın altına bakarlarken Roland da tezgaha doğru kayar gibi hareket etti. Adamlar yan yana durdukları için başlarını birbirlerininkinin yanına getirmişlerdi. O'Mearah şimdi de tezgahın altodan aldığı Johnny'nin tabancasını sağ elinde tutuyordu.</p><p class="calibre9">"Lanet olsun, orada!" diyen Delevan heyecanla sözünü sürdürdü, "Cüzdanı görebiliyorum!"</p><p class="calibre9">Roland, Silahşorların Şişman Johnny dedikleri adam bir oyun oynamasın diye ivedi baktı. Adam, sırtını duvara dayamıştı. Aslında kendisini o duvarın içine sokmak ister gibiydi. Kollarını yanlara sarkıtmıştı. Yıldız falının bugün kendisine sakınması gerektiğini nasıl olup da bildirmediğini düşünüp hayıflanan birisine benziyordu.</p><p class="calibre9">Silahşor, O adamdan bir sorun gelemez, diye düşündü.</p><p class="calibre9">O'Mearah neşeyle, "Evveett!" diye seslendi. İki polis elleri dizlerinin üzerinde olarak, eğilmiş cüzdana bakıyorlardı. Şimdi O'Mearah sol dizini tutmayı bırakıp cüzdanı almak üzere uzanıyordu. "Cüzdanı ben de gördüm!" dedi.</p><p class="calibre9">Roland ileriye doğru bir adım attı. İvedi, bir eliyle Delevan'ın sağ yanağını ve öbür eliyle O'Mearah'ın sol yanağını tuttu. Ve ansızın Şişman Johnny sanki iki kayanın birbirine çarpışı gibi bir ses duydu. Mavi Elbiseli Adam her iki polisi kafa kafaya vurup yere sermişti!</p><p class="calibre9">Silahşorlar şimdi bir yığın halinde yerde yatıyorlardı. Altın kaplama çerçeveli gözlükleri olan adam ayakta dikiliyordu. Şimdi .357'lik Magnum tabanca Johnny'e doğrultulmuştu. Silahın ağzı bir ay roketini içine alacak kadar büyük görünüyordu.</p><p class="calibre9">Silahşor ölülerinki ne benzer sesiyle sordu, "Hiçbir sorun çıkmayacak, değil mi?"</p><p class="calibre9">Şişman Johnny yanıtladı, "Evet, efendim. En ufak sorun çıkmayacak."</p><p class="calibre9">"Orada ayakta dur. Kıçını (!) arkandaki duvara daya. O duvardan ayrılırsan yaşamla ilgini de yitireceğini bil. Anlıyorsun, değil mi?"</p><p class="calibre9">"Evet efendim, anlıyorum."</p><p class="calibre9">"İyi."</p><p class="calibre9">Roland iki polisi itip birbirinden ayırdı. Adamların ikisi şimdi de yaşıyorlardı. Bu iyiydi. Ne denli ağır ve dikkatsiz olursa olsunlar, onlar da birer Silahşordu. Başı belaya girmiş yabancılara yardımcı olmaya çalışan kişilerdi. Roland, onları öldürmek üzere içinde hiçbir zorlama duyumsamıyordu.</p><p class="calibre9">Oysa bunu daha önce yapmıştı, öyle değil mi? Evet, yeminli kardeşlerinden biri olan Alain, Roland ile Cuthbert'in dumanı tüten tabancaların kurşunlarıyla ölmemiş miydi?</p><p class="calibre9">Bakışlarını Johnny'den ayırmadan tezgahın altında duran cüzdanı Jack Mort'un mokasen pabuçlarının ucuyla yokladı ve ona vurdu. Cüzdan, tezgahtarın yanından ortaya çıktı. Şişman Johnny yerinden sıçradı ve minik bir sıçandan korkan kaz kafalı kızlar gibi çığlık attı. Bir an için adamın kıçı (!) duvarla ilgisini yitirmiş ve Silahşor bunu görmemezlikten gelmişti. Bu adamı vurmaya da niyetli değildi. Ateş etmeden elindeki silahı bir balta gibi tezgahtarın kafasına vurabilirdi. Oysa, bu denli kocaman bir silahla ateş etse, çevredeki komşuların yarısını mağazanın çevresine toplardı.</p><p class="calibre9">Silahşor, "Ağır ağır hareket edip cüzdanı yerden al" dedi.</p><p class="calibre9">Şişman Johnny yere doğru eğilip cüzdanı alırken yüksek sesle yellendi (!) ve sonra haykırdı. Durum kendisini biraz eğlendirir gibi olan Roland gülümsedi.</p><p class="calibre9">Eğildiği yerden doğrulurken Şişman Johnny duyumsadığı utançla kıpkırmızı olmuştu. Şimdi ayrıca pantolonunun ön tarafında iri bir yaşlık lekesi görülüyordu.</p><p class="calibre9">"Keseyi, yani cüzdanı tezgahın üzerine koy."</p><p class="calibre9">Şişman adam kendisine söyleneni yaptı.</p><p class="calibre9">"Şimdi mermileri ver. Winchester .45'lik silah için olanlardan. Ama, her an ellerini görmek isterim."</p><p class="calibre9">"Anahtarları almak için ellerimi cebime sokmam gerek."</p><p class="calibre9">Roland başını öne eğip onayladı.</p><p class="calibre9">Tezgahtar önce karton kutularla dolu bir dolabın kilidini açtı. Bu arada Roland yapacaklarını tasarlıyordu.</p><p class="calibre9">Sonunda, "Bana dört kutu mermi ver" dedi. Bu denli çok mermiye gereksinmediğini biliyordu. Ancak içinden gelen onlara sahip olma dürtüsü yadsınır gibi değildi.</p><p class="calibre9">Şişman Johnny kutuları tezgahın üzerine koydu. Roland kutulardan birinin kapağını açtı. Şimdi de durumun bir şaka ya da hile olmadığına güçlükle inanabiliyordu. Ancak, bunlar mermiydi. Üstelik temiz, pırıl pırıl, işaretsiz, kesinlikle kullanılmamış ve yeniden doldurulmamış mermilerdi. Silahşor bir an için kutudan çektiği bir mermiyi ışığa tutup baktı, sonra kutudaki yerine koydu.</p><p class="calibre9">"Şimdi şu bilekliklerden birini al" dedi.</p><p class="calibre9">"Bileklik mi?"</p><p class="calibre9">Silahşor, Mort ansiklopedisine başvurdu ve sözünü düzeltti, "Kelepçeyi al."</p><p class="calibre9">"Bayım, neyi istediğinizi anlayamadım. Yazarkasadaki..."</p><p class="calibre9">"Dediğimi yap. Hemen şimdi!"</p><p class="calibre9">Şişman adamın beyni, Tanrı'm, bu işkence hiç bitmeyecek, diye inliyordu. Tezgahın bir bölümünün kapağını açtı ve kelepçeyi çıkardı.</p><p class="calibre9">Roland, "Anahtarı nerede?" diye sordu.</p><p class="calibre9">Şişman Johnny anahtarları tezgahın üzerine koydu. Küçük bir klik sesi duyuldu. Yerde yatan bilinçsiz polislerden biri aniden horuldama sesi çıkardı Ve Johnny minicik bir çığlık attı.</p><p class="calibre9">Silahşor, "Arkanı dön" dedi.</p><p class="calibre9">"Beni vurmayacaksın, değil mi? Beni vurmayacağını söyle."</p><p class="calibre9">"Vurmayacağım" derken Roland sesini yükseltmemişti. "Eğer arkanı dönersen seni vurmayacağım. Dönmezsen hemen vururum!"</p><p class="calibre9">Ses çıkarmadan ağlamaya başlayan Şişman Johnny arkasını döndü. Kuşkusuz, adam vurmayacağım diyecekti. Ama, olacakların kokusu ortaya çıkıyordu. Durum dayanılır gibi değildi. Bu işten yakasını kurtaramayacaktı. Sessiz ağlaması şimdi hıçkırıklara dönüşmüştü.</p><p class="calibre9">"Lütfen bayım, annemin hatırı için beni öldürmeyin. Annem yaşlı bir kadındır. Kördür üstelik..."</p><p class="calibre9">"Korkak bir evlat doğurduğu için annen lanetli bir kişi olmalı" diye asık suratlı konuşan Silahşor ekledi, "Bileklerini birbirine daya."</p><p class="calibre9">Bebekler gibi zayıf bir sesle ağlayan ve ıslak pantolonu apış arasına yapışan Şişman Johnny bileklerini birbirine dayadı. Bir anda çelik bilezikler yerine takılmıştı. Tezgahtar, altın kaplama çerçeveli gözlükler takan serserinin bu kadar çabuk tezgahın üzerinden nasıl eğildiğini ya da dolaşıp yanına kadar gelebildiğini düşünemiyor ya da bunu bilmeyi istemiyordu.</p><p class="calibre9">"Orada dur ve ben 'Artık geriye dön' diyene kadar duvara bak. Daha önce bu tarafa dönersen seni öldürürüm."</p><p class="calibre9">Bir umut Şişman Johnny'nin beyninde ışıdı. Belki de bu adam kendisini öldürmeyecekti. Belki de biraz kaçık, ama tümüyle çılgın biri değildi.</p><p class="calibre9">"Dönmeyeceğim; Tanrı adına yemin ediyorum. Tanrı'nın tüm azizleri ve melekleri önünde yemin ediyorum. Onun gök kubbesi önünde yemin ediyorum."</p><p class="calibre9">Serseri şöyle konuştu, "Ben de yemin ediyorum ki, sen eğer hemen susmazsan, boğazına bir mermi tıkayacağım şimdi senin!.."</p><p class="calibre9">Şişman Johnny hemen sustu. Ona, şimdi duvara bakarken geçen zaman, sonsuza dek uzanan bir zaman dilimi gibi gelmişti. Gerçekte geçen zaman yalnızca yirmi saniye idi.</p><p class="calibre9">Silahşor öne doğru eğildi, tezgahtarın silahını yere koydu. Dönüp ayakta dikilen sürfenin uslu durup durmadığına baktı.</p><p class="calibre9">Yerde bilinçsizce yatan polisleri de gözden geçirdi Her ikisi de iyiydiler. Tehlikesiz bir şekilde yaralılar diye düşündü. Her ikisi de düzenli biçimde soluk alıyorlardı. Delevan'ın kulağının yanından bir azıcık kan akıyordu. Ama hepsi o kadardı...</p><p class="calibre9">İvedi tezgahtara baktı. Sonra Silahşorların üzerine tabanca takılı kemerlerini çözüp aldı. Mort'un ceketini üzerinden çıkarıp kemerleri beline bağladı. Bunlar kafasına pek uymayan türde silahlardı. Ama, ne olursa olsun şimdi de silah takmak ona iyi geliyordu. Lanet olsun! Hem de çok iyi geliyordu.</p><p class="calibre9">Şimdi iki tabanca daha edinmişti. Bu silahlardan biri Eddie, diğeri de eğer kullanmaya hazırsa Odetta için olacaktı. Jack Mort'un ceketini yeniden sırtına giyindi. İki kutu mermiyi sağ, iki kutuyu da sol cebine soktu. Daha önce güzel bir giysi olan ceket ağır mermi kutuları yüzünden şimdi tümüyle şekilsizleşmişti. Tezgahtarın .357'lik Magnum tabancasını yerden aldı. Silahı boşaltıp mermileri pantolon cebine koydu. Sonra tabancayı mağazanın bir köşesine fırlattı. Silah yere çarpıp patırtı çıkarınca Şişman Johnny yerinde sıçrayarak bir çığlık attı. Pantolonuna biraz daha idrar kaçırmıştı.</p><p class="calibre9">Silahşor ayağa kalktı ve şişman adama geriye dönmesini söyledi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">10</span></p><p class="calibre3" style="margin:0pt; border:0pt; height:1em"> </p><p class="calibre9">Şişman Johnny, mavi giysili altın kaplama çerçeveli gözlükleri olan adama bakıp onun sirk ya da çeşitli atraksiyonlardaki göstericilere benzeyen halini görüce şaşkınlıktan ağzı açık kaldı. Duvara son kez arkasını döndüğünde, mağazaya gelen lanet adamın bir hortlağa dönüştüğüne tüm kalbiyle inandı. Şimdi şişman adam karşısındaki kişinin görüntüsünde çocukken sinemalarda gördüğü ya da televizyon dizilerinde izlediği Wyatt Earp, Doc Holiday, Butch Cassidy ve benzeri efsanevi Silahşorlardan birini görebiliyordu.</p><p class="calibre9">Daha sonra şişman adamın görüşü saydamlaşınca, çılgın serserinin neler yapmış olduğunu sezinledi. Mavi giysili, yerde yatan polislerin tabancalarını almış ve beline kuşanmıştı. Takım elbisesi ve boyunbağıyla ortaya çıkan görüntüsü gülünç olmalıydı; ama her nasılsa öyle değildi.</p><p class="calibre9">Silahşor, "Bileklerindeki kelepçenin anahtarı tezgahın üzerinde. Devriyeler uyanınca seni serbest bırakacaklardır" dedi.</p><p class="calibre9">Sonra cüzdanını eline alıp açtı. Ve hiç de inanılamayacak bir şekilde çıkardığı dört tane yirmi doları tezgahın camının üzerine koyup cüzdanı cebine soktu.</p><p class="calibre9">"Paralar aldığım cephane için" diyerek ekledi, "Silahındaki kurşunları çıkarıp yanıma aldım. Mağazadan çıkınca onları bir tarafa atmaya niyetliyim. Boş bir silah ve ortada görünmeyen bir cüzdanla polislerin seni suçlamaları güçleşecektir."</p><p class="calibre9">Bunun üzerine Şişman Johnny'nin boğazı düğümlenir gibi oldu. Adamın yaşamında konuşmaktan kesildiği ender anlardan biriydi bu...</p><p class="calibre9">Gene Roland konuştu, "Şimdi, buraya en yakın ilaç satan yer..." biraz duralayıp sözünü tamamladı, "En yakın eczahane nerede?"</p><p class="calibre9">Şişman Johnny birdenbire her şeyi anladı ya da anladığını düşündü. Kuşkusuz bu adam patlak bir toptu. Soruların yanıtı buydu. Adamın böylesine tuhaf görünüşlü olmasına şaşmamalıydı. Belki da ayakta kalmak için gırtlağına kadar doping yapıyordu.</p><p class="calibre9">"Köşede bir eczahane var. Kırk Dokuzuncu Cadde üzerinde, yarım blok kadar yürüyeceksin" diyerek yanıtladı.</p><p class="calibre9">"Eğer yalan söylüyorsan, buraya geri gelecek ve beynine bir kurşun sıkacağım!"</p><p class="calibre9">"Yalan söylemiyorum!" diyen şişman adam şimdi inler gibi konuşuyordu."Tanrı'nın önünde yemin ederim! Tanrı'nın tüm azizleri önünde yemin ederim! Annemin başı üzerinde yemin ederim ki..."</p><p class="calibre9">Kapı tangırdayarak kapandı. Şişman Johnny bir an için çılgın serserinin gittiğine inanamadan salt sessizlik içinde kaldı.</p><p class="calibre9">Sonra çabucak tezgahın çevresini dolanıp kapıya doğru yürüdü. Orada arkasını dönüp kapıyı kilitlemek üzere anahtarı tutacağı bir şeyi arandı. Sonunda, kelepçeli eliyle epey uğraşıp kilit dilini yerine oturtarak kapıyı sağlamca kapamayı başarabildi.</p><p class="calibre9">Daha sonra en yakın duvara dayanıp yere doğru kayarak kendisini oturma durumuna getirdi. Şimdi oturduğu yerde derin derin soluk alıyor, inliyor, Tanrı'ya, Tanrı'nın melek ve azizlerine dua edip o gün St. Anthony kilisesine gideceğine ilişkin sözler veriyordu. Bunun için kuşkusuz şu domuzlardan birinin uyanıp elindeki kelepçenin kilidini açması gerekliydi.</p><p class="calibre9">Şişman Johnny kilisede itirafta bulunacak, pişmanlık duası edecek ve cemaate katılacaktı.</p><p class="calibre9">Bundan böyle Tanrı'ya karşı çok dürüst olacaktı. Biraz öncesine kadar kendisini Tanrı'ya hiç bu denli yakın duyumsamamıştı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">11</span></p><p class="calibre3" style="margin:0pt; border:0pt; height:1em"> </p><p class="calibre9">Batmakta olan güneş Batı Denizi üzerinde ışıktan bir kemer oluşturuyor ve Eddie'nin gözlerini körleten tek bir dar, parlak ışık çizgisi haline giriyordu. Uzun süre böyle ışığa bakmak insanın gözlerinin retina tabakasında sürekli yanına bırakabilirdi</p><p class="calibre9">Okulda öğrenilen parttaym barmenlik yapabilme ya da caddelerde eroin arayıp da satın alabilmek üzere parayı bir araya getirme yollanın bulabilme gibi yaşamın ilginç gerçeklerinden biri de buydu. Eddie bir türlü güneşe bakmayı bırakamıyordu. Uzun süreyle güneşe bakarsa gözlerinin yanacağını düşünmüyordu bile... </p><p class="calibre9">Arka tarafında oturan cadı zenci kadına hiç yalvarmamıştı.</p><p class="calibre9">Bunun nedeni, birincil olarak yalvarmak işe yaramayacaktı. İkincil olarak, yalvarmak kendisini alçaltacaktı. Zaten yaşamının son döneminde kendisini daha da alçaltmak üzere içinde hiçbir istek beslemediğini keşfediyordu. Artık geriye dakikalarla ölçülecek kadar süre kalmıştı. Güneşin parlak ışık çizgisi gözden kaybolup da ıstakozlar ortaya çıktığında her şey sona erecekti.</p><p class="calibre9">Genç adam son anda mucizevi bir değişikliğin Odetta'yı geri getirmesinden ve aynı şekilde kendisinin ölümünün onun da bu dünyaya hapsolması demek olacağını Detta'nın düşünmesinden umudunu kesmişti artık. On beş dakika öncesine kadar çılgın kadının blöf yaptığına inanıyordu. Oysa şimdi, durumu daha iyi anlamaktaydı.</p><p class="calibre9">İYİ. Bu şekilde ölüm, havasızlıktan boğulmaktan daha iyi bir ölüm şekli olacak diye düşündü. Ama, iğrendiği o ıstakoza benzer yaratıkları geceler boyu gözledikten sonra bu düşüncesinin doğru olmadığını biliyordu. Çığlık atmadan ölmeyi istemekteydi. Bunun olanaksızlığım biliyor ama denemeye niyetleniyordu.</p><p class="calibre9">Detta, baykuşunkine benzeyen sesle konuştu. "Onlar senin için gelecekler, beyaz adam! Her an buraya geliyor olabilirler! Sen, onlar için en iyi akşam yemeklerinden biri olacaksın!"</p><p class="calibre9">Kadının sözleri blöf değildi. Odetta... ya da Silahşor geri gelmeyecekti. Sonuncu olasılık Eddie'yi daha çok üzüyordu. Genç adam, her anında Roland'a güvenmişti. Kendisi ile Roland erkek kardeş değillerdi ama yazgıları ortak olmuştu. Eddie, Silahşor’un gelip yanında bulunmak üzere hiç değilse çaba harcayacağına güven duymuştu.</p><p class="calibre9">Oysa, Roland geri gelmiyordu.</p><p class="calibre9">Belki de Silahşor geriye gelmeyi istemiyordu. Belki istiyor ama geri gelemiyordu. Belki de ölmüştü. Bir eczahanenin güvenlik görevlisi tarafından öldürülmüştü belki. (Hayır, böyle bir pislik mümkün olamaz, son Silahşor kiralık bir polis tarafından vurulup öldürülemezdi) Belki de Roland bir taksinin altında kalmıştı... Ve o ölünce, Kapı da kapanmıştı. Olasılıkla Detta bu yüzden blöf yapmıyordu. Çünkü geriye yapılacak blöf kalmamıştı artık...</p><p class="calibre9">Detta, "Her an gelebilirler!" diye bağırdı. Ve sonra, Eddie, gözlerinin retina tabakaları için endişelenmeyi bıraktı. Çünkü, güneşin son parlak ışık demeti de kaybolmuş, gökyüzünde yalnızca kızıllık kalmıştı.</p><p class="calibre9">Genç adam dalgalara sabit bakışlarla baktı. Güneş ışıklarından kalan son parlak ışık yansıması da gözden kaybolurken dalgaların arasından ıstakoza benzeyen yaratıkların çıkmasını bekledi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">12</span></p><p class="calibre3" style="margin:0pt; border:0pt; height:1em"> </p><p class="calibre9">Eddie üzerine doğru gelen ilk ıstakozdan başını çevirerek sakınmaya çalıştı ama geç kalmıştı. Hayvan bir pençe darbesiyle yüzünün bir parçasını yırtıp kaldırdı, sol gözünü jöle haline getirerek akıttı ve bilinen sorularını sorarak genç adamın yüz kemiklerini alacakaranlığın ışığına çıkardı. Ve Gerçek Kötü Kadın, Eddie'nin bu haline kahkahalarla güldü...</p><p class="calibre9">Kes sunu artık!.. diye Roland kendi kendisine komuta etti. Böyle şeyleri düşünmek çaresiz kalmaktan daha da kötü. İnsanın yapmak zorunda olduğu etkinlikte dikkatini dağıtıyor ki bu pek gereksiz. Şimdi de ona yetişmeye zamanım var...</p><p class="calibre9">Gerçekten zamanı vardı. Roland, Jack Mort'un bedeni içinde Kırk Dokuzuncu Cadde'de yürürken kollarını sallıyor ve bakışlarını ilerdeki İLAÇLAR levhasının üzerinden ayırmıyordu. Bu haliyle yanından geçenler ondan ürküyor ve sakınmaya çalışıyorlardı. Güneş şimdi de Roland'ın dünyasında ufuktan biraz yüksekte olmalıydı. Ancak, on beş dakika kadar sonra güneşin alt kenarı ufuk çizgisine değecek ve sonra .... Eddie'nin çekeceği işkence başlayacaktı. Ama, buna şimdi de zaman vardı.</p><p class="calibre9">Silahşor bütün bunları kesinlikle bir gerçek olarak bilemiyordu. Onun tek bildiği kendi dünyasında güneşin biraz daha geç batacağıydı. Oysa, güneşin burada ve kendi dünyasında aynı hızla ilerleyeceğini varsaymak... özellikle Eddie için ölümcül bir durum olacaktı. Genç adam, düşünülmesi bile güç koşullar altında can verecekti. Gene de Roland sürekli olarak o koşulları hayal etmeye çalışmaktaydı.</p><p class="calibre9">Geriye dönüp bakmak ve durumu tüm çıplaklığıyla görmek hemen hemen vazgeçilmez ve başa çıkılmaz bir durumdu. Bununla birlikte, Roland geriye dönüp bakmaya cesaret edemiyordu. Geriye dönüp bakmamalıydı.</p><p class="calibre9">Ansızın Cort'un sesi düşüncelerinin akışını acımasızca kesti: Kontrol edebileceğin şeyleri kontrol et, sürfe! Bırak her şey yolunda yürüsün! Eğer bu yolda yenilgiye uğrayacaksan bile, silahların alev saçarken yenil!</p><p class="calibre9">Evet.</p><p class="calibre9">Ama, bu güçtü.</p><p class="calibre9">Bazen pek güçtü.</p><p class="calibre9">Roland bir an önce işlerini bitirip bu cehennemden kurtulmayı düşünmese çevresindeki kişilerin kendisine tuhaf tuhaf baktıklarını ve kendisinden sakındıklarını görebilecekti. İlerde gördü ve Mort'un ansiklopedisine göre gereksindiği Keflex adlı ilacı alabileceği mavi renkli levhaya doğru hızla yürüyordu. Mort'un ceketi, cebindeki ağır mermi kutuları yüzünden yanlara sarkmıştı. Kalçalarının üzerine taktığı tabancalıklı kemer açık açık görülüyordu. Silahşor o tabancalığı asıl sahipleri gibi değil, kendi tabancalarını takındığı zamanki gibi birbirlerine zikzak bakacak şekilde, temiz ve düzenli bir şekilde takmıştı.</p><p class="calibre9">Kırk Dokuzuncu Cadde'de alış veriş eden ve avare avare dolaşan insanlar Roland'ı, Şişman Johnny'nin onu gördüğü gibi, gözü dönmüş bir haydut olarak görüyorlardı.</p><p class="calibre9">Ve Roland bu yürüyüşünün sonunda Katz'ın eczahanesine vardı. Oraya girdi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">13</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor kendi zamanının büyücü ve simyacılarını tanımıştı. Bunlardan bazısı kurnaz şarlatan, bazısı da aptal sahteciydi. Ve böyle kişilere yalnızca kendilerinden daha salak olan insanlar inanırdı. (Ancak, dünyada salakların kıtlığı hiç çekilmemişti. Bu yüzden, en aptal sahteciler bile ayakta kalıyor, aslında, çoğu bolluk içinde yaşıyordu.)</p><p class="calibre9">Böyle kişilerden pek azı insanların şeytanca ya da ölümcül dedikleri şeyleri yapıyor, hastalan ya öldürüyor ya da sağlığına kavuşturuyordu. O kişilerden birini Silahşor, Şeytan'ın ta kendisi olarak görmüştü. O yaratık, bir adam gibi görünüyor ve kendisini çevresine Flagg olarak tanıtıyordu. Roland onu pek kısa bir süre içinde görmüştü. Yanında asık suratlı ve dünyadan umutlarını kesmiş, adları Dennis ve Thomas olan iki kişi vardı. O üç kişi, Silahşor’un yaşamında şaşkınlık ve akıl karışıklıkları ile dolu kısa bir zaman dilimi içinde yer almışlardı. Ancak Roland, Flagg'in kendisini kızdırıp rahatsız eden bir adamı havlayan bir köpeğe çevirişini kesinlikle unutmayacaktı. Olayı pek iyi anımsıyordu. Sonra, Karalar Giyinmiş Adam sahneye çıkmıştı.</p><p class="calibre9">Ve bu adamın adı Marten idi.</p><p class="calibre9">Marten, Roland'ın babası uzaklardayken Roland'ın annesini iğfal etmişti. Marten ayrıca Roland'ın ölümüne neden olmaya çalışmış oysa sonuçta onun erken yaşta erkekleşmesini sağlamıştı. Ve şimdi, Silahşor, Kule'ye varmadan ya da Kule'ye vardığında Marten ile bir kez daha karşılaşacağını umuyordu.</p><p class="calibre9">Roland'ın bugüne değin büyüyle ve büyücülerle karşılaşarak edindiği deneyimler bunlardı. Ve bu nedenle, Katz'ın eczahanesine girdiğinde bulduklarından çok farklı şeyleri görmeyi bekliyordu.</p><p class="calibre9">Oraya girerken mumla aydınlatılmış yarı karanlık pis kokulu dumanlarla dolu bir yeri görmeyi; içerde ne olduğu bilinmeyen toz, sıvı ve aşk iksiri ile doldurulmuş ve üzereleri asırlık tozlarla, örümcek ağlarıyla kaplı kavanozlar bulmayı ummuştu. Orada sırtına cübbeler giyinmiş tehlikeli bir adamla karşılaşacağını düşünmüştü. Eczahanede saydam plastik ya da cam kaplı vitrinlerin arasında insanların herhangi bir mağazada dolaşır gibi gezindiklerini fark edince Roland hayal görüyorum sandı.</p><p class="calibre9">Oysa gördükleri hayal değildi.</p><p class="calibre9">Bu yüzden Silahşor bir an için kapının iç tarafında şaşırmış ve biraz da eğlenirmiş durumda kalakaldı. Bu dünyada attığı her adımda onu sağır dilsiz edecek şeylerle karşılaşıyordu. Sözgelişi, burada taşıt araçları havada uçar gibi gidiyor ve kâğıdın kum kadar ucuza satıldığı görülüyordu. İşte şimdi, şu eczahanede Roland için hepsi yepyeni ve mucizeye benzer şeylerle dolu olan yerde, insanlar durgun yüzleri ve isteksiz bedenleri ile dolanıyorlardı.</p><p class="calibre9">Çevresinde binlerce şişe, ilaç ve aşk iksiri vardı ancak Mort'un ansiklopedisi onların çoğunu şarlatanların önlemleri diye niteliyordu. Burada saç dökülmesini iyileştirdiği varsayılan ama bunu yapmayan merhem; ellerindeki ve yüzdeki lekeleri çıkardığı öne sürülen oysa bunun yalan olduğu bilinen krem vardı. Burada iyileşmeye gereksinim duyulan organları iyileştirmeyen, bağırsaklarınızı hızlı çalıştıran ya da onları durdurup çalışmaktan alıkoyan, dişlerinizi beyazlatan ve saçlarınızı karartan, sanki siz akçaağaç kabuğu çiğneyemezmişsiniz gibi soluğunuzu daha temiz kokutan ilaçlar vardı. Burada büyü bulunmuyor yalnızca önemsiz şeyler yer alıyordu. Gene de, Astin gibi insana yararlı olan diğer önlemler de burada satılıyordu. Ancak, genellikle eczahanenin görünüşü Roland'ı şaşırtmış ve aklını karıştırmıştı. Aslında simya ile uğraştığı varsayılan ama iksirlerden daha çok parfümlerle iş görülen bu yerde harikaların tükenmesine şaşırmalı mıydı?</p><p class="calibre9">Oysa, bir kez daha Mort'un ansiklopedisine baktığında Roland buranın kendi gereksinimleri için başvurması gereken yer olmadığını öğrendi. Gerçekten işe yarayan iksirler gözden ırak bir yerde saklanıyordu. Onları bir büyücünün emri olursa elde edebilirdiniz. Bu dünyada böyle büyücülere DOKTOR deniliyor ve onların büyülü formüllerini yazdıkları kâğıtları da Mort'un ansiklopedisi REÇETE adıyla adlandırılıyordu. Silahşor bu sözcüğü bilmiyordu.</p><p class="calibre9">Bir kez daha ansiklopediye fikir danışabilirdi. Ama, zahmet etmedi. Şu anda neye gereksindiğini biliyordu. Ve Mort'un ansiklopedisine kısa bir bakış onu nereden alabileceğini kendisine söylüyordu.</p><p class="calibre9">Dolaplar arasındaki geçitten ilerleyip üzerinde REÇETELER HAZIRLANIR yazılı yüksek bir tezgaha doğru yürüdü.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">14</span></p><p class="calibre3" style="margin:0pt; border:0pt; height:1em"> </p><p class="calibre9">Katz'ın Eczahane ve Meşrubat Mağazası'nı 1927 yılında Kırk Dokuzuncu Cadde'de açan Bay Katz uzun yıllar önce ölmüş ve mezarına kavuşmuştu. Tek oğlu da yaşlanmış ve mezarını arar görünümü kazanmıştı. Adam, yalnızca kırk altı yaşında olmasına karşın, yirmi yaş daha yaşlıymış gibi görünüyordu. Saçları kelleşmiş, teni sararıp solmuştu. Ona, kendisinin at üzerinde gelen Ölüm gibi göründüğünü söyleyen insanlar tanımıştı. Ancak bunun nedenini kimse bilmiyordu.</p><p class="calibre9">Örneğin şimdi telefonda konuştuğu egzantrik kişiyi, Bayan Rathbun'u ele alalım: Rathbun telefonda lanet olası Valium adlı ilacı içeren reçetesini hemen, TAM ŞU ANDA hazırlamazsa eczacıyı dava edeceğini söylüyordu.</p><p class="calibre9">Ne düşünüyorsunuz, bayan? Telefonda mavi suları size doğru akıtacağımı mı? diye düşünen Katz böyle yapsa, hiç değilse kadın da iyilikte bulunur ve sesini kısabilirdi. Çünkü telefona doğru ağzını kocaman açar ve öyle tutardı.</p><p class="calibre9">Bu fikir Katz'ın yüzüne hortlakça bir gülümseme getirdi ve soluk renkli dişetlerinin görünmesine neden oldu.</p><p class="calibre9">Bir dakika süreyle (evet, tam bir dakika süreyle; çünkü Katz bu bir dakikayı hareketli saniyeliği ile saatinden ölçmüştü) kadının o deli saçması sözlerini dinledikten sonra onun sözünü kesip, "Ama siz anlamıyorsunuz, Bayan Rathbun" dedi. Aslında bir kez olsun şöyle konuşmaktan ne denli hoşlanacaktı: Bana bağırmayı bırakın be salak kadın! Benim yerime doktorunuza bağırın! Sizi bu pisliğe çengelle takan o! Lanet olası ördekler, bu tür uyuşturucu ilaçları hastalarına çiklet verir gibi sunuyor ve sonra kesmeyi istediklerinde ise pislikle kim karşılaşıyordu? Bir cerrah mı? Oh, hayır! Eczacı, hasta ile karşı karşıya geliyordu.</p><p class="calibre9">"Anlamadığımı söylemekle ne demek istiyorsun?" Katz'ın kulağındaki ses, şimdi bir kavanozun içindeki eşekarısının öfkeli vızlayışı gibiydi. "Senin döküntü eczahanende dönen işlerin çoğunu anlıyorum. Bunca yıldır oranın sadık bir müşterisi olduğumu da çok iyi anlıyorum..."</p><p class="calibre9">Katz yarım gözlükleriyle kadının kartına bakarak konuştu, "Siz Doktor Brumhall ile konuşmak zorundasınız, Bayan Rathbun" diyerek ekledi, "Reçetenizin süresi geçmiş. Yeni bir reçete olmadan Valium türü ilaçları vermek, ülkede Federal bir suçtur." Ve şöyle düşündü: Başlangıçta bu ilacı size vermek da aynı suçu işlemek oluyordu...</p><p class="calibre9">Kadın haykırdı, "Durum gözden kaçmış olmalı!" Şimdi kadının sesinde duyumsadığı ürkü işitiliyordu. Bir uyuşturucu düşkününün yabanıl çığlığı olan sesi duysa Eddie hemen tanırdı.</p><p class="calibre9">"Şu halde doktorunuza telefon edin ve ona hatasını düzeltmesini söyleyin" diyen Katz sözünü sürdürdü, "Onda benim numaram var." Evet. Doktorların tümünde Katz'ın telefon numarası bulunuyordu. Bu tam anlamıyla bir sorundu. Böyle lanet olası doktorlar yüzünden Katz kırk altı yaşında ölümü yakın olan insanlara benzemişti.</p><p class="calibre9">Eğer bu tür uyuşturucu düşkünü kadınlara siktir olup (!) gitmelerini söylersem şu mağazayı işletmekten ötürü kazandığım paraların hepsinin de gitmesini garantilemiş olacağım, diye düşündü.</p><p class="calibre9">Kadın, "ONA TELEFON ETMEK!" diye bir kez daha bağırdı. Sesi Katz'ın kulağını oyar gibiydi, "DOKTORUM EŞCİNSEL ERKEK ARKADAŞI İLE BİRLİKTE TATİLDE VE KİMSE BANA ONLARIN NEREDE OLDUKLARINI SÖYLEMİYOR!"</p><p class="calibre9">Katz, midesine asitlerin aktığını duyumsadı. Adamın midesinde biri iyileşmiş, öteki şimdi de kanayan iki ülser yarası bulunuyordu. Ülserlerinin oluşma nedeni genellikle böyle cadı kadınlardı. Katz gözlerini kapadı ve böylece yardımcısının, mavi giysili ve altın kaplama çerçeveli gözlükler takan bir adamın reçete hazırlama tezgahına yaklaşışına bakışını ve yaşlı, şişman güvenlik görevlisi Ralph'ın her zamanki uyuşukluk durumundan kurtulup kucağındaki silahını almak üzere uzanışını görmedi. (Katz, güvenlik görevlisine acınacak kadar az maaş veriyor ama gene de yaptığı harcama için üzülüyordu. Çünkü, tanrı onu çürütsün, babası hiçbir zaman eczahanesinde güvenlik görevlisine gereksinim duymamıştı. Ancak, onun zamanında New York bir tuvalet çukuru değil aklı başında bir kentti.) Katz şimdi yalnızca telefondaki cadının bağırışını işitiyor ve bunun, kadının eczahanedeki tüm Revlon'ların indirimle satıldığını henüz duymasından kaynaklandığını düşünüyordu. Son günlerde Katz elindeki tüm Revlon'ları indirimli satışlara koymak zorunda kalmıştı. Çünkü, aynı caddedeki öbür eczahane sahibi Kasap Dollentz sürekli fiyat kırıyordu.</p><p class="calibre9">Şu anda Katz, rakibi Dollentz ile telefonda cıyaklayan cadıdan başka bir şeyi düşünmediğinden Silahşor’un bulunduğu tezgaha yaklaşışının farkında değildi. Katz, rakibi Dollentz ile cadıyı hayalinde çıplak ama bedenlerine bal sürülmüş durumda iki karınca yuvasının üzerinde kazığa çakılmış olarak canlandırıyor ve bunun olağanüstü bir şey olacağını düşünüyordu. Karınca yuvaları KADININKİ ve ERKEĞİNKİ levhalarını taşıyorlardı. Katz'ın babası tek oğlunun yaşamda kendi adımlarını izlemesinde o denli kararlıydı ki, ona eczacılık fakültesini bitirmesi dışında hiçbir harcama yapmayı kabul etmemişti. Tanrı onu mezarında çürütsün, babası böyle yaparken Katz meslek yaşamında pek çok kez feci anlar yaşamıştı. İşte şu da yaşamında adamı zamanından önce yaşlı görünüşlü yapan feci anlardan biriydi.</p><p class="calibre9">Üstelik en kötü andı belki...</p><p class="calibre9">Katz gözleri kapalı durumda bunları düşünüyordu.</p><p class="calibre9">Sonunda, "Eğer buraya uğrarsanız, Bayan Rathbun, size bir düzine beş miligramlık Valium tableti verebilirim, işinizi görür mü?" diye sordu.</p><p class="calibre9">"Adam, akıl yolunu görüyor! Tanrı'ya şükürler olsun ki akıl yoluna giriyor!" diyen kadın telefonu kapattı. İşte hepsi bu kadardı. Cadı tek bir teşekkür sözü bile etmemişti. Ancak, kendisine doktor diyen pisliği gördüğünde kadın onun ayaklarına kapanacak, adamın Gucci marka mokasen pabuçlarını yalayacak ve ona belki de cinsel zevklerin en aşağılığını tattıracaktı!</p><p class="calibre9">Yardımcısı sesinde tuhaf rüzgârların estiğini duyumsatarak ona, "Bay Katz. Sanırım bir sorunumuz var!" diye seslendi.</p><p class="calibre9">Bir çığlık sesi duyuldu. Bunu bir silah atışı izledi. Eczacı Katz, sesleri işitince o denli ürktü ki, bir an kalbinin göğsünde anormal gümbürtülerle atacağını ve sonra sonsuzluğa değin duracağını düşündü.</p><p class="calibre9">Gözlerini açıp Silahşorun gözlerine baktı ve sonra bakışlarını indirip adamın elindeki silahı ilk kez gördü. Sola baktı. Güvenlik görevlisi Ralph'ın yaralı elini kucağına yatırıp irileşmiş gözleriyle ve sabit bakışlarla hırsıza baktığını farketti. Ralph'ın kendi silahı şimdi yerde hurda demir yığını olarak duruyordu. (Ralph, .38'lik silahını polis memuru olarak on sekiz yıl süreyle görev başındayken kullanmış ancak bu silahla yalnızca 23. Mıntıka'nın mahzeninde bulunan atış poligonunda atışlar yapmıştı. Görev başında silahını iki kez çektiğini söylüyordu... Ama, sözlerinin doğruluğunu kim bilirdi ki?...)</p><p class="calibre9">Katz'ın karşısındaki boğalara ateş etmiş adamın bakışlarına sahip kişi ifadesiz bir sesle, "Keflex istiyorum" diyerek ekledi, "Çok sayıda Keflex istiyorum. Hemen şimdi. Reçeteyi de boşverin!"</p><p class="calibre9">Bir an için Katz ağzı açık durumda kalarak, kalbi gümbürdeyerek ve midesi asitle yanarak adama yalnızca bakabildi.</p><p class="calibre9">Şu anda gemisinin karaya oturduğunu mu düşünüyordu?</p><p class="calibre9">Gerçekten öyle mi olmuştu?</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">15</span></p><p class="calibre3" style="margin:0pt; border:0pt; height:1em"> </p><p class="calibre9">Sonunda Katz adama, "Siz anlamıyorsunuz" demeyi başarabildi. Sesi kendisine pek tuhaf gelmişti. Ancak bundan bir tuhaflık bulunmuyordu. Çünkü ağzını şu anda fanilalık kumaş, dilini de bir kot kumaşı kesiği gibi duyumsamaktaydı. "Burada kokain yok. O herhangi bir koşul altında reçetesi yapılan bir ilaç değil "diyerek sözlerini sürdürebildi.</p><p class="calibre9">"Ben kokain istemedim" diyen mavi giysili ve altın kaplama çerçeveli gözlükler takan adam biraz durulayıp sözünü tamamladı. "Ben, Keflex istedim."</p><p class="calibre9">Az kalsın Katz bu çılgın adama, Ben öyle söylediniz sandım, diyecekti. Ama, sözlerinin onu daha fazla kışkırtacağını düşünerek ağzını açmadı. Katz, bazı sakinleştirici ilaçlar (sözgelişi, Bayan Rathbun'un Valium'u gibi olanları) için eczahanelerin baskına uğradığını işitmişti. Oysa bu, tarihteki ilk penisilin hırsızlığı olacaktı.</p><p class="calibre9">Babasının sesi (Tanrı o yaşlı piçi mezarında çürütsün!) kendisine titremeyi ve saçma sapan konuşmayı bırakıp bir şeyler yapmasını söylüyordu.</p><p class="calibre9">Oysa, Katz yapacak şeyi düşünemiyordu.</p><p class="calibre9">Sanki silahlı adam ona bir şeyler vermiş gibiydi.</p><p class="calibre9">Silahlı adam, "Hareket et. Acelem var" dedi.</p><p class="calibre9">Katz, "Ne kadar istiyorsun?" diye sordu. Bir an bakışları Silahşor’un omuzlarını aştı ve güçlükle inanabileceği bir şeyi gördü. Bu kentte böylesi şeyler olamazdı. Ama, her nasılsa oluyor gibiydi. Bu bir iyi şans mıydı? Katz gerçekten şanslı mıydı? Böyle bir olay sizi Guiness'in Dünya Rekorları kitabına bile aldırabilirdi.</p><p class="calibre9">"Bilmiyorum" diyen Silahlı adam ekledi, "Bir torbaya, büyükçe bir torbaya alabileceği kadar Keflex koyun." Hiçbir uyarı yapmadan olduğu yerde geriye döndü ve elindeki tabanca bir kez daha ateş aldı. Bir adam böğürür gibi ses çıkardı. Vitrin camı parçalanıp sokağa döküldü ve yaya kaldırımı cam kırıklarıyla doldu. Eczahanenin önünden geçmekte olan birkaç yaya çevreye uçuşan cam kırıklarıyla hafifçe yaralandılar. İçerde bulunan müşterilerden birkaç kadın (erkekler değil) çığlık attılar. Hırsız alarmı kaba bir sesle çalmaya başladı. Müşteriler ürkü içinde kapıya doğru koşuştular. Elinde silah bulunan adam, Katz'a doğru döndü. Yüzündeki ifade hiç değişmemişti. Yüzü başlangıçtaki gibi korkutucuydu. Tükenmez bir sabra sahipmiş gibi görünüyordu.</p><p class="calibre9">"Dediğimi yap, acelem var" dedi.</p><p class="calibre9">Katz yutkundu ve sonra konuşmaya başarabildi, "Evet, efendim..."</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">16</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor güçlü iksirlerin bulunduğu tezgaha yaklaşırken yarı yolda eczahanenin sol üst köşesinde bulunan kesme camdan yapılmış aynayı farkedip hayran olmuştu. Kendi dünyasındaki hiçbir el işçisi böyle bir aynayı yapamazdı. Gene de Eddie ile Odetta'nın dünyasında kendi döneminden kalma bazı şeylere rastlamıştı. Bunlar arasında özellikle bazı dağların altındaki tüneller ilgisini çekmişti.</p><p class="calibre9">Şimdi, Roland aynanın oraya konuluş amacını sezinliyordu.</p><p class="calibre9">Eczahanenin güvenlik görevlisinin hareketlerini görmekte gecikmişti. Mort'un gözündeki merceklerin kendisinin şimdi de çevreyi görmesini sınırladığını farkediyordu. Ancak, ateş edip görevlinin elindeki silahı vurması için yeterli zamanı vardı. Biraz daha acele davranmasını gerektirmesine karşın, Roland için bu tabancayla sıradan bir atış yapmak demek oluyordu. Oysa, güvenlik görevlisi Ralph ayrı fikirdeydi. Ralph Lennox, yaşamının son gününe dek, o adamın yapılması olanaksız bir atışı gerçekleştirmiş olduğunu yemin ederek anlatacaktı.. Böyle atışlar ancak Annie Oakley gibi eski televizyon dizilerinin kahramanları tarafından yapılabilirdi.</p><p class="calibre9">Eczahanedeki hırsızları yakalamak üzere oraya konulmuş ayna sayesinde, Roland güvenlik görevlisinden daha hızlı davranmayı başarmıştı.</p><p class="calibre9">Daha sonra simyacının bakışlarını bir an için omuzlarının üzerinden geriye doğru kaydığını da fark etmiş ve hemen aynaya bakarak tezgahlar arasındaki orta geçitte deri ceketli bir adamın kendisine doğru yaklaştığını görmüştü. Adamın elinde uzun bir bıçak ile kafasında belli ki ucuz bir zafer kazanmak amacı bulunuyordu.</p><p class="calibre9">Silahşor geriye döndü ve tek bir atış yapıp elindeki tabancayı kalçasına doğru indirdi. Silaha alışkın olmadığı için hedefi vuramayacağını düşünüyor ama eli bıçaklı kahramanın yakınında donup kalmış diğer kişilerin bulunduğunu görerek ikinci ateşi aynı pozisyonda yapmak istemiyordu. Belki de tabancayı kalçası hizasında tutup ateş ederse, aşağıdan yukarı doğru giden kurşun tek suçları parfüm almak üzere yanlış günü seçmiş bazı kadınları tehlikeye atmamış olacaktı.</p><p class="calibre9">Ama, elindeki tabanca bakımlı bir silahtı. Kendisi de iyi nişan almıştı. Silahı almış olduğu şişman ve antremansız Silahşorları düşününce, adamların silahlarına kendilerinden daha iyi baktıklarını anlıyordu. Bu tuhaf bir anlayıştı, ancak burası pek tuhaf bir dünyaydı. Roland Eddie'nin dünyasını yargılayamazdı. Zaten bunu yapmaya zamanı bulunmuyordu.</p><p class="calibre9">Atışı başarılı olmuş, bıçağı kesici ağzından ayırmak üzere ikiye bölmüş ve gönüllü kahramanın elinde yalnızca bıçak sapı kalmıştı.</p><p class="calibre9">Roland dümdüz bakışlarla elinde parçalanmış bıçağın sapını tutan adama baktı. Ve bakışı, deri ceketli adama hemen başka bir yerdeki randevusunu anımsattı. Adam elindeki sapı yere fırlatarak arkasını döndü, eczahanenin kapısına doğru koşuşan diğer müşterilerin arasına karıştı.</p><p class="calibre9">Silahşor arkasını dönüp simyacıya emir verdi. Burada gereksiz yere kan dökülmeyecekti. Simyacı ilaçları hazırlamak üzere dönerken Roland adamın çıkıntı yapan kemikli omuzlarına elindeki tabancanın namlusuyla dokundu. Eczacı boğuluyormuş gibi bir "hiiii" sesi çıkararak hemen Silahşor’a baktı.</p><p class="calibre9">"Hayır sen değil. Sen, burada kal. Çırağın yapsın!"</p><p class="calibre9">"Kim? Kim?"</p><p class="calibre9">Roland sabırsız bir jestle eczacının yardımcısını göstererek, "O yapsın" dedi.</p><p class="calibre9">Eczacının yardımcısının birtakım sivilce kalıntıları görülen yüzü iyice solmuştu. "Ne yapmam gerekiyor, Bay Katz?" diye sordu.</p><p class="calibre9">"Beyin dediğini yap, sersem! Siparişini hazırla! Ona, Keflex var!"</p><p class="calibre9">Yardımcı tezgahların arkasındaki raflara yaklaştı ve oradan bir şişe aldı.</p><p class="calibre9">Silahşor, "Onu bana doğru çevir de üzerindeki kitabeyi okuyayım" dedi.</p><p class="calibre9">Genç adam söyleneni yaptı. Ama harflerin çoğu kendi bildiği abecedekilere uymadığından Roland yazıyı okuyamıyordu. hemen Mort ansiklopedisine başvurdu. Orası, "Evet! İlaç Keflex." diye doğruladı. Ve Roland ilacı çocuğun elinden alıp kontrol etmenin aptalca zaman kaybı olacağım sezinledi. Kendisi bu dünyada her yazıyı okuyamayacağını biliyor ancak adamlar durumu göremiyorlardı.</p><p class="calibre9">"Bir şişede kap haç var?" diye sordu.</p><p class="calibre9">"İyi ama bunlar hap değil, kapsüldür" diye sinirli bir sesle konuşan yardımcı ekledi, "Eğer ilacı hap olarak almak istiyorsanız..."</p><p class="calibre9">"Boş ver! Bunlar kaç alımlık ki?"</p><p class="calibre9">"Oh, uh!" diye sesler çıkaran şaşkın yardımcı şişeye bakarken az kalsın onu yere düşürecekti.</p><p class="calibre9">Roland buradan ne kadar çok cephanenin ne denli önemsiz tutardaki parayla satın alınabileceğini görmüştü. Gangster Enrico Balazar'ın bürosundaki ilaç dolabından aldığı şişeler otuz altı alımlık tutmuş ve kendisini iyileşmiş gibi duyumsatmıştı. İki yüz alımlık ilaçla bedenindeki enfeksiyonunu yok edemezse, bu hastalık kesinlikle iyi edilemezdi.</p><p class="calibre9">Genç adama, "İlacı ver" dedi.</p><p class="calibre9">Yardımcı şişeyi uzattı.</p><p class="calibre9">İlacı göğüs cebine yerleştiren Roland ceketinin kolunu sıyırarak Jack Mort'un Rolex markalı saatini ortaya çıkarıp şöyle konuştu, "Param yok ama bu yeterli karşılığı sağlar sanırım."</p><p class="calibre9">Geriye döndü. Şimdi de devrilmiş olan taburenin yanına, yere oturmuş ve irileşmiş gözlerle kendisine bakan güvenlik görevlisine doğru başını eğdi ve sonra kapıya doğru yürüdü.</p><p class="calibre9">Olay bu denli sessiz bir biçimde sona eriyordu.</p><p class="calibre9">Beş saniye süreyle eczahanede hırsız alarmının zırıltısından başka bir ses işitilmedi. Bu ses de, caddeden geçen insanların dönüp boş bakışlarla içeriye bakmalarına neden oluşturuyordu.</p><p class="calibre9">Yardımcı fısıldadı, "Tanrı'ya şükürler olsun, Bay Katz! Şimdi ne yapacağız?"</p><p class="calibre9">Katz saati tezgahın üzerinden alarak inceledi.</p><p class="calibre9">Adamın bıraktığı saat altından, som altından yapılmıştı!</p><p class="calibre9">Katz gördüğüne inanmıyordu.</p><p class="calibre9">Oysa, inanmak zorundaydı.</p><p class="calibre9">Bir çılgın eczahanesine girmiş, güvenlik görevlisi ve bir müşteriye ateş etmiş ve bütün bunları en son akla gelebilecek bir ilaç için yapmıştı.</p><p class="calibre9">O da, penisilin türündeki Keflex adlı sıradan bir ilaçtı.</p><p class="calibre9">Tüm değeri altmış dolar olabilirdi.</p><p class="calibre9">İlaca karşılık adam 6.500 dolarlık Rolex marka saatini bırakmıştı.</p><p class="calibre9">"Ne mi yapacağız?" diye soran Katz ilk olarak saati tezgahın altına koydu, Genç adama dönüp "Sen bunu görmedin" dedi. Sonra, Ralph'e dönerek ekledi, "Sen de görmedin."</p><p class="calibre9">Ralph hemen patronunu onayladı, "Evet, efendim. Saati sattığında payımı ödediğin zaman ben de saati hiç görmemiş olacağım."</p><p class="calibre9">Katz belirgin bir sevinçle, "O herifi caddede köpek gibi öldürecekler!" dedi.</p><p class="calibre9">Yardımcısı şaşkınlık içinde kalmış bir tavırla konuştu, "Yalnızca Keflex aldı! Ve adam uyuşturucu düşkününe hiç de benzemiyordu."</p><p class="calibre3" style="margin:0pt; border:0pt; height:1em"> </p><p class="calibre4"><span class="calibre2"> </span></p><div class="mbppagebreak" id="calibre_pb_21"></div>
</body></html>
