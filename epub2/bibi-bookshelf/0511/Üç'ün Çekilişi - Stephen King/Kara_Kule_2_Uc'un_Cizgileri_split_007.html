<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 2 Üç'ün Çizgileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos109715" class="calibre1"><span class="calibre2">
</span></p><p class="calibre6"><span class="calibre2"><span class="bold">ÜÇÜNCÜ BÖLÜM</span></span></p><p class="calibre3" style="margin:0pt; border:0pt; height:1em"> </p><p class="calibre4"><span class="calibre2"><span class="italic">BAĞINTI KURUŞ VE İNİŞ</span></span></p><p class="calibre3" style="margin:0pt; border:0pt; height:1em"> </p><p class="calibre9"><span class="bold">1</span></p><p class="calibre3" style="margin:0pt; border:0pt; height:1em"> </p><p class="calibre9">Eddie uçakta yapılan bildirinin sesine uyandı. Yardımcı pilot kırk beş dakika sonra New York'un Kennedy havaalanına ineceklerini, görüşün açık olduğunu, rüzgârın Batı yönünden saatte on beş kilometre hızla estiğini ve alanda hava sıcaklığının yirmi derece olduğunu bildiriyordu. Yardımcı pilot vedalaşmak üzere yeniden karşılaşamamaları halinde şimdiden bu uçuşta Delta'y1 seçtikleri için yolculara teşekkür ettiklerini sözlerine ekliyordu.</p><p class="calibre9">Çevresine bakman Eddie yolcuların gümrük bildirim kartlarını ve vatandaşlık belgesini incelediklerini gördü. Nassau'dan gelişte sürücü ehliyeti ve ABD'de bulunan bir bankanın kredi kartı giriş için yeterli olmalıydı. Ancak yolculardan pek çoğunda pasaport bulunuyordu. Ve Eddie içinde çelik bir telin kendisini sıktığını duyumsadı. Biraz önce öyle derin bir uykuya dalabilmiş olduğuna şimdi kendisi de inanamıyordu.</p><p class="calibre9">Ayağa kalktı ve tuvalete gitti. Koltukaltındaki kokain torbalan bedenin dış hatlarına uygun, rahat ve sağlam bir şekilde yerlerinde duruyorlardı. Onları oraya otel odasına hafif sesle konuşan William Wilson adlı Amerikalı yerleştirmişti. Daha sonra Poe adlı kişi, giyinmesi için bu gömleği kendisine vermişti. (Eddie paketler ve gömlek hakkında kinayelerde bulunurken Wilson ona boş bakışlarla bakmıştı.) Gömlek, sınavlarından sonra uçak yolculuğuna çıkacak bir üniversite öğrencisinin giyeceği türden biraz soluk, şal desenli sıradan bir giysiydi. Ancak dışardan göze hoş gelmeyecek şişkinlikleri gizlemek üzere özel kesimle dikilmişti.</p><p class="calibre9">Wilson, "İnişten önce işlerin yolunda gittiğini görmek üzere her şeyi kontrol etmelisin. Ama, sen çok iyi olacak ve bu işi başaracaksın" demişti.</p><p class="calibre9">Eddie iyi olup olmayacağını bilmiyordu oysa KEMERLERİNİZİ BAĞLAYINIZ ışıklı yazısının görülmesinden önce tuvalete gitmesi için bir başka nedeni daha bulunuyordu. İçinden gelen tüm kışkırtmalara kansın, (bunlar bir gece önceki yalnızca kışkırtma değil tüm benliğini saran öfke dolu gereksinim durumuna gelmişti) soluk yüzlü adamın odaya getirdiği ve delice yüreklilikle Çin Beyazı diye adlandırdığı uyuşturucunun son zerrelerini henüz kullanmamıştı.</p><p class="calibre9">Bahamalar'ın limanı Nassau'da gümrükten geçmek; Haiti, Quincon ya da Bogota gümrüklerinden geçmek gibi bir olaydı ama genelde insanı gözetleyen kişiler bulunuyordu. Bunlar eğitimli kişilerdi. Şu anda Eddie ne türden ve ne kadar olursa olsun bir uyuşturucu almaya gereksiniyordu. Eğer tuvalete girip de biraz serinkanlı hindi olabilirse, işi başarması için kendisine uygun ortamı yaratmış olacaktı.</p><p class="calibre9">Uçağın tuvaletinde tozu burnuna çekti. Uyuşturucunun paket kağıdını buruşturup klozete attı ve sifonu çekip suyu akıttı.</p><p class="calibre9">Sonra ellerini yıkadı.</p><p class="calibre9">Kuşkusuz, eğer onu yaparsan, kesinlikle bilemeyeceksin yoksa bilecek misin? diye düşündü. Hayır. Bilmeyecekti. Ve bilse de aldırış etmeyecekti.</p><p class="calibre9">Oturduğu yere dönerken kendisine içip de bitiremediği cin-toniği getiren hostesi gördü. Genç kadın kendisine gülümsedi. Eddie de gülümseyerek ona karşılık verdi. Yerine oturdu. Kemerini bağladı. Önündeki torbadan uçuş dergisini eline aldı. Sayfalarını çevirip resimlere ve sözcüklere baktı. Bunlar onun üzerinde hiçbir etki yapmıyordu. Şu anda çelik bir tel bağırsaklarını sıkmayı sürdürüyor ve KEMERLERİNİZİ BAĞLAYINIZ ışıklı yazısı görününce çelik tel iki kez dolanmış olarak at kolam gibi bedenine sıkıca sarılmış bulunuyordu.</p><p class="calibre9">Eroin ona dokunmuştu. Bunu kanıtlamak ister gibi Eddie burnunu çekti ama durumdan kesin emin olamadı.</p><p class="calibre9">İnişten biraz önce, daha önceleri de yaşadığı boşluk anlarından birini daha yaşadı... Boşluk duyumsaması kesin sürmüş ama kesinlikle var olmuştu.</p><p class="calibre9">Boeing 727 uçağı, Long Island'a dönerken havada yan yatmış ve iniş hazırlığına başlamıştı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">2</span></p><p class="calibre3" style="margin:0pt; border:0pt; height:1em"> </p><p class="calibre9">Jane Dorning uçağın ekonomi sınıfı bölümünün mutfağında çalışıp yemekten sonra içilen içkilerin bardaklarını toparlamaya çabalayan Peter ve Anne'a yardım ederken 3A numaralı koltukta oturan ve üniversite öğrencisine benzeyen genç yolcu birinci sınıfın tuvaletine gitmişti.</p><p class="calibre9">Hostes Jane uçağın birinci sınıf ile ekonomi sınıfı bölümlerini birbirinden ayıran perdeyi yana çekip açarken genç adam tuvaletten oturduğu yere dönüyordu. Hostes ne yaptığını düşünmeden ona doğru hızlı yürüdü. Adama yetişip gülümsedi ve onun da başını kaldırıp kendisine gülümsemesini sağladı.</p><p class="calibre9">Genç adamın gözleri şimdi gene kahverengiydi.</p><p class="calibre9">Tamam, tamam. Adam tuvalete gitti ve biraz kestirmeden önce lenslerini çıkardı. Şimdi gene oraya gitti ve merceklerini taktı. Tanrı aşkına, Janey! Sen birinci sınıf kaz gibi davranıyorsun.</p><p class="calibre9">Oysa, kadın kaz değildi. Ortada üzerine parmağını basabileceği bir sorun bulunmuyordu ama o kazlık etmeyecekti.</p><p class="calibre9">Genç adamın yüzü pek soluk.</p><p class="calibre9">Soluksa ne olur? Safra kesesi yıkıma uğramış olan senin anneni de içermek üzere binlerce insanın yüzü çok soluk değil mi?</p><p class="calibre9">Genç adamın mavi gözleri insanı durdurucuydu. Belki kahverengi mercekler kadar cana yakın değildi ama insanı olduğu yerde durduruyordu. Şu halde neden zahmete ve masrafa katlanıp kahverengi mercekleri satın almıştı?</p><p class="calibre9">Belki de yaratıcı kişilerin gözlerinden hoşlandığı için öyle davranmıştı. Bu, yeterli neden olamaz mıydı?</p><p class="calibre9">Hayır.</p><p class="calibre9">Hostes Jane, KEMERLERİNİZİ BAĞLAYINIZ yazısı görülmeden önce son kontrolü yaparken o güne değin hiç yapmadığı bir şeyi, uçuş eğitimindeki eski savaş baltası kocakarının söylediklerinden aklında kalanların etkisini kullanarak uyguladı. Bir termosu kaynar sıcaklıkta kahveyle doldurup termosun kırmızı renkli plastik kapağını şişenin boğazında durur şekilde gevşekçe kapadı. Kapak ilk döndürüşte açılacak şekilde kapanmıştı.</p><p class="calibre9">Hostes Susy Douglas uçağın alana inişiyle ilgili son bildirileri yapıyor, ebleh yolculara sigaralarını söndürmelerini, yerlerinden oynattıkları paketlerini yeniden yerlerine koymalarını, inişte bir Delta kapı görevlisinin kendilerini karşılayacağını, gümrük bildirim kartlarını ve vatandaşlık belgelerini hazır etmelerini söylüyor, şimdi tüm fincan, bardak ve minik mikrofon setlerinin toparlanıp ortadan kaldırılması gerektiğini vurgulanıyordu.</p><p class="calibre9">Jane Dorning aklı başından bir an gitmiş gibi düşündü: Yolcuların bu yasaları uygulayıcı ile ilgili olarak onları kontrol etme zorunda bulunmadığımıza her zaman hayret ediyorum. Genç kadın böyle düşünürken bir yandan onu da sıkan çelik telin bağırsaklarını sardığını ve bedeninin bir at kolanı ile sıkılmış gibi sıkılandığını duyumsuyordu.</p><p class="calibre9">Bildiriyi yapıp mikrofonu yerine asan Susy'e, "Yanıma gelir misin?" dedi.</p><p class="calibre9">Susy termosa ve Jane'in yüzüne bakarak konuştu, "Jane neyin var? Hasta mısın? Rengin bembeyaz olmuş..."</p><p class="calibre9">"Hasta değilim. Yanıma gel. Olanları sonra sana açıklarım" diyen Jane uçağın sol tarafındaki çıkış kapısının yanında bulunan atlama koltuklarına kısa süre baktı, "Zorunlu bir uçuş yapmak istiyorum" diye ekledi.</p><p class="calibre9">"Jane, sana ne oluyor?"</p><p class="calibre9">"Yanıma gel!"</p><p class="calibre9">"Tamam" diyerek durumu benimseyen Susy sözünü şöyle sürdürdü, "Tamam, Jane. Sorun yok."</p><p class="calibre9">Jane uçaktaki orta geçide en yakın atlama koltuğuna oturdu. Termosu elleriyle tutuyor ve kapağını kesinlikle sıkılamıyordu. İki eliyle birden termos şişesini tam kontrolü altında tutmak istediği belliydi.</p><p class="calibre9">Susy keçileri kaçırdığımı düşünüyor.</p><p class="calibre9">Hostes Jane arkadaşının böyle düşünmediğini umut etmeye çalıştı.</p><p class="calibre9">Eğer Kaptan McDonald sert bir iniş yaparsa ellerim tümüyle yanacak ve su toplayacak.</p><p class="calibre9">Genç kadın bu rizikoyu göze alacaktı.</p><p class="calibre9">Uçak alçalıyordu. 3A numaralı koltukta oturan, iki renk gözleri ve soluk yüzü olan genç adam birdenbire öne eğildi ve koltuğunun altında duran elçantasını çekti.</p><p class="calibre9">Jane, İşte yapacağını yapıyor diye düşündü. İşte şimdi el bombası, otomatik tabanca ya da hangi türden lanet olası silahı varsa onu ortaya çıkarıyor.</p><p class="calibre9">Ve onu gördüğü anda, tam silahı gördüğü anda termosun kırmızı renkli kapağını titreyen parmaklarıyla çıkaracak ve Delta 901 numaralı uçuşu yapan uçağın sıralan arasındaki ana geçidin de Tanrı'nın Dostu yanan yüzüyle yerlere yuvarlanır durumda olacaktı.</p><p class="calibre9">3A numaralı koltukta oturan genç adam el çantasının fermuarını çekti.</p><p class="calibre9">Hostes Jane hazırlandı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">3</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor, hava aracında gördüğü kişiler arasında Hükümlü olsun ya da olmasın bu adamı düşünüyordu. Genç adam kendisini kurtarabilse çok iyi olacaktı. Uçaktaki diğer kişilerin çoğu şişman, oldukça düzgün görünüşlü ve aynı zamanda kendilerini sakınmadan çevrelerine bakan adamlardı. Yüzleri çocukken pek şımartılmış insanlarınki gibiydi. Sonunda belki kavga ederlerdi ama bundan daha önce sonu gelmez ağlama ve sızlanmalara başvuracak tiplerdi. Onların bağırsaklarını pabuçlarının üzerine dökseniz bile, yüzlerindeki son ifade öfke ya da acı değil, bir şaşkınlık belirtisi olabilirdi.</p><p class="calibre9">Hükümlü bu bakımdan onlardan daha iyiydi...Tümüyle yeterli olmasa bile daha iyiydi.</p><p class="calibre9">Üniformalı kadın asker bir şey görmüştü. Ne olduğunu bilmiyorum ama görmemesi gereken yanlış bir şeyi görmüştü. Genç adama karşı, diğerlerine olduğundan daha uyanık, tetikteydi.</p><p class="calibre9">Hükümlü yerinde oturuyor, yumuşak kaplı kitaba onu "Magda-Seen" olarak düşünerek bakıyordu. Oysa, Magda'nın kim olduğunun ya da hostesin ne gördüğünün Roland için önemli olmaması gerekiyordu. Silahşor, kitaba ya da şaşırtıcı şeylere bakmak istemiyordu. Onun bakmak istediği asker üniforması giyinmiş kadındı. Öne çıkan ve kontrolü ele alan dürtüsü pek güçlüydü. Ama, kendisini tutacaktı...hiç değilse şimdilik kendisini tutacaktı.</p><p class="calibre9">Hükümlü bir yere gitmiş ve uyuşturucu madde almıştı. Bu ilacı kendisi için değil, Silahşor’un bedeninin iyileşmesine yardımcı olmak için değil; oysa, yasaya aykırı olduğu için bu işe büyük paralar yatıran kişi için almıştı. Uyuşturucuyu ağabeyine verecek, ağabeyi de Balazar'a teslim edecekti. Anlaşma, Balazar'ın bu iş karşılığı onlara gereksindikleri uyuşturucu türünü vermesiyle yerine getirilmiş olacaktı. Bu da, Hükümlü'nün Silahşor'a pek yabancı gelen bir töreni doğru biçimde uygulamasıyla gerçekleşecekti (dünya bu türden pek çok törenin yapılması gerekli oluşuyla pek şaşılacak tuhaf bir yerdi.) Burada törene, gümrükten geçiş deniliyordu.</p><p class="calibre9">Oysa kadın onu görmüştü, fark etmişti.</p><p class="calibre9">Genç kadın onu gümrükten geçmekten alıkoyacak mıydı? Roland bu soruya yanıtı olasılıkla "Evet" şeklinde düşünüyordu. Ve sonra ne olacaktı? Tutukluluk, cezaevi. Ve Hükümlü cezaevine kapatılırsa, kendisinin hastalıkla bulaşmış, ölmekte olan bedeninin gereksindiği ilacı bulacak yeri olmayacaktı.</p><p class="calibre9">Roland şöyle düşünüyordu: Hükümlü gümrükten geçebilmeli. Geçmeli. Ağabeyi ile birlikte Balazar denilen o adama gitmeli. Bu plan belki ağabeyinin hoşuna gitmeyecek ama aynen uygulanmalı.</p><p class="calibre9">Çünkü uyuşturucu ve ilaçlarla uğraşan bir adam, hastalıkla boğuşan kişinin gereksindiği ilaçlan bilirdi. Kişi onun doğru ya da yanlış diye tanımladığı şeyleri dikkatle dinleyip uygulamalıydı.</p><p class="calibre9">Silahşor, Hükümlü gümrükten geçmeli diye düşündü.</p><p class="calibre9">Her şeyi göremese bile yanıt onun için pek yakında, kocaman ve pek basit, yalındı. Hükümlü için uyuşturucunun anlamı şimdi gümrükten kaçak bir malı geçirmekti. Doğallıkla kuşkulu gibi görünen kişilerin içinde bulundukları durumda akıl danışacağı bir tür kahinler, önbiliciler bulunmalıydı. Aksi takdirde Roland gümrük olayını basit ve kendi dünyasına doğru olan dost bir sınırı geçişteki tören gibi görürdü. Bu durumda, o dünyaya ilişkin basit bir sadakat işaretini yapmak geçişi için yeterli olacaktı.</p><p class="calibre9">Silahşor’un gücü, Hükümlü'nün dünyasından kendi dünyasına bazı şeyleri alıp götürmeye yetiyordu. Tonbalıklı sandviçle bunu kanıtlamıştı. sandviçi götürdüğü gibi uyuşturucu madde torbalarını da götürebilecekti. Hükümlü gümrükten geçebilecekti. Ve Roland uyuşturucu madde torbalarını geriye getirebilecekti.</p><p class="calibre9">Bunu yapabilecek misin?</p><p class="calibre9">Ah işte bu, aşağıdaki suyun görüntüsünden dikkatini başka yöne çekmeye yeterli olacak kadar rahatsız edici bir soruydu.. Onlar kocaman bir okyanusun üstüne gitmiş ve şimdi geriye, deniz kıyısına dönüyorlardı. Ve bunu yaparlarken su giderek yaklaşıyordu. Hava taşıtı yere doğru yakınlaşıyordu (Eddie'nin bakışı kısa ve gelişi güzel bir göz atışken Silahşor’un bakışı ilk kez kar yağışım gören bir çocuğunki gibi esrime durumda bir bakıştı.) Bu dünyadan birtakım şeyleri alabilecekti. Bunu biliyordu. Ama yeniden geriye getirebilecek miydi? Henüz bilmediği buydu ve bunu öğrenmeliydi.</p><p class="calibre9">Silahşor, Hükümlü'nün cebine doğru uzandı ve Hükümlü'nün parmaklarına bir madeni parayı kavrattırdı.</p><p class="calibre9">Roland kapıdan geriye geçti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">4</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor yerinde doğrulup otururken kuşlar havalandılar. Bu kez yanına gelmeye cesaret edememişlerdi. Adamın canı yanıyor, kendisini sersemlemiş, sarhoş olmuş ve bedenini ateşliymiş gibi duyumsuyordu... Gene de, bir parça beslenmiş olmanın onu ne denli canlandırdığına şaşmamak elde değildi.</p><p class="calibre9">Bu kez yanında getirdiği madeni paraya baktı. Gümüşten yapılmışa benziyordu oysa bir kenarındaki kırmızımsı rengin varlığı aslında daha sıradan bir metalden yapılmış olduğunu ortaya çıkarıyordu. Paranın bir yüzünde bir adamın soyluluk, yüreklilik ve inatçılığı temsil eden profili yer alıyordu. Saçı başının arka tarafındaki buklelerden kesilmişti ve daha sonra ensesinde yavrulamış gibi uzuyordu. Bu da, bir tür kendini beğenmişliği akla getiriyordu. Madeni paranın arka yüzünü çevirdi ve kendisini boğuk sesle haykırtacak bir şeyi gördü. Paranın arka yüzünde kendi sancağıyla süslenmiş bir kartal bulunuyordu. Krallıkların ve sancakların kartallarla simgelendiği o belli belirsiz uzak geçmişten kalmış günlerdeki gibi...</p><p class="calibre9">Zaman kısalıyor. Acele et. Geriye dön.</p><p class="calibre9">Bir an düşünerek oyalandı. Bu kafanın içinde düşünmek onun için daha güçtü. Hükümlü'nün aklı açık seçik düşünebilmekten pek uzaktı ama şimdilik hiç değilse kendisinin aklından daha temiz bir araçtı.</p><p class="calibre9">Madeni paranın iki yüzünü incelemek deneyimin yarısıydı. Öyle değil mi?</p><p class="calibre9">Kütüklüğündeki deniz kabuklarından birini çıkardı ve elindeki madeni paranın üzerine onu kapatacak şekilde koydu.</p><p class="calibre9">Roland kapıdan geçmek üzere bir adım attı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">5</span></p><p class="calibre3" style="margin:0pt; border:0pt; height:1em"> </p><p class="calibre9">Hükümlü'nün madeni parası şimdi de orada, onun cebine soktuğu parmaklarının arasındaydı. Silahşor öne çıkıp da deniz kabuğunun altını kontrol etmek zorunda değildi. Yolculuğu yaptığını biliyordu.</p><p class="calibre9">Gene de kısa bir süre için öne çıktı. Çünkü, bilmesi gereken bir şey daha vardı. Onu görmeliydi.</p><p class="calibre9">Bu yüzden döndü. Sanki oturduğu koltuktaki kâğıtları şeyi düzeltmek ister gibi döndü. Ve kapı girişine baktı (tüm Tanrı'ların her zaman oldukları gibi, bu dünyada her yerde kâğıt bulunuyordu.) Eskisi gibi bitkin yatan bedenini gördü. Şimdi de yanağındaki taze bir yaradan akan kan görülüyordu. Üzerinden aşarken takılıp düştüğü bir taş parçası yüzündeki yeni yaranın nedeni olabilirdi.</p><p class="calibre9">Madeni paranın yani sıra elinde tuttuğu bir fişek şimdi kapının tabanında.yerde yatıyordu.</p><p class="calibre9">Sorusuna şimdi de yeterince yanıt vardı: Hükümlü gümrükten geçebilecekti. Gözetleyiciler onu tepeden tırnağa, kıçından (!) ağzına kadar tekrar tekrar arayacaktı.</p><p class="calibre9">Oysa bir şey bulamayacaklardı.</p><p class="calibre9">Silahşor sorunun boyutlarını şimdi de kavrayamamış olarak hiç değilse şimdilik kendinden hoşnut ve hiçbir şeyi önemsemeden yerine yerleşti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">6</span></p><p class="calibre3" style="margin:0pt; border:0pt; height:1em"> </p><p class="calibre9">Boeing 727 ardında kullanılmış isli yakıt izleri bırakarak Long Island'ın tuz bataklıkları üzerine doğru düzgün biçimde alçaldı. İniş takımları bir gümbürtü ve trak sesine neden olarak ortaya çıktılar.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">7</span></p><p class="calibre3" style="margin:0pt; border:0pt; height:1em"> </p><p class="calibre9">Uçağın 3A numaralı koltuğunda oturan iki renk gözlü genç adam koltuğunda doğruldu. Ve Jane o anda adamın elinde küçük ve kalkık burunlu Uzi marka silahı gördüğünü sandı. Aslında adamın elinde gördüğü gümrük bildirimi kartı ile bazı erkeklerin ellerinde taşıdığı şeyleri koydukları küçük, fermuarlı bir çantacıktı.</p><p class="calibre9">Uçak, alanın pistine yavaşça değdi.</p><p class="calibre9">Genç kadın tüm bedeniyle titremeyi bırakıp termosun kapağını sıkıladı.</p><p class="calibre9">Susy'e dönüp, "Beni artık ödlek diye çağırabilirsin" dedi. Artık pek geç olarak kendisi de kemerlerini bağlıyordu. Son anda arkadaşına genç adamdan kuşkulandığını söylemişti. Bu sayede Susy da yardıma hazır olacaktı. "Bana bu adı vermekte haklı olacaksın" diye ekledi.</p><p class="calibre9">"Hayır" diyen arkadaşı sözünü sürdürdü, "Sen doğru olanı yaptın."</p><p class="calibre9">"Aşırı duyarlı davrandım. Bu akşam yemekler benden."</p><p class="calibre9">"O iş hoşuma gider. Artık adama bakma. Bana bak ve gülümse, Janey."</p><p class="calibre9">Janey gülümsedi. Başını eğip onayladı. Şu anda Tanrı adına neler olduğunu merak ediyordu.</p><p class="calibre9">"Sen sürekli adamın ellerini gözetliyordun" diyen Susy güldü. Jane de bu gülüşe katıldı. Susy ekledi, "Oysa ben, adam çantasına doğru eğilince onun gömleğine ne olduğuna baktım. Bu adamın koltukaltlarında Woolworth büyük mağazalarının bir tuhafiye bölümünün tezgahını dolduracak kadar mal var. Ancak bu gencin Woolworth 'da satın alabileceğin malları taşıdığını sanmıyorum."</p><p class="calibre9">Jane başını geriye doğru devirdi ve kendisini bir kukla gibi duyumsayarak güldü. Arada, "İşi nasıl çözümleyeceğiz?" diye sordu. Susy meslekte kendisinden beş yıl kıdemliydi. Ve daha bir dakika önce durumu kendisinin kontrol ettiğini düşünürken şimdi Susy'nin yanında bulunmasından sevinç duyuyordu.</p><p class="calibre9">"Biz bir şey yapmayacağız. Uçak pistte yol alırken sen git, kaptanla konuş. Onlar durumu gümrüğü bildirirler. Genç arkadaşın herhangi bir yolcu gibi gümrüğe kadar gider. Ama, onu orada küçük bir odaya sokarlar. Böylece uzun zamandır bu odalarda yakalanacak ilk suçlu o olacak sanırım."</p><p class="calibre9">"Tanrı'm" diyen Jane gülümsüyordu. Kendisini üşümüş gibi duyumsadı. Aslında bedeninde birbiri sıra bir sıcak, bir soğuk akımların dolaştığını duyumsuyordu.</p><p class="calibre9">Uçak motorlarını geri çalıştırmaya başlayınca genç hostes kemerini çözdü, elindeki termosu Susy'e verdi ve sonra ayağa kalkıp pilot kabinine doğru yürüyerek kapıyı çaldı.</p><p class="calibre9">3A numaralı yolcu bir terörist değil kaçakçı çıkmıştı.</p><p class="calibre9">Böyle küçük taraf tutmalarından ötürü Tanrı'ya şükürler olsundu. Gene de Jane olan bitenlerden tiksiniyordu. Çünkü, genç adamı cana yakın bulmuştu.</p><p class="calibre9">Pek fazla değil, bir parça cana yakındı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">8</span></p><p class="calibre3" style="margin:0pt; border:0pt; height:1em"> </p><p class="calibre9">Hükümlü şimdi de durumu görmedi diye düşündü Silahşor. Öfke ve umutsuzluk içindeydi. Tanrılar! diye söylendi.</p><p class="calibre9">Eddie gümrük işlemleri için gerekli kağıtlarını çantasından çıkarmak üzere öne eğilmişti. Başını kaldırıp bakınca üniformalı kadının gözleri irileşerek ve yanakları koltukların üzerindeki kâğıtlar gibi aklaşmış durumda kendisine baktığını gördü. Kadının kucağındaki gümüşi renkli, kırmızı kapaklı matara şeklindeki boru belli ki bir silahtı. Kadın şimdi silahını göğüslerinin üzerinde tutuyordu. Roland bir, iki dakika süreyle kadının bu silahı adamın üzerine atacağını ya da kapağını açıp onunla ateş edeceğini düşündü.</p><p class="calibre9">Sonra genç hostes rahatlayıp kemerlerini çözünce daha önceki trank sesinin duyulmuş olmasına karşın, hem Hükümlü hem de Silahşor şimdi hava aracının alana inmiş olduğunu düşündüler. Genç hostes dönmüş yanındaki üniformalı arkadaşına bir şeyler söylüyordu. Diğer kadın onayladı ve güldü. Ancak bu gerçek bir gülüşse Silahşor da nehir boyunca uzanan bir yoldu.</p><p class="calibre9">Silahşor şöyle düşünüyordu: Hostes, çantamıza eğilip ben ya da o kâğıtlarımızı alırken, ortaya bir silah çıkaracağımızı düşündü. Onun yerine çantadan kağıtlarımızı çıkardığımızı görünce rahatladı ve uçak yere inince herkesin yaptıklarını yaptı. Şimdi hostes ve arkadaşı konuşup gülüşüyorlar. Ama yüzleri (özellikle kucağında metal boru olan kadının yüzü) olması gerektiği kadar rahat değil. Konuşuyorlar, tamam. Ama gülüyorlarmış gibi davranarak rol yapıyorlar... Bunun nedeni de ben ya da onun kısaca bizlerin hakkında konuşmuş olmaları.</p><p class="calibre9">Hava taşıtı şimdi alanda benzeri pek çok olan asfalt yollardan biri boyunca ilerliyordu. Silahşor genellikle kadınları gözetliyor ama göz ucuyla diğer hava taşıtlarının da asfalt yollar üzerinde oraya buraya doğru gidip geldiklerini görüyordu. Uçaklardan bazısı ağırdan alıyor, diğerleri de inanılmaz hızlarla hareket ediyordu. Durum ağırlaşıp umutsuzlaştıkça, Silahşor’un bir bölümü öne çıkıp başını çevirerek biraz sonra göğe yükselecek öbür hava araçlarına sıçrayarak geçmeyi istiyordu. Bunlar insan yapısı hava taşıtlarıydı ama her parçaları büyükbabalarımızın uzak çağlarda yaşayan ve efsane kahramanı olan kralların yaşam öyküleri kadar inanılmaz şeylerdi çünkü masal ürünü değil, insan yapısı araçlardı.</p><p class="calibre9">Ona sandviçi getiren genç kadın kemerlerini çözdü (oysa, onları bağlayalı daha bir dakikadan az zaman olmuştu.) Ve sonra ayağa kalkıp uçağın baş tarafındaki küçük bir kapıya doğru gitti. Silahşor Aracın sürücüleri orada oturuyor olmalılar diye düşündü. Gerçekten kapı açılıp da kadın içeri girerken Silahşor üç sürücünün de orada oturup hava taşıtını yönettiklerini ve o kısacık an içinde adamların bir milyon gösterge, manevela ve ışıklı göstergeye komuta ettiklerini gördü.</p><p class="calibre9">Hükümlü bir şey göremezken Silahşor her şeyi görebiliyordu.</p><p class="calibre9">Genç kadın onu önce bir hırsız ya da çılgın olarak düşündü. O ya da belki ben, evet bu kadını öyle düşündürmeye yeterli davranışları yaptık. Kadın şimdi düşüncesini değiştirdi. Arkadaşı da fikir değiştirdi... Şimdi onlar nerede hatalı davrandığımızı biliyorlar. Kadınlar onun gümrük işlemini atlatıp geçmeye çalışacağını biliyorlar.</p><p class="calibre9">Sonra, bir gök gürlemesi kadar kısa süren bir anda sorunun geri kalanını da gördü. İlk olarak, uyuşturucu madde torbalarını kendi dünyasına getirebilmek daha önce madeni parayı buraya getirmek uğraşı kadar kolay olamazdı. Madeni para, torbalar gibi Hükümlü'nün bedeninin üst kısmında yapıştırıcı bantlarla adamın derisine sıkıca yapıştırılmamıştı. Yapışkan bantlar bu sorunun yalnızca bir bölümüydü. Hükümlü cebindeki birçok madeni para arasından bir tanesinin geçici olarak kayboluşunu gözden kaçırmamıştı. Ancak, yaşamım onlar adına rizikoya soktuğu uyuşturucu paketlerinin birdenbire gittiklerini sezinlerse kuşkusuz ortalığı velveleye verebilirdi... O zaman ne olacaktı?</p><p class="calibre9">Hükümlü o anda pek olasıdır ki akıl dışı hareketler yapacak ve bu, gümrükten mal kaçırırken olduğu gibi ivedi tutuklanıp cezaevine konmasına neden olacaktı. Ortaya çıkan kayıp her durumda yeterince kötüydü. Çünkü adamın koltukaltlarındaki torbaların yalın biçimde eriyip yok olmaları belki de onun gerçekten çıldırdığım düşünmesine neden olacaktı.</p><p class="calibre9">Hava taşıtı şimdi bir boğa gibi toprağın üzerinde hareketleniyor ve sola doğru bir dönüş yapıyordu. Silahşor daha fazla düşünme lüksü için zamanının kalmadığını sezinledi. Öne çıkmasının ötesinde bir şeyler yapmalı, Eddie Dean ile bağıntı kurmalıydı.</p><p class="calibre9">Ve bunu hemen yapmalıydı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">9</span></p><p class="calibre3" style="margin:0pt; border:0pt; height:1em"> </p><p class="calibre9">Eddie gümrük bildirim kartı ile pasaportunu göğüs cebine soktu. Bir çelik tel şimdi sürekli olarak bağırsaklarının çevresine dolanıyor, etinde daha daha derine batıyor ve sinirlerini ateşleyip cızırdamasına neden oluyordu. Birdenbire başının içinde bir ses konuşmaya başladı.</p><p class="calibre9">Bu düşünce değil, bir sesti:</p><p class="calibre9">Beni dinle arkadaş. Dikkatle dinle. Eğer güvencede kalmak istersen üniformalı kadınların kafasında daha fazla kuşkunun uyanmasına izin verme. Tanrı biliyor ki, onlar senden şimdiden yeterince kuşkulanmış durumdalar.</p><p class="calibre9">Eddie ilkönce havayollarının kulaklığını şimdi de takmış olduğunu ve bu sesin pilot kabininde yapılan tuhaf bir yayımdan geldiğini düşündü. Oysa, uçaktaki tüm kulaklıklar beş dakika önce toplanmıştı.</p><p class="calibre9">Genç adamın ikinci düşüncesi, birisinin yanında ayakta durduğu ve konuştuğu şeklinde oldu. Az kalsın başını hızla sola çevirecekti ama bu da tuhaf olacaktı. Çünkü yakınında kimse yoktu. Hoşlansın ya da hoşlanmasın kaba gerçek, bu sesin kafasının içinden geldiği biçimindeydi.</p><p class="calibre9">Belki de bir tür yayımı (AM, FM, ya da VHF türlerinden biriyle yapılanı) dişlerinde var olan dolgularıyla alıyordu. Buna benzer söylenceleri duymuştu.</p><p class="calibre9">Doğrul be sürfe, tırtıl! bir çılgın gibi görünmesen bile senden yeterince kuşkulanmış durumdalar.</p><p class="calibre9">Sanki bir yerine tokat atılmış ya da küt diye vurulmuş gibi Eddie oturduğu yerde hızla doğruldu. Bu, ağabeyi Henry'nin sesi değildi. Oysa, çocuklukta ailede birkaç çocuk birlikte yetişirlerken duyduğu ağabeyinin sesine benziyordu. Henry kendisinden sekiz yaş büyüktü. Aralarında bir zamanlar Selina adlı bir kız kardeşleri vardı. Selina, Henry on ve kendisi iki yaşındayken bir arabanın çarpması sonucu ölmüştü. Eddie bu soğuk ses tonunu, kız kardeşleri Selina gibi kendisi yanlış bir şey yaptığı zaman ağabeyinden duyardı.</p><p class="calibre9">Orada neler oluyor öyle?</p><p class="calibre9">Var olmayan sesleri duyumsuyorsun sen! diyen kafasının içindeki ses geri dönmüştü. Hayır bu Henry'nin sesi değil; daha yaşlı birisine ilişkin, sert... ve güçlü bir sesti. Ancak kesinlikle Henry'nin sesi değildi. Ve inanılması olanaksız bir durumdu.</p><p class="calibre9">İlk olarak sen çıldırmayacaksın. BEN BAŞKA BİR KİŞİYİM.</p><p class="calibre9">Yoksa bir telepati olayı mıydı bu?</p><p class="calibre9">Eddie belli belirsiz bir duyumsamayla yüzünün tümüyle ifadesiz olduğunu biliyordu. Bazı koşullarda kendisini Yılın En İyi Aktörü Akademi Ödülü'ne değer görülmesi gerektiğini düşünürdü. Uçağın penceresinden dışarı baktı ve Kennedy Uluslararası Varış binasının Delta bölümüne yaklaştıklarını gördü.</p><p class="calibre9">Tam sözcüğüyle bilmiyorum. Ama üniformalı kadınlar senin bir uyuşturucu maddesi taşıdığını biliyorlar.</p><p class="calibre9">Bir duralama oldu. Söylenemeyecek kadar tuhaf bir duyumsamayla hayalet parmaklar sanki canlı bir kart katalogu varmış gibi, beyninin içini altüst edip arandılar.</p><p class="calibre9">Uyuşturucu madde eroin ya da kokain. Hangisi olduğunu söyleyemem. Ancak, kokain olmalı. Çünkü sen para verip de kendin için aldığın uyuşturucu maddeyi taşımıyorsun şimdi.</p><p class="calibre9">Eddie alçak sesle mırıldandı; "Hangi üniformalı kadınlar bunlar?" yüksek sesle konuştuğundan habersiz ekledi, "Sen hangi lanet olası şeylerden söz ediyorsun?"</p><p class="calibre9">Bir kez daha yüzüne dürtülmüş, tokat atılmış gibi oldu... Bu duyumsama öyle gerçek gibiydi ki. Adamın yüzük parmağını yüzünde duyumsamıştı.</p><p class="calibre9">Ağzını kapa, sesini kes sersem herif!</p><p class="calibre9">Tamam, tamam. Tanrı'm!</p><p class="calibre9">Şimdi bir kez daha beynini altüst eden parmakları duyumsuyordu.</p><p class="calibre9">Üniformalı hostesler diye yabancı ses yanıtladı. Beni anlıyor musun? Senin her fikrini okuyacak kadar zamanım yok, Hükümlü!</p><p class="calibre9">Eddie, "Sen ne yaptın?" diye söze başladı ama hemen sesini kesip düşündü: Sen beni ne diye adlandırdın?</p><p class="calibre9">Şimdi söylediğim sözcüğe boş ver ve beni dinle. Zaman pek kısa. Onlar durumu biliyorlar. Üniformalı hostesler sende kokain bulunduğunu biliyorlar.</p><p class="calibre9">Nasıl bilebilirler? Saçma!</p><p class="calibre9">Bilgiyi nasıl edindiler bilemem. Ve bunu bilmemizin de yararı yok. Kadınlardan biri uçağın sürücülerine haber verdi. Sürücüler gümrükte yapılacak tören için görevlilere durumu iletecekler.</p><p class="calibre9">Kafasındaki sesin konuştuğu, üstü kapalı bir dildi. Bazı terimleri alışılmadık şekilde söylüyor ama konuşması insana şirin geliyordu... Sonuç olarak verdiği mesaj yüksek sesli ve açık seçikti. Yüzü ifadesiz kalmasına karşın Eddie'nin dişleri acılı bir tıkırtıyla birbirlerine çarptı ve dişlerinin arasında kızgın bir hışırtıyla biraz hava içeri aktı.</p><p class="calibre9">Ses, oyunun sona erdiğini söylüyordu. Eddie daha uçaktan bile inmemişti ve oyun şimdiden sona ermişti.</p><p class="calibre9">Ancak, durum gerçek olamazdı. Gerçek olmasına yol bulunmuyordu. Genç adam son dakikada kafasında küçük bir paranoid çığ dansı yapıyordu Bütün bunlara boş verecek ve yoluna devam edecekti.</p><p class="calibre9">Hayır. Boş vermeyeceksin. Yoksa sen cezaevine girersin ve ben de ölürüm! diyen ses şimdi kükrer gibi konuşuyordu</p><p class="calibre9">Eddie'nin kafası korkuyla doldu ve isteksizce sordu: Tanrı aşkına sen kimsin? Ve o anda kafasının içinde birisinin ya da bir şeyin ansızın rahatlayarak derinden iç çektiğini işitti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">10</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor; O inanıyor. Tüm var olmuş ve var olacak Tanrılara şükürler olsun ki, bana inanıyor diye düşündü.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">11</span></p><p class="calibre3" style="margin:0pt; border:0pt; height:1em"> </p><p class="calibre9">Uçak durdu. KEMERLERİNİZİ BAĞLAYINIZ yazısının ışığı söndü. Uçağa yanaşan körüklü yol ileri doğru fırladı ve hava taşıtının ön sol tarafındaki kapısına hafif bir dank sesi çıkararak dokundu.</p><p class="calibre9">Yolculuk bitmişti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">12</span></p><p class="calibre3" style="margin:0pt; border:0pt; height:1em"> </p><p class="calibre9">Kafasının içindeki ses şöyle konuştu: Sen gümrükten güvenle geçerken paketleri bırakabileceğin bir yer var. Güvenli bir yer orası. Sonra, gümrükten çıkınca geri dönüp paketleri oradan alarak Balazar denilen adama götürebilirsin.</p><p class="calibre9">Uçaktaki yolcular şimdi ayağa kalkmış, üst gözlerdeki el paketlerini, ceket ve pardösülerini alıyorlardı. Pilot kabininin bildirisine göre dışarda pardösü giyilemeyecek kadar sıcak bir hava egemendi.</p><p class="calibre9">Çantanı al. Ceketini de al. Sonra gene tuvalete git.</p><p class="calibre9">Tuvalet mi? Oh, anladım. Yüz numara...</p><p class="calibre9">Eğer bende uyuşturucu madde olduğunu düşünüyorlarsa paketleri oraya bırakmaya çalışacağımı da akıl edecekler.</p><p class="calibre9">Ancak Eddie düşündüklerinin bu bölümünün önemli olmadığını anlıyordu. Adamlar tuvaletin kapısını kırmayacaktı. Çünkü, yolculardan korkuyor olabilirdiler. Ve adamlar, bir kilo kokaini klozete atıp geriye iz bırakmanın olanaksızlığım da bilirdiler. Ta ki Eddie'nin kafasındaki ses gerçek durumu söylüyorsa... orada güvenilir bir yer bulunabilirdi. Ama, öyle küçük bir kabinde bu yer nasıl olabilirdi?</p><p class="calibre9">Boş ver, lanet olası herif! Kımılda, hareket et!</p><p class="calibre9">Eddie hareketlendi. Çünkü, sonunda bulunduğu duruma uymak üzere canlanmıştı. Uzun süren acı dolu ve duyarlı öğrenimine karşın şimdi Roland'ı görmüyor ama hosteslerin yüzlerini, gülümsemeleriyle ve yolculara paketlerini alırken yardımcı olmaya çalışan davranışlarıyla aydınlanan suratlarını görebiliyordu. Arada bir hosteslerin bakışlarının kendisine kayışını, bir an kamçılar gibi baktıktan sonra gözlerini üzerinden kaçırışlarını fark ediyordu.</p><p class="calibre9">Eddie el çantasını ve ceketim aldı. Uçağın ön kapısı körüklü yola açılmıştı. Daha şimdiden yolcular uçağın ortasındaki geçit boyunca ilerlemeye başlamıştı. Pilot kabininin kapısı da açıktı. Ve orada kaptan oturmuş yolculara gülümsüyordu... Ama, aynı zamanda birinci sınıf yolcuların eşyalarını toplamalarına bakıyordu. Ve arada bir hedef gözetmeden Eddie'ye bir bakıp gözlerini kaçırıyor, başını eğip yolculardan birini selamlıyor ya da eğilip bir çocuğun saçlarını okşuyordu.</p><p class="calibre9">Şimdi Eddie üşüyordu. Bu, Henry'nin sözünü ettiği "soğuk hindi" durumu değildi. Gerçekten üşüyordu. Şu anda üşümek üzere kafasının içindeki sese muhtaç değildi. Üşümek bazen iyiydi. Çünkü soğuğu duyumsayınca donmadan önce dikkatli olurdunuz.</p><p class="calibre9">Eddie uçakta ön tarafa doğru ilerledi. Sola doğru dönerse körüklü yola açılan kapıya gideceği noktaya varacaktı. Ve birdenbire elini ağzına koydu.</p><p class="calibre9">"Kendimi iyi duyumsamıyorum" diye mırıldandı. "Beni bağışlayın." Pilot kabinine açılan kapıya doğru yürüdü. Burası birinci sınıf tuvaletinin kapısını biraz örter gibiydi. Tuvaletin kapısı sağa sola doğru açılıyordu.</p><p class="calibre9">Eddie, tuvalet kapısını açarken pilot ona seslendi; " Korkarım ki, uçaktan inmek zorundasınız! Bu..."</p><p class="calibre9">"Sanırım kusacağım. Ve bu işi sizin pabuçlarınızın üzerine yapmayı istemem" diyen Eddie ekledi, "Kendi pabuçlarımı da kirletmeyi istemem doğrusu."</p><p class="calibre9">Bir saniye sonra tuvalete girmiş ve kapıyı içerden kilitlemiş bulunuyordu. Kaptan arkasından bir şeyler söylüyordu. Eddie onun ne dediğini anlayamadı, anlamak da istemedi. Önemli olan adamın kapıda bağırmayıp yalnızca konuşma tonunda seslenmesiydi. Kaptan bağırmamakta haklıydı. Bir tek ön kapıdan dışarı çıkmak üzere belki de iki yüz elli kişi ayakta beklerken uçağın içinde bağırmak doğru olamazdı. Eddie tuvaletteydi ve geçici olarak güvencedeydi... Ama, orada bulunmanın ona ne yararı olacaktı?</p><p class="calibre9">Eddie kafasındaki sese seslenir gibi düşündü: Eğer orada isen, kim olursan ol, pek çabuk davranarak bir şeyler yapsan iyi olacak.</p><p class="calibre9">Korkunç bir an boyunca hiçbir şey olmadı. Bu, pek kısa bir an olarak sürmüş ama Eddie Dean'in kafasında sonsuzluğa değin uzanıyor gibi görünmüştü. Durum aynen çocukluğundaki yaz aylarında Henry'nin kendisine davranışlarını anımsatmıştı. O dönemde kendisi iyi davranırsa ağabeyi ona Bonomo'nun Türk lokumlarından satın alır, kötü davrandığı günlerde onu fena pataklardı. Yaz tatili sırasında Henry'nin artan sorumluluklarını çözümleme yolu buydu.</p><p class="calibre9">Tanrı'm, oh Tanrı'm! Her şeyi hayal etmiş, görür gibi olmuştum. Ne çılgın şeymişim ben, bu işi yapmaya girişmekle diye düşündü.</p><p class="calibre9">Kafasındaki acımasız ses, Hazır ol! diye konuştu. Ben bu işi yalnız başıma yapamam. ÖNE ÇIKABİLİRİM ama KAPIDAN GEÇİREMEM. O işi benimle birlikte yapmalısın.</p><p class="calibre9">Eddie ansızın iki çift göz aracılığıyla görmeye ve iki takım sinir sistemiyle duyumsamaya başladı (ancak burada diğer kişinin tüm sinir sistemiyle duyumsamıyordu. Bu kişinin bazı sinirleri gitmiş ve bu bölümleri acıyla çığlık atıyordu.) Eddie şimdi Ön duyuyla duyumsuyor, iki beyinle düşünüyor ve kanı iki kalple atıyordu.</p><p class="calibre9">Döndü. Tuvaletin yan tarafından bir delik vardı. Ve bir kapı girişine benziyordu. Bu girişten Eddie gri renkli kumları ve kirli bir atlet fanilasının rengiyle kumların üzerinde çatlayan dalgaları görebiliyordu.</p><p class="calibre9">Dalgaların sesini işitebiliyordu.</p><p class="calibre9">Denizin tuzlu kokusunu duyuyordu. Koku burnunu akıtacak kadar keskindi.</p><p class="calibre9">Kapıdan geç.</p><p class="calibre9">Birisi tuvaletin kapısını vuruyor, dışarı çıkıp uçaktan inmesi gerektiğini söylüyordu.</p><p class="calibre9">Lanet olası, kapıdan geç!</p><p class="calibre9">İnler gibi ses çıkaran Eddie kapı girişine adım attı, tökezledi... ve bir başka dünyaya düştü.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">13</span></p><p class="calibre3" style="margin:0pt; border:0pt; height:1em"> </p><p class="calibre9">Ağır ağır ayağa kalktı. Yerdeki deniz kabuğuna çarpan sağ elinin ayasının kesilmiş olduğunun farkındaydı. Damarından akan kana aptallar gibi baktı. Sonra sağında bir adamın kendi ayağının yanından ağır ağır yükseldiğini gördü.</p><p class="calibre9">Eddie irkildi. Şaşkınlığı ve bulunduğu yeri yadırgama duyumsaması birdenbire yerini şiddetli bir korkuya bırakmıştı: Şimdi görmekte olduğu bu adam ölüydü ve onu tanımıyordu. Adamın yüzü besinsizlikten kurumuş gibiydi. Yüzünün derisi bir metalin üzerine sarılan ve uçlarında neredeyse yırtılacakmış gibi gerilen kumaşlara benziyordu. Adamın derisi elmacık kemiklerinin üzerindeki hastalıklı kırmızı lekeler dışında canlıydı. Alnında gözlerinin arasında bir çocuğun beceriksizce çabasıyla yapılmışa benzeyen ve Hinduların kast sistemini gösteren daire biçiminde bir işaret bulunuyordu.</p><p class="calibre9">Bununla birlikte adamın mavi renkli; dengeli, akıllı bakışlarla dolu gözleri canlıydı ve korkunç bir azimle parıldıyorlardı. Adam, evde dokunmuş koyu renkli kumaştan ceket giyinmişti. Gömleği bir zamanlar siyahken solup şimdi koyu gri renge dönüşmüştü. Pantolonu kot kumaştan dikilmişe benziyordu silah kayışındaki kütüklükleri kalçalarına değin uzanıyordu. Ama, kütüklükler boşmuş gibi görünüyordu. Meşin tabancalıktaki silahları 45'lik tabancalara benziyordu. Ancak bunlar inanılmaz derecede eski ve modası geçmiş silahlardı. Kabzalarındaki ağaç kesimler, kendi içlerinden gelen bir ışıkla parıldar gibiydi.</p><p class="calibre9">Eddie, ölüye benzer adamla konuşmaya niyetli olup olmadığını bilmiyordu. Bununla birlikte şunları söylemeye başladığını işitti, "Sen bir hortlak mısın yoksa?"</p><p class="calibre9">Tabancaları olan adam kurbağa vıraklamasına benzer ses çıkararak konuştu, "Henüz hortlak değilim. Sende şeytan otu, kokain ya da her ne ad veriyorsan ondan var. Gömleğini çıkar."</p><p class="calibre9">"Kolların..." diyen Eddie hemen konuşmasını kesti. İtalyanların makarnacı kovboy filmlerinden fırlamış gibi her şeyiyle abartılı görünen Silahşor’un kollarında kırmızı parlak lekeleri vardı. Eddie bunların ne anlama geldiğini yeterince biliyordu. Anlamları, kan zehirlenmesiydi. Ve de şeytanın kıçınıza havalı üflediği ve içinize doğru işlediği anlamına geliyordu.</p><p class="calibre9">Beti benzi atmış olan hayalet, "Benim lanet olası kollarıma boş ver şimdi!" diye söylenip ekledi, "Gömleğini çıkar ve uyuşturuculardan kurtul!"</p><p class="calibre9">Eddie şimdi de dalgaları işitiyor, hiçbir engel tanımayan rüzgârın yalnız yaşayan bir baykuş gibi ötüşünü duyuyor ve ölmekte olan bu çılgın adamda yıkımdan başka şey göremiyordu. Yine de arkasından gelen, uçaktan inmekte olan yolcuların mırıldanmalarını ve kapıya sürekli vuran ellerin çıkardığı sesleri işitmekteydi.</p><p class="calibre9">"Bay Dean!" diye adım seslenen kişiyi duydu. Kafamdaki ses başka bir dünyadan geliyor diye düşündü.</p><p class="calibre9">Bu konuda gerçekten hiçbir kuşkusu bulunmuyordu. Kalın bir maun ağacına çakılan çivi gibi, bu gerçek kendi kafasına çakılıyordu... Hayalete, "Aslında siz tedavi olmak zorundasınız" dedi.</p><p class="calibre9">"Şimdi uyuşturucu paketlerini buraya bırak. Onları sonra alabilirsin diyen" Silahşor kurbağa vıraklamasına benzer bir sesle konuşuyordu. "Tanrı'lar! Burada durup konuşmak zorunda olduğumu anlamıyor musunuz? Canım yanıyor. Ve senin zamanın kalmıyor be şapşal!"</p><p class="calibre9">Böyle kaba sözcükleri yüzüne karşı söylediği için Eddie'nin öldürebileceği kişiler vardı... Oysa, böyle bir adama öldürme işleminin uygulanıp uygulanamayacağım Eddie bilemiyordu. Üstelik adama Öldürülmek iyi bile geleceğe benziyordu.</p><p class="calibre9">Gene de, mavi gözlerin içinde yatan gerçeği duyumsuyordu. O gözlerdeki çılgınca parıltılar içinde tüm sorular ortadan kalkmıştı.</p><p class="calibre9">Eddie gömleğinin düğmelerini çözmeye başladı. İlk kararı, onları koparır yırtar gibi çözmekti. Aynen, bir demiryolu hattı üzerine bağlı durumdaki Lois Lane'e Clark Kent'in yaptığı gibi... Oysa, bu davranış gerçek yaşamda iyi olmayacaktı. Er ya da geç eksik düğmeleri birine açıklamak zorunda kalacaktı. Bu yüzden arkasından kapı güm güm vurulurken Eddie düğmeleri teker teker deliklerinden geçirerek çözdü.</p><p class="calibre9">Gömleğini kot pantolonunun içinden çekip çıkardı ve yere düşürerek bedenine yapışık bantları ortaya koydu. Şimdi kaburgaları fena halde zedelenmiş bir insanın iyileşme aşamasının sonuna gelişini akla getirir durumdaydı.</p><p class="calibre9">İvedi arkasına göz attı ve açık bir kapı gördü... Kapının alt tabanı plajın gri renkli kumunu bir yelpaze şeklinde çizerken belli ki ölmekte olan adam kapıyı açmıştı. Kapı girişinden Eddie birinci sınıf bir tuvaleti klozeti, lavabo ve aynasıyla gördü... Aynada kendi mutsuz ve umutsuz yüzü alnına ve kaşlarının üzerine dökülen kara saçları ve kahverengi gözleriyle görülüyordu. Eddie arka planda Silahşor'u, koyu gri renkte kumsalı ve orada ne olduğunu Tanrı'nın bileceği bir şeyin üzerinde çığlıklar atarak uçuşan deniz kuşlarını gördü.</p><p class="calibre9">Bir kez daha üzerine baygınlık başlangıcı çökerken işe nasıl başlayacağını, uçlarını nasıl bulacağını bilemeden bedenine yapışık bantlara el attı. Bu durumuyla geniş bir karayolunun üzerine çıkıp yolun yarısına kadar yürümüş olan ve orada üzerine doğru yaklaşan araba farlarına başını döndürüp sabit bakışlarla bakarak yolun üzerinde kalakalan bir tavşana ya da geyiğe benziyordu.</p><p class="calibre9">Bedenine bantları William Wilson adlı kişi tam yirmi dakikada yapıştırmıştı. Oysa şimdi, tuvaletin kapısını beş, en fazla yedi dakika içinde kırıp açacaklardı.</p><p class="calibre9">Önünde durup da ayakta sallanan adama, "Bu pisliği üzerimden çıkaramam" dedi ve ekledi, "Senin kim olduğunu ya da kendimin şu anda nerede olduğumu bilmiyorum. Oysa, bedenime yapışık pek çok bant bulunduğunu ve geriye pek az zaman kaldığını çok iyi biliyorum."</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">14</span></p><p class="calibre3" style="margin:0pt; border:0pt; height:1em"> </p><p class="calibre9">Yardımcı pilot Deere, Kaptan McDonald'a kapıyı vurmaktan vazgeçmesini söylemişti. Zaten vuruşlarına yanıt alamadığı için fena halde bozulmuş olan kaptan sonunda yardımcısının sözüne uydu.</p><p class="calibre9">Deere üst üste sorular sordu; "Nereye gideceğini düşünüyor bu adam? Ne yapacak ki? Kendini klozete sokup üzerine sifonu mu çekecek? Bunu yapamayacak kadar iriyarı..."</p><p class="calibre9">McDonald, "Adam eğer uyuşturucu madde taşıyorsa..." diyerek söze başladı.</p><p class="calibre9">Kendisi de birkaç kez kokain kullanmış olan Deere şöyle konuştu, "Eğer uyuşturucu madde taşıyorsa, ağır bir madde var demektir yanında. Onu atıp hemen kurtulamaz."</p><p class="calibre9">Birden Kaptan McDonald'ın aklına geldi, "Tuvaletin suyunu kapatın."</p><p class="calibre9">"Ben şimdiden suyu kesmiş bulunuyorum" diyen uçuş mühendisi de birkaç kez uyuşturucu alemine katılmış birisiydi. "Ancak bunun önemli olduğunu sanmıyorum. Tuvaletin aktığı tankların içeriğini daha sonra çözümleyebilirsiniz. Oysa şimdi, tankın içinde bu olası değil," diye ekledi.</p><p class="calibre9">Uçuş personeli tuvaletin kapısının önüne toplamıştı. Kapıdaki MEŞGUL yazısı onlarla alay edermiş gibi parıldıyordu. Adamların hepsi şimdi alçak sesle konuşuyorlardı. Uçuş mühendisi, "Narkotik Büro elemanları tankın suyunu boşalttırıp uyuşturucu maddeyi bulacak ve herif zokayı yutacaktır!" dedi.</p><p class="calibre9">McDonald onu şöyle yanıtladı, "Ama, adam her an kendisinden önce birisinin tuvalete girip uyuşturucuyu klozete attığını öne sürebilir." Kaptanın sesi şimdi alışılmadık bir sertlik kazanıyordu. Sürekli olayı konuşmayı değil, bir şeyler yapmayı istiyordu. Şimdi yolcuların her zamankinden daha meraklı bakışlarla çevrelerine toplanıp uçuş pensoneli ile hosteslere baktıklarını fark ediyordu. Uçuş görevlileri yolcuların aklının gerisinde uçak kaçıran teröristlerin neden olduğu eylemlerin yarattığı endişenin yattığını biliyordu.</p><p class="calibre9">Kaptan McDonald yardımcısı ile uçuş mühendisinin sözlerinde haklı olduklarının da farkındaydı. Klozete atılan uyuşturucu madde plastik torbalar içinde olacak ve torbaların üzerinde kaçakçının parmak izleri bulunacaktı. Gene da kaptan aklında alarm çanlarının çaldığını duyumsuyordu. Bir noktada düşündükleri doğru çıkmayabilirdi. İçinden bir ses, "Çabuk ol! Çabuk ol!" diye bağırıyordu. Sanki 3A numaralı koltukta yolculuk etmiş olan genç adam eline aslan doldurmuş ve sonunda bunları oyuna sürecek bir nehir gemisi kumarbazı gibi geliyordu ona...</p><p class="calibre9">Hostes Susy Douglas, "Bu adam uyuşturucuyu klozete atıp sifonu çekmeye çalışmıyor" diyerek ekledi, "Adam lavabonun musluklarım akıtmayı bile denemiyor. Eğer öyle yapsaydı musluklardan gelen hava sesini işitirdik. Ben başka bir ses işittim ama..."</p><p class="calibre9">McDonald hostese dönüp kabaca, "Buradan gidin!" dedi. Gözleri bir an Jane Dorning'e kaydı, "Sen de git. Bu işi biz çözümleriz!" diyerek sertçe sözünü sürdürdü.</p><p class="calibre9">Jane oradan uzaklaşmak üzere döndü. Ağlamak üzereydi. Yanakları yanıyordu.</p><p class="calibre9">Hostes Susy sakin bir sesle kaptana hitap etti, "Bu adamdan Jane kuşkulandı ve ben de koltukaltındaki şişkinlikleri fark ettim. Bizim de burada kalmamız gerektiğini düşünüyorum, Kaptan McDonald. Astlarınıza sözle saldırıda bulunmak istiyorsanız bunu yapabilirsiniz. Oysa, gerçekten büyük bir uyuşturucu yakalama olayını yıkıma uğratabileceğinizi size anımsatmak isterim."</p><p class="calibre9">Kaptanla hostesin gözleri kızgın çeliğin kıvılcımlarını saçarak birbirlerine kenetlendi.</p><p class="calibre9">Bir kez daha hostes Susy konuştu, "Ben seninle yetmiş, seksen kez birlikte uçtum, Mac. Arkadaşın olarak kalmak isterim."</p><p class="calibre9">McDonald bir an hostese bakıp sonra başını öne eğerek onun sözlerini onayladı. "Pekiyi. Şu halde burada kalın. Ama ikinizin de pilot kabinine doğru birkaç adım uzaklaşmanızı istiyorum" dedi.</p><p class="calibre9">Ayak parmaklarının üzerinde yükselip uçağın gerisine doğru bakan kaptan geçitteki yolcu kuyruğunun sonunun birinci sınıf kesimine doğru yaklaştığını gördü. İki ya da üç dakika sonra son yolcular da uçaktan inmiş olacaklardı.</p><p class="calibre9">Bu kez körüklü yola açılan kapıda durup kendilerini gözetleyen kapı görevlisine baktı. Adam herhalde sorunu duyumsamıştı çünkü telsizini kemerinden çıkarmış elinde tutuyordu.</p><p class="calibre9">McDonald sakin bir sesle yardımcısına, "Kapı görevlisine git, söyle: Gümrükçülerin buraya gelmelerini istiyorum. Üç, dört kişi gelsinler. Silahlı olsunlar. Hemen," dedi.</p><p class="calibre9">Yardımcı pilot yolcuları yararak ve sonra sakin biçimde gülümseyerek kapı görevlisine yaklaştı. Onunla hafif sesle konuşup durumu anlattı. Daha sonra kapı görevlisi telsizi ağzına yaklaştırıp alçak sesle talimatını verdi.</p><p class="calibre9">Yaşamında bedenine aspirinden başka ilaç sokmayan ve onu da pek seyrek kullanan McDonald, yanına gelen yardımcısına döndü. Dudakları sanki bir yara iziymiş gibi ince beyaz çizgilere dönüşmüştü.</p><p class="calibre9">"Son yolcu da iner inmez şu boktan (!) kapıyı kırıp tuvalete gireceğiz. Gümrükçülerin gelip gelmemiş olmalarına aldırış etmiyorum. Anladın mı?" dedi.</p><p class="calibre9">"Tamam" diyen Deere yolcu kuyruğunun ucunun birinci sınıf bölümüne yaklaşışına baktı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">15</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor, "Bıçağımı al. Torbamın içinde duruyor" dedi.</p><p class="calibre9">Yaptığı hareketle, kumun üzerinde duran çatlamış deriden yapılmış torbayı gösteriyordu. Bu torba, daha çok sırtta taşınan çadır bezi ya da deri çantalara benziyordu. Ancak, Silahşor’un torbası bir özentinin değil gerçek bir gereksinimin ürünüydü. Ve yıllardır yapılan uzun yolculukta adamın kahrını çektiği görülüyordu.</p><p class="calibre9">Adam yaptığı harekede çantayı göstermiş, ancak onu işaret etmemişti. Zaten sağ eliyle işaret edemezdi. Eddie adamın sağ eline neden kirli bir bez sarmış olduğunu sezinlemişti. Adamın sağ elinin bazı parmakları kopuktu.</p><p class="calibre9">"Bıçağı al" diyen Silahşor ekledi, "Bantları kes. Bu arada kendini kesmemeye dikkat et. Bunu kolayca yapabilirsin. Dikkatli olmalı aynı zamanda ivedi davranmalısın. Uzun zamanın kalmadı."</p><p class="calibre9">"Biliyorum" diyen Eddie kumun üzerine diz çöktü. Olayların hiçbiri gerçek değildi. Bu böyleydi ve yanıt da buydu. Büyük kahin, önbilici ve önde gelen uyuşturucu tutkunu Henry Dean şurada olsa herhalde şöyle söylerdi: Bir takla at, hopla zıpla, koltuğun üzerinden atla, yaşam bir roman ve dünya bir yalan. Şu halde kendine güven ve olduğun yerde yüksel, diren.</p><p class="calibre9">Olayların hiçbiri gerçek olamazdı. Hepsi yalnızca olağanüstü güçlü onaylayıcı idiler. Şu halde, en iyi davranış gösterişsiz bir biniş yapmak ve akıntıyla birlikte akıp gitmekti.</p><p class="calibre9">Evet, adam kuşkusuz olağanüstü güçlü ve onaylayıcıydı. Eddie adamın "torbasının" üzerindeki fermuara uzandı (ya da bu fermuar değil, birbirine özel çıkıntılı dokusuyla yapışan bir kumaş şeritti.) Ve o anda torbanın ağzının karşılıklı zikzak dikilmiş olan tabaklanmış deri sırımlarla birbirine bağlanarak tutturulmuş olduğunu gördü. Sırımlardan bazısı kopmuş, yeniden dikkatle yerine dikilmiş, bir kez daha kopup yeniden dikilmiş ve bazıları iyice kısalmıştı.</p><p class="calibre9">Eddie torbanın sırım bağcıklarını çözdü. Torbanın ağzını açtı ve bıçağı gömlekten yırtılmış kumaşlarla çıkın edilmiş ıslak kurşun paketinin altında buldu. Yalnızca bıçağın sapı bile genç adamın soluğunun kesilmesine yeterliydi. Bu sap belli ki uzun yıllar önce gri beyaz renkli saf gümüş üzerine elle dikkati çekici şekillerin kazınmasıyla yapılmıştı.</p><p class="calibre9">Genç adamın kulağının üzerinde bir acı patlayarak başı üzerinde kükreyerek dolaştı. Eddie hantalca hareketlerle torbanın üzerine düştü ve kuma çarptı. Başını kaldırıp çizmeleri parçalarıymış soluk yüzlü adama baktı. Adam bir onaylayıcı değildi. Ölmekte olan yüzdeki mavi gözler, tüm gerçeği taşıyarak parıldıyorlardı.</p><p class="calibre9">Silahşor, "Bıçağa sonra hayran olursun, Hükümlü. Şimdi onu kullan!" derken buyurganca konuşuyordu.</p><p class="calibre9">Eddie, kulağının şiştiğini ve zonkladığını duyumsayarak sordu, "Neden bana hep öyle Hükümlü diyorsun?"</p><p class="calibre9">"Bantlarını kes" diyen Silahşor asık suratlıydı. Ekledi; "Sen buradayken oradaki adamlar tuvaletin kapısını kırarlarsa, burana uzun süre kalamayacağını duyumsuyorum. Pek uzun süre bir cesetle arkadaşlık edemeyeceksin."</p><p class="calibre9">Eddie bıçağı kınından çıkardı. Bu, yalnızca bir bıçak değil, belki de çok eski ve antika bir şeydi. Kesici ağzı neredeyse görülmeyecek bir uca kadar bilenmiş bulunuyordu Bıçağın metali yıllanmış gibi görünüyordu.</p><p class="calibre9">Soluk yüzlü adam, "Evet, bıçak pek keskin gibi görünüyor, değil mi?" diye sorarken sesi artık dengeli imiş gibi duyulmuyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">16</span></p><p class="calibre3" style="margin:0pt; border:0pt; height:1em"> </p><p class="calibre9">Uçaktaki son yolcular da ön kapıdan geçip körüklü yola giriyorlardı. Onlardan biri olan yetmişlik yaşlı bir kadın ilk kez uçağa binmiş olanların şaşkınlığıyla ya da konuşabildiği yetersiz İngilizce'sinin yarattığı güvensizlikle hostes Jane Dorning'in önünde durup biletini genç kadına gösterdi. "Montreal'e gidecek uçağımı nasıl bulacağım? Çantalarım ne olacak? Gümrüğe burada mı, orada mı gireceğim?" diye sordu.</p><p class="calibre9">Jane, "Şu körüklü yolun sonundaki kapı görevlisi size gereksindiğiniz tüm bilgiyi verecek, hanımefendi" dedi.</p><p class="calibre9">"İyi. Ama, bütün bu bilgileri neden sizin vermediğinizi anlayamıyorum" diyen yaşlı kadın sözünü şöyle sürdürdü, "O körüklü yol şimdi de insanlarla dolu."</p><p class="calibre9">Kaptan McDonald sert bir sesle uyardı; "Yürüyün bayan, lütfen! Zaten başımızda bir dert var!"</p><p class="calibre9">"İyi. Yaşadığım için beni bağışlayın" diyen yaşlı kadın patlamaya hazır bir tavırla konuşuyordu, "Sanırım biraz önce cenaze arabasından düştüm!"</p><p class="calibre9">Ve yaşlı kadın bu sözlerini bitirince uzaktaki dumanın kokusunu almaya çalışan köpek gibi burnunu havaya kaldırarak yürüyüp geçti, gitti. Kadın, bir eliyle kocaman el çantasını öteki eliyle uçak bileti zarfını tutuyordu. (Zarftan o denli çok uçağa biniş bileti koçanı görülüyordu ki, insan bu yaşlı kadının dünyanın öbür ucundan geldiğini ve yol boyunca her duruşta aktarma yapıp uçak değiştirdiğini düşünebilirdi.)</p><p class="calibre9">Hostes Susy mırıldandı, "Karşımızda Delta Havayollarının büyük jetleriyle olasılıkla bir kez daha uçamayacak yaşlı bir kadın var."</p><p class="calibre9">McDonald, "Lanet olası yaşlı kadın Supermen giysileri giyinip uçsa bile şu anda beni ilgilendirmiyor" diyerek sordu, "Bu kadın sonuncu yolcu muydu?"</p><p class="calibre9">Jane Dorning hızla harekete geçip ekonomi sınıfı tarafına geçti. Sonra geriye dönüp haber verdi: Uçak boşalmıştı.</p><p class="calibre9">McDonald ön kapıdan eğilip körüklü yola baktı. Ve kalabalık arasında iki üniformalı gümrük memurunun özür dileyerek insanları yarıp uçağa doğru geldiklerini ve rahatsız ettikleri insan kütlesine dönüp bakmadıklarını bile gördü. Böylece rahatsız edilen kişilerden biri gümrükçülerin eline çarpıp bilet zarfını düşürdükleri yaşlı kadıncağızdı. Kağıtlar yerlere saçılmıştı. Yaşlı kadın şimdi gümrükçülerin arkasından öfkeli bir karga gibi acı ve tiz sesle çığlıklar atıyordu.</p><p class="calibre9">Gümrükçüler uçağa varınca Kaptan McDonald "Tamam," diyerek ekledi, "Siz, beyler şurada durun!"</p><p class="calibre9">"Efendim, biz Federal Gümrük görevlileriyiz."</p><p class="calibre9">"Bu doğru. Ve ben sizlerin gelmesi için rica ettim. Bu denli çabuk geldiğiniz için sevinçliyim. Şimdi sizler orada durun çünkü uçak benim ve oradaki adam da kazlarımdan biri. O adam ne zaman körüklü yola çıkarsa, işte o anda sizin kazımız olur ve adamı istediğiniz gibi pişirebilirsiniz." diyerek yardımcısı Deere'e doğru başını sallayıp sözünü sürdürdü, "O orospu çocuğuna (!) bir şans daha vereceğim ve sonra içeri girmek üzere şu kapıyı kıracağız."</p><p class="calibre9">Deere, "Tamam. Bence hava hoş" dedi. McDonald elinin tabanıyla tuvalet kapısını vurdu ve bağırdı; "Dışarı çık, arkadaş! Senden bunu istiyorum!" Yanıt gelmedi. "Tamam!" diyen McDonald ekledi, "Kapıyı kıralım."</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">17</span></p><p class="calibre3" style="margin:0pt; border:0pt; height:1em"> </p><p class="calibre9">Eddie, yaşlı kadının, "İyi. Yaşadığım için beni bağışlayın! Sanırım biraz önce cenaze arabasından düştüm!" şeklindeki sözlerini belli belirsiz duyar gibi olmuştu.</p><p class="calibre9">Bantlar yarı yarıya sökmüş durumdaydı. Yaşlı kadının sözlerini işitince eli biraz titredi ve karnına doğru bir damla kanın aktığını gördü.</p><p class="calibre9">"Bok (!)" diyerek küfretti.</p><p class="calibre9">"Küfretmek şimdi sana yardımcı olamaz" diyen Silahşor boğuk bir sesle konuşuyordu. "Şu işi bitir. Yoksa bir parça kan görmek seni hasta mı ediyor?"</p><p class="calibre9">Eddie, "Ben yalnızca kendi kanımı görünce fena olurum" diye yanıtladı. Bedenindeki bantlar karnının üzerinden başlıyordu. Bant sıraları yükseldikçe görülmeleri güçleşiyordu. Eddie yedi, sekiz santim daha yukarı çıkınca az kalsın kendi bedenini kesiyordu. O anda kaptanın gümrükçülere şöyle seslenişini duymuştu; "Tamam! Siz, beyler şurada durun!"</p><p class="calibre9">Eddie ölü yüzlü adama, "Ben bu işi bitiririm ama kendimi kesip iyice yaralarım. Ya da sen bu işi yaparsın" diyerek ekledi, "Çünkü, ne yaptığımı iyi göremiyorum. Lanet olası çenem görüşümü kapıyor."</p><p class="calibre9">Silahşor sol eliyle bıçağı aldı Eli titriyordu. Bıçağın pek keskin oluşu ve adamın elinin titreyişi Eddie'nin asabını bozmuştu. Karar değiştirdi.</p><p class="calibre9">"Belki de şansımı kendim denesem daha iyi olacak" dedi.</p><p class="calibre9">"Bekle!"</p><p class="calibre9">Roland sabit bakışlarla sol eline bakıyordu. Eddie hiçbir zaman tam olarak telepatiye inanmazlık etmemiş, ama bu kavrama tam olarak da inanmamıştı. Gene de şimdi yeni bir şey, bir fırından yeni pişip de çıkmış gibi kızgın sıcak, gerçek ve dokunarak duyulan açık seçik bir hissi duyumsuyordu. Birkaç saniye sonra ne olduğunu sezinledi: Bu, ölmekte olan tuhaf bir adamın tüm niyet ve iradesini bir araya getirme çabasıydı.</p><p class="calibre9">Lanet olsun! Eğer ben ondaki gücü bu denli canlı biçimde duyumsarsam adam nasıl ölüyor olabilir?</p><p class="calibre9">Şimdi o sol elin titremesi azalmıştı. Bir süre sonra hiç titremez olacaktı. Çok değil on saniye sonra, bir kaya gibi titremesiz kalacaktı.</p><p class="calibre9">"İşe şimdi başlayalım" diyen Silahşor bir adam ileri atıp bıçağı kaldırdı ve Eddie adamdan başka bir şeyin, ekşimiş ve küflenmiş bir ateşliliğin kokusunun çevreye yayıldığını duyumsadı.</p><p class="calibre9">"Sen solak mısın?" diye sordu.</p><p class="calibre9">"Hayır."</p><p class="calibre9">"Oh Tanrı'm!" diyen Eddie bir süre gözlerini kapasa kendisini daha iyi duyumsayacağına karar verdi. Bu arada bedenini bir maske gibi saran bantların birbirinden ayrılırken çıkardığı fısıltıya benzeyen sesi işitti.</p><p class="calibre9">Geriye doğru çekilen Silahşor, "Oradan... Şimdi oradan tut ve olabildiğince uzağa doğru hızla çek. Geri kalan bantları ben alırım" dedi.</p><p class="calibre9">Artık tuvaletin kapısı incelikle tıklatılmıyor, yumruklanıyordu. Eddie, yolcular uçaktan indiler. Şu anda Bay Nazik yok artık. Oh, pis herifler! diye düşündü.</p><p class="calibre9">O anda, "Dışarı çık arkadaş! Senden bunu istiyorum!" uyarısı geldi.</p><p class="calibre9">Silahşor, "Bantları olabildiğince hızlı çek!" derken homurdanır gibi konuşuyordu.</p><p class="calibre9">Eddie bantların ucunu iki eliyle tutup tüm gücüyle çekti.</p><p class="calibre9">Kahrolsun! Canı çok yanmıştı. Kendi kendine konuştu: Sızlanmayı, yakınmayı bırak. Her şey çok daha kötü, sözgelişi, göğsün Henry gibi bol kıllı da olabilirdi.</p><p class="calibre9">Aşağı doğru baktı ve göğüs kemiğinin üzerinde yirmi santim kadar genişliğinde kıpkırmızı renkte tahriş olmuş deri yüzeyini gördü. Bedeninin orta çizgisi üzerinde ve güneş sinirağının bulunduğu yerin hemen üstünde kendi kendini yaraladığı yerden kan çıkıyor ve kızıl bir derecik gibi göbeğine doğru akıyordu Koltukaltlarındaki uyuşturucu paketleri şimdi kötü bağlanmış heybeler gibi sallanıyordu.</p><p class="calibre9">Tuvalet kapısının arkasından sesi boğulmuş bir buyruk işitildi, "Tamam! Kapıyı kıralım"</p><p class="calibre9">Eddie, hiçbir törene gerek görmeden kendisinde büyük bir acı seline neden olarak kalan bantları sırtından çekip ayıran Silahşor sayesinde tüm bantlardan ve uyuşturucu paketlerinden kurtulmuştu.</p><p class="calibre9">Duyduğu acı yüzünden haykırmamak için dudaklarını kemirdi.</p><p class="calibre9">Silahşor, "Gömleğini giy" derken yüzü yaşayan bir kişi için düşünülebilecek en soluk renkteydi Teni eski küllerin rengine dönüşmüştü. Kesik bantlardan oluşan korseyi sol eliyle tutup bir kenara fırlattı (bu korse şimdi anlamsız bir bant yumağına dönüşmüştü ve beyaz renkli uyuşturucu paketleri tuhaf kozalara benziyordu.) Eddie, Silahşor’un sağ elindeki uyduruk sargıdan şimdi taze kanın sızmakta olduğunu gördü.</p><p class="calibre9">Kapıya gümbürtüyle vuruluyordu. Bu, içeri girmek için izin isteyen bir kişinin çıkaracağı ses değildi. Eddie kapının ve tavandaki ışığın titrediğini farketti. Adamlar kapıyı kırmaya çalışıyorlardı.</p><p class="calibre9">Birdenbire kendisine pek irileşmiş ve hantallaşmış gibi görünen parmaklarıyla gömleğini yerden aldı. Gömleğinin sol kolunun içi dışına çıkmıştı. Gömlek kolunu içine sokmaya çalıştı ama bir an eli orda takılı kaldı. Sonra da hızla çektiği halde gömlek kolu bir türlü düzelmedi.</p><p class="calibre9">Gümmm! Tuvalet kapısı bir kez daha sarsıldı.</p><p class="calibre9">"Tanrılar! Sen nasıl bu denli hantal olabiliyorsun" diye soran Silahşor inler gibi konuşuyordu. Yumruğuyla Eddie'nin gömleğinin sol koluna vurdu. Eddie de gömleğin sol kolunun manşetini yakalayıp çekti. Şimdi Silahşor gömleği bir uşağını efendisine tutuşu gibi giyinmesi için Eddie'ye tutuyordu. Genç adam gömleği giyindi ve alttaki düğmeyi iliklemek üzere arandı.</p><p class="calibre9">"Hemen düğmeleri ilikleme" diyen Silahşor yırtıla yırtıla tükenmekte olan kendi gömleğinden bir parça daha yırttı ve sözünü sürdürdü, "Önce karnındaki kanı temizle"</p><p class="calibre9">Eddie olabildiğince iyi bir şekilde biraz önce oluşan kesik yarasını ve sızan kanları temizledi. Bıçak çok keskin olduğu için derin bir yara açılmıştı ve şimdi de kanıyordu.</p><p class="calibre9">Daha sonra kanlı bezi kumun üzerine attı ve gömleğin düğmelerini ilikledi.</p><p class="calibre9">Gümmm! Bu kez kapı yalnızca sarsılmakla kalmamış çerçevesinden çıkar gibi olmuştu. Kumsaldaki kapı girişinden tuvalete bakan Eddie lavabonun üzerinde durmakta olan köpüklü sabun şişesinin kopup yere düşmüş olduğunu gördü. Şişe, kendisinin fermuarlı küçük çantasının yanına yuvarlanmıştı.</p><p class="calibre9">Eddie şimdi düğmeleri iliklenmiş (hem de şaşırtıcı şekilde doğru iliklenmiş olan) gömleğini pantolonunun içine sokmak istiyordu. Ansızın aklına daha iyi bir fikir geldi. Hemen pantolonun kemerini gevşetti.</p><p class="calibre9">Silahşor onun ne yapacağını sezinleyerek bağırmaya çalıştı ama başaramayıp yalnızca konuşma tonunda seslendi; "Buna zamanın kalmadı! Bir kez daha vururlarsa kapı yere inecek!"</p><p class="calibre9">"Ne yaptığımı biliyorum ben" diyen Eddie umarım öyledir diye düşündü. İki dünya arasındaki kapı girişine yaklaşıp kot pantolonunun ön düğmesini çözerek fermuarını alta kadar indirdi.</p><p class="calibre9">Bir an umarsızlıkla duralayan Silahşor her yanı acıdan kavrularak sonunda genç adamı izledi. Aslında şu anda yapmak istediği tek şey, Eddie'nin kafasına esaslı bir yumruk indirmek olacaktı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">18</span></p><p class="calibre3" style="margin:0pt; border:0pt; height:1em"> </p><p class="calibre9">Suratı asık kaptan McDonald, "Bir kez daha sıkı vuralım" dedi ve yardımcısı Deere başını eğerek onayladı. Şimdi tüm yolcular uçağın yanı sıra körüklü yoldan da çıkmış ve gümrük görevlileri silahlarını çekmiş bulunuyordu.</p><p class="calibre9">"Haydi, şimdi!"</p><p class="calibre9">İki pilot ileri doğru fırlayıp birlikte kapıyı omuzladılar. Kapı uçar gibi olup açıldı. Kilidin dili bir an kapıyı tuttu ama sonra düşmesine engel olamadı..</p><p class="calibre9">Ve orada, 3A numaralı yolcu kot pantolonu dizlerinin üzerinde ve şal desenli soluk gömleğinin uçları iyi kötü penisini gizleyerek klozetin üzerinde oturuyordu. Kaptan McDonald bitkin bir tavırla ona bakıp düşündü: iyi. belli ki onu bir eylem durumunda yakaladık. Yalnız sorun şu ki, şimdiye kadar işittiğim kadarıyla eylemi yasalara aykırı değil.. Ansızın omuzunda, kapıya vurduğu yerde bir zonklama duyumsadı. Omuzuyla kapıya kaç kez vurmuştu? Üç kez mi, yoksa dört kez mi?</p><p class="calibre9">Yüksek sesle sordu, "Orada ne halt işliyorsun, be adam?"</p><p class="calibre9">Utanmasızca, "Sıçmaya (!) çalışıyordum!" diyen 3A ekledi, "Eğer sizin hepinizin de kötü bir sorununuz varsa, ben kıçımı (!) terminalin tuvaletinde temizleyebilirdim!"</p><p class="calibre9">"Sanırım sen bizi hiç işitmedin. Öyle değil mi zeki çocuk?"</p><p class="calibre9">"İşittim amma kapıya uzanamadım" diyen 3A göstermek ister gibi oturduğu yerde elini uzattı. Kapı yerinde olmamasına karşın kaptan McDonald onun ne demek istediğini anlar gibiydi. 3A sözlerini şöyle sürdürdü, "Yerimden kalkmam gerekirdi sanıyorum ama ellerimde kötü bir sorunum vardı. Yalnız ellerimde de değil... Ellerimin üzerinde oturmuyordum. Ne demek istediğimi anlıyorsunuz, değil mi?" Bunları söylerken genç adam zafer kazanmış kaçıklar gibi gülüyordu. Bu gülüşü de, kaptan McDonald'a dokuz dolarlık bir kağıt paranın varlığı kadar sahici görünüyordu. Genç yolcuyu dinlerseniz, ona kimsenin basit bir öne eğilme eylemini bile öğretmediğini düşünebilirdiniz.</p><p class="calibre9">McDonald, "Ayağa kalk" dedi..</p><p class="calibre9">"Çok mutlu olurum. Yalnız bayanları biraz geri çekerseniz kalkarım" diyen 3A çekici bir tavırla gülümseyerek ekledi, "Biliyorum. Bu denli utangaçlık şu günlerde tarihe karışmış durumda. Ama, benim elimden gelmiyor. Pek alçakgönüllüyüm. Aslında alçakgönüllü davrandığım pek çok niteliğim var benim." Başparmağı ile işaret parmağını kabaca üç santim aralık tutarak sol elini havaya kaldırdı ve Jane Dorning'e göz kırptı. Genç hostes kıpkırmızı kesilerek hemen körüklü yola geçip gözden kayboldu. Susy d e arkadaşını izledi.</p><p class="calibre9">Kaptan McDonald düşündü: Sen de pek alçakgönüllü görünmüyorsun ya. Kremayı kapıp kaçan kedilere benziyorsun. Görünüşün aynen öyle.</p><p class="calibre9">Hostesler gözden kaybolunca 3A klozetten kalkıp şortunu ve kot pantolonunu yukarı çekti. Sifonun düğmesine uzandı ve hemen kaptan onun elini vurup düğmeden uzağa itti. Genç adamı omuzlarından kavrayıp uçağın sıralar arasındaki geçiş yoluna çevirdi. Bu sırada Deere de yolcuyu kot pantolonunun arkasından engeller gibi yakalamıştı.</p><p class="calibre9">Eddie, "Fazla samimi olmayın bakalım" dedi. Sesi hafif ve tam uygun bir tonda çıkmıştı. Hiç değilse kendisi böyle düşünüyordu. Oysa, o anda içinde her şey özgürce kopup düşme halindeydi. Öteki adamı, Silahşor'u açık seçik duyumsuyordu. Adam, aklının içindeydi. Kendisini yakından gözlüyor, hazır bekliyor ve Eddie'nin başı derde girerse diye harekete hazır duruyordu. Tanrı'm, bütün bunlar bir düşte geçiyor olmalılar, değil mi? Öyle değil mi?</p><p class="calibre9">Pilot yardımcısı Deere, "Kıpırdanma, hareketsiz kal" dedi.</p><p class="calibre9">McDonald klozete bakıp, "Burada pislik yok" diye konuştu.</p><p class="calibre9">Bu sözler üzerine yardımcı pilot kendini tutamayıp gülünce kaptan ona yiyecek gibi bakışlarla baktı.</p><p class="calibre9">"İyi. Mideniz tuhaf olunca durumun nasıl olduğunu bilirsiniz" diyen Eddie ekledi, "Kimi zaman şanslı olur ve sahte alarm alırsınız. Gene de ben iki kez mükemmel çıkış yaptım. Yani, bataklık gazı koyverişimden söz ediyorum. Üç dakika önce burada bir kibrit çalsaydınız Şükran Günü hindinizi pişirebilirdiniz! Anlıyorsunuz, değil mi? Bütün bunlar uçağa binmeden önce yediğim yemekten ötürü sanırım!"</p><p class="calibre9">McDonald, "Bu herifi defedin!" dedi ve şimdi de Eddie'yi kot pantolonunun arkasından yakalamış olan Deere, genç yolcuyu körüklü yola doğru ilerletti. Orda gümrükçüler genç adamı iki kolundan yakaladılar.</p><p class="calibre9">Eddie, "Hey! diye bağırdı. "Çantamı isterim! Ceketimi de isterim!"</p><p class="calibre9">Gümrükçülerden biri, "Oh, biz senin tüm mallarına sahip olmanı isteriz." diye konuştu. Soluğu, Maalox'un ve mide asidinin ağır kokusu ile birlikte Eddie'nin yüzünü yalamıştı. Ekledi, "Biz senin tüm mallarınla ilgiliyiz. Şimdi gidelim, küçük arkadaş."</p><p class="calibre9">Eddie onlara sakin olmalarını, doğru düzgün yürüyeceğini söyleyerek sakinleştirmeye çalışıyordu. Ama, daha sonra pabuçlarının körüklü yolda Boeing 727'den terminal çıkışına kadar ancak bir, iki kez yola değmiş olduğunu düşündü. Terminal kapısında yarım düzine polis ile yarım düzine havaalanı güvenlik görevlisi Eddie'yi bekliyor ve polisler onu görmek üzere çevrelerine toplanan küçük kalabalığı uzakta tutmaya çalışıyorlardı.</p><p class="calibre3" style="margin:0pt; border:0pt; height:1em"> </p><p class="calibre3" style="margin:0pt; border:0pt; height:1em"> </p><div class="mbppagebreak" id="calibre_pb_8"></div>
</body></html>
