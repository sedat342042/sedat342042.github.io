<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 2 Üç'ün Çizgileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1583" class="calibre1"><span class="calibre2">
</span></p><p class="calibre10"><span class="calibre2"><span class="bold">TARTIŞMA</span></span></p><p class="calibre3" style="margin:0pt; border:0pt; height:1em"> </p><p class="calibre9">Üç’ün Çekilişi uzun bir destansı öykü dizisini oluşturan Kara Kule'nin ikinci kitabıdır. Kara Kule bir dereceye kadar ozan Robert Browning'in "Roland Adlı Çocuk Kara Kule'ye Geldi" adlı öykü şiirinden esinlenerek yazılmıştır. Aslında Browning'in şiirinin yazılışı da, ünlü yazar William Shakespeare'in Kral Lear adlı oyununa borçludur.</p><p class="calibre9">Kara Kule dizisinin ilk cildinde son Silahşor Roland'ın nasıl bir insan olduğu, yaşadığı ve serüvenine başladığı dünyanın neye benzediği ve sonunda Roland'ın Karalar Giyinmiş Adam'ı (siyahlı adam) nasıl yakaladığı anlatılmaktaydı. Roland büyücülük yapan bu adamı uzun süre izlemişti. Bu sürenin ne kadar olduğunu henüz bilmiyoruz. Karalar Giyinmiş Adam, Walter adlı kişiliğe bürünmüş ve uzun yıllar önce Roland'ın babasıyla arkadaşlık ettiği yalanını öne sürmüştü.</p><p class="calibre9">Roland'ın tek hedefi bu yarı insan olan yaratık değil, Kara Kule'ydi. Karalar Giyinmiş Adam ve onun bildiği şeyler, Roland'ın Kara Kule denilen gizemli yoldaki ilk adımıdır.</p><p class="calibre9">Tam anlamıyla Roland kimdi? Serüvenine başladığı dünya nasıl bir yerdi? Kule neydi ve neden Roland, Kule'nin peşindeydi? Bu konularda bölük pörçük, eksik yanıtlara sahibiz: Roland bir Silahşordu, bir şövalye idi. Dünyayı sevgi ve ışık içinde tutmakla yükümlü şövalyelerden biriydi.</p><p class="calibre9">Annesinin Marten adlı adamın metresi olduğunu öğrendiği zaman Roland'ın erken yaşta bir erkeklik deneyimi yaşadığını biliyoruz. Marten, Walter'den daha yaman bir büyücü idi. Ve Marten ile Walter arkadaştılar. Annesiyle ilişkilerini Roland'ın öğrenmesini Marten kendisi planlamış, genç yaşta onun başarısızlığa düşüp Batı'ya gönderileceğini ummuştu. Böyle bir sınav sonunda Roland'ın başarı kazandığını biliyoruz.</p><p class="calibre9">Daha başka neler bilmekteyiz? Silahşor'un dünyası bütünüyle bizimkine benzememektedir. İnsan eliyle yapılmış benzin pompaları gibi bazı el ürünleri ile kimi şarkılar, kimi gelenek ve dinsel törenler günümüzün romantik Batı Amerika'sının görüntülerini anımsatmaktaydı.</p><p class="calibre9">Ve bizim dünyamızla Roland'ın dünyasını her nasılsa birbirlerine bağlayan bir göbekbağı bulunmaktaydı. Orada uçsuz bucaksız, Tanrı'nın bile varlığını unuttuğu bir çölün üzerindeki yolda, bir fayton arabası durağında Roland bizim dünyamızda ölmüş Jake adlı bir oğlanla karşılaşmıştı. Bu çocuk dünyamızda büyük bir kentte bir sokağın köşesinde durup karşıya geçmeyi beklerken karalar giyinmiş bir adam, her yerde hazır ve nazır bulunan bir günahkar tarafından arabaların önüne itilmişti. Çocuğun kendi dünyasından, (bizim dünyamızdan) anımsadığı son şeyler okula gitmek üzere yola çıktığı, bir elinde okul çantası, öbür elinde öğle yemeği paketini taşıdığı ve Cadillac markalı bir otomobilin altında kalarak öldüğüydü.</p><p class="calibre9">Karalar Giyinmiş Adam yakalanmadan önce Jake bir kez daha öldü. Bu kez, Roland yaşamındaki ona en çok eziyet veren seçeneklerle yüz yüze gelmiş ve bu simgesel çocuğu feda etmek zorunda kalmıştı. Kule ile çocuk (olasılıkla lanetlenme ile kurtuluş) arasında seçim yapması istenince Roland, Kule'yi seçmişti.</p><p class="calibre9">Jake onu bir kararsızlık cehenneminin önüne iterken, "Öyleyse git. Bundan başka dünyalar da var" demişti.</p><p class="calibre9">Roland ile Walter'ın son kez karşı karşıya gelmeleri kemiklerin çürüdüğü toz toprak içindeki bir eza cefa çekme yeri olan Golgotha'da gerçekleşti. Orada, Karalar Giyinmiş Adam eski zamanların iskambil destesi olan Tarot kartlarını açıp Roland'ın falına bakarak onun geleceğini söyledi: Bu kartlarda Hükümlü (Mahkum) adlı bir erkeği, Gölgelerin Kadını adlı bir bayanı ve Ölüm'ü simgeleyen karaları görmüş, "Ama, bu ölüm senin için değil" demişti. Ancak bunlar ikinci cildin (Üç’ün Çekilişi) konusunu ve Roland'ın Kara Kule'ye giden uzun, güç yoldaki ikinci adımını oluşturan önbilgilerdir.</p><p class="calibre9">Dizinin birinci cildi Roland'ın Batı Denizi'ndeki bir kumsalda oturup güneşin batışını seyredişi ile sona eriyordu. Karalar Giyinmiş Adam ölmüştü ve Roland'ın geleceği belirsizlikler içindeydi.</p><p class="calibre9">İşte o noktada ve yedi saat sonra Üç’ün Çekilişi başlar.</p><p class="calibre3" style="margin:0pt; border:0pt; height:1em"> </p><p class="calibre3" style="margin:0pt; border:0pt; height:1em"> </p><div class="mbppagebreak" id="calibre_pb_3"></div>
</body></html>
