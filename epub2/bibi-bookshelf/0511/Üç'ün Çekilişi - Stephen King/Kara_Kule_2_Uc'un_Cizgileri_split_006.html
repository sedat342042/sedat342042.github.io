<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 2 Üç'ün Çizgileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos61626" class="calibre1"><span class="calibre2">
</span></p><p class="calibre6"><span class="calibre2"><span class="bold">İKİNCİ BÖLÜM</span></span></p><p class="calibre3" style="margin:0pt; border:0pt; height:1em"> </p><p class="calibre4"><span class="calibre2"><span class="italic">EDDİE DEAN</span></span></p><p class="calibre3" style="margin:0pt; border:0pt; height:1em"> </p><p class="calibre9"><span class="bold">1</span></p><p class="calibre3" style="margin:0pt; border:0pt; height:1em"> </p><p class="calibre9">Çılgınca olsa bile bu fikri doğrulamak ister gibi, Silahşor’un kapı girişinden baktığı görüntü ansızın kaktı ve yanlara doğru kaydı. Görüntü döndü (Roland'a gene baş dönmesi gelmişti. Sanki onun görmediği hareketlerle sağa sola devinen bir zeminin üzerine basıyormuş gibi duyumsuyordu kendisini) ve sonra görüntüdeki ara geçidi kayıp kapı geçidinden akıp gitmek üzere hareketlendi. Silahşor tümü kırmızı renkli aynı üniformaları giyinmiş ayakta duran birkaç kadın daha gördü. Burası çelikten eşyalarla oluşturulmuş bir yerdi. Ve Roland tüm acıları ve bitkinliğine karşın görüntüyü durdurup çelikten yapılmış eşyaları (bir tür makineleri) görmekten hoşlanacaktı. Eşyalardan biri, fırını azıcık andırıyordu. Daha önce görmüş olduğu üniformalı kadın kendisinden istenen cini kadehe koyuyordu. Elindeki cin şişesi pek küçüktü, camdan yapılmıştı. Kadeh de camdan yapılmışa benziyordu ama Silahşor onun gerçekte ne olduğunu düşünemedi.</p><p class="calibre9">Daha fazlasını göremeden kapı girişindeki görüntü hareketlendi. Bir başka baş döndürücü dönüş oldu ve bu kez Roland metal bir kapıya bakıyordu. Kapıda dikdörtgen şeklinde küçük bir işaret vardı. İşaretin üzerindeki yazıyı Silahşor okuyabiliyordu: Orada AÇIK sözcüğü yazılıydı.</p><p class="calibre9">Görüntü biraz daha aşağıya kaydı. Silahşor’un baktığı kapıdan bir el görüntüye girdi ve adamın baktığı kapının tokmağını kavradı. Elin uzantısı olan kolda mavi renkli bir gömleğin manşeti ile hafifçe geriye çekilmiş kolun üzerinde kıvırcık kara kıllar görünmüştü. Eldeki parmaklar uzundular. Bir parmakta yakut ya da beş para etmeyen değersiz taklit bir taşı içeren yüzük bulunuyordu. Silahşor burada ikinci seçeneği düşünmek istedi. Çünkü yüzükteki taş gerçekten değerli olamayacak kadar iri ve kaba hatlıydı.</p><p class="calibre9">Metal kapı çarpılarak ardına kadar açıldı ve Silahşor şimdiye değin gördükleri içinde en tuhaf tuvalete tanık oldu. Bu tuvalette her şey metalden yapılmıştı.</p><p class="calibre9">Bu kez metal kapının kenarları bir plajın üzerine doğru kaydılar. Silahşor kapının kapandığını ve mandallandığını işitti. Bir kez daha sersemletici baş dönmelerine kapıldığını duyumsadı ve onun gözleriyle çevresini gözetlediği adamın arkasına gelip kendisini kilit altına aldığını düşündü.</p><p class="calibre9">Sonra görüntü döndü (bu kez tümüyle değil yarı yarıya dönmüştü) ve Silahşor bir aynaya bakıyor, daha önce gördüğü bir suratı... eski zamanların yirmi iki kâğıtlık iskambil destesinin bir kartı üzerinde görüyordu. O suratı, aynı koyu renk gözlerle ve alnına dökülmüş koyu renkli saçlarla görmekteydi... Surat sakin, dingin ama soluk renkliydi. Ve o gözlerde Roland, Habeş maymunlu karttaki genç adamın duyumsadığına benzer korku ve dehşeti gördü.</p><p class="calibre9">Adam titriyordu.</p><p class="calibre9">O da hastaydı.</p><p class="calibre9">Sonra Tull'daki yabanıl ot yiyen Nort'u anımsadı.</p><p class="calibre9"> Kahini düşündü.</p><p class="calibre9">Bu ifrit ona zarar vermişti.</p><p class="calibre9">Silahşor birdenbire EROİN'in ne olduğunu bildiğini düşündü. O, bir tür şeytan otuydu.</p><p class="calibre9">Adam biraz üzücü durumda, değil mi?</p><p class="calibre9">Fazla düşünmeden uyguladığı basit kararlılık Silahşor'u, Kule fikriyle ilerlerken Cuthbert ve arkadaşlarının öldüğü ya da yürümekten vazgeçtiği, intihar ettikleri veya ihanet yoluna saptıkları o uzun yolu yürüyüşte yalnız bırakmıştı. İyi edilemez sabit fikirlilikle yoluna devam edip çölü geçen Silahşor, sürekli Karalar Giyinmiş Adam'ın izini sürerek kapı girişine kadar gelmişti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">2</span></p><p class="calibre3" style="margin:0pt; border:0pt; height:1em"> </p><p class="calibre9">Eddie cintonik ısmarladı. Belki de New York kenti gümrüklerine sarhoş girmek iyi fikir değildi. Ve bir kez içmeye başlayınca bunu sürdüreceğini biliyordu. Ama şu anda bir şey içmek zorundaydı.</p><p class="calibre9">Bir seferinde ağabeyi Henry ona şöyle demişti: Sen bir kez aşağı inmeye başlar ve asansörü bulamazsan, her yolu denemek zorundasın. Elinde bir tek kürek olsa bile...</p><p class="calibre9">Daha sonra siparişini verip de hostes başından çekilince Eddie kendisini belki de kusacakmış gibi duyumsadı. Kusacağından emin değildi. Belki kusabilirdi ama güvencede olmak daha iyiydi. Kişinin her iki koltukaltında yarımşar kilo saf eroinle ve soluğunda cintonik kokusuyla gümrükten geçmeye çalışması iyi fikir değildi. Pantolonunun üzerinde kurumakta olan kusmuk lekeleriyle gümrüğe girmek felaket olurdu. Bu yüzden güvencede bulunmak daha iyiydi. Kusar gibi oluş duyumsamaları geçecekti. Hep öyle olmuştu. Ama, güvencede bulunmak daha iyiydi.</p><p class="calibre9">Sorun şu ki, serinkanlı bir hindi olacaktı. Serinkanlı ama soğuk değil. Eroin düşkünü Henry Dean, pek çok kez hikmet dolu ve geçerli fikirleri ileri sürerdi.</p><p class="calibre9">Bir gün Regency Kulesi'nin çatı katının balkonunda oturmuşlardı. Yüzleri güneşle ılınmış, bu da kendilerine iyi gelmişti... Aldıkları uyuşturucudan ötürü daha uyuklama noktasına varmamış ama oraya yaklaşmışlardı... Bir kez daha eski, iyi günlere dönmüşlerdi. Eddie koklayarak esrarı içine çekmeye başlamış, Henry kendisine ilk iğneyi yapmıştı.</p><p class="calibre9">Gene Henry konuşup şöyle demişti: Herkes soğuk hindi olmaktan söz eder ama sen oraya varmadan önce serinkanlı hindi olmalısın.</p><p class="calibre9">Ve o anda Eddie çılgın tavırlarla, aklını yitirmiş gibi kesik kesik gülmüştü. Çünkü Henry'nin neden söz ettiğini tümüyle biliyordu. Oysa, Henry hafifçe gülümsemişti, o kadar.</p><p class="calibre9">Bazı bakımlardan serinkanlı hindi olmak soğuk hindilikten daha kötüdür diyen Henry eklemişti: Hiç değilse soğuk hindi olurken kusacağını BİLİRSİN. Titreyeceğini de bilirsin. Terlersin ve bu terin içinde boğulur gibi olacağını BİLİRSİN. Serinkanlı hindilik bir beklentinin laneti gibidir.</p><p class="calibre9">Eddie, bir iğne düşkününe ne denileceğini Henry'e sorduğunu anımsadı. (Altı ay önce yaşadıkları halde, geçmişte kalmış ve belli belirsiz gibi olmuş günlerinde kendi kendilerine uyuşturucuyu iğneyle alıp da kesinlikle birer iğne düşkünü olmayacaklarına ilişkin ciddiyetle güvence vermişlerdi.)</p><p class="calibre9">Henry hemence, onları fırınlanmış hindi olarak adlandırabilirsin diye yanıtlamış ama sonra pek şaşırmış gibi görünmüştü. Söylediğinin düşündüklerinden çok daha tuhaf olduğunu sezinleyen biri gibi şaşırmıştı. Karşılıklı bakışıp kahkahalarla gülmeye başlamış ve sonra birbirlerine sarılmışlardı. Fırınlanmış hindi lafı pek tuhaftı ama şimdi kulağa pek tuhaf gelmiyordu.</p><p class="calibre9">Eddie uçaktaki sıralar arasındaki geçitte ilerleyip mutfak kesimini geçerek tuvalete doğru yürüdü. Kapıdaki küçük etikette BOŞ yazısını okudu ve kapıyı açtı.</p><p class="calibre9">Hey Henry, hikmet sahibi ve önde gelen esrar düşkünü kardeş; tüylü yaratıklardan söz açmışken sen de benim pişmiş kaz tanımımı dinlemek ister misin? New York'un Kennedy havaalanındaki gümrük memuru senin görünüşünde bir tuhaflık olduğuna karar verirse ya da gümrükçülerin, duyarlı burunları bu işte doktora sahibi olmuş köpeklerini işe saldıkları günlerden biri ise, köpeklerin tümü havlamaya ve yerlere işemeye başlarlarsa başına geleceklerden sonra seninki pişmiş kaz durumudur. O, durumda köpeklerin hepsinin boğmak istedikleri ve gümrük memurlarının tüm bagajına el koydukları, küçük bir odaya tıkıp gömleğini çıkarır mısın dedikleri kişi sen olursun. İşte öyle bir günde ben tamam demiş ve Bahama adalarındaki odada soğuğu kapmıştım. Ve New York gümrüğünde havalandırma gerçekten etkilidir. Korkarım ki, soğuk algınlığı zatürreye kadar ilerler. Gümrük memurlarının tüm diyeceği bağışla bizi bayım, havalandırma böyle etkili bir şekilde çalışırken sen hep böyle terler misin biçiminde olacaktır. Bay Dean, iyi, lütfen bizi bağışla. Şimdi iç fanilanı de çıkar. Çünkü bir takım tıbbi sorunların var gibi görünüyor deyip ekleyeceklerdir: Koltukaltlarındaki bu şişkinlikler olasılıkla lenfatik urlar ya da başka bir hastalıktan ötürüdür. Ve sen, ağzını açıp bir şey demezsin bile. Başka yöne topun gittiğini gören ve topu izlemeyi bile düşünmeyen bir orta saha oyuncusu gibisindir. Top gittiyse gitti dersin. İşte böylece iç fanilanı de çıkarırısın. Hey bakın! Sen, sanık bir çocuksun artık. Eğer sizler kendi toplumunuzda bunlara ur adını vermiyorsanız, bunlar bildiğimiz ur değiller! Cık cık! Bunlar yapıştırıcı bantlarla tutturulmuş torbalara pek benziyorlar. Sırası gelmişken koku sizi telaşlandırmasın, evlat. Bu bir kaz kokusudur. Pişmiş kazın kokusu...</p><p class="calibre9">Eddie arkasını döndü, tuvaletin kapısını kilitledi. Küçük tuvalet kabininde ışık yandı. Dışardan motorların sesi pek hafif geliyordu. Eddie ne denli kötü göründüğünü anlamak üzere aynaya döndü. Ansızın korkunç kapsamlı bir duyumsama onu sardı.</p><p class="calibre9">Haydi, kendine gel, boş ver! diye huzursuz bir şekilde düşündü. Sen, dünyada delilikle en az ilgili kişi olarak düşünüldün. Bu yüzden seni buraya gönderdiler.</p><p class="calibre9">Ama birdenbire aynadakiler, kendi gözleri; Eddie Dean'in pek çok kalbi eriten ve yirmi bir yıllık yaşamının son üçte birinde pek çok güzel bacağa onu yaklaştıran kahverengi, neredeyse yeşil gözleri değil de bir yabancının gözleri gibi göründüler. Bu gözler kahverengi değil, soluk bir Levis kot pantolonunun mavi rengi gibiydiler. Bu gözler; soğuk, dakik ve ayarlılığın görkemini içeriyorlardı. Bunlar bir bombardıman uçağınının bombacısının gözleriydi.</p><p class="calibre9">Bu gözlerin aynaya yansımasında Eddie açık biçimde kırılan bir dalga üzerine dalış yapıp oradaki balığı kapan martının gözlerini gördü.</p><p class="calibre9">Tanrı adına bu ne tür pislik? diye düşünecek zamanı bulmuştu. Ancak bunun kısa süreceğini ve sonunda kusacağını biliyordu.</p><p class="calibre9">Kusmadan önce son anda aynaya bakarken mavi gözlerin kaybolduğunu gördü... Ancak bundan önce de kabinde iki kişi imişler gibi bir duyumsamaya kapıldı.... Şeytan filminde ruhuna sahip çıkılan küçük kız gibi duyumsadı kendisini.</p><p class="calibre9">Şimdi kendi kafasında açık seçik yeni bir aklı duyumsuyor ve bir radyodan gelen ses gibi kafasında şu sözleri işitiyordu: Benden bekleneni yaptım. Gök aracının içindeyim.</p><p class="calibre9">Bir ses daha vardı ama Eddie onu işitmedi. Olabildiğince sessiz davranarak tuvaletteki lavaboya kusmaya koyuldu.</p><p class="calibre9">O iş bitince daha önce hiç yapmadığı şekilde ağzını bile temizleyip kuruladı, insanı korkutan bir dakika süreyle her şey yok olmuş ve salt boş bir an geçmiş gibiydi. Sanki bir gazetenin tam bir sütunu basılmayıp boş kalmıştı.</p><p class="calibre9">Eddie çaresizlik içinde düşündü: Bu ne? Bu pislik de ne oluyor?</p><p class="calibre9"> Sonra bir kez daha kusmaya başladı. Ve belki de, ne denilirse denilsin kusmak Eddie'nin yararına olmuştu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">3</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor, benden bekleneni yaptım. Gök aracının içindeyim, diye düşündü. Bir saniye duralayıp düşünmeyi sürdürdü: O, beni aynada görüyor.</p><p class="calibre9">Roland geriye çekildi. Oradan ayrılmadı ama uzun bir odada bir köşeye çekilen bir çocuk gibi geriye çekildi. Bir gök aracının içindeydi. Aynı zamanda kendisi olmayan bir erkeğin, Hükümlü'nün içindeydi. İlk anda öne yakın durduğunda (Roland bunu ön sıfatı ile tanımlıyordu), adamın içinde olmasının ötesinde hemen hemen o adam olmak biçimine giriyordu. Adamın hastalığı her ne ise onu ve öğüren adamın duyumsadıklarını duyumsadı. Roland eğer gereksinirse bu adamın bedenini kontrol edebileceğini anlıyordu. Onun çektiği acılan çekecek, onun omuzuna binen şeytan maymun kendi sırtına da çıkacak ama eğer gerekirse onun bedenini kontrol edebilecekti.</p><p class="calibre9">Ya da dikkatleri çekmeden geride kalabilecekti.</p><p class="calibre9">Hükümlü'nün kusma nöbetleri geçince Silahşor öne fırladı. Bu kez öne kadar tüm yolu ilerlemişti. Tuhaf durumu pek az anlıyordu. Ve böyle bir durumda kişi en korkunç sonuçlara çağrı çıkardığını anlayamazdı. Ancak bilmeye gereksindiği iki şey vardı: Bu denli umutsuzca öğrenmeye gereksindiği şeyler, ortaya çıkacak sonuçlan alt etmesine yeterli olacak mıydı?</p><p class="calibre9">Geçip geldiği kapı şimdi de orada olan kendi dünyasına mı açılıyordu?</p><p class="calibre9">Ve eğer öyleyse, fiziksel benliği şimdi de orada çökmüş, sahipsiz bir beden gibi kalmışsa, belki ölüyorsa ya da çalışmakta olan, akciğerleri, kalbi ve sinirlerini düşünmeden ölmüşse ne olacaktı? Eğer bedeni şimdi de yaşıyorsa, bu yaşam kumsalda gece başlayana kadar sürebilirdi. Sonra ıstakoza benzeyen o korkunç yaratıklar tuhaf sorular sorar gibi sesler çıkararak gelecek ve akşam yemeklerini aranacaklardı.</p><p class="calibre9">Başını hızla çevirip sağma soluna sonra arka tarafa baktı.</p><p class="calibre9">Kapı şimdi de oradaydı. Şimdi de arkasında duruyordu. Silahşor’un kendi dünyasına açılmak üzere kapı orada dikiliyor ve çelik menteşeleri adamın özel yaşamına raptedilmiş bulunuyordu. Ve evet, son Silahşor Roland orada, yanına doğru dönüp kıvrılmış yatıyordu. Sakatlanmış olan sağ eli midesinin üzerindeydi.</p><p class="calibre9">Roland şöyle düşündü: Soluk alıyorum. Öyleyse yaşıyorum. Geriye dönüp hareket etmeliyim. Ama, daha önce yapılacak şeyler var. Önce...</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">4</span></p><p class="calibre3" style="margin:0pt; border:0pt; height:1em"> </p><p class="calibre9">Kusması bitince Eddie gözlerini sıkıca yummuş olarak lavaboya eğilmiş durumda kaldı.</p><p class="calibre9">Bir saniye süren bir boşluk oldu. Bunun ne olduğunu bilemedim. Çevreme baktım mı?</p><p class="calibre9">Musluğu aradı ve soğuk suyu akıttı. Gözlerini şimdi de yumup soğuk suyu yanaklarına ve alnına çarptı.</p><p class="calibre9">Artık suyu yüzüne çarpmaması gerekince yeniden başını kaldırıp aynaya baktı.</p><p class="calibre9">Kendi gözleri şimdi de ona bakıyordu.</p><p class="calibre9">Kafasında yabancı sesler bulunmuyordu artık.</p><p class="calibre9">Gözetlendiğine ilişkin duyumsama kalmamıştı.</p><p class="calibre9">Geçici bir besteleme yetisine sahip olmuşsun sen, Eddie diyen hikmet sahibi ve önde gelen esrar düşkünü Henry eklemişti: Soğuk hindi durumuna gelen bir kişi için rastlanmayan bir durum değil bu..</p><p class="calibre9">Eddie saatine baktı. New York'a varmaları için daha bir buçuk saatlik yolları vardı. Uçak, Doğu Amerika saat sistemine göre öğleden sonra saat 4.05'de alana inecekti. Ama bu gerçekte öğle zamanı gibi, iskambil oyunlarında elde bulunan tüm kartları açma ve kesin bir sonuca varma zamanı gibi olacaktı.</p><p class="calibre9">Tuvaletten çıkan Eddie oturduğu yere döndü. İçkisi orada oturduğu yerin karşısında katlanan küçük masacığın üzerine konulmuştu. İki yudum içti. Hostes daha başka istediği bir şey var mı diye sormak üzere yanına geldi. Eddie "Hayır" demek üzere ağzını açtı... O bomboş geçen anlardan biri daha geldi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">5</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor, Eddie Dean'in ağzından konuşmak üzere, "Ben, bir şeyler yemek isterdim, lütfen" dedi.</p><p class="calibre9">"Biz burada yalnızca sıcak alaminüt yiyecek servisi yapıyoruz."</p><p class="calibre9">Tümüyle gerçeği dile getiren Silahşor, "Açlıktan ölüyorum. Her şeyi hatta bir kanepeyi bile yiyebilirim" şeklinde konuştu.</p><p class="calibre9">"Kanepeyi mi?" diyen üniformalı kadın kaşlarını çatıp ona baktı ve Silahşor aynı anda kadını Hükümlü'nün gözleriyle gördü. Sandiviç sözcüğü kendisine bir sedefli deniz helezonunun kabuğundan gelen mırıltı gibi uzak ve anımsanamaz bir sözcük gibi gelmişti.</p><p class="calibre9">Sonunda Silahşor kendisini zorlayıp konuştu, "Bir sandiviçi bile yiyebilirdim."</p><p class="calibre9">Üniformalı kadın ona kuşkuyla bakarak yanıtladı, "İyi... Biraz tonbalıklı sandviçim vardı sanırım?"</p><p class="calibre9">Silahşor hiç sevmediği bu balığın adını ilk kez duymuş gibi yaparak, "O dahi açlığıma çok iyi gelebilir" dedi. Dilenciler seçme olanağına sahip değildiler.</p><p class="calibre9">"Biraz solgun görünüyorsunuz" diyen üniformalı kadın ekledi, "Sanırım sizi uçak tutmuş..."</p><p class="calibre9">"Yalnızca açlık nedeniyle solgunum."</p><p class="calibre9">Kadın profesyonelce gülümseyip konuştu, "Sizin için ne yapabileceğime bir bakayım."</p><p class="calibre9">Silahşor yapmak mı? diye düşündü. Kendi dünyasında yapmak fiili bir kadını zorla, ele geçirmek demekti. Neyse boşver! Yiyeceği bir şeyler gelecekti. Gelecek yiyeceği, kapı girişindeki besine fena halde gereksinim duyan bedene götürüp götüremeyeceğini bilemiyordu. Ancak, her şey sırası gelince olurdu. Yapmak diye düşündü. Eddie Dean'in başını inanamaz tavırlarla salladı.</p><p class="calibre9">Sonra, Silahşor bir kez daha geriye çekildi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">6</span></p><p class="calibre3" style="margin:0pt; border:0pt; height:1em"> </p><p class="calibre9">Büyük kahin, önbilici ve önde gelen esrar düşkünü Henry ona şöyle diyerek güvence vermişti: Sinirden yalnızca sinirden bu halin. Bu, soğuk hindi deneyiminin bir bölümüdür, küçük kardeş.</p><p class="calibre9">Oysa sinirden olsaydı tüm bedenini saran bu tuhaf uyuşukluğu nasıl duyumsardı? Uyuşukluğu tuhaftı, çünkü gerçek titremelerden önce kaşıntılarla, kıpırtı ve kıvranmalarla geliyordu. Henry'nin "serinkanlı hindi" tanımında olmasa bile, ortada onun bir kilo kokaini ABD gümrüklerinden geçirine girişimi bulunuyordu. Bu da, yakalanıldığında federal cezaevlerinde en az on yıllık hükümlülükle cezalandırılan bir suçtu. Ve birdenbire bu durumu bir karartma hali gibi görüyordu.</p><p class="calibre9">Şimdi de uyuşukluk durumundaydı.</p><p class="calibre9">Yeniden içkisini yudumladı ve gözlerinin kapanmasına izin verdi.</p><p class="calibre9">Neden karartma yaptın?</p><p class="calibre9">Ben karartma yapmadım yoksa o kadın taşıyabileceği tüm ivedi durum donanımıyla birlikte koşuyor olacaktı.</p><p class="calibre9">Şu halde karartma yaptın. Bu da iyi bir yol değil. Yaşamında hiç böyle karartma yapmamıştın. Başını eğip onayladı. Oh evet, hiç karartma yapmamıştım diye düşündü.</p><p class="calibre9">Sağ elinde tuhaf bir şey oldu. Belli belirsiz bir şey elinde nabız gibi attı. Sanki o eline bir çekiçle vurulmuş gibi olmuştu.</p><p class="calibre9">Gözlerini açmadan kolunu büktü. Acı yoktu. Nabız gibi atma hali de bulunmuyordu. Bombacının mavi gözleri de ortalarda görünmüyordu. Karartmalara gelince, onlar serinkanlı hindi durumu ile büyük kahin, önbilici ve önde gelen esrar düşkünü vesairenin kuşku duymadan kaçakçıların mavisi diyeceği durumun bir bileşkesi olmalıydı.</p><p class="calibre9">Ama, ne olursa olsun uyuyacağım diye düşündü. Buna ne dersiniz?</p><p class="calibre9">Henry'nin yüzü yanıbaşında sopanın ucuna bağlı bir balon gibi havada süzülüyordu. Endişe etme diyordu Henry: İyileşeceksin, küçük kardeş. Nassau'ya kadar uçacak, Aquinas'ta bir otelde kalacaksın. Ve cuma gecesi oraya bir adam gelecek. Gelen, iyi adamlardan biri olacak. Pazar gecesi sana kokaini getirecek ve sen de ona bankadaki özel müşteri kasasının anahtarını vereceksin. Pazartesi sabahı Balazar'ın sana söylediği programı uygularsın. Balazar işi yönetenlerden biridir. Neyin nasıl yapılacağını bilir. Pazartesi öğleyin uçakla yola çıkarsın. Seninki gibi namuslu bir suratla gümrükten rüzgârlar gibi geçer ve daha akşam olmadan nefis bifteğini Sparks'ta yersin. İşin rüzgâr gibi olacak. Başka bir şey değil ama serin bir rüzgâr gibi olacak.</p><p class="calibre9">Oysa iş bir tür ılık rüzgâr gibi gelişmişti.</p><p class="calibre9">Onunla Henry arasındaki sorun, gazetelerdeki seri karikatür kahramanları Charlie Brown ile Lucy'e benzemelerinde yatıyordu. Aralarındaki tek fark, Henry'nin futbol maçı seyretmeye düşkün oluşuna karşın, Eddie'nin seyrek olsa da futbol oynamasındaydı. Eddie eroin alıp da yarı bilinçsizlik durumlarından birine düştüğünde Charles Schultz'a bir mektup yazması gerektiğini bile düşünmüştü. Mektubuna şöyle başlayacaktı: Sayın Bay Charles Schultz. Siz HER ZAMAN Lucy'nin son anda golü kurtarmasıyla bahsi kaybettiriyorsunuz. Arada bir o kız da golü yemeli. Hiç değilse ayda birkaç kez bu böyle olmalı. Biliyorsunuz, beni anladınız, değil mi? Bu böyle olursa GERÇEKTEN iyi olacaktır. Değil mi?</p><p class="calibre9">Eddie böyle olursa Charlie Brown için gerçekten çok iyi olacağını biliyordu.</p><p class="calibre9">Deneyimiyle bunun iyi olacağını sezinliyordu.</p><p class="calibre9">Henry, iyi adamlardan biri demişti. Oysa, adaya gelen adam, İngiliz aksanı ile konuşan, 1940'ın siyah beyaz filmlerinden çıkmış biri gibi bıyıkları saç çizgisine kadar uzanan, sapsarı dişleri hayvan tuzağı gibi içeri doğru bükülmüş ve beti benzi sararmış, soluk yüzlü bir adamdı.</p><p class="calibre9">Gelen adam, "Anahtar sizde mi, senyor?" diye sormuştu. Konuşması, lise son sınıfta özenilen ve İngiliz kamu okullarında konuşulan dile benziyordu.</p><p class="calibre9">Eddie, "Kasa anahtarından söz ediyorsunuz sanırım?"demişti.</p><p class="calibre9">"Şu halde anahtarı bana verin."</p><p class="calibre9">"İş böyle olmayacaktı. Hafta sonunu geçirmem için sen bana bir şey verecektin. Ben de bunu üzerine anahtarı verecektim. Pazartesi günü sen kente inip onu başka bir iş için kullanacaktın. Ne olduğunu bilmiyorum. Çünkü, benim sorunum değil bu."</p><p class="calibre9">Ansızın soluk yüzlü adamın elinde mavi renkli, küçük, yassı bir otomatik tabanca görünmüştü. Adam, "Şu halde neden bana anahtarı vermiyorsun, senyor! Böylece ben zamandan ve çabadan ekonomi yaparım; sen de canını kurtarırsın" demişti.</p><p class="calibre9">Eroin düşkünü olsa ya da olmasa, Eddie'nin çelik gibi bir bileği ve yılmak bilmez azmi vardı. Henry bunu biliyordu, daha önemlisi işi yöneten Balazar da bunu biliyordu. Bu yüzden işe Eddie gönderilmişti. Çoğu kişi onun küçük bir paket uyuşturucu almak için kapana düşeceğini düşünmüştü. Oysa, Eddie'nin ne biçim insan olduğunu Henry de, Balazar da biliyordu. Ancak yalnızca Eddie'nin kendisi ile Henry, Eddie'nin işi sağlam kazığa bağladığını bilirlerdi. Balazar henüz bunu kestiremezdi ama Balazar şimdilik siktir olsundu (!)</p><p class="calibre9">Eddie, "O elindeki şeyi neden ortadan kaldırmıyorsun, küçük çiroz?" diye sorup eklemişti, "Ya da belki Balazar'ın buraya birisini gönderip senin gözlerini paslı bıçakla oymasını istiyorsun, ha?"</p><p class="calibre9">Soluk benizli adam gülümsemiş, hokkabazlık yapar gibi bir anda tabancası elinden kaybolmuş ve yerinde ufak bir zarf görünmüştü. Zarfı Eddie'ye uzatırken, "Küçük bir şaka yapmıştım, biliyorsun" diye konuşmuştu.</p><p class="calibre9">"Eğer öyle diyorsan öyledir."</p><p class="calibre9">"Seni pazar gecesi görürüm" diyen soluk benizli kapıya doğru dönerek yürümüştü.</p><p class="calibre9">"Biraz beklesen iyi olur sanırım."</p><p class="calibre9">Soluk benizli adam geriye dönüp gözlerini kaldırarak, "Gitmek istersem gidemeyeceğimi mi düşünüyorsun?" diye sormuştu.</p><p class="calibre9">"Eğer gidersen ve bu bana verdiğin kötü bir pislikse ben de yarın sabah çeker giderim. Sen burada derin bir pislik içinde kalırsın."</p><p class="calibre9">Soluk benizli suratını asıp odadaki tek iskemleye otururken Eddie ufak zarfı açmış ve içindeki kahverengi maddeden birazını eline dökmüştü. Madde kötü bir şeye benziyordu. Eddie başını kaldırıp soluk benizliye bakmıştı.</p><p class="calibre9">"Onun neye benzediğini bilirim. Pisliğe benzer ama yalnızca görünüşü böyledir" diyen soluk benizli eklemişti, "Bu madde iyidir."</p><p class="calibre9">Eddie komodinin üzerindeki not defterinden bir tabaka kağıt yırtıp kahverengi tozdan küçük bir tutamı ayırmıştı. Tutamı parmağıyla alıp damağına sürmüş ve bir saniye sonra ağzındakini çöp sepetine tükürmüştü.</p><p class="calibre9">"Sen ölmeyi mi istiyorsun? Bu mu o? Sen ölümüne mi susadın?" diyen Eddie üst üste sorular sormuştu.</p><p class="calibre9">"Eldeki madde bu" diyen soluk benizli her zamankinden daha da suratsızlaşmıştı.</p><p class="calibre9">"Yarın sabah uçağa yer ayırttım" diyen Eddie yalan söylemişti. Ancak, soluk benizlinin yalanını ortaya çıkaracak kaynaklan olmadığını biliyordu."Senin gibi boktan (!) bir herifle karşılaşırsam diye TWA'da kendime yer ayırtmıştım. Duruma zerre kadar üzülmüyorum. Gerçekte rahatladım da diyebilirim. Çünkü ben bu türden işler için yaratılmamışım."</p><p class="calibre9">Soluk benizli adam oturduğu yerde düşünmeye başlamıştı. Eddie de yatağın üzerine oturup adamın dikkatini çekmemek üzere hareket etmemeye özen göstermişti. Oysa davranmak, hareket etmek, yerinden kayıp adamı vurmak, onu soyup canını yakmak, tırmalamak ve kafasını yarmak istiyordu. Bir an gözleri komodinin üzerinde duran kahverengi maddeye özlemle kaydı oysa onun zehirli olduğunu biliyordu. Sabah saat onda uyuşturucu madde almıştı ama aradan on saat geçmişti. Eğer düşündüğü şeyleri soluk benizli adama yaparsa durum değişecekti. Şimdi soluk benizli, düşünmenin ötesinde bir şeyler yapıyor, kendisini inceliyor ve yeteneklerini hesaplamaya çalışıyordu.</p><p class="calibre9">Sonunda, "Belki de senin için bir şeyler bulabilirim" diye konuşmuştu.</p><p class="calibre9">"Şu halde neden bunu hemen denemiyorsun?" diye yanıtlayan Eddie eklemişti, "Ama en geç saat on bire kadar buraya gelmiş ol. O saatte ben ışığı söndürmüş ve kapıya RAHATSIZ ETMEYİNİZ yazısını koymuş olacağım. O saatten sonra birisi kapımı çalarsa otelin resepsiyonuna telefon ederek birinin beni rahatsız ettiğini ve güvenlik görevlilerini göndermelerini söyleyeceğim."</p><p class="calibre9">Soluk benizli (!) kusursuz İngiliz aksanıyla konuşarak, "Sen bir siktiricisin!" dedi.</p><p class="calibre9">"Hayır" diyen Eddie sözünü şöyle sürdürmüştü, "Siktirici (!) senin burada beklediğin kişidir. Ben buraya anlaşmayı bozmak için gelmedim. Sen saat on birden önce benim kullanabileceğim uyuşturucuyla birlikte burada olmalısın. Getireceğin şeyin çok muazzam bir şey olması gerekmiyor. Yalnızca kullanabileceğim bir şey olmalı. Yoksa sen ölü bir çiroz olursun!"</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">7</span></p><p class="calibre3" style="margin:0pt; border:0pt; height:1em"> </p><p class="calibre9">Soluk benizli adam saat on birden çok önce, dokuz buçuk sularında gelmişti. Eddie şimdi gelen maddenin onun arabasında zaten bulunduğunu kestirebiliyordu.</p><p class="calibre9">Adamın bu kez getirdiği uyuşturucu öncekinden biraz daha çoktu. Rengi beyaz değildi ama hiç değilse donuk fildişi rengindeydi. Ve görünümü oldukça umut vericiydi.</p><p class="calibre9">Eddie uyuşturucunun tadına bakmıştı. İyiye benziyordu. Gerçekte durumu geçiştirebilecek olandan bile daha iyiydi. Kağıda döküp biraz çekti.</p><p class="calibre9">Hareketlenen soluk benizli adam ayağa kalkıp, "Şu halde pazar günü görüşeceğiz" dedi.</p><p class="calibre9">Sanki odada silaha sahip olan kişi kendisiymiş gibi Eddie buyurganca konuşup, "Bekle!" demişti. Onun silahı Balazar idi. Enrico Balazar, New York kentinin görkemli uyuşturucu dünyasının büyük yeteneklere sahip önemli kişisiydi.</p><p class="calibre9">Soluk benizli adam, "Bekleyeyim mi?" diye sorup sanki çılgın birisiyle karşı karşıyaymış gibi Eddie'ye bakıp eklemişti, "Ne için?"</p><p class="calibre9">Eddie, "İyi. Aslında seni düşünüyordum" diyerek eklemişti, "Bedenime aldığım bu madde yüzünden gerçekten hastalanırsam anlaşma bozulur. Ölürsem doğallıkla anlaşma bozulacaktır. Düşünüyorum ki, eğer biraz hasta olursam sana bir şans daha tanıyabilirim. Bilirsin, bazı çocuklar ellerindeki bir lambayı oğup üç dilek tutma şansı elde ederler..."</p><p class="calibre9">"Bu madde seni hasta etmeyecek, çünkü o Çin Beyazı'dır."</p><p class="calibre9">"Eğer bu madde Çin Beyazı ise, ben de Dwight Gooden'im"</p><p class="calibre9">"Kimsin?"</p><p class="calibre9">"Aldırma, boş ver!"</p><p class="calibre9">Solgun benizli adam oturmuş. Eddie de otel odasında yatağının yanındaki komodinin üzerinde duran beyaz tozun yakınına, yatağın üzerine çökmüştü. Tuvalete gitmeydi çok olmuştu. Odadaki televizyonun ekranında, Aquinas Oteli'nin damındaki büyük uydu anteni sayesinde WTBS kanalından yapılan yayından bir futbol takımının ötekini açık farkla yenilgiye uğrattığını izleyebiliyordu. Eddie şimdi aklının arkasından gelen hafif bir sakinleşme hissini duyumsuyordu... Bir tıp dergisinde okuduğuna göre, böyle bir duyumsama belkemiğinin tabanında bir demet sinir telinden geliyordu. Orası, eroin düşkünlüğünün sinir sisteminde doğal olmayan bir kalınlaşmaya neden olduğu yerdi.</p><p class="calibre9">Bir seferinde Henry'e, "Sen ivedi bir iyileşme ister misin? diye sormuştu. Belkemiğini kır, Henry. O zaman bacakların çalışmayacaktır. Aynı şekilde cinsel organın da kaput olacaktır. Oysa şimdi şu iğneye duyduğun gereksinimi hemen kesmelisin.</p><p class="calibre9">Henry onun bu anlattığım güldürücü bulmamıştı.</p><p class="calibre9">Aslında Eddie de söylediklerini pek tuhaf bulmuyordu. Sırtındaki maymundan en çabuk kurtulma yolu omuriliğinin bu sinir demetini koparmaksa sen tek bir ağır maymunla uğraşıyorsun demektir. O da, Orta Amerika'nın uzun kuyruklu küçük bedenli maskot olarak kullanılan kapuçin maymunu değil, iri ve yaşlı bir Habeş maymunu olabilir.</p><p class="calibre9">Eddie uyuşturucu maddeyi burnundan çekmeye başlamıştı.</p><p class="calibre9">Sonunda adama, "Tamam!" deyip eklemişti, "Bu, iş görür. Şimdi şu odadan çekip gidebilirsin, çiroz!"</p><p class="calibre9">Soluk benizli ayağa kalkıp, "Benim bazı arkadaşlarım var. Onlar buraya gelip sana türlü eziyetler yapabilirler. Sonunda anahtarın yerini söylemek için onlara yalvarabilirsin," demişti.</p><p class="calibre9">Eddie, "O kişi ben olamam, şampiyon. Bu çocuk, o işi yapmaz" diye yanıtlayıp gülümsemişti. Gülümsemesinin nasıl göründüğünü bilmiyordu ama oldukça neşeli gülümsemiş olmalıydı. Çünkü soluk benizli adam odadan çıkmış, hızla davranıp arkasına bile bakmadan çekip gitmişti.</p><p class="calibre9">Onun gittiğine emin olunca Eddie işe koyulmuştu.</p><p class="calibre9">Uyuşturucuyu almıştı.</p><p class="calibre9">Uyumuştu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">8</span></p><p class="calibre3" style="margin:0pt; border:0pt; height:1em"> </p><p class="calibre9">Ve şimdi de uyuyordu.</p><p class="calibre9">Silahşor her nasılsa bu adamın aklının içinde olarak (adamın adını şimdi de bilmiyordu. Soluk benizli aşağılık adamı da tanımamış, onunla hiç konuşmamıştı) onu bir zamanlar çocukken oyun izlediği gibi seyrediyordu. Önündeki görüntüler dünyası kıpırdanıp hareket ettikçe o da önünden geçenleri izliyordu... Ya da izlerken, bütün bu oyunları daha önceden görmüş olduğunu düşünüyordu. Eğer bir filmde bu olanları görmüş olsa onu düşünecekti. Gerçekte göremediği şeyler Hükümlü'nün aklında zorlayıp da göremediği şeylerdi. Çünkü tüm ilişkiler ona pek yakın geliyordu. Adlar da çok tuhaftı. Hükümlü'nün kardeşinin adını biliyor ama onun kendi adım çıkaramıyordu. Kuşkusuz adlar gizemli kavramlardı. Güçlüydüler...</p><p class="calibre9">Ancak, bu adamın adının yanında diğer nitelikleri de önemliydi. Birincisi, uyuşturucu alışkanlığıydı. İkincisi, zaafının içine gömülmüş çelikten yönüydü ve bu, kumlu bataklığa gömülmüş iyi bir silaha benziyordu.</p><p class="calibre9">Şimdi adam, Silahşor’un üzülerek arkadaşı Cuthbert'i anımsamasına neden oluyordu.</p><p class="calibre9">Birisi geliyordu. Tutuklu uyuyor ve işitemiyordu.</p><p class="calibre9">Ve uyumayan Silahşor gene öne çıktı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">9</span></p><p class="calibre3" style="margin:0pt; border:0pt; height:1em"> </p><p class="calibre9">Hostes Jane Dorning, işte bu muazzam diye düşündü. Genç adam önce bana ne denli aç olduğunu söylüyor. Ve ben onun pek cana yakın olduğunu düşünerek yemesi için bir şeyler hazırlıyorum. Ama adam durduğu yerde uykuya dalıyor.</p><p class="calibre9">Sonra yolcu, (yirmi yaşlarında, uzun boylu, temiz ama hafifçe soluk mavi kot pantolon ve şal desenli gömlek giyen genç adam) gözlerini hafifçe aralayıp hostese gülümsedi.</p><p class="calibre9">"Size teşekkürler ederim" dedi ya da buna benzer bir ses çıkardı. Konuşması artık kullanılmayan eski dile ya da yabancıların İngilizce'sine benziyordu. Jane, uykusunda konuşuyor, hepsi bu diye düşündü.</p><p class="calibre9">"Bir şey değil" derken ona en güzel hostes gülümseyişiyle gülümsedi. Kuşkusuz bu arada genç adam bir kez daha uykuya dalmış ve gerçek yemek servisi başlayana değin tonbalıklı sandviç orada öylece kalmıştı.</p><p class="calibre9">İyi. İşte bunun için size yolculardan neler bekleyebileceğinizi öğrettiler, değil mi?</p><p class="calibre9">Genç hostes bir sigara içmek üzere mutfağa doğru yürüdü.</p><p class="calibre9">Kibriti çaktı, sigarasına götürürken durdu. O an durum dikkatini çekmemişti. Çünkü ona yolculardan tüm beklemeniz gerekenleri öğretmemişlerdi.</p><p class="calibre9">Genç adamın biraz cana yakın olduğunu düşünmüştüm. Genelde onun gözleri yüzündendi bu. Onun kahverengi gözleri yüzünden.</p><p class="calibre9">Oysa 3A numaralı koltukta oturan genç adam bir dakika önce gözlerini açtığında bu gözler kahverengi değil, mavi renkliydiler. Ancak bunlar, sinema aktörü Paul Newman'inkiler gibi tatlı ve seksi gözlere benzemiyor, daha çok buzdağlarının mavi rengini içeriyorlardı.</p><p class="calibre9">"Ay!" diye çığlık attı.</p><p class="calibre9">Kibritin alevi parmağına kadar gelip yakmıştı.</p><p class="calibre9">Arkadaşı Paula sordu, "Jane, iyi misin?"</p><p class="calibre9">"Çok iyiyim. Ayakta düş görüyordum."</p><p class="calibre9">Bir kibrit daha yaktı ama bu kez işini doğru yaptı. Sigarasından bir nefes çekmişti ki, aklına mükemmel mantıklı bir açıklama geldi: Genç adam gözlerine kontak lens takıyordu. Kuşkusuz öyleydi. Bu lensler gözün rengini değiştiren türdendiler. Genç adam biraz önce uçağın tuvaletine gitmişti. Orada, uçak mı tuttu diye kendisini meraklandıracak kadar uzun kalmış ve sağlığı pek de iyi olmayan bir insanın solgun yüzüyle çıkıp gelmişti. Herhalde daha rahat kestirebilmek üzere gözündeki merceği orada çıkarmıştı. Bu, çok mükemmel, akılcı bir açıklamaydı.</p><p class="calibre9">Genç kadının pek de uzak olmayan geçmişinden bir ses birdenbire konuştu: Bir şeyler duyumsayabilirsiniz. İçinizi gıcıklayan, sizi rahatsız eden bir şey olabilir. Çevrenizde bir şeyin yanlış gittiğini görebilirsiniz.</p><p class="calibre9">Renkli kontak mercekleri gibi.</p><p class="calibre9">Kişisel olarak Jane Dorning gözlerine mercek takan iki düzineyi aşkın kişiyi tanıyordu. Bunların çoğu havayollarında çalışmaktaydı. Kimse bu konuda kendisine bir şey dememişti ama gözlük takan uçuş personeli kendilerini sinirlendirdiği için yolcuların uçakta çalışanların gözlük takmasından hoşlanmadığını duyumsadıklarından arkadaşlarının mercek kullandıklarını düşünmüştü.</p><p class="calibre9">Bütün mercek takan arkadaşları içinde belki de yalnızca dördü renkli mercek kullanıyordu. Normal kontak lensler pahalıydı ama renkli olardan küçük bir servete mal oluyordu. Jane'in tanıdıkları içinde bu tür harcamayı yapacak olanlar yalnızca kadınlardı. Üstelik bunlar kendilerini aşırı derecede beğenmiş tiplerdi.</p><p class="calibre9">Şu halde ne olabilirdi? Erkekler de kendisini aşırı beğenmiş olabilirler. Neden olmasın? Bu adam yakışıklı biri...</p><p class="calibre9">Hayır. Yakışıklı değildi. Cana yakın olabilirdi ama o kadar. Dişinin rengindeki soluk teniyle yalnızca cana yakın bir erkek olabilirdi. Şu halde neden renkli göz merceği kullanıyordu?</p><p class="calibre9">Havayolları yolcuları genellikle uçaktan korkuyorlardı.</p><p class="calibre9">Uçak kaçırma ve uyuşturucu kaçakçılığının günlük olaylar haline geldiği günümüz dünyasında havayolları çalışanları da genellikle yolculardan korkuyordu.</p><p class="calibre9">Genç kadında bu düşünceleri başlatan ses, uçuş okulundaki öğretmeninin fikirlerinden gelmişti. Öğretmen eski bir uçuş personeli ama daha çok eski savaş baltası tipinde bir kocakarıydı ve şunları söylüyordu: Kuşkularınızı bilmezlikten gelmemelisiniz. Gerçek ya da olası bir teröristle uğraşma durumu ile ilgili her şeyi unutsanız bile şunu anımsayın: Kuşkularınızı bilmezlikten gelmemelisiniz. Bazı olaylarda, uçuştan sonra yapılan soruşturmada uçak personelinin adam el bombasını ortaya çıkarıncaya değin hiçbir şeyden kuşkulanmadıklarını söylediğini duyarsınız. Ama çoğu durumda, iki, üç farklı kişiyi ele alın. Bunlar uçakta bir aydan az çalışmış kadın görevliler olabilir. Anlattıkları iç gıcıklayıcı ve rahatsız edici durumlardır. Uçakta 9IC numaralı koltukta oturan adam ya da 5A numaradaki genç kadın normalden biraz farklı davranıyor olabilir. Uçuş personeli bir şeyler duyumsamış ama hiçbir şey yapamamıştır. Onlar bu yüzden işten atıldılar mı? Tanrı'm, hayır! Bir kişiye sivilcelerini kaşıma şekli yüzünden sınırlamalar koyamazsınız. Burada gerçek sorun, uçak personelinin bir şeyler duyumsamış... ve daha sonra bunları unutmuş olmasıdır.</p><p class="calibre9">Eski savaş baltası bir parmağını havaya kaldırarak konuşurken Jane Dorning sınıf arkadaşlarıyla birlikte kadının şunları söyleyişini can kulağıyla dinlemişti: Eğer siz yolculardan biri yüzünden iç gıcıklamaları ve rahatsızlık duyumsarsanız bir şeyi yapmayın... Bir şeyi yapmayın derken sözüm olayı da unutmayın anlamını içermektedir. Çünkü, her zaman bir olay başlamadan önce onu durdurmak üzere küçük bir şansınız olabilir...</p><p class="calibre9">Evet, pislik dolu bir Arap ülkesininin bir havaalanında, asfalt yol üzerinde program dışı on iki günlük zorunlu bir konaklamayı önlemek üzere.</p><p class="calibre9">Burada rahatsız edici şey yalnızca göz mercekleriydi, ama...</p><p class="calibre9">Size teşekkürler ederim.</p><p class="calibre9">Genç adam uykusunda mı konuşmuştu? Yoksa bir an dili sürçüp İngilizce'sini başka bir dille mi karıştırmıştı?</p><p class="calibre9">Jane Dorning bu adamı göz altında tutmayı kararlaştırdı.</p><p class="calibre9">Ve duyumsadığı tuhaflığı unutmayacaktı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">10</span></p><p class="calibre3" style="margin:0pt; border:0pt; height:1em"> </p><p class="calibre9">Şimdi diye düşündü Silahşor. Şimdi göreceğiz, öyle değil mi?</p><p class="calibre9">Adamın dünyasından bu bedene kumsaldaki kapıdan geçerek gelebilmişti. Şimdi gereksindiği, eşyaları geriye götürüp götüremeyeceğini öğrenmekti. Oh, kendisi için hiç endişelenmiyordu. İstediği anda kapıdan geçip zehirlenmiş hasta bedenine geri dönebileceğine emindi. Ama, öteki şeyler ne olacaktı? Fiziksel şeyler gibi. İşte sözgelişi, önünde üniformalı kadının tonbalıklı sandviç dediği şey vardı. Silahşor’un bu sandaviçin tadına ilişkin fikri bulunmuyordu oysa görür görmez bu yiyeceği tanımıştı.</p><p class="calibre9">Bedeni yiyebileceği ve içebileceği şeylere gereksiniyordu. Ancak bundan daha çok gereksindiği şey ilaçtı. İlaç olmazsa ıstakoza benzeyen yaratığın oluşturduğu yaralar nedeniyle bedeni ölecekti. Dünya üzerinde bunu önleyecek ilaçlar bulunmalıydı. Çünkü bu dünyada en güçlü kartalların uçabileceği yüksekliklerin üstünde uçan araçlar vardı. Şu halde ona her şey olası görünüyordu. Ama kendisi kapıdan geçip onları geriye getiremiyorsa güçlü ilaçların ne yararı olacaktı?</p><p class="calibre9">Kafasının içindeki Karalar Giyinmiş Adam boğuk sesle fısıldadı: Bu bedenin içinde yaşayabilirsin, Silahşor. O soluk et parçasını orada ıstakozlara benzeyen yaratıklara bırak. Sırası gelmişken söyleyeyim: O, yalnızca bir dış kabuktur.</p><p class="calibre9">Kendisi bu sözlere uymayacaktı. Birincil olarak, bu hırsızlığın en canice şekli olacaktı. Çünkü uzun süreyle yalnızca bir yolcu olup bu adamın gözleriyle bir gezgin gibi yanındaki pencerede kayıp geçen görüntüye bakmaktan hoşnut kalmayacaktı.</p><p class="calibre9">İkincil olarak, kendisi Roland'dı. Eğer ölmesi gerekiyorsa Roland olarak ölmeye niyetliydi. Eğer gerekli olan buysa, kendisi Kule'ye doğru yerde süreklenerek olsa bile giderken ölecekti.</p><p class="calibre9">Dahası, doğasındaki romantizmin ötesinde var olan bir kaplan; kaba bir pratiklikle kendi kendisine güvence veriyordu: Henüz olayı yaşamadan ölümü düşünmeye gerek bulunmuyordu.</p><p class="calibre9">Sandiviçi eline aldı. Sandiviç ikiye bölünmüştü. Her bir parçasını bir elinde tutuyordu. Tutuklunun gözlerini açıp onlara baktı. Kimse kendisine bakmıyordu. (Buna karşın, mutfaktaki hostes Jane Dorning kendisini düşünüyordu. Hem de pek yoğun bir biçimde onu düşünüyordu.)</p><p class="calibre9">Roland kapıya doğru dönüp iki elinde sandiviçin yarılarını tutarak kapıdan geçti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">11</span></p><p class="calibre3" style="margin:0pt; border:0pt; height:1em"> </p><p class="calibre9">Önce denizden gelen dalganın oyucu kükreyişini duydu ve daha sonra kendisinin büyük çabalarla üzerlerine oturur duruma geçtiği kayalardan havalanan pek çok deniz kuşunun çığlıklarını işitti. (Kulamparalar, insana hissettirmeden korka korka yaklaşıyorlar diye düşündü. Kısa süre sonra seni gagalamaya başlayacaklar. Soluk alıp almaman onlar için sorun oluşturmayacak. Bunlar ceketleri beyaza boyalı akbabalardan başka şey değiller.) Sonra sağ elindeki sandaviçin gri renkli sert kumların üzerine düştüğünün farkına vardı. Çünkü, kapıdan geçerken tüm eliyle sandviçi tutmuştu (ya da sandviçi şimdi acısını çekmekte olduğu yüzde kırk kadarı eksilmiş sağ eliyle tutmuştu.)</p><p class="calibre9">Düşen sandviçi hantal hareketlerle yerden alırken onu başparmağının elinde kalan parçası ile yüzük parmağı arasında sıkıştırmıştı. sandviçin üzerindeki kumu olabildiğince temizledi ve deneme kabilinden bir lokma ısırdı. Bir dakika sonra dişlerinin arasına kumların geldiğine dikkat bile etmeden sandviçi aç kurtlar gibi yiyordu. Saniyeler geçti ve dikkatini ikinci sandviçin üzerinde yoğunlaştırdı. Öyle ki, bu parça da üç ısırışta bitti.</p><p class="calibre9">Silahşor tonbalıklı sandviçin ne olduğunu bilemezdi. Yalnızca tatlı olduğunu düşünüyordu. Bu da ona yeterliymiş gibi görünüyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">12</span></p><p class="calibre3" style="margin:0pt; border:0pt; height:1em"> </p><p class="calibre9">Uçakta kimse tonbalıklı sandviçin gözden kaybolduğunu görmedi. Eddie Dean'in ellerinin sandviçin iki parçasını başparmakları beyaz ekmeğe gömülecek kadar sıkı kavradığını hiç kimse fark etmemişti.</p><p class="calibre9">Öteki yolculardan hiçbiri sandviçin solup saydamlaştığını ve sonra geriye yalnızca birkaç kırıntı bırakarak gözden kaybolduğunu görmemişti.</p><p class="calibre9">Olaydan yirmi saniye sonra Jane Dorning sigarasından bir nefes daha çekip mutfakta uçağın baş tarafına doğru bir, iki adım attı. Büyük el çantasından okumakta olduğu kitabı çıkardı ama gerçekte yapmayı istediği şey, 3A numaralı koltuktaki yolcuya bir göz atmaktı.</p><p class="calibre9">Genç adam şimdi de derin bir uykuya gömülmüş görünümdeydi... Oysa sandviçi ortadan yok olmuştu.</p><p class="calibre9">Hostes Jane, Tanrı'm! diye düşündü. Adam sandviçi lokma lokma yemedi. Onu bir bütün halinde yutmuş olmalı. Ve şimdi yeniden uyuyor ha? Sen dalga mı geçiyorsun?</p><p class="calibre9">3A numaralı koltukta oturan ve gözleri şimdi kahverengi biraz sonra mavi olan erkek yolcu, genç kadınını fena halde rahatsız ediyordu. Onda bir şey olağan değildi.</p><p class="calibre9">Evet genç adamda bir şey olağandışıydı.</p><p class="calibre3" style="margin:0pt; border:0pt; height:1em"> </p><p class="calibre3" style="margin:0pt; border:0pt; height:1em"> </p><div class="mbppagebreak" id="calibre_pb_7"></div>
</body></html>
