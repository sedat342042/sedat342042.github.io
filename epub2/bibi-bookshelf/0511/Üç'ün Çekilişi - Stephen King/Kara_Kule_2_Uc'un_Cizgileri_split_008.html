<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 2 Üç'ün Çizgileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos186403" class="calibre1"><span class="calibre2">
</span></p><p class="calibre6"><span class="calibre2"><span class="bold">DÖRDÜNCÜ BÖLÜM</span></span></p><p class="calibre3" style="margin:0pt; border:0pt; height:1em"> </p><p class="calibre4"><span class="calibre2"><span class="italic">KULE</span></span></p><p class="calibre3" style="margin:0pt; border:0pt; height:1em"> </p><p class="calibre9"><span class="bold">1</span></p><p class="calibre3" style="margin:0pt; border:0pt; height:1em"> </p><p class="calibre9">Eddie Dean bir iskemlede oturuyordu. İskemle, beyaza boyanmış küçük bir odadaydı. Küçük beyaz odadaki tek iskemleydi bu. Beyaz oda kalabalıktı. Sigara dumanlıydı. Eddie yalnızca külotunu giyinmiş durumdaydı. Genç adamın canı bir sigara içmek istiyordu. Odadaki altı (hayır, yedi) kişi giyinikti. Adamlar Eddie'nin çevresinde ayakta ona iyice yakın duruyorlardı. Adamların üçü (hayır, dördü) sigara içiyordu.'</p><p class="calibre9">Genç adam, sinirli davranmak ve gevezelik etmek, bir iskemleye oturup bir ayağa kalkmak istiyordu.</p><p class="calibre9">Daha sonra iskemlenin üzerinde gevşemiş olarak hareketsiz kalıyor, çevresindeki adamlara eğlenerek, ilgiyle bakıyordu. Sanki uyuşturucu almak için çıldıran ve basit bir klostrofobi (kapalı yerlerde bulunma korkusu-Çeviren) hastası olan kendisi değil gibiydi.</p><p class="calibre9">Bunların nedeni kafasının içindeki öteki adamdı. Başlangıçta öteki adamdan korkmuştu. Şimdi öteki adam orada kendisiyle birlikte diye Tanrı'ya şükrediyordu.</p><p class="calibre9">Öteki adam, hastalanmış ya da ölüyor durumda olabilirdi, ama gene de yirmi bir yaşındaki bu uyuşturucu düşkünü, korkmuş gence ödünç verecek kadar çelik o adamın belkemiğinde vardı.</p><p class="calibre9">Gümrükçülerden biri Eddie'ye, "Göğsündeki şu kırmızı leke pek ilginç" dedi. Adamın ağzının kenarından bir sigara sarkıyordu. Gömleğinin cebinde de bir sigara paketi vardı. Eddie sanki bu paketten beş adet sigara alabileceğini, hepsini ağzına dizip yakabileceğini, dumanı iyice içine çekebileceğini ve o zaman daha rahat düşünebileceğini duyumsuyordu. Gümrükçü sözlerini şöyle sürdürdü; "Bu leke bir şeride benziyor. Sanki oraya bantla bir şey yapıştırılmış gibi, Eddie. Ansızın bandı söküp o şeyden kurtulmak iyi fikir gibi gelmiş olabilir sana..."</p><p class="calibre9">"Bahama Adaları'ndayken bir alerji kapmıştım" diye yanıtlayan Eddie ekledi, "Bunu sizlere anlatmıştım. Demek istiyorum ki, bütün bunları birkaç kez yineledik. Ben olayları esprili görme yeteneğimi yitirmemeye çalışıyorum ama işim giderek güçleşiyor."</p><p class="calibre9">Başka bir gümrükçü yabanıl bir sesle "Şimdi sen espri yeteneğini siktir et (!) diye çıkış yaptı. Ve Eddie hemen bu ses tonunu tanıdı. Kendisine bütün geceyi soğuk bir odada geçirten, "Bekle hemen geliyorum" diyip de gelmeyen adamın sesi de aynen böyleydi. Çünkü, bu adamlar da uyuşturucu tutkunu idiler. Ama, aradaki fark, adamların kendisi ve Henry gibi kişilere uyuşturucu gibi düşkün olmalarıydı.</p><p class="calibre9">"Pekiyi ya karnındaki yaraya ne diyelim? Bu yara oraya nereden geldi. Eddie? Yayıncıların Takas Odası'ndan mı?" diyen üçüncü gümrük memura Eddie'nin kendisini kesip yaraladığı yeri gösteriyordu. Oradaki kanama sonunda durmuştu ama şimdi de üzerinde en ufak bir zorlama ile kopup açılmaya hazır koyu mor renkli bir kabuk bulunuyordu.</p><p class="calibre9">Eddie bedeninde bantların yapıştırılmış olduğu yerdeki şerit şeklindeki izi göstererek, "Burası pek kaşınıyor" dedi. Yalan söylememişti. "Uçakta düşüp uyuya kalmışım. Eğer bana inanmıyorsanız hosteslere sorun" diyerek sözlerini sürdürdü.</p><p class="calibre9">"Sana neden inanmayalım, Eddie?"</p><p class="calibre9">"Ne bileyim ben" diyen Eddie ekledi, "Siz genellikle büyük uyuşturucu kaçakçılığı yapan kişileri yolda uykuya dalınca yakalarsınız, öyle değil mi?" Duraladı. Adamlara söylediğini düşünmeleri için bir dakika zaman tanıdı ve sonra ellerini uzattı. Bu ellerde bazı tırnaklar çarpık çurpuk, öbürleri çentikli idiler. Eddie soğuk hindi durumuna geçildiğinde insanın en sevdiği yiyeceğin kendi tırnakları haline geldiğini öğrenmişti. "Bu tırnaklarımla kendimi tırmalamıyordum; ama, alerjim nedeniyle uyurken kendimi fena halde kaşımış olabilirim."</p><p class="calibre9">"Ya da uykunda değil, uyuşturucu alırken oldu... Bu, bir iğne yarası olabilir."</p><p class="calibre9">Eddie bu adamların neleri iyi bildiğini çok iyi kestirebiliyordu: Sinir sisteminin anahtar tablosu durumundaki güneş sinirağı noktasının yakınına iğne yapıp oradan bedene uyuşturucu alırsanız, artık bir kez daha kendinize iğne yapamazdınız.</p><p class="calibre9">"Bana biraz dinlenme süresi tanıyın" diyen Eddie sözünü şöyle sürdürdü; "Yüzüme öyle yakın durup gözbebeklerime bakıyorsunuz ki, beni Fransız usûlü ağzı açık öpüşle öpeceğinizi bile düşündüm. Biliyorsunuz ben uyuşturucu almamıştım."</p><p class="calibre9">Üçüncü gümrük memuru bu sözler üzerine tiksinmiş gibi bakarak konuştu, "Masum bir kuzucuk olarak uyuşturucu denen şeyler hakkında ne çok şey biliyorsun sen, Eddie."</p><p class="calibre9">"Onları Miami Vice'den öğrenmediysem Reader's Digest dergisinde okuyup öğrenmiş bulunuyorum. Şimdi bana gerçeği söyleyin. Bunları daha kaç kez yineleyeceğiz?"</p><p class="calibre9">Dördüncü gümrükçü küçük bir plastik torbayı uzattı. Torbanın içinde birkaç lif vardı.</p><p class="calibre9">"Bunlar birtakım lifler... Laboratuvarda doğrulamasını da yaptıracağız, ancak biz ne olduklarını biliyoruz. Bunlar bir yapıştırıcı bantın lifleridir" dedi.</p><p class="calibre9">Eddie onlara dördüncü kez anlattı; "Otelden ayrılmadan önce duş yapmadım. Henüz havuzdan çıkmış ve biraz güneş banyosu yapmıştım. Bedenimdeki kaşıntıdan kurtulmayı istiyordum. Alerji kaşıntısından. Sonra uyuya kalmışım. Uçağı kaçırmadığım için şanslıyım. Ancak, cehennemden kaçar gibi koşmuştum. Rüzgâr da esiyordu. Bu arada derime nelerin yapıştığını nelerin de yapışmadığını bilemem."</p><p class="calibre9">Bir başka gümrük memuru uzandı ve Eddie'nin sol dirseğinin iç kesimindeki kasın üzerinde parmağını yedi, sekiz santimlik bölgede gezdirdi.</p><p class="calibre9">"Ve bunlar da iğne izleri değil, öyle mi?" diye sordu.</p><p class="calibre9">Eddie bu adamın elini itti. "Onlar sivrisinek ısırıkları. Size söylemiştim. Neredeyse iyileşir gibi oldular. Tanrı'm! Siz kendiniz de bunu görmüyor musunuz?" dedi.</p><p class="calibre9">Adamlar durumu görebiliyordu. Sorun son on beş gün içinde ortaya çıkmamıştı. Eddie bir ay kadar önce kolundan iğne yapıp uyuşturucu almayı bırakmıştı. Henry bunu yapamazdı. Eddie'yi Eddie yapan özelliklerinden biri de kararlılığıydı. Genç adam iğneyle uyuşturucu alması gerektiğinde, bunu kasığından, sol hayasının bacağına değdiği yere iğne yaparak alıyordu...Önceki gece de öyle olmuş ve soluk benizli adam sonunda işe yarar uyuşturucuyu getirdiğinde, Eddie gene oradan iğne yapmıştı. Eddie çoğu kez uyuşturucu maddeyi burnundan soluyarak içine çekerdi. Oysa Henry bu yöntemle uyuşturucu almaktan hoşnut olamıyordu. Bütün bunlar Eddie'nin tam olarak tanımlayamadığı... gurur ve utanç duyumsamalarına neden oluyordu. Gümrükçüler hayasını çekip kasığına baksalar başı derde girebilecekti. Bir kan testi yapsalar sorunları daha ciddileşecekti. Ancak bu da, ellerinde kanıt olmaksızın gümrük memurlarının atacağı bir ileri adım daha olacaktı. Adamlar her şeyi biliyor ama bir şeyi kanıtlayamıyordu. Bütün bunlar yaşlı anasının dediği gibi, gerçek dünya ile insanın istekleri, özlemleri arasındaki fark gibiydi.</p><p class="calibre9">"Bunlar sivrisinek ısırıkları mı?"</p><p class="calibre9">"Evet."</p><p class="calibre9">"Ve bu kırmızı leke de alerjik tepkime sonucu, öyle mi?"</p><p class="calibre9">"Evet, öyle. Bahama adalarına gittiğimde bir alerji derdi başıma gelmişti. Ama, o zaman durum bu denli kötü değildi.</p><p class="calibre9">Gümrük memurlarından biri ötekine, "Alerjiyi oraya gittiğinde kapmış! dedi.</p><p class="calibre9">İkinci gümrükçü, "Puh-puh! Sen de buna inanıyorsun, ha?" diye sorarak yanıtladı.</p><p class="calibre9">"Kuşkusuz inanıyorum!"</p><p class="calibre9">"Sen, Noel Baba'ya da inanırsın."</p><p class="calibre9">"Doğallıkla inanırım. Küçükken benim onunla çekilmiş bir fotoğrafım bile vardı" diyen adam Eddie'ye bakıp sözünü sürdürdü, "Sen de bu kısa yolculuğunda edindiğin kırmızı lekelerin resmini çektirdin mi, Eddie?"</p><p class="calibre9">Genç adam bu soruyu yanıtsız bıraktı.</p><p class="calibre9">Ağzının kenarından sigara sarkan ilk gümrükçü yeniden sora sordu, "Eğer temizsen neden kan testini yaptırmayı istemiyorsun?" Adamın sigarası ağzının kenarını yakacak kadar kısalmıştı.</p><p class="calibre9">Eddie birdenbire kızdı. Gerçekte kıpkızıl öfkelendi. Susmuş, içindeki sesi dinlemeye başlamıştı.</p><p class="calibre9">Kafasındaki ses hemen, Tamam dedi. Bırak, testleri yapsınlar, yalnız... Eddie bir anlaşmanın da ötesinde onaylamayı duyumsamıştı. Bu sanki ağabeyi Henry'nin kendisini kucakladığı, saçlarını karıştırdığı, omuzuna yumruk atıp, İyi yaptın çocuk, bundan ötürü başın dönmesin ama gerçekten iyi yaptın dediği zamanki duyumsamalarına benzemekteydi.</p><p class="calibre9">"Temiz olduğumu biliyorsunuz" diyen Eddie ansızın ayağa kaktı. O denli ani kalkmıştı ki, adamlar birden gerilediler. Genç adam kendisine en yakın duran ve ağzında şimdi fîlitresi de yanmakta olan sigarayı içen gümrükçüye bakarak öfkeyle konuştu; "Ve sana bir şey söyleyeyim mi bebek, eğer o tabut çivisini yüzümden çekmezsen yüzüne bir yumruk çakacağım ben de!"</p><p class="calibre9">Adam irkilip geri çekildi.</p><p class="calibre9">"Şimdiden uçağın pislik tankını boşalttınız. Tanrı'm! Olayı baştan aşağı en az üç kez dinlediniz. Tüm eşyalarımı gözden geçirdiniz. Beni domaltıp (!) dünyanın en uzun parmağını kıçıma (!) soktunuz. Söz konusu bir prostat muayenesi olsa canım yanmayacaktı. O durumdayken önüme bakmaktan bile korktum. Kıçımı (!) parmaklayan adamın tırnağını penisimin (!) ucunda göreceğimden korktum."</p><p class="calibre9">Bu sözleri söyleyen genç adam çevresindekilere yiyecekmiş gibi bakışlarla bakıyordu.</p><p class="calibre9">"Kıçımı (!) incelediniz. Eşyalarımı didik didik ettiniz. Şu anda suratıma sigara dumanı üflenirken yalnız külot giyinmiş durumda iskemlede oturmaya zorlanıyorum. Kan testi yapılsın mı istiyorsunuz? Tamam... Bu testi yapacak birini bulup buraya getirin."</p><p class="calibre9">Adamlar birbirlerine bakıp mırıldandılar. Şaşırmış, rahatsız olmuşlardı.</p><p class="calibre9">"Ama, o adamla birlikte bir de mahkeme kararı getirin," diyen Eddie ekledi, "Mahkeme kararını getirecek arkadaşınız fazladan iğneler ve şişeler de getirsin. Çünkü, tek başıma işemek (!) istemiyorum. Burada bir federal polis görevlisi bulunmasını ve bu lanet olası testleri hepinizin de yaptırmanızı isterim. Her şişenin üzerine kimlikleriniz yazılmalı ve şişeler federal polis tarafından saklanmalı. Benim için hangi test uygulanacaksa (kokain, eroin, anfetamin hapları ya da haşhaş; hangisi olursa olsun) aynı testlerin buradaki herkese uygulanmasını ve alınacak sonuçların avukatıma ulaştırılmasını istiyorum."</p><p class="calibre9">Adamlardan biri, "Oh, iyi be! Sonuçlar AVUKATINA verilecek ha?!..." diye bağırdı ve ekledi, "Böyle bir poz her zaman o pislik torbalarından edinilir, öyle değil mi Eddie? AVUKATIMDAN HABER ALACAKSINIZ! AVUKATIMI ÜZERİNİZE SALACAĞIM! Sizler her zaman böyle dersiniz. Bu türden sözler beni kusturuyor."</p><p class="calibre9">"Doğrusunu söylemek gerekirse ben de biraz önce kusmuştum" diyen Eddie gerçeği konuşuyordu, "Artık benim için kusmaya gerek bulunmuyor. Sizler benim fikrimi değiştirttiniz. Sizde bir şey yok çünkü bende bir şey yok. Ama bu sallan yuvarlan dansı bir türlü bitmiyor, öyle değil mi? Şu halde şimdi benim dans etmemi istiyorsunuz, ha? Tamam, çok iyi. Ben de dans edeceğim. Ama, yalnız başıma dans etmeyeceğim. Siz de benimle birlikte dans etmek zorunda kalacaksınız."</p><p class="calibre9">Odada salt sessizlik egemen oldu.</p><p class="calibre9">Adamlardan biri, "Bay Dean, sizin külotunuzu bir kez daha indirmenizi istiyorum" dedi. Bu adam ötekilerden daha yaşlıydı ve şu ana değin sessiz kalmıştı. Bu işten sorumlu oymuş gibi görünüyordu.</p><p class="calibre9">Eddie, sonunda bu adam yeni iğne izlerimin nerede olabileceğini sezinledi diye düşündü. Şu ana değin, orayı kontrol etmemişlerdi. Kollarına, omuzlarına ve bacaklarına bakmışlar...ama hayalarını kaldırıp altına, kasıklarına bakmayı akıl edememişlerdi. Şu anda bir şey bulamayıp top attıklarını anlamış bulunuyorlardı.</p><p class="calibre9">"Ben bu soyunmalardan, külotumu indirip kaldırmalardan ve her türlü benzeri bok yemelerden (!) bıktım" diyen Eddie ekledi, "Ya birisini getirin kan ve idrar testlerini yapsın ya da bırakın buradan çıkayım. Şimdi bu şıklardan hangisini istiyorsunuz?"</p><p class="calibre9">Yeniden sessizlik oldu. Adamlar ürkmüş gibi birbirlerinin yüzüne bakınca Eddie partiyi kazandığını anladı.</p><p class="calibre9">Sonra, BİZ kazandık diye kendi kendisini düzeltti. Senin adın ne arkadaş?</p><p class="calibre9">Roland. Seninki Eddie. Eddie Dean.</p><p class="calibre9">Sen, iyi kulak vermişsin.</p><p class="calibre9">Dinle ve gözetle.</p><p class="calibre9">Yaşlı adam bıkkın bir sesle, "Ona giysilerini verin" dedi. Eddie'ye bakarak sözlerini sürdürdü, "Sende ne olduğunu ve ondan nasıl kurtulduğunu bilmiyorum. Ama, bunları bulup öğreneceğimizi bilmeni isterim"</p><p class="calibre9">Şimdi yaşlı züppe Eddie'yi yokluyordu:</p><p class="calibre9">"Şu halde oraya otur. Otur ve istersen sırıt. Söylediklerin değil de yaptıkların beni kusturuyor."</p><p class="calibre9">"Ben, sizi kusturmak istedim."</p><p class="calibre9">"Bu doğru işte."</p><p class="calibre9">"Oh be!" diyen Eddie konuşmasını sürdürdü. "Bu hoşuma gitti. Burada, küçük bir odada oturuyorum. Üzerimde külottan başka giysi yok. Çevremde kıç (!) ceplerinde tabancaları bulunan yedi kişi var. Ve ben, sizi kusturmayı istiyorum. Be adamlar! Sizin kendi sorununuz mu var yoksa?"</p><p class="calibre9">Eddie yaşlı adama doğru bir adım attı. Yaşlı gümrükçü bir an olduğu yerde durdu. Ama, Eddie'nin gözlerindeki yarı kahverengi yarı mavi çılgın bir şey sonunda onu istencine karşıt olsa bile geriletti.</p><p class="calibre9">Genç adam kükrer gibi konuştu, "BEN BİR ŞEY TAŞIMIYORUM! VAZGEÇİN! BIRAKIN BUNLARI! BENİ DE YALNIZ BIRAKIN!"</p><p class="calibre9">Yeniden uzun bir sessizlik oldu. Sonunda yaşlı adam çevresine baktı ve adamlarından birine bağırdı, "Beni işitmedin mi? Şu adama giysilerini verin dedim!"</p><p class="calibre9">Ve olay kapandı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">2</span></p><p class="calibre3" style="margin:0pt; border:0pt; height:1em"> </p><p class="calibre9">Taksi sürücüsü, "İzlendiğimizi mi sanıyorsunuz?" diye sordu. Durumdan eğleniyormuş gibiydi.</p><p class="calibre9">Eddie önüne baktı, "Bunu neden söylediniz?" dedi.</p><p class="calibre9">"Sürekli arka camdan bakıyordunuz da."</p><p class="calibre9">"İzlendiğimizi kesinlikle düşünmemiştim" diyen Eddie salt gerçeği söylüyordu. Çevresine ilk bakışta peşinden gelen izleyiciler görmüştü. İzleyicisi olsun ya da olmasın, sürekli çevresine bakıp onların varlığını doğrulamak zorunda değildi. Akıl hastahanesinden çıkmış hastalar bile bu trafikte Eddie'nin bindiği taksiyi gözden kaybetmekte zorluğa düşerlerdi. Şu saatte Long Island'ın Doğu kesiminin caddelerinde trafik pek yoğun değildi.</p><p class="calibre9">"Ben trafik sorunları üzerinde öğrenimimi sürdürüyorum, hepsi bu kadar" dedi.</p><p class="calibre9">Taksi sürücüsü yalnızca, "Oh, öyle mi?" diyebildi.</p><p class="calibre9">Bazı çevrelerde Eddie'ninki gibi tuhaf sözler hemen başka soruları da beraberinde getirir. Oysa, New York taksi sürücüleri pek seyrek sorar, bunun yerine büyüklük taslayan pozlarla kendi görüşlerini ileri sürerler. Bu görüşlere çoğu kez, "Şu kent!" denilerek başlar ve sözcükler bir vaazın girizgahı gibidir. ....Aslında taksi sürücülerinin sözleri de vaaza benzer. Ancak sürücü şimdi şu sözleri söylüyordu, "Çünkü, eğer izlendiğimizi düşünüyorsanız, size izlenmiyoruz derim. Ben bu işi bilirim. Şu kent! Tanrı'm, yaşamım boyunca birçok arabayı izledim! Arabama atlayan ne çok kişinin 'Şu arabayı izle' dediğini bilseniz şaşardınız. Biliyorum, bu söz size yalnızca filmlerde işitilen bir şeymiş gibi gelir, doğru mu? Doğru. Oysa dedikleri gibi; sanat yaşamı, yaşam da sanatı taklit eder; birbirlerine öykünürler. Gerçekten böyledir! Ve sizi arabayla izleyen adamı da silkelemek pek kolaydır. Eğer siz arkanızdan gelen adamı başlangıçta görmüşseniz kuşkusuz. Siz..."</p><p class="calibre9">Eddie bundan sonra sürücünün sözlerini dinlemeyip kulak ardı etti. Yalnızca doğru yerlerde adamı onaylayacak kadar dinliyordu. Eğer düşünülürse sürücünün gevezeliği aslında eğlendiriciydi bile. Arkalarında kendilerini sürekli izleyen arabalardan biri dört kapılı, kapalı ve koyu renkli bir otomobildi. Eddie bunun bir gümrük arabası olduğunu kestiriyordu. Diğer araba, üzerinde GİNELLİ'NİN PİZZASI yazılı bir kamyonetti. Kamyonetin üzerinde bir pizza ile dudaklarını yalayan güler yüzlü bir erkek çocuğun resmi ve bunların altında HIMMMMMM! BU İYİ PİZZA" yazısı bulunuyordu. Ancak kentli bir sanatçı, kullandığı püskürtücü boya ile ve az gelişmiş mizah anlayışıyla PİZZA sözcüğünün üzerine bir çizgi çekip FERÇ sözcüğünü (Pek kabaca dişi insanın cinsel organı anlamına gelir-Çeviren) yazmıştı.</p><p class="calibre9">Ginelli. Eddie'nin tanıdığı tek bir Ginelli vardı. O da, Dört Babalar adlı bir lokantayı işletiyordu. Pizza yapıp satmak onun yan uğraşı, garantili tezgahı ve yaşamının melek tarafıydı. Ginelli ve Balazar. Bunlar birbirlerine sosisli sandviç ve hardal gibi uyarlardı</p><p class="calibre9">İşin başlangıcında yapılan özgün plana göre havaalanının dış hatlar terminal binasının önünde bir limuzin araba Eddie'yi bekleyecek ve sürücüsü genç adam gelir gelmez onu alıp Balazar'ın kentin merkezindeki işyeri olan bir meyhaneye götürecekti. Ama, kuşkusuz özgün plan beyazlara boyanmış küçük odadaki bir sürü gümrükçü tarafından yapılan iki saatlik sorgulamayı ve 901 numaralı uçuşun gerçekleştiği uçağın tuvalet tankının boşaltılıp incelenmesi işlemleri akla getirilmeden yapılmıştı.</p><p class="calibre9">Eddie dış hatlar terminal binasının dışına çıkağında doğallıkla ortalarda limuzin araba görülmüyordu. Çünkü arabanın sürücüsüne eğer katır (!) on beş dakika ya da tüm yolcular çıktıktan sonra görülmezse hemen son hızla yola çıkması talimatı verilmişti. Limuzin sürücüsü, dışardan bir radyo ile rahatlıkla dinlenebilecek olan araba telefonunu bu konuda kullanmaması yolunda kesin sözlerle uyarılmıştı. Balazar'ın adamları Eddie'nin başının derde girdiğini öğrenmiş ve patronun da bir soruna bulaşmaması için hazırlıklı davranmışlardı. Balazar, Eddie'nin karakterindeki çelik yanı öğrenmiş olabilirdi. Ancak bu özelliği genç adamın bir uyuşturucu düşkünü olduğu gerçeğini değiştiremezdi. Bir uyuşturucu düşkününe, ayakta iki ayağı üzerinde sağlam basan normal ve temiz kişi kadar güvenilemezdi.</p><p class="calibre9">Bunun anlamı da, pizza kamyonetinin karayolunda şimdi taksinin gittiği şeride yaklaşıp kamyonetteki bir kişinin pencereden otomatik silahını çıkararak ortalığı taraması ve bu durumda taksinin arka tarafının kanlı bir peynir rendesine benzemesi demek olacaktı. Eddie, gümrükçülerin kendisini iki saat yerine dört ya da altı saat tutarak sorgulamaları durumunda başına gelecekleri düşünüp endişeleniyordu. Oysa, yalnızca iki saat tutmuşlardı...Ve Balazar, kendisinin dudaklarını bu kadarlık bir süre için kapalı tutacağına güvenmeliydi. Balazar mallarını iyi tanımayı isterdi.</p><p class="calibre9">Eddie'yi bindiği takside sürekli arkaya baktıran neden, kapının görüntüsü idi.</p><p class="calibre9">Kapı genç adamı büyülüyordu.</p><p class="calibre9">Gümrük memurları kendisini yarı taşır yarı sürükler durumda Kennedy havalimanının yönetim binasına götürürlerken Eddie omuzunun üzerinden geriye bakmış; kapıyı orada olanaksız ama kuşku götürmez ve varlığından tartışılmaz biçimde bir, bir buçuk metre uzaklıkta havada yüzer gibi hareket ederek kendisini izler durumda görmüştü. Bu arada denizden sürekli dalgaların geldiğini, kumsala vurduğunu ve güneşin batıp orada havanın kararmaya başladığını görüyordu.</p><p class="calibre9">Kapı, arkasında gizli hayal bulunan hileli resimlerden birine benziyordu. Başlangıçta yaşamın gizli kalmış bölümünü göremiyor, oysa onu bir kez görünce ne denli uğraşsanız bu sefer görmemezlikten gelemiyordunuz.</p><p class="calibre9">Silahşor’un Eddie yanında olmaksızın geriye gidişinde iki sefer kapı ortadan yok olmuş, bu durum da genç adama pek korkutucu gelmişti. O süreler içinde Eddie gece lambası söndürülmüş küçük çocuklar gibi korkmuştu. Bunlardan birini, gümrükçülerin sorgulaması sırasında yaşamıştı.</p><p class="calibre9">Gümrük memurları o anda ne türden soru sorarlarsa sorsunlar, Eddie'nin kulağına yalnızca Roland'ın Ben gitmek zorundayım, birkaç dakika sonra döneceğim. Korkma, sözleri pek açık seçik olarak gelmişti.</p><p class="calibre9">Ona; Niçin? diye sormuştu Eddie. Niçin gitmek zorundasın?</p><p class="calibre9">Gümrük memuru da kendisine soru yöneltmişti; "Sorun ne? Birdenbire pek korkmuş gibi göründün..."</p><p class="calibre9">Evet, genç adam ansızın çok korktuğunu duyumsamıştı. Ancak sersem gümrükçü bunun nedenini anlayamazdı.</p><p class="calibre9">Arkasına dönüp bakınca sorgulamayı yapan gümrük memurları da geriye dönüp bakmışlardı. Adamlar duvarda sesi emmek için konulmuş üzeri delikli levhalardan başka bir şeyi göremezken Eddie hep bir, bir buçuk metre uzaklığındaki kapıyı görüyor (kapı şimdi sanki bir odaya açılıyordu. Ve sorgulamayı yapan kişilerin kesinlikle göremeyeceği ambara açılan bir ambar kapağı gibiydi.) Eddie dahasını da görmüştü. Dalgaların arasından bir şeylerin, bazı yaratıkların çıktığını; bu şeylerin korku filmlerindeki sığınmacılara benzediklerini ve bunların sizin olmalarını istediğinizden biraz daha özel olduklarım, bunun ötesinde her şeyin sanki gerçekmiş gibi göründüğünü sezinliyordu. Bu şeyler karides, deniz tekesi, ıstakoz ve örümceklerin çapraz döllenmeleriyle ortaya çıkan iğrenç yaratıklardı. Ve birtakım tuhaf sesler çıkarıyorlardı.</p><p class="calibre9">Gümrük memurlarından biri Eddie'ye sormuştu; "Çok sinirlisin, arkadaş! Delilik nöbetleri mi geçiliyorsun? Duvarlardan aşağı inen hamamböcekleri ile kakalakları mı görüyorsun?"</p><p class="calibre9">Oysa, gördükleri o denli gerçeğe yakındı ki, Eddie neredeyse gülecekti. Roland adlı adamın şimdi neden geriye çekildiğini anlıyordu: Roland'ın aklı (hiç değilse şimdilik) yeterince güvencedeydi. Oysa, yaratıklar onun bedenine doğru ilerliyorlardı. Ve şimdi Eddie, Silahşor’un bulunduğu yerden ayrılmaması durumunda onun bedeninden bu dünyaya gelecek hiçbir parçanın kalmayacağından kuşkulanıyor, korkuyordu.</p><p class="calibre9">Ansızın kafasında David Lee Roth'un feryadını işitti: Oh, ayyyy!.... Bedenim yok artık... Ve bu kez Eddie güldü. Gülüşüne engel olamamıştı.</p><p class="calibre9">Hamamböceklerini görüp görmediğini soran gümrükçü bir kez daha konuşmuştu, "Bu denli tuhaf olan ve seni güldüren ne ki?"</p><p class="calibre9">Eddie adama, "Bütün bu durum" diyerek karşılık vermiş ve eklemişti, "Ancak eğlendirici değil, tuhaf bir durum, bu... Demek istiyorum ki., Woody Allen'inkiler gibi değil Fellini'nin filmleri gibi. Kuşkusuz ne dediğimi anlayabilirsen."</p><p class="calibre9">Roland sormuştu, Sen iyi olacak mısın?</p><p class="calibre9">Evet, iyi olacağım. İYİ, arkadaş.</p><p class="calibre9">Anlamadım, o ne demek?</p><p class="calibre9">İşini iyi gözet, arkadaş.</p><p class="calibre9">Oh, şimdi tamam. Geç kalmayıp geriye döneceğim.</p><p class="calibre9">Ve birdenbire öteki adam gitmişti. Yalın biçimde çekip gitmişti. Çok ince bir duman kütlesinin ilk çıkan hafif rüzgârla sürüklenip dağılması gibi uçup gitmişti. Eddie yeniden çevresine bakındı, duvarlardaki kaplamalardan başka bir şeyi göremedi. Ne kapı, ne okyanus, ne korkunç yaratıklar görülüyordu. Ve şimdi genç adamın bağırsakları gerilmeye başlamıştı. Bu arada tüm esrimelerinin de gittiği kuşku götürmezdi. Üzerindeki uyuşturucunun etkisi de gitmişti. Eddie'nin istediği, gereksindiği tek kanıt şu anda buydu. Oysa Roland... her nasılsa kendisine yardımcı olmuş, her şeyi kolaylaştırmıştı.</p><p class="calibre9">Gümrükçülerden biri önermişti, "Duvara bir resim asmamı ister misin?"</p><p class="calibre9">"Hayır" diyen Eddie içini çekerek sözünü sürdürmüştü, "Beni oraya salıvermenizi isterdim."</p><p class="calibre9">"Tamam. Bize eroninin öyküsünü anlatırsan seni hemen salıvereceğiz" diyen gümrükçü eklemişti, "Ya da kokainin öyküsünü .." Ve sorgulama yeniden başlamıştı: Dön baba dönelim, nerelere gidelim?...</p><p class="calibre9">On dakika sonra (aslında Eddie için pek uzun süren on dakika sonra) Roland birdenbire aklına geri dönmüştü. Adam bir saniyede gidiyor, ikinci saniyede geri dönüyordu. Eddie onun ne denli yorgun olduğunu görmüştü.</p><p class="calibre9">İşini iyi gözettin mi? diye sormuştu.</p><p class="calibre9">Evet. Biraz uzun sürdü. Yerlerde sürünmek zorunda kaldım.</p><p class="calibre9">Eddie yeniden çevresine bakındı. Kapı yerine dönmüştü. Ama şimdi o dünyanın biraz farklı bir görüntüsünü sunuyordu. Ve Eddie kapının buraya gelişinin Roland'ın gelişiyle birlikte gerçekleştiğini sezinledi. Bu düşünce onu biraz titretti. Sanki bunlar birbirlerine tuhaf göbek bağlarıyla bağlanmış gibiydiler. Silahşor’un bedeni kapının tam önünde yere serilmiş durumda yatıyordu. Ancak şimdi Eddie kumsalın geniş bir kesitini gelgit hattı ile ve orada tuhaf sesler çıkararak, vızıldayarak dolaşan tuhaf yaratıklarıyla birlikte görüyordu Her dalga gelişinde canavar yaratıkların hepsi kıskaçlarını havaya kaldırıyorlardı. Bu durum da, eski belgesel filmlerde Hitler'in kalabalıklara seslenirken herkesin elini havaya kaldırıp o eski Heil! sözünü haykırarak selamlamalarını andırıyordu. Sanki korkunç yaratıkların yaşamı bu hareketlerine bağlıydı (düşünülürse belki de bu böyleydi.) Eddie ayrıca Silahşor’un kumun üzerinde ilerlemek üzere o acılı, eziyetli uğraşının izlerini de görebiliyordu.</p><p class="calibre9">Genç adam kapıdan içerisini gözetlerken korkunç yaratıklardan biri havaya doğru uzandı ve kumsala doğru iniş yapan bir deniz kuşunu yıldırım hızıyla kaptı. Yaratık, kumun üzerine çevreye kan püskürten iki kütle halinde indi. Bedenindeki kabuklu halkalar şimdi titreşmeyi bırakmıştı. Beyaz bir tüy havaya dikilir gibi oldu ama yaratığın bir kıskacı hemen çekip onu aşağı indirdi.</p><p class="calibre9">Eddie duyusuz kalmış gibi düşündü. Kutsal Tanrı'm! Şu kapkaççılara bak!</p><p class="calibre9">Sorgulamadan sorumlu olan yaşlı kişi, "Neden hep dönüp de geriye bakıyorsun?" diye sormuştu.</p><p class="calibre9">Eddie, "Zaman zaman panzehire gereksiniyorum" diyerek yanıt vermişti.</p><p class="calibre9">"Neye karşı?"</p><p class="calibre9">"Sizin yüzlerinize karşı."</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">3</span></p><p class="calibre3" style="margin:0pt; border:0pt; height:1em"> </p><p class="calibre9">Taksi sürücüsü, Eddie'yi kentin merkezindeki bir mahallede bulunan Co-Op City adlı binanın önünde bırakırken aldığı dolgun bahşişe teşekkür edip arabasıyla oradan uzaklaştı. Genç adam bir süre orada fermuarlı çantası bir elinde, ceketi çengele asılmış gibi bir parmağıyla omuzunun üzerine atılmış durumda öteki elinde olmak üzere dikildi. Bu binada erkek kardeşiyle birlikte iki yatak odalı bir apartman katını paylaşmaktaydı. Şimdi Eddie baştan aşağı taştan yapılmış, katlan kibrit kutusu gibi zevksizce üst üste dizilmiş olan binaya bakıyordu.Binanın caddeye bakan yüzünde var olan aşırı sayıdaki pencere genç adama bir cezaevinin hücre düzenini anımsatıyordu. Kendisi binanın bu görünüşü için can sıkıcı derken öteki adam Roland binayı dıştan şaşırtıcı buluyordu.</p><p class="calibre9">Hiçbir zaman ve çocukken bile böylesine yüksek bir bina görmemiştim diye fikrini öne süren Roland oysa burada böyle pek çok bina var, diyordu.</p><p class="calibre9">Evet diyerek onaylayan Eddie düşündü: Bizler burada bir tepenin üzerindeki karınca yığınları gibi yaşıyoruz. Bu durum sana iyi gelebilir. Ama, fikrimi söyleyeyim, Roland. Zamanla durum insanda kanıksama yaratıyor. Hem de pek hızla oluşuyor bu kanıksama.</p><p class="calibre9">Peşlerindeki koyu renkli otomobil genç adamın yanından geçti, gitti. Pizza kamyoneti köşeyi dönüp yaklaştı. Eddie kamyoneti görünce katılaştı ve içindeki Roland'ın katılaştığını da duyumsadı. Olasılıkla Balazar'ın adamları kendisini havaya uçurmayı kararlaştırmışlardı.</p><p class="calibre9">Roland. Kapıyı ister misin? diye sordu. Kapıdan geçecek miyiz? Bunu ister misin? Genç adam, Roland'ın herhangi bir durum için hazır olduğunu duyumsadı. Oysa, adamın sesi pek sakın ve dingindi.</p><p class="calibre9">Henüz değil diyen Eddie ekledi. Yalnızca konuşmayı istiyor olabilir adamlar. Ancak biz hazır olalım...</p><p class="calibre9">Söylediğinin gereksiz olduğunu duyumsayan genç adam, Roland'ın en derin uyku durumunda bile kendisinin en uyanık halinden daha etkin biçimde harekete geçmek üzere hazır olduğunu sezinliyordu.</p><p class="calibre9">Yanlarında gülen çocuk resmi bulunan pizza kamyoneti yaklaştı. Sürücüsünün karşı tarafındaki cam indirildi ve Eddie oturduğu binanın önünde ayakta durarak camdan dışarı çıkacak bir insan suratıyla ya da tabancayla karşılaşmayı bekledi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">4</span></p><p class="calibre3" style="margin:0pt; border:0pt; height:1em"> </p><p class="calibre9">Roland'ın Eddie'yi ikinci kez bırakıp gidişi, gümrük memurlarının genç adamı sonunda havalimanı yönetim binasında salıvermelerinden beş dakika sonra gerçekleşmişti.</p><p class="calibre9">Silahşor yeterli olmasa bile bir şeyler yemişti. Adam şimdi bir de içeceğe ama bunların ikisinden daha çok ilaca gereksiniyordu. Roland'ın gerçekten muhtaç olduğu ilaç konusunda Eddie ona henüz yardım edememişti. Hiç değilse basit bir aspirin Ronald'ın ateşini düşürebilirdi.</p><p class="calibre9">Genç adam havalimanının ana terminal binasındaki mağazanın önünde duraladı.</p><p class="calibre9">Senin geldiğin yerde aspirin var mıydı? diye sordu.</p><p class="calibre9">Adını hiç duymamıştım. Bir büyü mü yoksa ilaç mı?</p><p class="calibre9">Her ikisi de, sanırım.</p><p class="calibre9">Eddie mağazaya girdi ve Ronald için çabuk etki yapacak aspirin türü olan Ekstra Etkin Anacin'den bir kutu satın aldı. Oradan alaminüt yemeklerin satıldığı lokantaya geçip bir çift uzun sosis ile aile boyu şişede Pepsi aldı. Sosislerin üzerine hardal ve ketçap dökmek üzereydi ki (Henry burada olsa böyle uzun sosislere Godzila sosisi derdi), birdenbire bu yiyeceklerin kendisi için olmadığını anımsadı. Tüm bildiği. Roland'ın hardal ve ketçaptan hoşlanmayabileceğiydi. Bildiği kadarıyla, Silahşor bir etyemez olabilirdi. Üstelik o pislikler zaten ağır yaralı olan adamı öldürebilirdi.</p><p class="calibre9">Genç adam, İyi ama şimdi her şey için çok geç diye düşündü. Roland konuştuğunda ya da harekete geçtiğinde Eddie adamın bütün söyledikleri ve yaptıklarının gerçeğe uyduğunu görüyordu. Roland geriye çekilip sessizleşince, durum kendisi için sersemletici bir duyumsama ve bir düş gibi oluyordu. (Bu öyle olağandışı bir düş haline geliyordu ki, Eddie Delta 901 numaralı uçuşu yapan uçak Kennedy havaalanına doğru alçalırken Roland'ın yanına dönmesi için pek ısrarlı olmuştu.)</p><p class="calibre9">Roland genç adama yiyecekleri kendi dünyasına götürebileceğini söylemiş, Eddie uykudayken bir kez bunu yaptığını anlatmıştı. Genç adam bunun inanılması olanaksız bir davranış olduğunu söylemiş ancak Silahşor söylediklerinin gerçekliği konusunda ona güvence vermişti.</p><p class="calibre9">İyi. Gene de pek dikkatli olmalıyız diyen Eddie şöyle düşünmüştü: İki gümrük görevlisi beni gözetliyor. Hayır, bizi gözetliyor. Ben kaçakçı olsam da olmasam da gözetleyecekler.</p><p class="calibre9">Dikkatli olmamız gerektiğini ben de biliyorum diyen Roland geri dönmüştü. Seni gözetleyen gümrük görevlileri iki değil, beş kişi. Ansızın Eddie yaşamındaki en tuhaf hissi duyumsamıştı. Gözlerini hareket ettirmiyor ama gözleri kendiliğinden deviniyordu. onları harekete geçiren Roland'dı.</p><p class="calibre9">Bu sırada, kaslarını sergilemek üzere her yanı açık fanila giyen genç bir adam yakınındaki bir kulübede telefon ediyordu.</p><p class="calibre9">Yakınındaki sıraya oturmuş genç bir kadın el çantasında bir şeyler aranıyordu.</p><p class="calibre9">Ameliyatla kısmen düzeltilmiş tavşan dudağının dışında pek yakışıklı bir zenci genç biraz önce Eddie'nin çıktığı mağazanın vitrinindeki tişörtlere bakıyordu.</p><p class="calibre9">Bu kişilerin davranışlarında tuhaflık bulunmuyordu. Gene de Eddie onları bir çocuğun bulmacasındaki bir kez görülünce artık görünmemesi olanaksız hale gelen gizlenmiş hayaller gibi hemen tanıyıvermişti. Bir an yanaklarında can sıkıcı bir yanmayı duyumsadı. Çünkü, kendisinin hemen görmesi gereken şeyi öteki adam göstermişti. Başlangıçta kendisi çevresinde dolanan yalnızca iki gümrük görevlisini saptamıştı. Oysa, bu üç kişi kuşkulanılması daha olası kişilerdi. Telefonda konuşan gencin bakışları boş değildi. Konuştuğu kişiyi hayal etmiyor aslında göz ucuyla Eddie'nin bulunduğu yana bakıyordu. Çantasını karıştıran kadın bir türlü aradığını bulamıyor sonunda çantayı karıştırmayı bırakıp Eddie'ye doğru dönüp bakıyordu. Ve zengin genç, vitrindeki her bir gömleğe belki de bir düzine kez baktıktan sonra gözlerini çevirip bir de Eddie'yi yokluyordu.</p><p class="calibre9">Birdenbire Eddie kendisini, ağabeyi Henry elini tutmadan caddede karşıdan karşıya geçemediği beş yaşındaki günlerindeki gibi duyumsadı.</p><p class="calibre9">Roland, Boşver dedi. Yiyecekler için üzülme. Ben canlı böcekleri bile yemek zorunda kaldım. Öyle ki, onlardan bazısı gırtlağımdan aşağı koşuşuyordu sanki.</p><p class="calibre9">Eddie, Evet diye yanıtladı. Ama, burası New York kenti.</p><p class="calibre9">Sonra sosisleri ve içecek şişesini tezgahın en uzak ucuna götürüp arkası terminalin kalabalığına dönük durumda ayakta durdu. Sol köşeye doğru baktı. Oradaki dışbükey ayna yüksek tansiyonlu bir kişinin gözü gibi çıkıntı yapıyordu. Genç adam tüm peşindekileri bu ayna sayesinde görebiliyor ama onlar yiyecek ve içeceği görecek kadar yakında bulunmuyorlardı. Ve bu çok iyiydi. Çünkü Eddie'nin de neler olacağına ilişkin en ufak bir fikri yoktu.</p><p class="calibre9">Astin'i etin üzerine koy. Sonra her şeyi ellerinde tut.</p><p class="calibre9">Astin değil, aspirin.</p><p class="calibre9">İyi. Ona hangi adı istersen verebilirsin...Eddie, sen benim dediklerimi yap.</p><p class="calibre9">Genç adam, Anacin marka aspirin kutusunu cebinden çıkardı ve sosislerin üzerine koydu. Ansızın Roland'ın kutuyu tek başına açmayı beceremeyeceğini düşündü.</p><p class="calibre9">Özel kapaklı kutuyu açtı. Kağıt peçetenin üzerine kutudan üç aspirin hapı düşürdü. Durum yargılaması yaptı ve sonra üç aspirin daha düşürdü.</p><p class="calibre9">Şimdi üç, daha sonra üç tane daha ilaç alırsın diye içinden geçirdi. Eğer daha sonrası varsa, kuşkusuz...</p><p class="calibre9">Tamam, teşekkür ederim.</p><p class="calibre9">Şimdi ne yapmamı istersin?</p><p class="calibre9">Onların hepsini elinde tut.</p><p class="calibre9">Eddie dönüp bir kez daha dışbükey aynaya baktı. Gümrükçülerden ikisi kayıtsız tavırlarla alüminüt yemeklerin hazırlandığı tezgaha doğru yürüyorlardı. Olasılıkla Eddie'nin kendilerine arkasını dönüp oturmasından hoşlanmamış. Belki de bu işte bir bityeniği var diye durumu daha yakından görmeyi istemişlerdi. Eğer bir şey olacaksa yakın bulunup atik davranmak akılcı olacaktı.</p><p class="calibre9">Genç adam sosislerin sıcaklığını ve pepsinin serinliğini avuçlarında duyumsayarak ellerini bunların üzerine bastırdı. Bu görünüşüyle çocuklarına alüminüt yiyecekler götürmeye hazırlanan bir babayı andırıyordu.... Ve sonra yiyeceklerle içecekler erimeye başladılar.</p><p class="calibre9">Gözleri irileşen Eddie sabit bakışlarla tüm yiyecek ve içeceklerle bakıyor, henüz sandviçlerin arasındaki sosis ve şişedeki Pepsi'yi görebiliyordu. Ancak, bütün bu şeyler şimdi hayal meyal görülmeye başlamıştı.</p><p class="calibre9">Sonra, uzun sosisli sandviçlerle Pepsi Kola'nın arasından tezgahın kırmızı formikası görünmeye başladı. Elleri şimdi de yiyecek ve içeceklere dokunuyor ama bunların eline karşı direnci giderek daha daha azalıyordu... Ve sonunda elleri birbirlerine yaklaşıp avuç avuca geldiler. Ve yiyecekler... Kağıt mendiller... Pepsi Kola... altı Anacin hapı .... ellerinin arasındaki her şey yok olup gitti.</p><p class="calibre9">Duyularını yitirmiş gibi olan Eddie, İsa peygamber yerinden kalktı, kemanı çalıp mucizeyi oluşturdu diye düşündü. Hemen dışbükey aynaya göz attı.</p><p class="calibre9">Aynen aklından Roland'ın gidişi gibi... kapı da gitmişti.</p><p class="calibre9">Eddie, Ye, içtenlikle ye diye düşündü. Ancak kendini Roland diye tanıtan bu tuhaf yaratık onun arkadaşı mıydı? Durum henüz kanıtlanmış değildi, yoksa kanıtlanmış mıydı? Evet adam Eddie'nin poposunu (!) kurtarmıştı, bu doğruydu. Ama bunun anlamı, Roland'ın izciler gibi her an hazır olacağı değildi.</p><p class="calibre9">Her ne olursa olsun, genç adam Roland'dan hoşlanıyordu. Ondan korkuyor... ama, aynı zamanda ondan hoşlanıyordu.</p><p class="calibre9">Zamanla onu ağabeyi Henry gibi seveceğini de düşünüyordu.</p><p class="calibre9">İyi ye yabancı diye içinden geçirdi. İyi ye ve canlı kal... Sonra geri gel.</p><p class="calibre9">Tezgahın üzerinde yakınında daha önceki müşterinin bırakmış olduğu hardal lekeli kağıt mendiller duruyordu. Eddie onları avucunda sıkarak kağıt top yapıp kapının yanında duran çöp sepetine fırlattı. Ve sanki son lokmasıymış gibi ağzındaki havayı çiğnedi. Daha sonra, zenci izleyicisi arkasından geçerken geğirir gibi ses çıkarmayı bile becerdi.</p><p class="calibre9">Adama dönüp, "Vitrinde, beğendiğin bir tişört bulamadın mı?" diye sordu.</p><p class="calibre9">Amerikan Havayollarının uçaklarının varış çizelgesini incelermiş gibi yapan kara derili adam dönüp, "Pardon, ne dediniz anlayamadım?" diye sordu.</p><p class="calibre9">"Ben senin LÜTFEN BENİ BESLE, BEN BİR ABD KAMU GÖREVLİSİYİM diyen kişiyi aradığını sanmıştım" diyen Eddie gülümseyerek yürüdü.</p><p class="calibre9">Merdivenlere yaklaşırken deminden beri sürekli çantasını karıştıran kadının el çantasını kapatıp hemen ayağa kalktığını gördü.</p><p class="calibre9">Oh çocuğum, bu Macy büyük mağazasının Şükran Günü geçit resmi gibi bir şey olacak.</p><p class="calibre9">Gün, lanet olası ilginç bir gün olarak geçmişti ve Eddie henüz bugünün sona ermediğini düşünüyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">5</span></p><p class="calibre3" style="margin:0pt; border:0pt; height:1em"> </p><p class="calibre9">Roland, ıstakoza benzer korkunç yaratıkların dalgaların içinden çıktıklarını görünce (aslında bu hayvanların gelgit dalgalarıyla ilgisi yoktu. Yalnızca karanlıkta sudan kumsala çıkıyorlardı bedenini bulup parçalayarak yememeleri için Eddie Dean'i yalnız bırakıp harekete geçmişti.</p><p class="calibre9">Silahşor acı çekmeyi beklemiş ve buna hazırlanmıştı. Acıyla o denli uzun süredir birlikte yaşamıştı ki neredeyse onunla arkadaş olmuştu. Ancak, şu anda ateşinin yükselişi ve gücünün azalışıyla birlikte bedenindeki acının artışına şaşırıyordu. Eğer daha önce ölme durumuna girmemişse bile şimdi bu durumda olduğuna emindi. Hükümlü'nün dünyasında bu durumu önlemeye yeterli güçte bir şey var mıydı? Belki vardı. Ama kendisi gücü sonraki altı ya da sekiz saat içinde almazsa, sonra alsa da bir yararı olmayacağını düşünüyordu. Eğer kötü koşullar aşırı derecede ilerlemişse dünyadaki hiçbir ilaç ya da büyü kendisine yararlı olmayacaktı.</p><p class="calibre9">Kendisi için yürümek olanaksızdı. Yerde sürünmek zorunda kalacaktı.</p><p class="calibre9">Tam harekete geçmek üzereydi ki, gözleri kumun üzerinde karmakarışık durumdaki bant yığını ile şeytan tozu torbalarına takıldı. Eğer onları burada bırakırsa ıstakoza benzer yaratıklar kuşkusuz torbaları yırtıp açacaklardı. Denizden eser rüzgâr tozu dört bir yana savuracaktı. Silahşor asık suratla, O tozların ait oldukları yer aslında orası diye düşündü. Ama, buna izin veremezdi.. Zamanı gelince tozu ortaya çıkaramadığı için Eddie Dean'in başı büyük çapta belaya girecekti. Balazar türünden kişilere blöf yapmak pek zordu. Adam parasını ödediği malı görmek isteyecekti ve bu gerçekleşinceye değin, Eddie'nin üzerine küçük bir ordu silahlarını yöneltmiş bulunacaktı.</p><p class="calibre9">Silahşor yapışkan bantlardan oluşan salkımı çekip bir ucundan boynuna astı ve kumsalın yüksekçe bölümüne doğru sürünmeye başladı.</p><p class="calibre9">Yirmi metre kadar ilerleyip kendisini yeterince uzakta ve güvencede duyumsarken ansızın korkunç (ve aynı ölçüde ruhani bir sezinlemeyle kapı girişini geride bıraktığını düşündü. Tanrı adına, o kapıdan ne için geçecekti ki?</p><p class="calibre9">Başını geriye çevirdi ve kapıyı kumsalda çok ötede değil, yalnızca bir metre kadar ardında gördü. Bir an için kapıya sabit bakışlarla bakmakla kalmayıp daha önceden bildiği bir şeyi yeniden sezinledi: Eğer bedeninin aşırı ateşi değilse bu, sorgulamacıların sonu gelmez; Neredeydin? Onu nasıl yaptın? Neden yaptın? Ne zaman yaptın? gibi sorularını Eddie'ye yöneltmelerine benziyordu (ve bunlar dalgalar ve yerde sürünme sesleriyle birlikte gelen Dad-a-çok? Dad-a-çam? Did-e-çik? sorularına karışıyordu.)Bütün bunlar insanı delirticiydi.</p><p class="calibre9">Şimdi nereye gidersem gideyim, ben de hükümlü gibi bu şeytan tozunu yanımda götüreceğim diye düşündü. Kesinlikle kurtulamayacağımız bir lanet gibi her gittiğimiz yere paketleri de beraberimize alacağız.</p><p class="calibre9">Bütün bunlar... ve bir şey daha o denli soruya yer bırakmaksızın doğru olarak duyum sanıyordu ki....</p><p class="calibre9">Eğer Hükümlü ile aralarındaki kapı kapalı kalmalı ise, sonsuzluğa değin kapalı kalmalıydı.</p><p class="calibre9">Roland asık suratla düşündü: Ve böyle olduğunda, Hükümlü hu tarafta, benimle birlikte kalmalı.</p><p class="calibre9">Şimdi Karaları Giyinmiş Adam kafasının içinde, Ne kadar erdem örneğisin sen, Silahşor! diyerek kahkahalarla gülüyordu. Adam, Roland'ın kafasının içinde sürekli yaşar gibiydi. Sen o oğlanı öldürdün. O, senin beni yakalamanı sağlayan kurbandı. Ve sanırım, dünyalar arasındaki kapıyı oluşturuyordu. Simdi sen teker teker olmak üzere üçü çizmek ve onları senin için yapmadıklarından ötürü suçlamak istiyorsun: Yaşam boyu yabancı bir dünyada olmak onları, yabanıl dünyada yaşamaya alışkın hayvanların bir hayvanat bahçesi kafesinde kalıp da ölüşleri gibi, kolayca öldürecektir diyordu.</p><p class="calibre9">Roland yabanıl bir şekilde düşündü: Kule. Ben bir kuleye gittim ve orada yapmam gerekeni yaptım. Niyetlendiğim temel düzeltme ve kurtarma hareketimi böylece yapmış oluyordum. Ve belki de onlar...</p><p class="calibre9">Ancak Karalar Giyinmiş, ölmüş ama Silahşor’un lekeli vicdanında yaşamakta olan Adam'ın yüksek sesle çınlayan kahkahası onun böyle düşünmesini yarıda kesiyordu.</p><p class="calibre9">Gene de geçmişindeki ihanetle ilgili olarak aklına gelen bu düşünceler Roland'ı yolundan çevirmeyecekti.</p><p class="calibre9">Yerde sürünerek on metre kadar daha ilerlemeyi başardı, dönüp geriye baktı ve kumun üzerinde sürünen en büyük canavarların bile gelgit hattından altı, yedi metreden fazla uzaklaşmaya cesaret edemediklerini gördü. Kendisi daha şimdiden bunun üç katı uzaklığa varmıştı.</p><p class="calibre9">Şu halde iyi.</p><p class="calibre9">Karalar Giyinmiş Adam neşeli bir sesle yanıtladı: Hiçbir şey iyi değil ve sen bunu biliyorsun.</p><p class="calibre9">Silahşor, Sesini kes! diye düşündü. Ve sesin kesildiğini şaşırarak sezinledi.</p><p class="calibre9">Şeytan tozu torbalarını iki kayanın arasındaki bir yarığa itip üzerini avuçlar dolusu otla örttü. Bunu yaptıktan sonra biraz dinlendi. Başı, içinde kaynar su varmış gibi zonkluyor, derisi bir sıcak bir soğuk havada kalmış gibi yanıp üşüyordu. Sonra yuvarlanıp kapı girişinden öteki dünyaya geçerken bedenindeki ölümcül rahatsızlığı bir süre arkasında bırakıyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">6</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor ikinci kez kendisine döndüğünde, öyle uykulu bir bedene dönmüştü ki, bir an için koma durumuna girdiğini düşündü.... Bedensel işlevleri öyle düşük düzeye inmişti ki, neredeyse bilincinin bir karanlığa doğru kaymaya başladığını duyumsayacaktı.</p><p class="calibre9">Oysa Roland bunun yerine bedeninin zorlayarak, kendi kendisine yumruklar atarak ve döverek bedenini içine düştüğü bu karanlık mağaradan çıkarmaya çalışıyordu. Böylece kalbinin vuruşunu hızlandırmış, sinirlerini tenindeki cızırdatan acıyı benimsemeye zorlamış ve etini acılı gerçeğe hazırlamıştı.</p><p class="calibre9">Şimdi gece olmuş ve yıldızlar görünmüştü. Eddie'nin kendisine getirdiği sandviçler çevrenin serinliği içinde tek ılık şeydi.</p><p class="calibre9">Canı yemek yemeyi istemiyordu ama ne olursa olsun sandviçleri yiyecekti. Bununla birlikte, önce....</p><p class="calibre9">Elindeki beyaz haplara baktı. Eddie onlara Astin demişti. Hayır, bu ad doğru değildi. Oysa Roland, Hükümlü'nün söylediği adı doğru telaffuz edemiyordu. Her neyse bunlar buraya gelmiş ilaçlardı. Öteki dünyanın ilaçlarıydı.</p><p class="calibre9">Bir kez daha asık suratla düşündü: Senin dünyanın bir şeyi bana yararlı olacaksa, bu örneğe ilaçların sandviçlerden daha uygundur, Hükümlü.</p><p class="calibre9">Şu anda denemek zorundaydı. Aslında gereksindiği ilaç bu değildi (ya da Eddie böyle düşünmüştü) ama bunlar şu anda ateşini düşebilirdi.</p><p class="calibre9">Şimdi üç, daha sonra üç tane ilaç alırsın Eğer daha sonrası varsa, kuşkusuz.</p><p class="calibre9">Üç hapı ağzına koydu ve sonra örtüyü örttü. (Bu ne kağıttı ne de cam. Ama her ikisine de benziyordu. Aslında Pepsi Kola şişesiyle verilen kağıt fincandı.) Ve Silahşor, Pepsi'yi bunun içine döküp ilacın üstüne içerek ilacı örtmüş, midesine göndermeye başlamıştı.</p><p class="calibre9">İçtiği ilk yudum onu öyle şaşırttı ki, bir an kayaya dayanmış yatar durumda kalakaldı. O anda yanından birisi geçse, irileşmiş ve bakışları sabitleşmiş gözlerinin yıldızları yansıttığını görünce doğallıkla onu ölüymüş gibi düşünebilirdi. Silahşor daha sonra fincanı iki eliyle tutarak açgözlü tavırlarla içindekini yudumladı. Kendisini içme eylemine öylesine vermişti ki, artık kopuk parmaklarının yerindeki zonklayan acıya pek dikkat bile edemiyordu.</p><p class="calibre9">Tatlı! Tanrı'lar, bu öylesine tatlı ki! Öylesine tatlı ki! Öylesine....</p><p class="calibre9">İçeceğin içindeki küçük, düz bir buz parçası boğazına takıldı....Öksürdü, göğsüne yumruk vurdu ve buz parçasını çıkardı. Şu anda kafasının içinde yeni bir ağrı vardı: Bu, çok soğuk bir sıvıyı pek hızla içmekten oluşan saydam bir ağrıydı.</p><p class="calibre9">Şimdi olduğu yerde hareketsiz yatıyor, kalbinin kaçak bir makine gibi vurduğunu ve bedenindeki yeni bir enerjinin patlayacak gibi hızla dolaştığını duyumsuyordu. Ne yaptığını düşünmeden gömleğinden bir parça kumaş daha yırttı (bu gidişle gömleği yalnızca boynunun çevresinden sarkan küçük bir kumaş olarak kalacaktı.) Ve kumaşı bacağının üzerine yaydı. İçeceği bitince kalan buzları bu kumaş parçası üzerine dökerek bir çıkın yapacak ve buz çıkınını yaralı elinin üzerine koyacaktı, ama, şu anda aklı başka yerdeydi.</p><p class="calibre9">İçinden üst üste, Tatlı! Tatlı! Tatlı!.... diyordu. Söylediği sözün anlamını ortaya çıkarmaya ve bu anlamda bir şey varmış gibi kendini inandırmaya çalışıyordu. Yaptığı aynen, Eddie'nin kafasındaki öteki kişinin gerçek bir varlık olduğuna ve aklında oluşan karışıklıklarının kendini aldatmadığını kendi kendisini inandırmak isteyişi gibiydi. Üst üste Tatlı! Tatlı! Tatlı! diye yineledi.</p><p class="calibre9">Koyu renkli içeceğe (Pepsi Kola), Martini'den biraz fazla olsa bile gene de az miktarda şeker katılmıştı. (Roland mezar kaçkını görünüşüne karşın eskiden boğazına düşkün bir kişiydi ve sabahları yatıştırıcı olarak kahvesine martini katardı.)</p><p class="calibre9">Şeker.... beyaz.... toz.</p><p class="calibre9">Silahşor’un gözleri şimdi kayaların yangında bulunan ve üzeri otlarla örtülü olduğu için pek az bir kesimi görülen uyuşturucu torbalarına kaydı. Aklı bir an için içeceğine konulan madde ile torbalardaki maddenin aynı olabileceğine takıldı. İkisi de ayrı fiziksel maddeler olduğu halde Eddie'nin bu konuda kendisini mükemmelen anlayacağını biliyordu. Genç adamın dünyasına bedensel olarak geçtiğinden kuşkulanıyordu. (Ve içgüdüsel olarak bunu yapabileceğini anlıyordu... Eğer orada olduğu sırada aradaki kapı kapalı tutulursa, sonuna değin kendisi orada kalırken Eddie de pozisyonlar tersine çevrilene değin burada kalacaktı.) Ve Roland oradaki dili çok iyi bir şekilde anlayacaktı. Eddie'nin kafasının içinde bulunarak ilk olarak her iki dünyanın dillerinin de birbirlerine benzediğini öğrenmişti. Evet, diller benziyordu ama birbirinin aynısı değildiler. Şu halde, Eddie'nin kokain dediği ilaç Silahşor’un dünyasında şeker olarak adlandırılabilir miydi?</p><p class="calibre9">Yeniden düşününce Roland bunu olası görmedi: Eddie bu içeceği gümrük görevlilerinin gözü önünde açık açık satın almıştı. Dahası, Silahşor Eddie'nin içecek için göreceli olarak az para ödediğini duyumsamıştı. Hatta sandviçlerden daha az parayla satın almıştı. Hayır, şeker kokain değildi. Ancak, Roland şeker gibi güçlü bir madde bu denli bol ve ucuzken kişilerin kokain ya da diğer yasal olmayan ilaçlan neden istediklerini anlayamıyordu.</p><p class="calibre9">Yeniden sandviçlere baktı ve açlığın midesinde yarattığı ilk kıpırdanışları duyumsadı. Şaşkınlıkla ve kafası karışmış olarak şükran duygusuyla kendisini daha iyi duyumsadığını anladı.</p><p class="calibre9">Onu böyle yapan içtiği içecek miydi? Pepsi Kola mıydı? Ya da içecekteki şeker miydi?</p><p class="calibre9">İyileşmesinin bir bölümü, küçük bir bölümü bedenine almış olduğu şeker nedeniyle olabilirdi. Roland bunu çocukluğundan beri biliyordu. İnsanın gücü yerinde değilse şeker onu canlandırabilirdi. Oysa, şeker, bedeninizdeki bulaşma bir durumuna geldiğinde, ağrınızı ve terinizi hafifletemezdi. Bütün bunlar aynen onun bedeninde olmuştu ve şimdi de oluyordu.</p><p class="calibre9">Kaslarının istemsiz kasılmalarına neden olan titremeleri durmuştu. Alnındaki terler kuruyordu. Gırtlağına sarkan olta gibi ipçikler yok oluyordu. İnanılmaz aynı zamanda tartışılmaz bir gerçek olarak bunlar yalnızca hayal ürünü ve özlem dolu düşünceler değildi (Gerçekten, son on yıllarda Silahşor hayal ürünü ve özlem dolu düşünceler gibi saçma hoppalıklara yaşamında yer vermiyordu.) Kopan başparmağıyla öbür parmakları şimdi de zonkluyor ve kükrer gibi sancıyordu ama Roland bu acıların da sonunda dilsizleşeceğine inanıyordu.</p><p class="calibre9">Silahşor başını arkaya doğru eğdi, gözlerini kapadı ve Tanrı'ya şükretti.</p><p class="calibre9">Tanrı'ya ve Eddie Dean'e teşekkür etti.</p><p class="calibre9">Aklının derinliklerinde bir ses şöyle konuştu: Kalbini onun elinin yakınına koyma hatasına düşme, (Bu, Karalar Giyinmiş Adam ya da Cort'lardan kaba birisinin sesiydi. Silahşor’a göre, babasının sesine benziyordu.) Biliyorsun, Eddie Dean'ın senin için yaptıkları, onun kendi gereksinimleri içindi. Sen böyle adamları tanırsın ve sorgulamacılar bu tür kişiler için düşündüklerinde kısmen ya da tümüyle haklı olabilirler. Eddie çürük bir teknedir. Onu böyle bir iş için seçmelerinin nedeni, ne sahteci ne değersiz, sıradan bir kişi oluşudur. Onda çelik bir yön var. Bunu tartışamam. Aynı zamanda onda bir zaaf da bulunuyor. O aynen aşçı Hax gibi. Hax istemeyerek, gönülsüzce kendi kendisini zehirlemişti... Oysa, gönülsüzlüğü ölürken attığı feryatlara yansımamıştı. Üstelik Eddie'den sakınmak üzere bir neden daha var...</p><p class="calibre9">Ancak Roland herhangi bir sesin bu nedenin ne olduğunu söylemesine gereksinmiyordu. Bunu, kendi amacını sonunda çocuk anlamaya başladığında Jake'in gözlerinde görmüştü.</p><p class="calibre9">Kalbini onun elinin yakınına koyma hatasına düşme!</p><p class="calibre9">Bu iyi bir öğüt.</p><p class="calibre9">Görevini anımsa, Roland.</p><p class="calibre9">Yıldızlar acımasızca parıldar, dalgalar kıyıyı oyar ve ıstakoza benzeyen korkunç yaratıklar aptalca sorularını vızıldayarak; sorarken Silahşor boğuk bir sesle, "Onu kesinlikle unutmadım! diye yanıtlayarak ekledi, "Ben, görevim için lanetlenmişim. Ve bu lanetli dönüşü neden bir yana bırakayım?"</p><p class="calibre9">Eddie'nin sosisli sandviç dediği yiyeceği yemeye başladı.</p><p class="calibre9">Bunlar tonbalıklı sandviçle kıyaslanırsa çamur gibi yiyeceklerdi. Ancak, olağanüstü içecekten sonra yakınmaya hakkı var mıydı? Hakkı olmaması gerektiğini düşündü, üstelik oyunda bu tür boşlukları aşırı düşünmek üzere geç kalınmıştı.</p><p class="calibre9">Roland tüm sandviçi yedi ve sonra Eddie'nin bulunduğu yere büyülü bir araçla geri döndü. Bu araç bir metal çubukla ve tek bir atla değil, düzinelerce belki de yüzlerce at tarafından çekiliyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">7</span></p><p class="calibre3" style="margin:0pt; border:0pt; height:1em"> </p><p class="calibre9">Pizza kamyonu göründüğünde Eddie her şeye hazır olarak ayakta bekliyordu. İçinde de Roland, genç adamdan bile daha hazır olarak beklemekteydi.</p><p class="calibre9">Roland şöyle düşünüyordu.: Bu Diana'nın düşünün başka bir uyarlaması. Kutudaki neydi? Altından bir kase mi yoksa sokan bir yılan mı ? Ve tam Diana anahtarı çevirip ellerini kutunun kapağı üzerine koyarken annesi sesleniyordu.. "Uyan, Diana! Süt içme zamanın geldi!"</p><p class="calibre9">Tamam diyen Eddie düşündü: Hangisi olacak? Hanımefendi mi, yoksa kaplan mı?</p><p class="calibre9">Pizza kamyonetinin yolcu tarafındaki penceresinden kocaman tavşan dişli, soluk ve sivilceli bir surat göründü. Eddie bu tipi tanıyordu.</p><p class="calibre9">Genç adam pek fazla sevinç ve heves göstermeden, "Merhaba, Col" dedi. Col Vincent'in arkasında kamyonetin direksiyonunda Henry'nin Yaşlı Çifte Çirkin diye ad taktığı Jack Andolini oturuyordu.</p><p class="calibre9">Eddie, Ancak Henry bu adamın yüzüne karşı taktığı adı kesinlikle söyleyemez diye düşündü. Evet, kuşkusuz söyleyemezdi. Jack Andolini'yi böyle bir adla çağırmanız, öldürülmeniz için çok iyi bir yol olurdu. Jack, mağara insanınkine benzer ileriye çıkıntılı alnı ve buna pek uyan çenesiyle pek çirkin ve iriyarı bir adamdı. Bir yeğeninin evlenmesi nedeniyle Balazar'ın akrabası oluyordu... Şimdi kalın parmakları bir maymunun ağaç dalını tutuşu gibi kamyonetin direksiyon simidini kavramıştı. Adamın kulaklarında kalın kıl demetleri uzamıştı. Eddie şimdi kulaklardan yalnızca birini görebiliyordu çünkü çevresine bakmayan Jack Anodolini profilden gözükmekteydi.</p><p class="calibre9">Yaşlı Çifte Çirkin. Ancak, Henry şimdiye değin adamı yaşlı Çifte Aptal diye adlandırmak hatasına düşmemişti. (Eddie her zaman ağabeyinin dünyada en fazla algılayıcı insan olmadığını kabul etmek zorundaydı.) Arabadaki diğer kişiye gelince: Colin Vincent bu özelliğiyle övülmesi gereken aptal kukladan başka bir şey değildi. Oysa Jack, Naendertal insanınkine benzer alnı gerisinde Balazar'ın bir numaralı yardımcısı olacak kadar zeki bir beyine sahipti. Şu anda Balazar bu denli önemli adamını buraya gönderdiği için Eddie'nin canı pek sıkılmıştı.</p><p class="calibre9">Col, "Merhaba, Eddie. Başının derde girdiğini duyduk" dedi.</p><p class="calibre9">"Çözümleyemeyeceğim bir sorun değildi" diyen Eddie o anda önce bir kolunu sonra diğerini kaşımakta olduğunu sezinledi. Bu hareketi, sorgulama sırasında yapmamak üzere kendisini aşırı zorladığı uyuşturucu düşkünlerine özgü tipik davranışlardan biriydi. Hemen hareketi yapmayı bıraktı. Oysa Col gülümsüyordu. Eddie bu gülümseyişi de kesmek üzere, içinden gelen adamın yüzüne bir yumruk patlatma isteğini duyumsadı. Eğer Jack kamyonette olmasa... isteğine kolayca uyabilirdi. Jack şimdi de ileriye doğru bakıyor ve dünyayı salt asal renklerle ve temel hareketlerle görüyormuş gibi kendi birincil düşüncelerine dalmış görünüyordu. (Ya da Eddie'ye bakmadan genç, adamı görüyor ve olanları algılamaya çalışıyordu.) Bununla birlikte Eddie, Col Vincent denilen salağın tüm ömrü boyunca görebileceklerini Jack'ın bir günde göreceğini düşünüyordu.</p><p class="calibre9">"Tamam, iyi" diyen Col ekledi, "Bu çok iyi.'</p><p class="calibre9">Ardından sessizlik oldu. Col gülümseyerek Eddie'ye bakıyor ve uyuşturucu düşkünlerine özgü tipik davranışlar olan kaşınması, tuvalete gitme gereksinimi duyan küçük çocuklarınlar gibi beden ağırlığını sürekli bir ayağından ötekine aktarması ve sırası gelmişken yanlarında biraz uyuşturucu var mı diye sormasını bekliyordu.</p><p class="calibre9">Genç adam kaşınmadan, hareket etmeden ve ağzını açmadan yalnızca onlara baktı.</p><p class="calibre9">Hafifçe esen rüzgâr karşı parktan yaldızlı bir paket kâğıdını yerde sürükleyerek getirdi. O anda kâğıdın yeri kazır gibi geçişi ve pizza kamyonetinin motorunun gevşek pistonlarının cızırtılı çalışması tek duyulan sesler oldu.</p><p class="calibre9">Col'ün bilgiççe gülümsemesi solmaya başlamıştı.</p><p class="calibre9">Çevresine bakınmayan Jack, "Arabaya atla, Eddie! Bir gezinti yapalım" dedi.</p><p class="calibre9">Eddie de malını bilen tavırlarla sordu, "Nereye doğru?"</p><p class="calibre9">"Balazar'ın yerine " diyen Jack dönüp bakmamıştı. Bir kez daha ellerini direksiyon simidinin üzerinde esnetti. Elindeki som altından iri bir yüzük oniks taşıyla bir dev böceğin gözü gibi kabarıklık yapıyor, sağ elinin üçüncü parmağında parıldıyordu. Çirkin adam sözünü sürdürdü, "Balazar, mallarının durumunu öğrenmek istiyor."</p><p class="calibre9">"Mallar bende.Güvencedeler."</p><p class="calibre9">"Çok iyi. Şu halde kimsenin endişelenmesine gerek bulunmuyor" diyen Jack Andolini gene çevresine bakınmamıştı.</p><p class="calibre9">Eddie, "Önce yukarı çıkmalıyım. Giysilerimi değiştirmek ve Henry ile konuşmak istiyorum" dedi.</p><p class="calibre9">Col sararmış iri dişlerini gösteren kötü bir sırıtışla gülümseyip araya girdi, "Ve uyuşturucunu da alacaksın. Bunu söylemeyi unuttun. Oysa elinde hiç uyuşturucu yok, değil mi, küçük arkadaş?"</p><p class="calibre9">Eddie'nin kafasının içindeki Silahşor, Bu adam 'Dad-e-çam?' der gibi vızıldıyor diye düşündü. Ve Roland ile Eddie birlikte titrediler.</p><p class="calibre9">Genç adamın titreyişini fark eden Col'un gülümseyişi daha da yayıldı. Oh işte, diyen gülümseyişte şunlar da vardı: Bu, eski iyi bir uyuşturucu düşkünü davranışı. Seni bir an olsun düzeldi mi diye merak etmiştik, Eddie.</p><p class="calibre9">"Oraya niçin gideceğiz?" diye Eddie bir kez daha sordu.</p><p class="calibre9">"Bay Balazar siz adamlarının temiz bir yerde bulunduklarından emin olmayı istiyor" diyen Jack gene çevresine bakınmıyordu. Böyle bir adamdan beklenmeyen şekilde bir noktaya bakarak dünyayı gözetliyordu. Ekledi, "Herhangi bir kişinin çıkıp sizin yerinize gelmesi durumuna karşı, kuşkusuz."</p><p class="calibre9">Col, "Sözgelişi, Federal arama izni olan kişiler gibi" derken yüzü gevşek ve çok bilmiş bir ifade taşıyordu. Şu anda Eddie'nin kafasının içindeki Roland da bir gülümseyişi bu denli azarlayıcı ve umarsız sırıtış şekline sokan sararmış, çürük dişlere yumruk atma isteğini duyumsuyordu. Duygularındaki oybirliği genç adamı biraz neşelendirmişti. Col Vincent sözünü şöyle sürdürdü, "Balazar duvarlarınızı silmek ve halılarınızın tozunu almak için buraya bir temizleme ekibi gönderdi. Bunun için seni bir tek sent borçlandırmayacak, Eddie."</p><p class="calibre9">Şimdi bende ne türden uyuşturucu bulunduğunu soracaksın diyordu Col'ün gülümseyişi. Oh, evet. Şimdi soracaksın, Eddie oğlum benim. Çünkü şekerciyi sevmeyebilirsin ama şekerlemeni çok seviyorsun, öyle değil mi? Ve şimdi, Balazar'ın senin özel zulandaki değerli malını alıp götürdüğünü biliyorsun.</p><p class="calibre9">Ani düşünce hem çirkin hem de korkutucu olarak Eddie'nin aklında şimşekler gibi çaktı. Eğer evinde gizli bir köşeye sakladığı değerli malı, uyuşturucusu gitmişse?...</p><p class="calibre9">Genç adam birdenbire, "Henry nerede?" diye sordu. Öyle haşin bir tavırla sormuştu ki, Col şaşırarak geriye doğru çekildi.</p><p class="calibre9">Sonunda Jack başını çevirdi. Sanki pek seyrek olarak yaptığı bir hareketmiş ve büyük enerji harcamalarına neden olacakmış gibi ağır ağır çevirmişti başını. Neredeyse kalın boynunun içinde yağsız kalmış menteşelerin sesi duyulacaktı.</p><p class="calibre9">"Ağabeyin emin yerde" diyen Jack kafasını gene özgün durumuna ağır hareketlerle çevirdi.</p><p class="calibre9">Eddie pizza kamyonetinin yanında ayakta duruyor, kafasında birbiriyle çarpışan fikirlerin etkisiyle boğuluyormuş gibi oluyordu. Şu ana değin yatıştırmada başarılı olduğu uyuşturucu alma gereksinimi birdenbire artıp dayanılmaz şekle girmişti. Mutlaka uyuşturucu almalıydı. Yalnızca uyuşturucu madde alarak düşünebilir ve kendisini kontrol altında tutabilirdi.</p><p class="calibre9">Kafasının içindeki Roland kükredi, Vazgeç ondan şimdi! Bu ses öyle yüksek çıkmıştı ki, Eddie ürküp şaşırdı. (Ve Col yanlışlıkla genç adamın acıyla yüzünü buruşturuşunu uyuşturucu düşkünü davranışlarında bir aşama daha kabul edip yeniden gülümsemeye başladı.)</p><p class="calibre9">Eddie'nin kafasındaki ses, Vazgeç ondan şimdi! Tüm gereksindiğin lanet olası kontrolü ben sağlayacağım! diyordu.</p><p class="calibre9">Sen beni anlamıyorsun! O, benim ağabeyim! O, benim lanet olası erkek kardeşim! Balazar erkek kardeşimi alıp götürmüş!</p><p class="calibre9">Sanki hiç duymadığım bir şeyden söz edermiş gibi konuşuyorsun. Erkek kardeşin için korkuyor musun?</p><p class="calibre9">Oh, evet! Tanrı'm!</p><p class="calibre9">Onların bekledikleri de bu. Ağla. Çocuklar gibi ağla ve yakın. Uyuşturucu madde iste onlardan. Eminim ki, bunları yapmanı bekliyorlar. Eminim ki, bu tepkiyi senden alacaklar. Bütün bunları yap, onların senden beklediklerini yap. Tüm korkuların için bir mazeret olacak bunlar sanırım.</p><p class="calibre9">Ne demek istediğini anlayamıyorum.</p><p class="calibre9">Demek istiyorum ki, korkak bir adam olduğunu onlara gösterirsen değerli kardeşini ölüme kadar götürürsün. Yoksa istediğin bu mu?</p><p class="calibre9">Tamam, serinkanlı olacağım. Sana öyle gelmeyebilir ama serinkanlı olacağım.</p><p class="calibre9">Göstereceğin davranışa bu adı mı veriyorsun? Pekiyi, şu halde evet. Serinkanlı ol.</p><p class="calibre9">"Aramızdaki anlaşmanın yürüyüş şekli bu değildi" diyen Eddie şimdi Col'u atlayıp doğrudan Jack Andolini'nin kıllı kulağına sesleniyordu. "Bu, benim Balazar'ın mallarına özen gösterişim ve başkasının beş adı birden vereceği bir sorgulamada benim ağzımı bile açmayışımın karşılığı olacak bir davranış şekli değil."</p><p class="calibre9">Jack bir kez daha çevresine bakmadan konuştu, "Balazar, erkek kardeşin kendisiyle birlikte bulunursa daha çok güvencede olacağını düşündü. Onu koruyucu bir tutuklama altına aldı."</p><p class="calibre9">"O halde iyi" diyen Eddie ekledi, "Balazar'a benim tarafımdan teşekkür et. Geri geldiğimi, malların güvencede olduğunu benim Henry'e, onun her zaman bana özen gösterdiği gibi bakabileceğimi söyle. Altı küçük paket malı alacağımızı, Henry eve dönünce malı onunla paylaşacağımı ve sonra arabaya binip kente ineceğimi ve anlaşmaya göre malı kendisine teslim edeceğimi patronuna anlat. Aynen, başta konuştuğumuz şekilde olacak bunlar..."</p><p class="calibre9">"Balazar seni görmek istiyor, Eddie" diyen Jack'ın sesi bağışlamasız ve sert çıkıyordu. Başını çevirmeden sözünü sürdürdü, "Haydi durma, kamyonete atla!"</p><p class="calibre9">"Kamyonetini güneş görmeyen bir yerine sok, anasını beceren (!) adam!" diyen Eddie oturduğu evin girişine doğru yürüdü.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">8</span></p><p class="calibre3" style="margin:0pt; border:0pt; height:1em"> </p><p class="calibre9">Yürüyeceği yer kısa bir uzaklıktaydı ama daha yarı yola gelmişti ki, Andolini'nin güçlü eli felç edici bir kavrayışla kolunun üst kesimini kavradı. Adamın soluğu bir boğanınki gibi Eddie'nin ensesini yakıyordu. Çirkin adama dönüp bakarsınız bu hareketi tam zamanında yapmış olmanın huzuruyla kendi kendine gülümsediğini sanırdınız. Sanki eli bir kapının kolunu açmak üzere tokmağı yukarı çevirmiş gibi hareket etmişti.</p><p class="calibre9">Eddie arkasını döndü.</p><p class="calibre9">Roland, Serinkanlı ol, diye fısıldadı.</p><p class="calibre9">Eddie, Olacağım diye karşılık verdi.</p><p class="calibre9">"Bu sözlerinden ötürü seni öldürebilirdim" diye konuşan Jack Andolini ekledi, "Kimse bana kıçıma (!) neyi sokacağımı söyleyemez! "Özellikle senin gibi küçük uyuşturucu tutkunları bunu söyleyemezler."</p><p class="calibre9">Eddie dönüp çirkin adama, "Bok'u (!) öldür sen, pislik!" diye bağırdı. Ancak bu hesaplı, serinkanlı bir bağırıştı. Eğer dikkatle dinlenirse ve üzerinde düşünülürse bunun serinkanlı bir bağırış olduğu anlaşılırdı. Sanki genç adam sesini çevreye duyurmak istiyor gibiydi.</p><p class="calibre9">İki adam ilkbaharın sonunda bir günün akşam güneşi kızıllıkları içinde batmak üzereyken çevreye yaydığı altın renkli ışıklar altında Bronx'da yeni iskan alanında bulunan Co-Op binasının girişinde duruyorlardı. Binadaki insanlar Eddie'nin bağırışını ve özellikle öldür! sözcüğünü duymuşlardı. Ancak bunun üzerine eğer radyoları açıksa sesini yükseltmiş, kapalıysa radyolarını açıp sesini olabildiğince yükseğe ayarlamışlardı. Çünkü böylesi, onlar için daha iyi ve güvenliydi.</p><p class="calibre9">Eddie bağırarak ekledi, "Rico Balazar sözünü tutmadı! Ben, onun için taraf tuttum ama o benim tarafımı tutmadı! Bu yüzden sana kıçına sok (!) diyorum, ona da lanet olası kıçına sokun (!) derim. Bu durumda herhangi birine de kıçına soksun (!) diyebilirim!"</p><p class="calibre9">Andolini genç adama sabit bakışlarla bakıyordu. Gözleri öyle kahverengi görünüyordu ki, bu renk gözlerinin saydam tabakasına da sızıp orayı de eski bir parşömen kâğıdının sarı rengine boyar gibiydi.</p><p class="calibre9">Genç adam bağırışını sürdürüyordu: "Eğer sözünü tutmazsa Başkan Reagan'a da kıçına soksun (!) derim!"</p><p class="calibre9">Bütün bu bağırışlar binanın tuğla ve beton duvarlarında emilip yutuldu. Genç adamı duyan tek kişi; Yüzü, bembeyaz şortu, fanilası ve lastik ayakkabılarıyla tam bir zıtlık oluşturan kapkara tenli bir zenci çocuk sokağın karşı tarafındaki basketbol alanında ayakta durmuş onları izliyordu. Oğlanın basket topu dirseği ile bedeni arasında sıkıştırılmış, durumdaydı.</p><p class="calibre9">Son bağırışlarının yansıması da gidince Andolini genç adama, "Söyleyeceklerini bitirdin mi?" diye sordu.</p><p class="calibre9">Eddie tümüyle normale dönmüş bir sesle, "Evet" diyerek yanıtladı.</p><p class="calibre9">"Tamam" diyen Andolini maymunlarınkine benzeyen parmaklarıyla kavradığı genç adamın kolunu bırakıp gülümsedi... Ve o gülümseyişiyle aynı anda iki şey belli oldu: Birincil olarak, adamda insanı savunmasız bırakan bir çekicilik göründü. İkincil olarak ise, adamın ne denli zeki olduğu anlaşıldı. Ne kadar da tehlikeli bir zekâydı bu ? Çirkin dev, "Şimdi yola çıkalım mı ?" diye sordu.</p><p class="calibre9">Genç adam parmaklarıyla saçlarını tarar gibi yaptı. Sonra ellerini çapraz tutarak bir an iki kolunu birden kaşıyıp konuştu, "Bence de gitsek iyi olacak. Çünkü böyle bağırmamla bir yere varamayacağız."</p><p class="calibre9">"Tamam" diyen Andolini başını çevirmeden ve ses tonunu yükseltmeden ekledi, "Şu anda kimse bir şey söylemedi ve hiç kimse başkasını aşağılamadı. Haydi kamyona atla, sersem kafa!"</p><p class="calibre9">Bu arada Col Vincent kamyonetten aşağı Andolini'nin açık bıraktığı kapıdan öyle hızlı inmişti ki az kalsın kapıya vurduğu kafasını patlatacaktı. Şimdi eski yerine yerleşirken kafasını oğuşturuyor ve surat asıyordu.</p><p class="calibre9">Jack Andolini akılcı bir tavırla konuştu, "Gümrükçüler sana el koyunca anlaşmanın değişeceğini anlamalısın. Balazar büyük adamdır. Korumak zorunda olduğu çıkarları ve adamları var. Onlardan biri de, senin ağabeyin Henry. Bunları bir saçmalık mı sanıyorsun? Eğer öyle sanıyorsan şimdi Henry'nin nasıl olduğunu da düşünmelisin."</p><p class="calibre9">"Henry iyidir" diyen Eddie duyduğu endişeyi ortaya vurduğunu biliyordu. Kendi sesinde bunu duyarken kuşkusuz Andolini de durumu anlamıştı. Son zamanlarda Henry sürekli aldığı uyuşturucunun etkisi altında hep başı öne eğik durumda oluyordu. Gömleğinde sigara yanıklarıyla oluşan lekeler peydahlanmıştı. Evde besledikleri kedileri için mama kutusunu elektrikli açacakla açarken elini kesmişti. Eddie elektrikli kutu açacağı ile insanın elini nasıl yaralayabileceğim bilemiyordu. Oysa Henry bunu başarmıştı işte. Bazen mutfak masası Henry'nin temizlemeyip bıraktıkları ile çöp içinde kalıyor ya de Eddie o çıktıktan sonra banyo lavabosunda sigara izmaritleri buluyordu.</p><p class="calibre9">Genç adam ağabeyini görünce şöyle diyecekti: Henry, bunlara dikkat et. Durum giderek kontrolünden çıkıyor. Sen yıkıma uğramış durumda çevrede dolanıyor ve başına gelecekleri bekliyorsun.</p><p class="calibre9">Bunun üzerine Henry şöyle karşılık verecekti: Tamam, küçük kardeş! Canını üzme, terleme, ben en kısa zamanda her şeyi kontrol altına alacağım.</p><p class="calibre9">Oysa, Henry'nin kül gibi sararmış yüzünü ve ateşten tutuşmak üzere olan gözlerini görünce Eddie ağabeyinin kendisini bir kez daha kontrol edemeyeceğini çok iyi anlıyordu.</p><p class="calibre9">Sonunda genç adamın ağabeyine söylemek isteyeceği sözler şunlar olacaktı: Henry, senin içinde öleceğin odayı arar gibisin. Bana öyle geliyor. Hemen bu lanet olası durumu bırakmanı istiyorum! Çünkü sen ölürsen ben ne için yaşayacağım?</p><p class="calibre9">"Henry hiç de iyi değil" diyen Andolini sözlerini şöyle sürdürdü, "Ağabeyin kendisine göz kulak olacak birisine gereksiniyor. Bilinen şarkıda ne deniyordu? İşte onun gibi Henry birisine muhtaç. Sorunlu sular üzerinde bir köprüye gereksiniyor. Henry'nin muhtaç olduğu şey bu: Sorunlu sular üzerinde bir köprü. II Roche ağabeyin için böyle bir köprü olacak."</p><p class="calibre9">Genç adam, II Roche lanet olası bir köprüdür, diye düşündü. Ama, yüksek sesle yalnızca şunları sordu; "Henry'nin bulunduğu yer orası mı? Ağabeyim Balazar'ın yerinde mi?"</p><p class="calibre9">"Evet"</p><p class="calibre9">"Eğer mallarını verirsem, Balazar Henry'i bana verecek mi?"</p><p class="calibre9">"Evet. Üstelik senin mallarını da verecek," diyen Andolini ekledi, "Bunu unutma."</p><p class="calibre9">"Şu halde, anlaşma normale dönüyor, ha?"</p><p class="calibre9">"Doğru."</p><p class="calibre9">"Şimdi bana gerçekte neler olacağını söyle. Haydi, Jack. Bana olacakları söyle. Bana doğrudan bakan bir yüzle bunu yapıp yapamayacağını görmek istiyorum. Eğer bana doğrudan bakan bir yüzle söylersen burnunun ne kadar büyüyeceğini görmeyi de isterim."</p><p class="calibre9">"Seni anlayamıyorum, Eddie."</p><p class="calibre9">"Kuşkusuz anlıyorsun. Balazar, benim mallarını aldığımı düşünüyor, öyle değil mi? Öyle düşünüyorsa aptal olmalı ve ben Balazar'ın aptal olmadığım biliyorum."</p><p class="calibre9">"Balazar'ın ne düşündüğünü bilemem" diyen Andolini sakin bir sesle konuşuyordu, "Benim görevim onun ne düşündüğünü bilmek değil. O, Adalar'dan ayrıldığında malın sende olduğunu, gümrükçülerin seni yakaladıklarını ve sonra salıverdiklerini biliyor. Şimdi buradasın ve patrona gitmek istemiyorsun. Balazar, malının bir yerlerde olduğunu biliyor."</p><p class="calibre9">"Ve Balazar, gümrük görevlilerinin bir dalgıcın ıslak giysileri gibi üzerime yapıştıklarını da bilmeli. Çünkü sen bunu biliyorsun ve kamyonetin telsiziyle ona şifreli bir mesaj gönderdin. Örneğin, 'Çifte peynir geldi, ançuezleri tutun' gibi. Doğru değil mi, Jack?"</p><p class="calibre9">Andolini bir şey demeden sakin bakışlarla baktı.</p><p class="calibre9">"Sen yalnızca Balazar'a zaten bildiği bir şeyi söylüyordun. Sanki önce görmüş olduğun bir resimdeki noktalan birbirine yapıştırır gibiydin."</p><p class="calibre9">Şu anda yavaş yavaş portakal rengine dönen güneş ışıklarının altında Andolini gene bir şey demiyor ve sakin tavırlarla dikiliyordu.</p><p class="calibre9">"Balazar, gümrükçülerin beni saptadıklarını ve izlediklerini düşünüyor. Onlarla anlaştığımı sanıyor. Onu gerçekten kınamıyorum. Bu düşüncelerine neden olmasın? derim. Eroin kullanan biri her şeyi yapabilir, değil mi? Sen de şimdi üzerimde bir verici tel var mı diye kontrol etmek istersin, öyle değil mi, Jack?"</p><p class="calibre9">"Üzerinde öyle bir telin olmadığını biliyorum" diyen Andolini ekledi, "Kamyonette aygıt var. Aynasızların takım taklavatı gibi bir şey bu. Kısa dalga radyo yayımlarını yakalıyor. Bunun sayesinde senin federal polislere haber vermediğini biliyorum.</p><p class="calibre9">"Evet, şu halde?"</p><p class="calibre9">"Kamyonete binip kente gidecek miyiz şimdi?"</p><p class="calibre9">"Başka seçeneğim var mı?"</p><p class="calibre9">Kafasının içindeki Roland, Hayır yok diyerek araya girdi.</p><p class="calibre9">Andolini, "Hayır" dedi.</p><p class="calibre9">Eddie kamyonete doğru yürüdü. Caddenin öteki tarafındaki basket toplu çocuk şimdi de orada dikiliyordu. Gölgesi bir uzay roketi servis iskelesi gibi uzamıştı.</p><p class="calibre9">Ona seslenen Eddie, "Buradan uzaklaş, be çocuk!" diyerek uyarısını sürdürdü, "Sen burada değildin, hiç kimseyi ve hiçbir şeyi görmedin, tamam mı? Haydi, siktir ol (!) şimdi."</p><p class="calibre9">Çocuk koşarak oradan kaçtı.</p><p class="calibre9">Col sırıtıyordu.</p><p class="calibre9">Eddie ona, "Yana kay bakalım, şampiyon" dedi.</p><p class="calibre9">"Sen ortada otursan iyi olacak, Eddie."</p><p class="calibre9">Genç adam bir kez daha, "Yana kay" diye konuştu. Col ona ve sonra Andolini'ye baktı. O sırada Andolini yerine oturmuş yanındaki kapıyı çekip kapatmış ve sanki izinli günündeki bir Buda heykeli gibi ileriye doğru bakıyor ve onların arabada oturma yerini seçme anlaşmalarını kendilerinin yapmalarını ses çıkarmadan bekliyordu. Col bir kez daha Eddie'ye bakıp koltuğun üzerinde yana kaymaya karar verdi.</p><p class="calibre9">New York'a doğru yola çıktılar. Eddie'nin kafasının içindeki Silahşor, sabit bakışlarla ve şaşkınlıkla çevredeki kule şeklindeki ince binalara, nehrin üzerine çelikten örümcek ağı gibi aşan köprülere, insan eliyle yapılmış böceklere benzeyen havadaki uçaklara bakıyor ve şimdi de Kule'ye doğru yola çıkmış olduklarını bilmiyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">9</span></p><p class="calibre3" style="margin:0pt; border:0pt; height:1em"> </p><p class="calibre9">Andolini gibi, Enrico Balazar da Eddie Dean'ın Federal ajanlar için çalıştığını yalnızca düşünmüyor, tıpkı Andolini gibi bunu kesin olarak biliyordu.</p><p class="calibre9">Balazar'ın ban boştu. Kapısına YALNIZCA BU GECE İÇİN KAPALI yazısı asılmıştı. Bürosunda oturan Balazar, Jack Andolini ile Col Vincent'in Dean adlı oğlanla birlikte gelmelerini bekliyordu. İki kişisel koruyucusu olan Claudio Andolini (Jack'ın erkek kardeşi) ve 'Cimi Dretto kendisiyle birlikteydiler. Koruyucular, Balazar'ın geniş çalışma masasının solundaki kanepede oturuyor, patronlarının oluşturduğu büyük yapıyı büyülenmiş gibi seyrediyorlardı. Büronun kapısı açıktı. Kapının dışında kısa bir koridor vardı. Koridor sağa doğru barın arka tarafına ve ilerde, makarnalı yemeklerin hazırlandığı küçük mutfağa doğru uzanıyordu. Koridorun solunda muhasebecinin bürosu ile barın deposu bulunuyordu. Muhasebecinin bürosundaki üç "kibar bay" (adamlar, çevrede böyle tanınıyorlardı) şimdi Henry Dean ile saçma bir izleme oyunu oynuyorlardı.</p><p class="calibre9">"Tamam" diyen George Biondi sözünü şöyle sürdürüyordu; "İşte sana kolay bir soru, Henry. Henry? Burada mısın, Henry? Yere in Henry. Dünya insanları sana gereksiniyorlar. İçeri gel, Henry. Bir kez daha sesleniyorum: İçeri gel, Henry. Bir kez daha sesleniyorum: İçeri gel, Henry..."</p><p class="calibre9">"Buradayım, buradayım" diye yanıt veren Henry'nin sesi, sözcükleri ağzından kaydırır gibi cansız çıkıyordu. Şimdi de uyuduğu halde kendisini beş dakika daha rahat bırakması için karısına uyanık olduğunu söyleyen bir koca gibi konuşmuştu.</p><p class="calibre9">"Tamam. Bu kez soru türü Sanat ve Eğlence dalından. Soru şu.... Henry? Lanet olası kafanı öne devirip durma!"</p><p class="calibre9">Henry yakınır gibi bağırdı, "Eğmiyorum kafamı!"</p><p class="calibre9">"Tamam. Soru şu: William Peter Blatty'nin başkent Washington'un banliyölerinde geçen ve konusu genç bir kıza şeytanın sahip oluşuyla ilgili olan ünlü romanının adı nedir?"</p><p class="calibre9">"Johny Cash."</p><p class="calibre9">Triks Postino, "Hey Tanrı'm!" diye söylendi, "Sen her soruya bu yanıtı veriyorsun!" Johnny Cash, her lanet olası soruya bu yanıtı veriyorsun!"</p><p class="calibre9">"Johny Cash her şeydir" diye konuşan Henry pek ciddiydi. Bir an için uyuşturucu düşkünü adamın duyumsadığı şaşkınlık açık seçik ortaya çıkmıştı... Daha sonra yüksek sesli kahkahalar yalnızca üç kibar bayın bulunduğu bürodan değil, Balazar'ın yanındaki koruyuculardan da yükseldi.</p><p class="calibre9">Ancak gülmesini hemen kesen 'Cimi sordu, "Kapıyı kapatmamı ister misiniz, Bay Balazar?"</p><p class="calibre9">"Hayır, her şey yolunda" diyen Balazar ikinci kuşaktan Sicilyalıydı. Oysa, aksanında ne yabancılık ne de öğrenimini sokaklarda tamamlamış bir kişinin İngilizce'si işitiliyordu. Bu işlerde çalışan pek çok çağdaşının tersine Balazar liseyi bitirmişti. Aslında, dahasını da yapmış ve New York Üniversitesinde iki yıl Ticaret Fakültesi'ne devam etmişti. İş yöntemlerine benzer şekilde sesi de sakin ve kültürlü bir Amerikalı gibi çıkıyor, bu da Jack Andolini'nin fiziksel görünüşü gibi aldatıcı oluyordu. Balazar'ın temiz ve aksansız Amerikalı konuşmasını işitenler başlangıçta şaşırıyor, sanki karnından iyi konuşan bir vantriloğu dinliyormuş gibi oluyorlardı. Aslında Balazar herhangi sıradan düzeyde beyin sahibi bir kişinin erdemli oluşundan daha çok doğru yerde ve doğru zamanda bulunuşuyla başarılı olarak ortaya çıkan bir çiftçi, bir meyhaneci ya da ikinci derecede bir Mafia üyesini akla getiriyordu. Bir önceki kuşağın "Bıyık Pete" diye adlandıracakları kişilere benzemekteydi. Çiftçiler gibi giyinen şişman bir adamdı. Bu akşam yakası açık, beyaz, sade bir gömlek (kollarının altında yayılan leke izleri bulunuyordu) ile kabarık kumaştan gri renkli bir pantolon giyinmişti. Çorapsız ayaklarındaki kahverengi mokasen pabuçları o denli eskiydi ki, ayakkabıdan çok terliğe benziyorlardı. Adamın ayak bileklerinde mavi ve mor renkli varisli damarlar görünüyordu.</p><p class="calibre9">'Cimi ile Claudio şimdi büyülenmiş gibi onu seyrediyorlardı.</p><p class="calibre9">Eskiden Balazar'a Kaya anlamına gelen // Roche derlerdi. Şimdi de çok eski arkadaşları onu aynı adla çağırıyordu. Enrico Balazar diğer işadamlarının not defterlerini koyduğu yere, çalışma masasının sağ köşesine her zaman üç deste iskambil kâğıdı koyardı. Ancak bu kâğıtlarla kumar ya da oyun oynamazdı.</p><p class="calibre9">İskambillerle yapı yapardı.</p><p class="calibre9">İki iskambil kartını alıp birbirlerine bir kenarlarından dayayarak orta çizgisi olmayan bir A harfi oluştururdu, sonra böyle bir A şekli daha yapardı. İki A'nın üzerine bir tek kart koyarak evin çatısını oluşturuyordu. Daha sonra birçok A harfi yapar ve çalışma masasının üzerini kağıttan evlerle dolana değin bunu sürdürdü. Eğilip baksanız bunların üçgen bal peteklerine benzediğini görürdünüz. 'Cimi bu evlerin yıkıldığım yüzlerce kez görmüştü. (Claudio da zaman zaman bu olayı görürdü ama çok daha az görmüştü çünkü 'Cimi'den otuz yaş gençti. 'Cimi emekliye ayrılıp karısıyla birlikte çekileceği ve tüm zamanını bahçesine ayıracağı Kuzey New Jersey'deki küçük çiftliğin hayalini kuruyordu... Orada 'Cimi kaynanasından değil ama karısından daha uzun yaşamayı umut ediyordu. Çünkü uzun yıllar önce kaynanasından daha uzun yaşama umudunu bırakmıştı. Babası her zaman İngilizce'ye şöyle çevrilebilecek bir söz söylerdi: "Tanrı her gün ensenize işer ama sizi yalnızca bir kez boğar." 'Cimi, babasının Tanrı için çok iyi bir kişi olduğunu söylediğinden tümüyle emin olamadan, bu iki kadından hiç değilse birinden daha uzun yaşayacağını umut ediyordu.)</p><p class="calibre9">Ancak 'Cimi, Bay Balazar'ın kağıttan evleri sinir bozukluğuyla bilerek bozduğunu birkaç kez görmüştü. Çoğu kez yandaki odada birisinin kapıyı hızla çekerek ve gümbürterek kapaması ya da bardaki otomatik, parayla çalışan pikabın tiz sesinin pek yüksek sesle açılması yüzünden Balazar'ın ('Cimi onu Chester Gould'un komik karikatür dizilerindeki gibi Patron anlamına gelen Da Boss adıyla adlandırırdı) saatlerini harcayarak kurduğu görkemli yapıları kendisinin yıktığı olmuştu. Bir seferinde ('Cimi bu öyküyü her tanıdığı kişiyi içermek üzere belki de beş bin kez anlatmıştı) Da Boss kağıttan yıkıntıya bakıp, "Görüyor musun 'Cimi?" demiş ve eklemişti, "Yoldaki kazada ölen çocuğu için Tanrı'ya lanet okuyan her anne; fabrikadan kovulup işsiz kalan ve gene lanetler okuyan her baba; acılar çekmek üzere doğmuş her çocuk için yanıt budur. Yaşamlarımız benim kurduğum evler gibidir. Bazen bir nedenle, bazen hiçbir neden olmaksızın yıkılırlar."</p><p class="calibre9">Carlo 'Cimi Dretto insanlık koşullarına ilişkin bu sözleri yaşamında duyduğu en derin ifadeler olarak düşünürdü.</p><p class="calibre9">Balazar'ın yaptığı bu tür kâğıt evlerin bir kez asap bozukluğuna neden olacak şekilde yıkılışı on iki, belki de on dört yıl önce olmuştu. O gün, bir adam gelip içki alemiyle ilgili olarak Balazar'a sorular sormuştu. Adamın hiçbir iyi niteliği ve tavırları bulunmuyordu. Yılda bir kez banyo yaparmış gibi pek pis kokmaktaydı. Adam, saldırgandı. Uyuşturucu değil ama çok miktarda içki almıştı. İçkinin de neden olduğu saldırganlıkla Da Boss'un çalışma masasına kadar gelişi sanki bir şaka gibiydi. Sarhoş adam, Balazar'a "Bir dilek tut!" diye bağırmış, Da Boss onu sakinleştirmeye çalışmıştı. Ve sonra, kızıl dalgalı saçlı ve yüzü de veremliler kadar beyaz olan sarhoş adam, küçük bir çocuğun doğum günü pastasındaki mumları üfleyerek söndürüşü gibi eğilmiş ve Da Boss'un masasına olanca gücüyle yumruk atmıştı. Bunun üzerine Balazar'ın kurduğu evler yıkılmış iskambil kâğıtları her tarafa saçılmıştı. Bay Balazar çalışma masasının sol üst gözünü çekip sarhoşun kafasına bir kez ateş etmişti. O anda Bay Balazar'ın yüz ifadesi hiç değişmemişti.</p><p class="calibre9">'Cimi ile dört yıl kadar önce bir kalp krizi sonucu ölen Truman Alexander vurulan sarhoşu Conneticut eyaletinde Sedonville kentinin varoşlarındaki bir çiftliğin kümesinin altına gömdükten sonra Balazar 'Cimi'ye, "Böyle şeyleri insanlar yapar, Tanrı onları yıkar. Tamam mı, köylü arkadaş?" demişti.</p><p class="calibre9">"Evet, Bay Balazar" diyen 'Cimi patronunu onaylamıştı.</p><p class="calibre9">Balazar da başını eğip onaylamış, duruma memnun olmuştu. Sonra sormuştu, "Dediğim gibi yaptınız mı? Adamı tavukların ve ördeklerin üzerine pisleyeceği bir yere gömdünüz mü?"</p><p class="calibre9">"Evet."</p><p class="calibre9">"Pek iyi olmuş!" diyen Balazar çalışma masasının sağ üst gözünden yepyeni bir iskambil destesi çıkarmıştı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">10</span></p><p class="calibre3" style="margin:0pt; border:0pt; height:1em"> </p><p class="calibre9">Balazar, sorgulamada her şeyin nasıl geçmesi gerektiğini biliyordu.</p><p class="calibre9">Federal ajanlar Eddie'den kuşkulanmışlardı. (Belki de başlangıçta Eddie'yi bu işe göndermek hataydı. Olasılıkla kendi içgüdüleri Balazar'ı yanıltmıştı. Eddie kendisine işe öyle uygun, öylesine kusursuz görünmüştü ki... Balazar'ın amcası, onun işinde amcası için çalıştığı günlerde bir gün her kuralın bir ayrıcalığı olabileceğini ama bu işte ayrıcalık olmayacağını söyler ve kuralı şöyle söylerdi: "Hiçbir zaman uyuşturucu kullanan birisine güvenme." Amcası böyle konuştuğunda Balazar yanıt verememişti. Çünkü, on beş yaşındaki bir çocuk konuşamaz yalnızca kendisine söyleneni benimserdi. Oysa o gün özel olarak en doğru kuralların bile bir ayrıcalığı olabileceğini düşünmüştü.)</p><p class="calibre9">Balazar düşündü: Eğer amcan Tio Verone yaşamış olsaydı sana güler ve şöyle derdi: Rico, sen her zaman kendi yararın söz konusu olduğunda pek kurnazsın. Oyunun kurallarını biliyorsun. Ağzını gereksiz yere açmıyorsun. Ama gözlerinde kibirli, kendini beğenmiş bakışlar bulunuyor. Her zaman ne denli kurnaz olduğunu biliyor ve sonunda bildiğin gibi kendi kazdığın gurur çukuruna düşüyorsun.</p><p class="calibre9">Bir A şekli daha yaptı ve üzerine enlemesine bir kart koydu.</p><p class="calibre9">Adamlar, Eddie'yi içeri almış, bir süre orada tutmuş ve sonra salıvermişlerdi.</p><p class="calibre9">Balazar da, Eddie'nin ağabeyi Henry'i tutuklamış ve saklamıştı. Bu da, genç adamı buraya getirmeye yeterli olacaktı...Ve kendisi, genç adamı görmek istiyordu.</p><p class="calibre9">Eddie'yi görmek istiyordu. Çünkü o, sorgulamada yalnızca iki saat kalmıştı ve bu yanlış bir durumdu.</p><p class="calibre9">Üstelik genç adamı 43.Cadde'de değil de Kennedy havalimanında sorgulamışlardı. Bu da pek yanlış bir durumdu. Anladın mı, Eddie'nin kokainin çoğunu ya da tamamını kurtardığı demek oluyordu.</p><p class="calibre9">Acaba kurtarabilmiş miydi?</p><p class="calibre9">Balazar düşünüyor, durumu merak ediyordu.</p><p class="calibre9">Eddie'nin ağabeyi Henry fazla uyuşturucu almak yüzündeni hayalete dönmüştü. Oysa Eddie şimdi de zeki, kurnaz ve dayanıklıydı. Eğer ağabeyine benzemiyorsa iki saatte pes etmezdi.</p><p class="calibre9">Bu çocukta çelik bir yan vardı.</p><p class="calibre9">Ama, gene da onu neden 43. Cadde'ye getirmemişlerdi? Neden peşinden Posta Yönetimininkine benzeyen tek farkı arka kısmında telsiz anteninin ızgaraları bulunan bir gümrük kamyoneti göndermemişlerdi? Yoksa Eddie gerçekten mallara bir şey mi yapmıştı? Onları kurtarmış mıydı? Saklamış mıydı?</p><p class="calibre9">Uçakta malları saklamak olanaksızdı.</p><p class="calibre9">Onları kurtarmak olanaksızdı.</p><p class="calibre9">Kuşkusuz belirli cezaevlerinden kaçmak, bazı bankaları soymak ya da cezadan kurtulmak olanaksızdı. Gerçi bunları yaparılar olmuştu. Sözgelişi, Henry Houdini deli gömleğinden, kilitli kamyonlardan ve lanet olası bankaların kilitli mahzenlerinden kurtulmuştu. Ama Eddie, hokkabaz Houdini değildi.</p><p class="calibre9">Yoksa onun gibi miydi?</p><p class="calibre9">Balazar, Henry'i evinde öldürebilir, Eddie'yi Doğu Long Island caddelerinde silahla taratabilir ya da daha iyisi genç adamın işini evinde bitirebilirdi. Polisler bu durumda, iki uyuşturucu düşkününün ağabey kardeş olduklarını unutarak umutsuz durumda birbirlerini öldürmüş olduklarını düşünebilirdi. Ancak bu durumda pek çok soru yanıtsız kalacaktı.</p><p class="calibre9">Kendisi yanıtları burada alacak, geleceğe hazırlanacak ya da merakında doyuma ulaştıktan sonra aldığı yanıtlara göre iki adamı da burada öldürecekti.</p><p class="calibre9">Aldığı birkaç yanıt ile iki uyuşturucu düşkünü daha az olacaktı. Biraz kazanç ve büyük bir zarar demek oluyordu bu.</p><p class="calibre9">Öteki odada adamları gene oyun oynuyorlardı. George Biondi, "Tamam, Henry" diyor ve ekliyordu, "Şimdi dikkatli ol. Çünkü bu seferki soru şaşırtmalı. Soru dalı, Coğrafya ve soru da şöyle: Kanguruların doğal yaşam içinde bulundukları tek anakara hangisidir?"</p><p class="calibre9">Suskun bir duraklama oldu.</p><p class="calibre9">Bunu Henry'nin, "Johnny Cash" yanıtı ve ardından kulakları sağır eden bir kahkaha seli izledi.</p><p class="calibre9">Sanki oda duvarları titrer gibi oldular.</p><p class="calibre9">'Cimi oturduğu yerde gerildi. Balazar'ın kartlardan yaptığı evinin (eğer Tanrı ya da evreni O'nun adına yöneten güçlü kişi isterse bu bir Kule olacaktı) yıkılmasını bekledi.</p><p class="calibre9">İskambil kâğıtları biraz titrediler. Biri düşse hepsi yıkılacaktı.</p><p class="calibre9">Balazar başını kaldırıp 'Cimi 'ye gülümseyerek "Köylü arkadaş" diye seslendi ve İtalyanca konuştu; "Tanrı iyidir, Tanrı kötüdür. Zamanlar çok daralmıştır. Ve sen büyük bir keleksin!"</p><p class="calibre9">'Cimi de gülümseyerek yanıtladı, "Evet bayım. Ben büyük bir keleğim. Ama ben senin emrindeki bir keleğim!"</p><p class="calibre9">"Sen kötü bir adam değilsin, kelek!" diyen Balazar ekledi, "Kötü olan Eddie Dean!" Sonra incelikle gülümsedi ve kartlardan oluşan kulesinin ikinci katını çıkmaya başladı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">11</span></p><p class="calibre3" style="margin:0pt; border:0pt; height:1em"> </p><p class="calibre9">Kamyonet, Balazar'ın Yeri'nin önüne yaklaşırken Col Vincent rastlantısal olarak Eddie'ye bakıyordu. Ve o anda olanaksıza bir şeyi gördü. Konuşmaya çalıştı ve kendisini konuşamaz durumda buldu. Dili sanki damağına yapışmıştı. Çıkarabildiği tek ses, engellenmiş bir homurdanma olabildi.</p><p class="calibre9">Vincent, genç adamın gözlerinin kahverenginden mavi renge dönüştüğünü görmüştü.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">12</span></p><p class="calibre3" style="margin:0pt; border:0pt; height:1em"> </p><p class="calibre9">Bu kez Roland öne çıkmak için bilinçli bir karar vermemişti. Elinde silahla bir adam odaya dalınca düşünmeden oturduğu iskemleden fırlayan kişi gibi o da yerinden fırlamıştı.</p><p class="calibre9">Ateşli bir şekilde düşündü: Kule! İşte kule, Tanrı'm Gökteki Kule, Kule! Gökyüzündeki Kuleyi görüyorum! Kızıl hatlarla çizilmiş bir Kule! Cuthbert! Alan! Desmond! Kule! Ku...</p><p class="calibre9">Ancak bu kez Eddie'nin kendisine karşıt olarak değil; kendisiyle konuşmak ve umutsuzca bir şeyi açıklamak için çırpındığını duyumsadı.</p><p class="calibre9">Silahşor geriye çekildi. Umutsuzca dinliyor, evrendeki uzak bir kumsalda en büyük acıları ve en derin korkuları yaşayarak, bedeni seğirerek ve titreşerek Eddie'nin söylediklerini işitmeye çalışıyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">13</span></p><p class="calibre3" style="margin:0pt; border:0pt; height:1em"> </p><p class="calibre9">Eddie kendi kafasına... ve öteki kişinin kafasına doğru bağırıyordu: O bir tabela, yalnızca bir levha!...</p><p class="calibre9">O yalnızca bir tabela, neon lambalarından yapılmış bir şey. Düşündüğün Kule'nin ne olduğunu bilmiyorum. Ancak, burası bir bar. Balazar'ın Yeri. Adı, Eğri Kule. Adam, bu adı Pisa'daki kuleden almış! Şu da, Pisa'nın siktirici (!) eğri kulesini anımsatmak üzere yapılmış bir levha! Haydi rahatla! Onları karşı bir kez saldırma şansı elde edemeden öldürülmenizi istemezsin, sanırım?"</p><p class="calibre9">Pizza mı? diye yanıtlayan Silahşor kuşkuluydu. Bir kez daha tabelaya baktı.</p><p class="calibre9">Bir tabela ha? Evet, tamam. Şimdi görebiliyordu. Bu bir kule değil, işaret levhasıydı. Bir yana doğru eğikti ve pek çok eğik çizgi parçalarından oluşuyordu. Pek güzeldi ama hepsi bu kadardı. Roland şimdi bataklık kırmızısı ile dolu borularla yapılmış levhayı görebiliyordu. Levhanın bazı yerlerinde kırmızı renk soluklaşıyor, orada ışıklar titreşiyor ve vızıldamalar oluşuyordu.</p><p class="calibre9">Silahşor şu anda kule şeklini oluşturan boruların üzerindeki harfleri görebiliyordu. Bunlar büyük harflerdi. KULE yazısını okuyabiliyordu. Ve evet, EĞRİ yazısını da okuyordu. Gerçi baştaki üç harf iyice belirgindi ama son harfi belli belirsiz görülüyordu.</p><p class="calibre9">Evet, EĞRİ. Sorun yok. Bir levhayı görüyorsun. Bu da önemli bir şey değildir.</p><p class="calibre9">Silahşor, Evet, görüyorum, diye yanıtlarken Hükümlü'nün söylediklerine gerçekten inanıp inanmadığını merak ediyordu.</p><p class="calibre9">Şu halde rahat ol! Beni işitiyor musun! Rahat ol!</p><p class="calibre9">Roland, Yani serinkanlı mı olayım! diye sorarken her ikisi de Silahşor’un Eddie'nin kafasının içinde gülümsediğini duyumsuyordu.</p><p class="calibre9">Tamam, serinkanlı ol. İşleri benim çözümlememe izin ver!</p><p class="calibre9">İyi. Pekiyi, diyen Roland, Eddie'nin işleri çözümlemesine izin verecekti.</p><p class="calibre9">Bir süre için bu böyle olacaktı, kuşkusuz.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">14</span></p><p class="calibre9">Sonunda Col Vincent dilini damağından kurtarmayı başarabildi ve "Jack" dedi. Sesi kaba tüylü bir halı gibi hışırtılı çıkmıştı.</p><p class="calibre9">Andolini arabanın motorunu susturdu ve rahatsız olmuş gibi ona baktı.</p><p class="calibre9">Col, "Gözleri" diyebildi.</p><p class="calibre9">"Ne olmuş gözlerine?"</p><p class="calibre9">Eddie de sordu, "Evet, gözlerime ne olmuş ki?"</p><p class="calibre9">Col bir kez daha genç adama baktı.</p><p class="calibre9">Güneş batmış, havada yalnızca günün küllerini bırakmıştı. Ama, gene de ortalıkta Col'un, Eddie'in gözlerinin yeniden kahverengileştiğini görmesine yetecek kadar ışık bulunuyordu.</p><p class="calibre9">Eğer bunlar göz değil de başka şey değilseler kuşkusuz...</p><p class="calibre9">Col'ün aklının bir bölümü, Onları gördüm diye direniyordu.</p><p class="calibre9">Ama. gerçekten görmüş müydü? Col Vincent yirmi dört yaşındaydı Oysa bunun yirmi bir yılında kimse onu güvenilir bir kişi olarak görmemişti. Bazen yararlı bir insandı. Hemen her zaman yumuşak başlı, söz dinleyen bir kişiydi... Kuşkusuz, tasma kayısı kısa tutulursa böyleydi. Güvenilir bir insan mıydı? Hayır. Sonunda yalnızca Col kendi kendine inanır hale gelmişti.</p><p class="calibre9">Söylediklerine inandıramayacağını bilerek, "Bir şey yok" diye mırıldandı.</p><p class="calibre9">Andolini, "Şu halde gidelim" dedi.</p><p class="calibre9">Pizza kamyonundan indiler. Andolini sağ taraflarında, Vincent sollarında olmak üzere Eddie ve Silahşor Eğri Kule'ye doğru yürüdüler.</p><p class="calibre3" style="margin:0pt; border:0pt; height:1em"> </p><p class="calibre3" style="margin:0pt; border:0pt; height:1em"> </p><div class="mbppagebreak" id="calibre_pb_9"></div>
</body></html>
