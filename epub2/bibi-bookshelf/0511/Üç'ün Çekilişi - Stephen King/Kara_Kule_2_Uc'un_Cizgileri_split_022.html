<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 2 Üç'ün Çizgileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos964742" class="calibre1"><span class="calibre2">
</span></p><p class="calibre6"><span class="calibre2"><span class="bold">BEŞİNCİ BÖLÜM</span></span></p><p class="calibre3" style="margin:0pt; border:0pt; height:1em"> </p><p class="calibre4"><span class="calibre2"><span class="italic">Son Kez Kartlar</span></span></p><p class="calibre3" style="margin:0pt; border:0pt; height:1em"> </p><p class="calibre9"><span class="bold">1</span></p><p class="calibre3" style="margin:0pt; border:0pt; height:1em"> </p><p class="calibre9">Aradan sanki binlerce yıl geçmiş gibi Silahşor ilk kez Kara Kule'yi düşünmüyordu. Şimdi düşündüğü tek şey ağaçlar arasındaki düzlükte bulunan su birikintisine inmiş olan geyikti.</p><p class="calibre9">Sol eliyle yere düşmüş bir ağaç kütüğünün üzerine abanarak hayvanı gözetledi.</p><p class="calibre9">Et, diye düşündü. Salgılanan tükürüğü ılık ılık ağzını sulandırırken ateş etti. Ateşi izleyen saniyenin binde birlik süresince düşündü: Kaçırdım. Gitmiş. Tüm yeteneğim... kaybolup gitmiş.</p><p class="calibre9">Ama, o anda geyik cansız olarak su birikintisinin yanına düştü.</p><p class="calibre9">Kule fikri hemen Silahşor’un kafasını doldurdu. Şimdi hedefinin Tanrı tarafından kutsanmış doğru bir şey olduğunu biliyor ve elde edeceği eti, hep o eti düşünüyordu. Şu anda taşımakta olduğu tek tabancalığa silahını koydu; öğleden beri arkasına gizlenip su birikintisine belki bir hayvan gelir diye beklediği ağaç kütüğüne basıp üzerine çıktı.</p><p class="calibre9">Bıçağın kınından çıkarırken şaşkınlıklar içinde kalarak düşündü; İyileşiyorum, gerçekten iyileşiyorum.</p><p class="calibre9">Arkasında ayakta duran ve değer bilir bakışlarla kendisine bakan kadını görmemişti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">2</span></p><p class="calibre3" style="margin:0pt; border:0pt; height:1em"> </p><p class="calibre9">Deniz kıyısında üçünün bir araya geldiklerinden bu yana geçen altı gün içinde ıstakoz etinden başka bir şey yememiş ve yalnızca hafif tuzlu olan dere suyunu içmişlerdi. O günleri ateşler ve hezeyanlar içinde geçiren Roland pek az şeyi anımsıyordu. Aynı süre içinde kimi zaman Eddie'yi Albert ya da Cuthbert ve kadını hep Susan diye çağırmıştı</p><p class="calibre9">Ateşi ağır ağır düştükçe güçlenmiş ve dağlık alanda yola çıkmışlardı. Eddie, kimi zaman kadını tekerlekli sandalyesinde itiyor, kimi zaman Roland tekerlekli sandalyeye binerken genç adam kollarını sıkmadan boynuna dolayan genç kadını sırtında taşıyordu. Çoğu kez tekerlekli sandalyenin yolda itilmesi zorlaşıyor ve bu da ilerlemelerini pek ağırlaştırıyordu. Roland, Eddie'nin ne denli yorulduğunu biliyordu. Kadın da bunun farkındaydı. Oysa Eddie durumundan kesinlikle şikayet etmiyordu</p><p class="calibre9">Yiyecekleri vardı. Roland yattığı yerde ölümle kalım arasındaki savaşımını sürdürür, ateşler içinde yanar ve geçmişin insanları ile olayları arasında gidip gelirken Eddie ile kadın bol bol avlanıyorlardı. Zamanla bulundukları deniz kıyısında ıstakoza benzeyen yaratıklar azalmış ve sonunda sazlıklarla yeşil otların bulunduğu yere vardıklarında üçü de içgüdülerinin zorlamasıyla bunları yemeye başlamışlardı: Yeşil şeylere açtılar. Ağır ağır derilerindeki küçük yaralar iyileşiyordu. Bazı otlar acı, bazıları tatlıydı. Ancak tatları ne olursa olsun otları yiyorlardı. Yalnızca bir seferinde...</p><p class="calibre9">Silahşor derin bir uykudan uyanmış ve kadını çok iyi tanıdığı bir tutam otu yolarken görmüştü.</p><p class="calibre9">"Hayır! Olmaz!" diye kısık bir sesle konuştu, "Kesinlikle o ot olmaz! Ona mim koy ve hep anımsa! Kesinlikle o ot yenmez!"</p><p class="calibre9">Uzun süren bakışla kadın Silahşora baktı ve açıklama istemeden otu yere bıraktı.</p><p class="calibre9">Roland yeniden bulunduğu yere uzandı. Yanından geçtikleri tehlikenin büyüklüğünü duyumsayarak tüm bedeni buz gibi olmuştu. Bazı otlar zehirli oldukları için kendilerini öldürebilirdi. Oysa, kadının yolduğu o otlar kendilerini lanetleyecekti. Onlar şeytanotu idiler.</p><p class="calibre9">Keflex adlı ilaç Silahşorun bağırsaklarına gurultular getirmişti. Ve Roland bunun Eddie'yi endişelendirdiğini biliyordu. Ama, diğer yeşil otları yemesi şimdi durumu kontrol altına alıyordu.</p><p class="calibre9">Sonunda gerçek ormanlara vardılar ve Batı Denizi'nin sesleri, rüzgâr yalnızca sağ taraflarından estiğinde kulaklarına gelen hafif bir vınlamaya dönüştü.</p><p class="calibre9">Ve şimdi... gerçek eti bulmuş durumdaydılar.</p><p class="calibre9">Silahşor, ölü geyiğin yanına yaklaştı ve sağ elinde kalan parmaklarıyla tuttuğu bıçakla hayvanın bağırsaklarını boşaltmaya çalıştı ama başaramadı. Parmakları henüz yeterince güçlü değildi. Bıçağı daha az becerikli olan sol eline geçirdi ve geyiğin kasıklarında kaba bir yara açtı. Bıçak daha etin derinine işlemeden yaradan buharı tüten kanlar fışkırdı ve deriyi kanlar içinde bıraktı... Ancak, şimdi de kötü bir yaraydı bu. Henüz kusmalardan kurtulamamış küçük bir çocuk bile bundan iyisini başarabilirdi.</p><p class="calibre9">Sol eline, Zamanla daha becerikli olmayı öğreneceksin dedi ve yeniden kesmeye hazırlandı.</p><p class="calibre9">İki kahverengi el, Silahşor’un parmaklarına dokundu ve bıçağı ondan aldı.</p><p class="calibre9">Roland çevresine bakındı.</p><p class="calibre9">Susannah, "O işi ben yaparım" dedi.</p><p class="calibre9">"Daha önce hiç yapmış mıydın?"</p><p class="calibre9">"Hayır. Ama sen nasıl yapacağımı söylersin."</p><p class="calibre9">"Tamam."</p><p class="calibre9">"Gerçek et" diyen kadın, Silahşora gülümsedi.</p><p class="calibre9">Roland da gülümseyerek, "Evet, gerçek et" diye yanıtladı.</p><p class="calibre9">Eddie uzaktan seslendi, "Ne oluyor? Bir silah sesi duydum da..."</p><p class="calibre9">"Şükran yemeği hazırlanıyor" diyen kadın ekledi, "Sen de gel, yardım et!"</p><p class="calibre9">Daha sonra Silahşor pineklerken, başını kaldırıp gökteki parlak yıldızlara bakarken, dağlık alanda havanın temizliğini duyumsarken ve son yıllardaki en huzurlu günlerini yaşadığını düşünürken genç adamla kadın kızarttıkları geyik etini kral ve kraliçeler gibi yiyorlardı.</p><p class="calibre9">Bu arada Roland uykuya dalmış, düş görüyordu.</p><p class="calibre9">Düşünde gördüğü şey kule idi. Kara Kule'ydi.</p><p class="calibre9">Batan güneşin kan rengine boğduğu geniş ufuk parçasının üzerinde dikiliyordu. Roland, Kule'nin tuğla kabuğu içinde kalan ve kıvrıla kıvrıla yükselen merdivenlerini görmüyor ancak merdivenin yer aldığı kesimdeki basamaklarda uzanan yolu, bu yolda tanıdığı tüm kişilerin hortlaklarının basamakları tırmandıklarını ayırt edebiliyordu. Onlar yukarıya doğru, hep yukarıya doğru çıktıkça, esmekte olan sıcak ve kuru rüzgâr adım çağıran sesleri Silahşor’a getiriyordu:</p><p class="calibre9">Roland... gel... Roland...gel... gel... gel...</p><p class="calibre9">"Geliyorum" diye fısıldadı. Uyanıp doğruldu ve oturdu. Şimdi de ateşlerle yanıyormuş gibi terliyor ve titriyordu.</p><p class="calibre9">Eddie, "Roland!" diye seslendi.</p><p class="calibre9">"Evet."</p><p class="calibre9">"Ne oldu? Kötü bir düş mü gördün?"</p><p class="calibre9">"Kötü. İyi. Kara!"</p><p class="calibre9">"Kule mi?"</p><p class="calibre9">"Evet."</p><p class="calibre9">Dönüp Susannah'a baktılar. Kadın konuşmalarından rahatsız olmamıştı. Bir zamanlar adı Odetta Susannah Holmes iken Detta Susannah Walker olmuştu. Şimdi ise, üçüncü adım taşıyordu: Susannah Dean...</p><p class="calibre9">Roland, kadını inatla savaştığı ve kesinlikle kendisini koyvermediği için seviyordu. Onu ve yanı sıra Eddie'ye bir soru bile sormadan ya da dönüp geriye bakmadan feda edebileceğini bildiği için de korkmaktaydı.</p><p class="calibre9">Bu, Kara Kule için olacaktı.</p><p class="calibre9">İyi ve lanetli kule için...</p><p class="calibre9">Eddie, "İlaç alma zamanın geldi" dedi.</p><p class="calibre9">"Artık onları almak istemiyorum."</p><p class="calibre9">"İlacı al ve sus!"</p><p class="calibre9">Roland ilacı yuttu ve derisinden buz gibi ter boşandı. Geğirdi ama aldırış etmedi. Çünkü, geğirişi yediği geyik eti yüzündendi.</p><p class="calibre9">Eddie sordu, "Nereye gideceğimizi biliyor musun?"</p><p class="calibre9">"Kule'ye doğru gidiyoruz."</p><p class="calibre9">"İyi. Evet, ama" diyen genç adam, duralayıp sonra sözlerini şöyle sürdürdü, "Bu durum bana göre Teksaslı cahil bir kişinin elinde yol haritası bulunmadan ağrıyan kıçı (!) için Alaska'ya gideceğini söylemesine benziyor. Kara Kule nerede? Hangi yönde?"</p><p class="calibre9">"Bana torbamı getir."</p><p class="calibre9">Eddie torbayı eline aldı. Ama bu arada Susannah kımıldandı ve genç adam duraladı. Kamp ateşinin azalmakta olan alevlerinin yaydığı ışıklar yüzünde kırmızı düzeyler ve kara gölgeler oluşturuyordu. Kadın yattığı yerde yeniden hareketsizleşince Eddie Roland'ın yanına geldi.</p><p class="calibre9">Silahşor öbür dünyadan getirdiği mermilerle şimdi bir hayli ağırlaşmış olan torbayı karıştırdı. Bundan sonraki yaşamı için gerekli olan şeyi bulması kısa sürdü.</p><p class="calibre9">Bulduğu bir çene kemiği idi.</p><p class="calibre9">Karalar Giyinmiş Adam'ın çene kemiğiydi.</p><p class="calibre9">"Burada bir süre kalacağız" diyen Roland ekledi, "Ben iyileşinceye kadar."</p><p class="calibre9">"İyileştiğini anlayacak mısın?"</p><p class="calibre9">Silahşor biraz gülümsedi. Titremeleri diniyor ve serin gecenin hafif esintisinde teri kuruyordu. Ama şimdi de düşünde gördüğü o insanları; şövalye ile arkadaşlarını, sevgili ve düşmanlarını merdivenlerde yukarı doğru tırmanırken görüp yitirdiğini düşünüyor, ölüm ve acımasız deneyimlerden oluşan bir kan gölünün üzerinde yükselen Kule'yi aklında canlandırıyordu.</p><p class="calibre9">"İyileştiğimi ben anlamayacağım" diyerek Susannah'ı gösterip sözünü tamamladı, "Ama, o anlayacak."</p><p class="calibre9">"O zaman ne olacak?"</p><p class="calibre9">Roland, Walter'in çene kemiğini havaya kaldırarak, "Bu kemik bir zamanlar konuşmuştu" dedi.</p><p class="calibre9">Dönüp Eddie'ye baktı ve ekledi, "Bir kez daha konuşacak."</p><p class="calibre9">Genç adam dümdüz bir sesle konuştu, "Bu tehlikeli bir şey."</p><p class="calibre9">"Evet."</p><p class="calibre9">"Yalnızca senin için değil."</p><p class="calibre9">"Evet, öyle."</p><p class="calibre9">"Ben şu kadını seviyorum, arkadaşım."</p><p class="calibre9">"Evet."</p><p class="calibre9">"Eğer onu incitirsen..."</p><p class="calibre9">Silahşor, "Neye gereksiniyorsam onu yaparım" dedi.</p><p class="calibre9">"Ve bizim hiçbir önemimiz yok mu? Bunu mu söylemek istiyorsun?"</p><p class="calibre9">"Her ikinizi de seviyorum" diyen Roland genç adama bakıyordu. Eddie sönmekte olan kamp ateşinin ışığında Silahşor’un yanaklarının parıldadığını gördü. Adam ağlıyordu.</p><p class="calibre9">"Bu sözlerin benim soruma yanıt vermiyor. Sen ne olursa olsun yoluna devam edeceksin, öyle değil mi?"</p><p class="calibre9">"Evet."</p><p class="calibre9">"Sonuna kadar..."</p><p class="calibre9">"Evet, sonuna kadar gideceğim."</p><p class="calibre9">"Her ne olursa olsun, öyle değil mi?" diyen Eddie, Silahşor’a sevgi ve nefretle baktı. Şimdi umutsuz ve umarsız durumda ölmekte olan bir insanın aklına, isteklerine ve gereksinimlerine erişememiş bir insanın bakışlarıyla, arkadaşı Roland'a bakıyordu.</p><p class="calibre9">Hızla esmeye başlayan rüzgâr ağaçları inletti.</p><p class="calibre9">"Böyle konuşman aynen Henry'ninkine benziyor" diyen Eddie istemediği halde ağlamaya başlamıştı. Ağlamaktan nefret ederdi. Konuşmasını şöyle sürdürdü, "Onun da bir kulesi vardı ama rengi kara değildi. Henry'nin kulesini sana anlatmıştım. Anımsıyorsun değil mi? Henry ile erkek kardeşlerdik ve sanırım biz de bir tür Silahşorduk. Bizim Beyaz Kule'miz vardı. Henry bana bildiği tek yolla kendisini izlememi söylemişti. Ben de atımı eğerlemiştim. Çünkü Henry benim ağabeyimdi, beni anlıyorsun değil mi? Biz de oraya varmış ve Beyaz Kule'yi bulmuştuk. Ancak o kule zehirdi ve Henry'i öldürdü. Beni de öldürebilirdi. Sen, beni gördün ve o yaşamdan kurtardı. Benim lanetli ruhumu kurtardın."</p><p class="calibre9">Eddie, Roland'ı kucakladı ve yanaklarından öptü. Böylece onun gözyaşlarını tatmış oldu.</p><p class="calibre9">"Şimdi ne yapayım? Yeniden atları mı eğerleyeyim? Yoksa çıkıp o adamla mı buluşayım?" diye üst üste sorular sordu.</p><p class="calibre9">Silahşor ağzını açmadı.</p><p class="calibre9">"Demek istiyorum ki, pek çok insan görmedik henüz ama ilerde onlarla karşılaşacağımızı biliyorum. İşin içine ne zaman bir Kule girerse insanlar da orada bulunur. Sen insanı beklersin çünkü onlarla buluşmak zorundasındır. Ama sonunda para konuşur ve pislik yürür! Ya da burada para yerine konuşan mermilerdir. Şu halde sonuç ne, atlan eğerlemek mi? Gidip adamlarla buluşmak mı? Çünkü, eğer bütün bunlar benim adıma aynı oyunun yinelenmesi içinse, sen beni orada Istakozlara bıraksan daha iyi olurdu" diyen Eddie çevresinde kara halkalar oluşmuş gözleriyle Roland'a bakıyordu. "Ben kirliydim, adamım. Ama bütün bu deneyimlerden bir şeyler çıkarabildiysem o da artık kirli olarak ölmeyi istemediğimdir" diye ekledi.</p><p class="calibre9">"Bunlar aynı şey değiller."</p><p class="calibre9">"Evet, aynı şeyler!.... Sen bana bir çengele takılmadığım mı söylüyorsun?"</p><p class="calibre9">Roland gene bir şey demedi.</p><p class="calibre9">"O büyülü kapıdan geçerek seni kurtaracak adam kim olacak, arkadaşım? Biliyor musun? Ben biliyorum: Hiç kimse. Sen çizebileceğin tüm çizgileri çizdin. Şimdi yapabileceğin tek şey o lanet olası silahını çekebilmek. Çünkü sana kalan tek şey bu. Aynen Enrico Balazar gibi."</p><p class="calibre9">Roland yanıt vermedi.</p><p class="calibre9">"Ağabeyimin bana öğrettiği şeyi bilmek ister misin?" diyen genç adamın sesi boğazında düğümleniyor ve gözleri yaşla doluyordu.</p><p class="calibre9">"Evet" diyen Silahşor öne doğru eğildi ve Eddie'nin gözlerine dikkatle baktı.</p><p class="calibre9">"Eğer sevdiğim bir şeyi öldürürsem lanetleneceğimi öğretti."</p><p class="calibre9">"Ben zaten lanetlenmişim" diyen Roland dingin bir sesle ekledi, "Ama belki de lanetliler bile kurtulabilir."</p><p class="calibre9">"Hepimizi öldürtecek misin?"</p><p class="calibre9">Roland bir şey demedi.</p><p class="calibre9">Eddie adamın gömlek diye giyindiği paçavralara sarılarak sordu, "Susannah'ı da öldürtecek misin?"</p><p class="calibre9">"Zamanla hepimiz öleceğiz" diyen Roland ekledi, "Dünya döndükçe böyle olacaktır." Eddie'nin gözlerini içine bakan Silahşor’un kendi mavi gözleri bu ışıkta koyu kurşuni renkte görünüyordu. Biraz duraladıktan sonra sözünü sürdürdü, "Yapacağımız pek görkemli bir şey olacak. Kazanılacak dünyanın ötesinde de şeyler vardır. Bu uğurda seni ve kadını feda edebilirim. Bir çocuğun ölmesine bile izin verdim zaten."</p><p class="calibre9">"Sen neden söz ediyorsun?"</p><p class="calibre9">Silahşor gene dingin bir sesle konuştu, "Yolumuza gideceğiz, Eddie. Savaşacağız; belki de yaralanacağız. Ancak, sonuçta ayakta kalacağız."</p><p class="calibre9">Şimdi konuşmama sırası Eddie'ye gelmişti. Genç adam söyleyecek söz bulamıyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">3</span></p><p class="calibre3" style="margin:0pt; border:0pt; height:1em"> </p><p class="calibre9">Sonunda Eddie, Susannah'ın yanında uyudu. Üçüncü Roland, yeni bir üç sayısını çizdi. Daha sonra uyumadı. Oturdu ve gecenin içinden esen rüzgâr yanaklarındaki gözyaşlarını kuruturken çevredeki sesleri dinledi.</p><p class="calibre9">Kule neydi?</p><p class="calibre9">Bir lanetleniş mi?</p><p class="calibre9">Yoksa kurtuluş muydu?</p><p class="calibre9">Kara Kule'ye varacak, orada şarkı söyler gibi onların adlarını sayacak, hepsinin adlarını teker teker sayacaktı.</p><p class="calibre9">Sonunda güneş doğu yönünden yükselmeye başladı. Ve Roland artık son Silahşor olarak değil, son üç Silahşordan biri olarak uykuya daldı. Ve düşünde mavi renkli dikiş ipliğinin üzerinde kayar gibi koşan yatıştırıcı bir cümleyi gördü:</p><p class="calibre9">Bu cümlede, Orada şarkı söyler gibi hepsinin adlarını teker teker sayacağım, deniliyordu.</p><p class="calibre3" style="margin:0pt; border:0pt; height:1em"> </p><p class="calibre3" style="margin:0pt; border:0pt; height:1em"> </p><div class="mbppagebreak" id="calibre_pb_23"></div>
</body></html>
