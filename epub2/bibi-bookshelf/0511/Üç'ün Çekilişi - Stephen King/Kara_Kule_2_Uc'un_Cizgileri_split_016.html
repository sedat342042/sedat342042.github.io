<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 2 Üç'ün Çizgileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos671265" class="calibre1"><span class="calibre2">
</span></p><p class="calibre6"><span class="calibre2"><span class="bold">BEŞİNCİ BÖLÜM</span></span></p><p class="calibre3" style="margin:0pt; border:0pt; height:1em"> </p><p class="calibre4"><span class="calibre2"><span class="italic">YENİDEN İSKAMBİL KARTLARI</span></span></p><p class="calibre3" style="margin:0pt; border:0pt; height:1em"> </p><p class="calibre9"><span class="bold">1</span></p><p class="calibre3" style="margin:0pt; border:0pt; height:1em"> </p><p class="calibre9">Eddie Dean'e göre, kumsalın geri kalanında kendisi ve kadın artık zahmetle ilerlemiyorlardı. Hatta yürümüyor, onlara uçuyorlar denilebilirdi.</p><p class="calibre9">Odetta Holmes'in şimdi de Roland'dan hoşlanmadığı ve ona güvenmediği belliydi. Ama Odetta adamın ne denli kötü ve mutsuz durumda olduğunu görüyor ve buna göre davranıyordu. Eddie şimdi bir bedenin bağlı olduğu demir ve kauçuk bir tutamağı itmek yerine kendisini neredeyse bir planörü itermiş gibi duyumsuyordu.</p><p class="calibre9">Roland düşündü: Kadınla birlikte git, Eddie. Bir zamanlar seni ben gözetliyordum. Ve bu önemliydi. Şimdi yalnızca sizleri ağırlaştırıyor, yoldan alıkoyuyorum.</p><p class="calibre9">Şu anda genç adam da Roland'ın bu düşüncesini hemen anlamış gibiydi.</p><p class="calibre9">Tekerlekli sandalyesini Eddie iterken kadın da aracın tekerlerini kollarıyla pompalıyordu.</p><p class="calibre9">Silahşorun tabancalarından biri Eddie'nin pantolonunun belindeki bantta asılıydı.</p><p class="calibre9">Sana kendinin nöbetçisi olmanı söylediğimde, senin nöbetçi olmadığını anımsıyor musun?</p><p class="calibre9">Sana yeniden söylüyorum: Kendinin nöbetçisi ol. Her dakika bu söyle olsun. Eğer öteki kadın geriye gelirse, bir saniye bile bekleme. Onun beyninin patlat!</p><p class="calibre9">Onu öldürürsem ne olur?</p><p class="calibre9">İşin sonu olur. Ancak, o kadın seni öldürürse gene isin sonu olacaktır. Ve o kadın geri gelirse seni öldürmeye çalışacaktır. Bir kez olsun bunu deneyecektir.</p><p class="calibre9">Eddie hiçbir zaman Silahşor'u arkada bırakıp gitmeyi istemiyordu. Genç adam yalnızca gecenin içinde kopan kedinin yaygarasını değil (zaman zaman ürpererek yaygarayı anımsamaktan kendini alamıyordu), Roland'ın bu dünyada kendisine ilişkin tek mihenktaşı olduğunu düşünüyordu. Ona göre Roland ve Odetta bu dünyaya ilişkin kişilerdi.</p><p class="calibre9">Genç adam şimdi de Roland'ın haklı olduğunu duyumsuyordu.</p><p class="calibre9">Odetta'ya sordu, "Bir süre dinlenmek ister misin? Biraz da et var, yer misin?"</p><p class="calibre9">"Şimdi değil, daha sonra" diyen kadının sesi yorgunmuş gibi çıkıyordu.</p><p class="calibre9">"Pekiyi. Hiç değilse aracı pompalamayı bırak. Zayıfsın. Miden, biliyorsun."</p><p class="calibre9">"Tamam" diyen kadın başını geriye çevirdi. Yüzü terle parıldıyor ama genç adamı hem güçlendiren hem de zayıflatan bir gülümseyişle gülümsüyordu. Eddie böyle bir gülümseyiş uğruna koşullar gerektirirse ölebileceğini düşündü.</p><p class="calibre9">Tanrı'dan öyle koşulları gerektirmemesini diledi. Ama böyle bir dileğin yerine gelmesi konu dışı bir şeydi. Burada zaman matrak sayılacak kadar dirimsel önem kazanmıştı.</p><p class="calibre9">Kadın ellerini kucağına koydu ve genç adam sandalyeyi itmeyi sürdürdü. Şimdi tekerlekli sandalyenin ardında bıraktığı izler daha az belirgindi. Çünkü plajın zemini sürekli sertleşiyordu. Aynı zamanda çevreye yayılmış döküntü taşlar kolayca bir kazaya neden olabilirlerdi. Bu hem kadın için kötü olur hem de sandalyeyi yıkıma uğratabilirdi. Durum sonunda hepsi için de kötü olur ve Silahşor belki burada ölür kalırdı. Ve eğer Roland ölürse, kadınla birlikte bu dünyada kapana kıstırılmış durumda kalacaktı.</p><p class="calibre9">Roland'ın pek hasta ve yürümeyecek kadar zayıf oluşuyla genç adam basit bir gerçek ile yüz yüze gelmek zorunda kalmıştı. Burada üç insan vardı ve bunlardan ikisi sakattı.</p><p class="calibre9">Şu halde tek umut ve şansları neydi?</p><p class="calibre9">Bu umut ve şans tekerlekli sandalyeydi. O, umuttu, tümüyle umuttu. Ve başka bir şey değil ama umuttu.</p><p class="calibre9">Tanrı yardımcıları olsundu...</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">2</span></p><p class="calibre3" style="margin:0pt; border:0pt; height:1em"> </p><p class="calibre9">Eddie onu bir kayanın gölgesine çekince Silahşor kısa sürede bilincine kavuştu. Yüzü artık külrengi değil, ateşli hastaların suratlarında oluşan kırmızı renkteydi. Göğsü hızla inip kalkıyordu. Sağ kolunda birbirlerinin üzerine bükülen kırmızı hatlardan oluşan bir ağ görüntüsü bulunuyordu.</p><p class="calibre9">Roland kısık sesle, "Ona yemek ver" dedi.</p><p class="calibre9">"Sen yemeyecek misin?"</p><p class="calibre9">"Beni boş ver! Ben iyi olurum nasıl olsa. Sen onu besle. Şimdi yemek yiyecektir sanırım. Ve sen, onun gücüne muhtaç olacaksın."</p><p class="calibre9">"Roland, eğer kadın numara yapıyorsa?"</p><p class="calibre9">Silahşor sabırsız jestler yaptı.</p><p class="calibre9">"O bedeninde yalnız olmaktan başka numara yapmıyor. Kadının da, senin de yaptıklarınızı biliyorum. Yüzünden okunuyor kadının durumu. Sen babanın hatırı için ona yiyecek bir şey ver. O yemek yerken benim yanıma gel. Şimdi her dakikanın ve her saniyenin önemi var."</p><p class="calibre9">Eddie ayağa kalktı ve Silahşor sol elini uzatıp onu geriye doğru çekti. Hasta olsun ya da olmasın adamın gücü yerindeydi.</p><p class="calibre9">"Odetta'ya diğer kadına ilişkin bir şeyler söyleme. Sana ne anlatırsa anlatsın ve durumunu nasıl açıklarsa açıklasın onu yalanlama."</p><p class="calibre9">"Niçin?"</p><p class="calibre9">"Bilmiyorum. Tek bildiğim bunun yanlış olacağı. Şimdi dediklerimi yap ve artık zamanı boşa geçirme!"</p><p class="calibre9">O anda sandalyesinde oturmuş olan Odetta yüzünde şaşkın ve kendinden memnun bir ifadeyle eğlenirmiş gibi denize bakıyordu. Eddie, bir akşam önceden kalan et yemeğini ona önerince, "Yemeye çalışacağım" diyerek ekledi, "Ama, sonunda ne oluyor, biliyorsun.."</p><p class="calibre9">Eddie kadının neden söz ettiğini bilmiyordu. Yalnızca omuzlarını silkerek konuştu, "Bir kez şu eti yemeyi denemek seni incitmeyecek, Odetta. Yemek yemeye gereksiniyorsun, bilirsin. Sonra olabildiğince çabuk yola koyulmalıyız."</p><p class="calibre9">Kadın hafifçe güldü ve genç adamın eline dokundu. Eddie, ondan kendisine elektrik akımının atladığını duyumsar gibi oldu. Bu kadın, Odetta idi. Şimdi Roland gibi kendisi de durumdan emindi.</p><p class="calibre9">"Seni seviyorum. Eddie. Benim içine denli çok çaba harcadın. Pek de sabırlı oldun. Tıpkı onun gibi..."</p><p class="calibre9">"Evet. Bilmez miyim?"</p><p class="calibre9">"Bir kez daha yemeye çalışacağım. Senin için."</p><p class="calibre9">Böyle konuşan Odetta yeniden gülümsedi ve genç adam dünyasının kadına doğru hareketlendiğini görür gibi oldu. Ve şöyle düşündü: Lütfen Tanrı'm, ben hiçbir zaman bu kadarına malik olmadım. Şu halde bu kadını benden geri alma, lütfen...</p><p class="calibre9">Odetta bir parça ıstakoz eti aldı; burnunu tuhaf bir şekilde buruşturdu ve genç adama baktı.</p><p class="calibre9">"Mutlaka yemeli miyim?"</p><p class="calibre9">"İlaç diye kabul et"</p><p class="calibre9">“Bundan sonra bir daha deniz ürünlerini yemeyeceğim."</p><p class="calibre9">"Efendim?"</p><p class="calibre9">"Sana söylediğimi sanıyordum."</p><p class="calibre9">"Söylemiş olabilirsin" diyen Eddie sinirliliğini gösteren kısa bir kahkahayla güldü. Aklına Silahşor’un tembihlediği Odetta'nın içinde çöreklenen diğer kadına ilişkin uyanlar gelmişti.</p><p class="calibre9">"Buna benzer deniz ürünlerini ben on, belki de on bir yaşındayken bir akşam yemeğinde ilk kez yemiştim. Etler kauçuk topa benziyorlardı ve ben o anda tiksinmiştim. Daha sonra etlerin hepsini kustum ve bir daha ağzıma bunları sürmedim. Ama şimdi senin de dediğin gibi, onları ilaç gibi alacağım."</p><p class="calibre9">Acı olduğunu bildiği ilacı bir kaşık dolusu alacak çocuklar gibi yüzünü buruşturarak ağzını açtı ve bir parça ıstakoz etini aldı. Önce ağır ağır çiğnedi, yuttu. Başka bir parçayı daha ağzına aldı. Şimdi yemeğini aç kurtlar gibi yiyordu.</p><p class="calibre9">Eddie, "Haydaaa, ağır ol biraz!" dedi.</p><p class="calibre9">"Bu başka türden bir deniz ürünü olmalı! Öyle düşünüyorum. Gerçekten öyle!" diyerek genç adama bakan Odetta'nın gözleri parıldıyordu. "Kumsalda epey yol aldık. Türler değişik olabilir! Artık deniz ürünlerine karşı alerjim olmadığı görülüyor! Etin tadı bana eskisi kadar kötü gelmiyor... O sırada da yemeye çalışmıştım, hem de çok çaba harcamıştım, biliyorsun."</p><p class="calibre9">"Evvettt!" diyen genç adama sesi çok uzaktan yapılan bir radyo yayınının sesi gibi geliyordu. Şöyle düşündü: Odetta her gün yemek yediğini ve tüm yediklerini kustuğunu sanıyor. Bu nedenle zayıf düştüğünü düşünüyor. Hey Tanrı'm!</p><p class="calibre9">Ve Eddie konuşmasına şunları ekledi, "Evet, yemek yiyebilmek için çılgınlar gibi çaba harcadın!"</p><p class="calibre9">"Bu etin tadı çok iyi" diyen kadının ağzı dolu olduğu için söylediklerini anlamak güçleşiyordu. Gülerken sesi incelikli ve tatlıydı. "Bu et orada, midemde kalacak. Onunla besleneceğim! Bunu biliyor ve duyumsuyorum"</p><p class="calibre9">"Ama, aşırıya kaçma" diye uyaran Eddie kadına su tulumlarından birini uzattı. "Bu tür ete fazla alışkın değilmişsin" dedikten sonra yutkunup sesini ancak duyulacak düzeye indirgeyin sözünü sürdürdü; "Bütün o kusmalarından sonra..."</p><p class="calibre9">"Evet, evet"</p><p class="calibre9">"Ben birkaç dakika Roland ile konuşmak zorundayım."</p><p class="calibre9">"Tamam."</p><p class="calibre9">Ancak, genç adam yanından ayrılmadan önce kadın onun elini bir kez daha tuttu.</p><p class="calibre9">"Teşekkür ederim, Eddie. Bu denli sabırlı olduğun için sana teşekkür ederim. Lütfen tarafımdan Roland'a teşekkür et" dedikten sonra duralayan kadın ciddileşerek ekledi, "Ona teşekkür et ve sakın ha bana korku verdiğini Roland'a söyleme..."</p><p class="calibre9">"Olur, söylemem" diyen genç adam Roland'a doğru yürüdü.</p><p class="calibre9">Odetta tekerlekli sandalyesini hızlandırmak üzere pompalama işlemi yapmadığı zamanlarda bile genç adama yardımcı oluyordu. Yıllardır tekerlekli sandalyede oturup zamanını kendisini itenlere yardımcı olmakla geçirmiş bir özürlünün duyarlılığıyla Eddie'ye sandalyenin şevkinde yardım etmekteydi.</p><p class="calibre9">Arada bir, "Sola" diye sesleniyor ve genç adam hemen sandalyeyi sola çeviriyordu. Böylece o anda topraktan ucu çıkmış bir kaya parçasını savuşturmuş oluyorlardı. Kendisine kalsa Eddie kaya parçasını görebilir... Ya da görmeyebilirdi...</p><p class="calibre9">Kadın, "Sağa" diye seslendiğinde genç adam sandalyeyi biraz sağa çevirip artık pek sık rastlamadıkları kum tuzaklarından birinden kurtuluyorlardı.</p><p class="calibre9">Sonunda durdular. Eddie soluk soluğa kalmış durumda yere uzandı.</p><p class="calibre9">Odetta, "Uyu. Bir saat kadar uyu. Sonra seni uyandırırım" dedi.</p><p class="calibre9">Eddie kadına baktı.</p><p class="calibre9">"Ben uyumayacağım. Arkadaşının durumunu da gözlerim, Eddie."</p><p class="calibre9">"Roland tam anlamıyla benim arkadaşım değil, biliyorsun."</p><p class="calibre9">"Ve ben, zamanın ne denli önemli olduğunu da biliyorum. Yanlış yönlenen bir acıma duygusuyla senin bir saatten uzun uyumana da izin vermeyeceğim. Güneşin yükselişini çok iyi bilirim. Kendi kendini pek fazla yıpratarak bu adama yardımcı olamazsın, öyle değil mi?"</p><p class="calibre9">"Evet" diyen Eddie düşündü; Ama sen de benim durumumu anlayamazsın. Eğer uyur kalırsam ve bu arada Detta Walker geri gelirse...</p><p class="calibre9">Odetta, "Uyu, Eddie" dedi. Genç adam çok yorgun (ve pek fazla sevdalı olduğu için) kadına güvenerek uyudu. Kadın tam söylediği saatte kendisini uyandırırken şimdi de Odetta idi.</p><p class="calibre9">Sandalyenin gidişine yardım etmek üzere yola çıkar çıkmaz pompalama işlemine olanca gücüyle başlamıştı.</p><p class="calibre9">Eddie'nin çılgınca gözleyerek ufukta arandığı ama bir türlü göremediği Kapı'ya doğru yarış eder gibi hızla ilerlediler.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">3</span></p><p class="calibre3" style="margin:0pt; border:0pt; height:1em"> </p><p class="calibre9">Odetta'nın günlerden sonra ilk kez yemeğini yediği sırada Silahşor’un yanına giden Eddie, Roland'ın biraz daha iyice olduğunu gördü.</p><p class="calibre9">Roland ona, "Çök oraya" dedi.</p><p class="calibre9">Eddie çöktü.</p><p class="calibre9">"Yarısına kadar dolu su tulumunu benim yanıma bırak. Benim tüm gereksindiğim su... Sen al, kadını Kapı'ya götür."</p><p class="calibre9">"Eğer Kapı'yı bulamazsam?"</p><p class="calibre9">"Bulamazsan mı? Onu bulacaksın, eminim. İlk iki Kapı oradaydı. Bu da oralarda bir yerde olacak. Eğer Kapı'ya güneş batmadan önce varırsan bir çift ıstakoz öldür. Kadına yiyecek bir şeyler bırakmak zorundasın. Ayrıca ona barınak da bulmalısın Kapı'ya varamazsan üç tane yaratık öldür. İşte, al bunu..." diyerek tabancalarından birini uzattı.</p><p class="calibre9">Eddie silahı saygıyla aldı ve bir kez daha şaşırarak ne denli ağır olduğunu düşündü.</p><p class="calibre9">"Kalan mermilerin ateş etmediklerini sanıyordum?"</p><p class="calibre9">"Olasılıkla öyleler. Ama ben bu tabancaya en az ıslandığını sandığım mermileri doldurdum. Bunlar kütüklükteki sağ ve solda üçüncü gözdeki mermilerdir. İçlerinden biri ateş edebilir. Eğer şanslıysan ikisi patlar. Ancak, onları yerde sürünen yaratıklarda deneme" diyen Roland bir an Eddie'nin yüzünü inceledikten sonra ekledi, "Orada başka şeylerle karşılaşabilirsin"</p><p class="calibre9">"Onları sen de işittin, değil mi?"</p><p class="calibre9">"Tepelerin yarıklarındaki yaygara koparan kedileri kast ediyorsan evet, işittim. Eğer birtakım serserilerden söz ediyorsan, onları duymadım. Eğrelti otlarının arasında dolaşan yabanıl kedinin sesini işittim, hepsi o kadar. Onun da sesi bedeninin dört katı iriliğinde çıkar. Öyle kediyi bir sopayla kovalayabilirsin. Oysa, düşünülecek başka şeyler var. Eğer öteki kadın geri gelirse, ateş etmeye zorunlu kalabilirsin..."</p><p class="calibre9">"Eğer onu öldüreceğimi düşünüyorsan, buna zorunlu değilim."</p><p class="calibre9">"Onun kanatlarını kırabilirsin. Ne demek istediğimi anlıyorsun, değil mi?"</p><p class="calibre9">Eddie isteksizce başını eğerek onayladı. Lanet olası mermiler belki de ateş etmeyecekti. Şu halde onları düşünüp pantolonunu ıslatmasına gerek bulunmuyordu.</p><p class="calibre9">"Kapı'ya varınca kadını oraya bırak. Ona elinden geldiğince iyi bir barınak sağla. Ve sonra tekerlekli sandalye ile buraya geri gel."</p><p class="calibre9">"Pekiyi. Tabancayı ne yapayım?"</p><p class="calibre9">Silahşor'un gözleri öyle parıldadı ki, sanki yanan bir meşale üzerine fırlatmış gibi Eddie başını geriye çekmek zorunda kaldı. Roland sert bir sesle konuştu, "Tanrı'm, evet! Dolu tabancayı Odetta'ya bırak ki, öteki kadın geri geldiğinde silahı hazır alsın! Sen deli misin be adam?"</p><p class="calibre9">"Ama mermiler...."</p><p class="calibre9">"Mermileri siktir et (!)" diye bağıran Silahşor’un sesi bir an hızla esen rüzgârın sesine karıştı. Ama gene de bu sözleri duyan Odetta başını çevirip bir an onlara baktı. Sonra başını denize çevirdi.</p><p class="calibre9">"Tabancayı kesinlikle kadına bırakma!"</p><p class="calibre9">Eddie sesini olabildiğince alçak düzeyde tutarak konuştu, "Ben buraya dönmek üzere yola çıktığımda tepelerin arasındaki yarıklardan bir şey çıkıp kadına saldırırsa ne olacak? Senin söylediğinin tersine, bedeni sesinden dört kat iri ve bir sopayla kovalanamayacak bir kedi oraya gelirse zavallı kadın ne yapacak?"</p><p class="calibre9">Silahşor "Onun yanına bir yığın taş toplarsın" dedi.</p><p class="calibre9">"Taş mı toplayayım? Tanrı bile bu işe şaşar! Be adam, sen gerçekten lanet olası bir pisliksin!"</p><p class="calibre9">"Ben düşünüyorum da..." diyen Roland biraz duralayıp ekledi, "Sen, şimdi de bazı şeyleri yapamayacakmışsın gibi görünüyor bana. O silahı sana yolculuğunun ortasında ortaya çıkacak tehlikelerden korunman için verdim. Tabancayı geri alırsam hoşuna gider mi? Belki de sen, kadın için ölebilirsin bile. Buna da sevinirsin. Pek romantik!... Ancak, böyle durumda yalnız bir kişi değil, üçümüz de ölebiliriz."</p><p class="calibre9">"Söylediklerin pek akılcı. Gene de sen, lanet olası bir pisliksin!"</p><p class="calibre9">"Git ya da burada kal. Ama, bana ad takmayı bırak." Eddie öfkeyle konuştu, "Sen şu anda bir şeyi unutuyorsun."</p><p class="calibre9">"Neymiş o?"</p><p class="calibre9">"Bana artık büyü demeyi unuttun. Bu her zaman Henry'nin söylediği bir şeydi: 'Oh, artık büyü çocuğum' derdi."</p><p class="calibre9">Silahşor bıkkın, tuhaf ama güzel bir gülümseyişle güldü. "Sanırım sen büyüdün. Şimdi gidiyor musun yoksa kalıyor musun?" dedi.</p><p class="calibre9">"Gideceğim" diyen Eddie ekledi, "Ancak sen ne yiyeceksin? Odetta dün akşamdan kalan etlerin hepsini yiyip bitirdi."</p><p class="calibre9">"Lanet olası pislik bir yolunu bulur. Yıllardır o hep bir yolunu bulmayı başarmıştır"</p><p class="calibre9">Eddie uzaklara doğru baktı. "Ben... Sanırım, seni bu adla çağırdığım için üzgünüm, Roland" diyen genç adam ansızın tiz bir sesle gülerek sözünü şöyle sürdürdü, "Bugün pek yorucu bir gün..."</p><p class="calibre9">Silahşor bir kez daha gülümsedi. "Evet, öyle" dedi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">4</span></p><p class="calibre3" style="margin:0pt; border:0pt; height:1em"> </p><p class="calibre9">Bütün gün boyunca çok iyi yol aldılar. Ama, Kapı şimdi de görünürde değildi. Güneş ışıklarını altın renkli bir çizgi şeklinde okyanusun üzerine saçıyordu. Sonunda Odetta genç adama yarım saat daha gidebileceklerini söylemesine karşın, Eddie uygun bir yerde tekerlekli sandalyeyi itmeyi bıraktı. Kadına yardım edip sandalyeden indirdi ve onu kucağında oldukça düzgün gözüken bir yere taşıdı. Sandalyenin arka ve alt kısmındaki yastıkları alıp Odetta'nın altına koyarak rahatlamasını sağladı.</p><p class="calibre9">"Tanrı'm, böyle uzanabilmek ne iyi" diyen Odetta içini çekerek sözünü sürdürdü, "Ama, gerimizde tek başına bıraktığımız adamı, Roland'ı sürekli düşünüyor ve şu anki durumumun keyfini çıkaramıyorum. Eddie, o adam kim ve ne?" Biraz durup düşündükten sonra ekledi,"Ve neden o denli çok bağırıyor?"</p><p class="calibre9">"Sanırım bu doğasından geliyor" diyen Eddie hemen taş toplamak üzere kadının yanından ayrıldı. Roland pek seyrek bağırırdı. Genç adam o sabahı düşündü. Silahşor, MERMİLERİ SİKTİR ET (!) diye bağırmıştı. Ancak bundan ötesi yalnızca yanlış bir anımsamaydı.</p><p class="calibre9">Silahşor’un sözlerine uyarak Eddie ıstakoza benzeyen yaratıklardan üçünü öldürdü. Bu konuda öyle hevesliydi ki, sağ tarafından gelen bir yaratığı daha öldürmek üzereyken attığı taş sekti ve hayvan kurtuldu. Ancak yaratığın pençesi bir dakika önce Eddie'nin bastığı yerde klik sesi çıkararak havayı biçti ve genç adam hemen Roland'ın eksik parmaklarını düşündü.</p><p class="calibre9">Güneşin son ışıkları Batı göklerinde solarken çevreden topladığı kuru dal parçalarıyla yaktığı ateşte hayvanın etini pişirdi. Çevrede giderek artan tepelerdeki bitkiler iyi yakılacak şeylerin bulunmasını kolaylaştırıyordu.</p><p class="calibre9">Odetta eliyle göstererek, "Bak, Eddie!" diye seslendi. Genç adam baktı ve gecenin koynunda tek bir yıldızın gökte parıldadığını gördü.</p><p class="calibre9">"Güzel, değil mi?"</p><p class="calibre9">"Evet" diyen Eddie'nin gözleri ansızın hiçbir neden olmaksızın yaşlarla doldu. Kendisi, bütün o kahrolası yaşamı süresince nerede bulunmuştu? Nerede bulunmuş, ne yapmış ve bütün bunları yaparken kiminle birlikte olmuştu? Ve şimdi neden kendisini böylesine çirkin ve sınırsız derecede pislenmiş duyumsuyordu?</p><p class="calibre9">Gökyüzüne doğru kalkan şu yüz, zayıf ateşin ışığında korkunç derecede güzel görünüyordu. Ancak yüzün sahibi güzelliğinden habersiz olarak irileşmiş gözleriyle akşam yıldızına bakıyor ve gülümsüyordu.</p><p class="calibre9">"Yıldız ışığı, yıldız parlaklığı" diyen kadın sustu. Genç adama bakıp sordu, "Onu bilir misin, Eddie?"</p><p class="calibre9">"Evet" diyen genç adam başını öne eğdi. Sesi oldukça anlaşılır biçimde çıkmıştı. Oysa, başını kaldırsa Odetta onun ağladığını görebilirdi.</p><p class="calibre9">"Şu halde bana yardımcı olmalısın. Sen de bakmak zorundasın."</p><p class="calibre9">"Tamam"</p><p class="calibre9">Genç adam avucuyla gözyaşlarını kuruladı ve kadınla birlikte yıldıza baktı.</p><p class="calibre9">"Yıldız ışığı" diyen Odetta adama baktı ve Eddie kadına katıldı, "Yıldız parlaklığı..."</p><p class="calibre9">Kadının eli uzandı, körü körüne arandı. Genç adam onun elini kavrayıp hafifçe sıktı. Bu ellerden biri açık kahverenginin tatlısı, diğeri beyaz bir güvercinin göğsünün tatlı rengindeydi.</p><p class="calibre9">Şimdi birlikte (daha sonra olacakları kadın ve erkek gibi değil), bir kız ve oğlan çocuk gibi ciddi ciddi konuştular; "Bu gece gördüğüm ilk yıldız..."</p><p class="calibre9">Daha sonra karanlık iyice çöktüğünde kadın seslenip genç adama uyuyup uyumadığını sorunca Eddie uyumadığını söyledi. Kadın üşüdüğü için ona kendisini kucaklamasını söyledi ve gece bir dilekte bulunacağını da ekledi.</p><p class="calibre9">Genç adam Odetta'nın yanına geldi. Birbirlerine baktılar ve Eddie kadının yüzünde de gözyaşlarının aktığını gördü. O anda kendi gözyaşları da boşandılar. Bu kez onları Odetta'nın görmesine izin verdi. Artık bir ayıp değil, anlatılamaz bir rahatlayıştı.</p><p class="calibre9">Birbirlerine gülümsediler.</p><p class="calibre9">"Bu gece dilediğimi sen de dile" diyen Eddie düşündü: Lütfen, sen de her zaman dile.</p><p class="calibre9">Kadın onun yansımasıymış gibi aynı sözleri yineledi, "Bu gece dilediğimi sen de dile." Ve düşündü: Eğer bu tuhaf yerde öleceksem, lütfen ölümü güçleştirme ve ölümüm bu genç, iyi adamın yanında olsun!...</p><p class="calibre9">Gözlerini kurulayan Odetta, "Ağladığım için beni bağışla. Genellikle ağlamam ama bugün..." dedi.</p><p class="calibre9">Eddie onun sözlerini tamamladı, "Pek yorucu bir gün oldu."</p><p class="calibre9">"Evet. Sen bir şey yemelisin, Eddie."</p><p class="calibre9">"Sen de yemelisin."</p><p class="calibre9">"Umarım beni yeniden hasta etmez." Genç adam ona gülümsedi ve "Hasta edeceğini sanmıyorum" dedi.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">5</span></p><p class="calibre3" style="margin:0pt; border:0pt; height:1em"> </p><p class="calibre9">Daha sonra üstlerinde tuhaf gökadalar eski bir Fransız dansı olan Gavot'u yaparak ağır ağır dönerlerken her ikisi de geçmişteki sevişmelerinin şu ana değin böylesine tatlı ve eksiksiz gerçekleşmediğini düşündüler.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">6</span></p><p class="calibre3" style="margin:0pt; border:0pt; height:1em"> </p><p class="calibre9">Sabahleyin şafak sökerken kalkıp ivedi yola koyuldular. Saat dokuza geldiğinde ve artık dağların plajı kestiği ama gene de Kapı'yı görmedikleri bir yere vardıklarında, Eddie böyle durumda ne yapmaları gerektiğini Roland'a sormuş olsaydım keşke diye düşünmeye başladı. Bu önemli bir soruydu çünkü kuşkuya yer bırakmayacak biçimde kumsal burada sona eriyordu. Dağlar denize iyice yaklaşıyor ve sulara doğru köşegen şeklinde uzanıyorlardı.</p><p class="calibre9">Kumsal artık bir plaja hiç de benzemiyordu. Topraklar şimdi katı ve yüzeyi oldukça düzdü. Yağmurların ve sel sularının bol olduğu mevsimde çevredeki çoğu taş parçaları sürüklenip götürülmüştü. (Ancak, genç adam bu dünyaya geldiğinden beri bir damla yağmur yağmamış, birkaç kez hava bulutlanır gibi olmuşsa da sonra bulutlar dağılıp gitmişti.)</p><p class="calibre9">Saat dokuz buçuğa doğru Odetta bağırdı, "Dur Eddie, dur."</p><p class="calibre9">Genç adam öyle ansızın durdu ki, kadın öne kapaklanmamak için sandalyenin tutamaklarına sarılmak zorunda kaldı. Eddie hemen sandalyenin önüne koştu.</p><p class="calibre9">"Üzgünüm. İyi misin?" diye sordu.</p><p class="calibre9">"İyiyim" diyen kadın Eddie'nin heyecandan şaşırışına üzüldüğünü görüyordu. "Oraya, yukarıya doğru bak! Bir şey görüyor musun?" dedi.</p><p class="calibre9">Genç adam elini gözlerine siper yaparak baktı ama bir şey göremedi. Gözlerini kısıp bir dakika düşündü... Evet, Odetta'nın gördüğü yalnızca ısınan topraktan yükselen titrek bir ışık olabilirdi.</p><p class="calibre9">"Sanmıyorum" diyerek gülümsedi, "Belki de senin dileğin bu..."</p><p class="calibre9">"Onu gördüğümü düşünüyorum" diyen kadın heyecanla gülümsüyordu. "Orada tek başına dikilmiş duruyordu! Kumsalın bittiği yerdeydi" diye ekledi.</p><p class="calibre9">Genç adam bir kez daha baktı. Gözlerini o denli kıstı ki, bir anda gözlerinin sulandığını duyumsadı. Bir an, o şeyi görür gibi olduğunu düşündü. Gülümseyerek düşündü: Eddie, sen yaptın, başardın! Odetta'nın dileğini gördün.</p><p class="calibre9">İnanmadığı halde, kadın inandığı için, "Olabilir!" diye söylendi.</p><p class="calibre9">"Haydi gidelim."</p><p class="calibre9">Eddie yeniden sandalyenin arkasına geçti. Bir dakika durup bedeninin aşağı kesiminde sürekli ağrımaya başlayan bir yeri oğuşturdu. Odetta dönüp ona baktı.</p><p class="calibre9">"Neyi bekliyorsun?" diye sordu.</p><p class="calibre9">"Gerçekten onu gördüğünü düşünüyorsun, öyle değil mi?"</p><p class="calibre9">"Evet!"</p><p class="calibre9">"Pekiyi, o halde gidelim."</p><p class="calibre9">Eddie bir kez daha sandalyeyi itmeye başladı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">7</span></p><p class="calibre3" style="margin:0pt; border:0pt; height:1em"> </p><p class="calibre9">Bir saat sonra kadının gördüğünü Eddie de gördü ve şöyle düşündü: Tanrı'm! Odetta'nın gözleri de, Roland'ınkiler kadar iyiler. Belki daha da iyiler.</p><p class="calibre9">İkisi de öğle yemeği yemek için mola vermek istemiyorlardı. Oysa, besine muhtaçtılar. Bir yerde durup ivedi yemek yiyerek gene yola koyuldular. Gelgit dalgaları yaklaşmaktaydı. Eddie. Batı yönünden gelecek olan dalgalara tedirginlikle baktı. Şimdi de kahverengi deniz yosunlarının artıklarıyla çizilmiş gelgit hattının dışında ve kara tarafındaydılar. Ancak, genç adam Kapı'ya vardıklarında bir taraflarında deniz, öte yanlarında yükselen tepelerle dar bir açının içine sıkışacaklarını düşünüyordu. Şimdi tepeleri daha açık seçik görebiliyordu. Görüntünün insanın gözüne hoş gelen bir yanı bulunmuyordu. Çevrede iri kayalar, köklerini toprağa doğru mafsal iltihabı eklemlerini taşır gibi oluşumlarla salan bodur ağaçlar ve dikenli çalılıklar vardı. Tepeler aslında pek eğimli değildiler ama gene de tekerlekli sandalye iten birisi için aşırı yokuştular. Eddie zorda kalırsa kadını kucağına alıp taşıyacaktı ama onu orada sandalyesiz bırakmayı istemiyordu.</p><p class="calibre9">Genç adam şimdi ilk kez böceklerin vızıltısını duyuyordu. Bunlar cırcırböceği vızıltısına benziyordu. Ancak daha yüksek perdeden seslerdi. Ve hiçbir iniş çıkışı olmadan, tekdüze, bir enerji hattının sesi gibi, Riiiiiii sedası vererek uzayıp gidiyorlardı. Eddie burada ilk kez martılardan başka kuşları da görüyordu. Bunlardan bazıları anakaraya doğru daireler çizerek uçan büyük kuşlardı. Genç adam, Bunlar atmaca diye düşündü. Zaman zaman kuşların kanatlarını katlayıp iskandil kurşunu gibi salarak açtıklarını görüyordu. Avlanıyorlar, ama neyi avlanıyorlar? diye düşündü ve kendi kendisini yanıtladı: İyi. Küçük hayvanları avlıyorlar. Bu fikri doğru olmalıydı.</p><p class="calibre9">Genç adam biraz rahatladı. Ama gene de tepelerden kulağına gelen kedi yaygarasını düşünüp kadın için endişeleniyordu.</p><p class="calibre9">Öğleden sonra üçüncü Kapı'yı açık seçik gördüler. Diğer ikisi gibi bu Kapı da olanaksızların arasında bir direk gibi dimdik dikiliyordu.</p><p class="calibre9">Kadının, "Şaşırtıcı! Ne inanılmaz derecede şaşırtıcı!" diye mırıldandığını işitti.</p><p class="calibre9">Kapı tam da genç adamın bulunacağını kestirdiği yerde, kuzeye doğru hafif eğimli alanı işaretleyen açının üzerinde yer alıyordu. Gelgit hattının kara tarafında, dışında ve tepelerin başladığı yere on metre kadar uzaklıktaydı.</p><p class="calibre9">Güneş'in suya doğru inmek üzere olduğu sırada gelgit dalgaları tüm gücüyle geldiler. Bu sırada Odetta saatin dört olabileceğini söylüyordu. Kadın bu konuda pek duyarlıydı ve nedenini güneşi çok sevmesiyle açıklıyordu. Eddie de onun saat tahminine inanıyordu.</p><p class="calibre9">Ve ilerleyip birlikte Kapı'ya vardılar.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">8</span></p><p class="calibre3" style="margin:0pt; border:0pt; height:1em"> </p><p class="calibre9">Orada durup yalın biçimde kapı'ya baktılar. Odetta elleri kucağında kenetlenmiş olarak tekerlekli sandalyesinde oturuyor, genç adam da onun yanında ayakta duruyordu. Bir anlamda, Kapı'ya bir gece önceki akşam yıldızına baktıkları şekilde (çocukların bir şeye merakla bakışları gibi) ama öteki anlamda farklı olarak baktılar. Akşam yıldızı üzerine dilek tuttuklarında çocuklar gibi şendiler. Oysa şimdi, bir peri masalına ilişkin katı bedenli bir varlığa bakan çocuklar gibi ciddi ve şaşkındılar.</p><p class="calibre9">Kapı'nın üzerinde İki sözcük yazılıydı. Sonunda Odetta sordu, "Ne demek oluyor bu?"</p><p class="calibre9">Eddie, "Bilmiyorum" diyerek yanıtladı. Oysa bu sözcükler ona yüreğinin üzerinde bir güneş tutulması olmuş gibi umutsuz ve soğuk ürpertiler getirmişti.</p><p class="calibre9">Genç adamı daha yakından inceleyen Odetta, "Gerçekten bilmiyor musun?" diye sordu.</p><p class="calibre9">"Evet. Ben..." diye yutkunan Eddie ekledi, "Evet. Bilmiyorum..."</p><p class="calibre9">Odetta bir süre daha genç adama bakıp sonra konuştu, "Beni Kapı'nın arkasına it, lütfen. Orayı da görmek istiyorum. Ayrıca Roland'a gitmeni de istiyorum. Ancak, önce bunu benim için yapar mısın?"</p><p class="calibre9">Eddie kadının bu isteğini yapacaktı.</p><p class="calibre9">Kapı'nın arkasına gitmek, öbür tarafı da görmek üzere harekete geçtiler.</p><p class="calibre9">"Bekle!" diye bağıran Odetta ekledi, "Onu gördün mü?"</p><p class="calibre9">"Neyi?"</p><p class="calibre9">"Arkaya git! Bak! Gözetle!"</p><p class="calibre9">Bu kez genç adam Kapı girişinden geçerek önlerine açılacak yolculuğu görmek yerine Kapı'yı inceledi. Kapı'ya doğru ilerledikçe onu daha dar bir perspektif içinde; menteşeleriyle, hiçbir yere bağlı olmayan menteşeleriyle ve kalınlığıyla gördü.</p><p class="calibre9">Sonra Kapı'nın kalınlığı gözden kayboldu.</p><p class="calibre9">Gölgesi oradaydı ama Kapı ortadan yok olmuştu.</p><p class="calibre9">Tekerlekli sandalyeyi altmış santim kadar geriye, Kapı'nın durduğu yerin güneyine doğru yürüttü. Kapının kalınlığı göründü.</p><p class="calibre9">Eddie gürültülü bir sesle sordu, "Onu gördün mü?"</p><p class="calibre9">"Evet! İşte, gene orada!"</p><p class="calibre9">Sandalyeyi otuz santim ileri itti. Kapı şimdi de oradaydı. On beş santim daha itti. Kapı gene oradaydı. Beş santim daha ilerletti. Kapı yerindeydi. Üç santim daha itti... ve Kapı kayboldu. Tümüyle ortadan kayboldu.</p><p class="calibre9">Genç adam, "Tanrı'm" diye fısıldayarak sözünü sürdürdü, "Kapı senin için ya da benim için açılacak mı?"</p><p class="calibre9">Eddie yavaşça öne doğru bir adım atıp üzerinde iki sözcük yazılı bulunan Kapı'nın tokmağını kavradı.</p><p class="calibre9">Tokmağı saat yönüne, sonra ters yöne doğru çevirdi.</p><p class="calibre9">Tokmak her iki yöne doğru bir milimetre bile dönmedi.</p><p class="calibre9">"Tamam" diyen kadının sesi sakin, dingin ve baş eğer nitelikteydi. Ekledi, "Şu halde Kapı onun için, Roland için... Sanırım, gerçeği her ikimiz de biliyorduk. Ona git, Eddie. Hemen ona git."</p><p class="calibre9">"Önce senin güvencede olduğunu görmeliyim."</p><p class="calibre9">"Ben iyi olacağım."</p><p class="calibre9">"Hayır, olmayabilirsin. Gelgit hattının pek yakınındasın. Seni burada bırakırsam karanlık basınca ıstakozlar sudan çıkacak ve sen de onlara akşam yemeği olacaksın."</p><p class="calibre9">Tepelerin doruklarından bir yabanıl kedinin öksüren homurtusu ansızın genç adamın sözlerini keskin bıçağın ince bir kordonu kesişi gibi kesip yarıda bırakmıştı. Ses oldukça uzaktan geliyordu ama gene de önceki kedinin yaygarasından daha yakındaymış gibi duyuluyordu.</p><p class="calibre9">Odetta'nın gözleri bir an için genç adamın belindeki Roland'ın silahına takıldı sonra bakışları Eddie'nin yüzüne kaydı. Genç adam bu bakışı farkedince yanakları yanmaya başlamıştı.</p><p class="calibre9">"Roland, silahını bana vermemeni söyledi, öyle değil mi?" diye soran kadın ekledi, "Tabancasını benim almamı istemez. O, kendine göre bazı nedenlerle silahının bende olmasını istemez."</p><p class="calibre9">Eddie beceriksiz bir tavırla konuştu, "Mermiler zaten ıslanmış durumdalar. Silah belki de ateş etmeyecektir..."</p><p class="calibre9">"Seni anlıyorum. Denize doğru eğimli yerde beni biraz yukarıya taşır mısın, Eddie? Ne kadar yorgun olduğunu biliyorum. Sürücüm Andrew, Tekerlekli Sandalye Felaketi derdi. Ama, beni biraz yukarı götürürsen ıstakozlara karşı güvencede olacağım. Ayrıca, onlara yakın olan bir şeye başka hayvanların yaklaşmayacağını sanıyorum."</p><p class="calibre9">Eddie düşündü; Gelgit dalgası geriye çekildiğinde Odetta olasılıkla haklı çıkacaktır... Ancak, dalga yükselmeye başladığında ne olacak?</p><p class="calibre9">Gene kadın konuşup da, "Bana yenilecek etlerden birazını ve birkaç taşı ver" diyince bunlar Eddie'ye Silahşor’un söylediklerinin yansıması gibi geldi. Ve genç adamın yanaklarının bir kez daha yanmasına neden oldu. Şimdi Eddie'nin alnı ve yanakları bir fırının ateş tuğlaları gibi yanıyordu.</p><p class="calibre9">Odetta genç adama bakıp hafifçe gülümsedi ve başını sallayıp sanki Eddie'nin kendisi yüksek sesle söylüyormuş gibi konuştu; "Şimdi bütün bunları tartışmayacağız. Adamın durumunu ben de gördüm. Zaman kısa, hem de pek kısa. Tartışacak saniye bile yok. Beni biraz daha yukarıya taşı, yiyeceğim etleri ve atacağım taşlan ver. Tekerlekli sandalyeyi alıp hemen yola çık."</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">9</span></p><p class="calibre3" style="margin:0pt; border:0pt; height:1em"> </p><p class="calibre9">Genç adam olabildiğince çabuk davranarak Odetta'yı bekleme durumuna hazırladı. Sonra belindeki silahı çekip kabzasından tutarak kadına uzattı. Oysa, Odetta başını istemem der gibi sallıyordu.</p><p class="calibre9">"Roland bunun için ikimize de kızar. Sana silahı verdiğin için, bana da aldığım için kızacaktır" dedi.</p><p class="calibre9">"Saçma!" diye bağıran Eddie ekledi, "Sana bu fikri ne verdi?"</p><p class="calibre9">"Ben biliyorum" diyen kadının sesi hiçbir şeyden etkilenmez gibi çıkıyordu.</p><p class="calibre9">"İyi, diyelim ki düşündüğün doğru... Yalnızca doğru olduğunu varsayalım: Eğer şimdi şu silahı almazsan ben sana çok kızacağım."</p><p class="calibre9">"O silahı yerine koy. Ben silahları sevmem. onları kullanmayı da bilmem. Eğer karanlıkta bana doğru bir şey hareket ederse ilk yapacağım külotumu ıslatmak olur (!) İkinci yapacağım da, yanlış yöne ateş etmek ve kendimi yaralamak olacaktır" diyen kadın bir an duralayıp ciddi ciddi Eddie'ye bakarak sözünü sürdürdü, "Bir şey daha var ve sen de onu benim kadar biliyorsun. Roland'a ilişkin hiçbir şeye dokunmayı istemiyorum.</p><p class="calibre9">Onun eşyaları bana göre annemin uğursuz dediği türden şeyler. Kendimi çağdaş bir kadın olarak görmekten hoşlanırım... Ancak, sen gittiğin ve kara tepelerin üzerime yıkılır gibi yükseldiği zamanda yanımda uğursuz bir eşyanın bulunmasını istemem."</p><p class="calibre9">Genç adam bakışlarını silahtan Odetta'nın üzerine çevirirken gözleri şimdi de soru sorar gibiydi.</p><p class="calibre9">"Onu koy yerine!" derken Odetta bir okul öğretmeni gibi sert konuşmuştu. Eddie bir kahkaha koyverip kadının sözüne uydu.</p><p class="calibre9">"Neden gülüyorsun?"</p><p class="calibre9">"Çünkü şu son sözlerini söylerken Bayan Hathaway gibi konuştun. O, benim ilkokul üçüncü sınıf öğretmenimdi."</p><p class="calibre9">Odetta parıldayan gözlerini Eddie'ninkilerden kesinlikle ayırmadan hafifçe gülümsedi. Tatlı bir sesle şarkı söylemeye başladı: "Gecenin tanrısal ışıkları çöküyordu... Zaman, alacakaranlık zamanıydı..." Kadın Şarkısı'nı sürdürürken her ikisi birlikte Batı yönüne doğru baktılar. Oysa, gölgeler uzamaya başlamış olduğu halde bir akşam önce üzerine dilekte bulundukları akşam yıldızı henüz görünmüyordu.</p><p class="calibre9">"Senin için yapabileceğim başka bir şey var mı, Odetta?" diye soran Eddie gidişini olabildiğince geciktirmek niyetindeydi. Yola çıkarsa duygusunun geçeceğini biliyordu. Ama, burada kalabilmek için güçlü bir istek de duyumsuyordu.</p><p class="calibre9">"Bir öpücük. Eğer sakınca görmezsen onunla yetinebilirim."</p><p class="calibre9">Genç adam Odetta'yı uzun uzun öptü ve artık dudakları birbirinden uzaklaştığında kadın onun bileğini tutup gözlerinin içine dikkatle bakarak bir kez daha konuştu, "Dün geceden önce hiçbir beyaz erkekle sevişmemiştim. Senin için önemli olduğunu sanmam. Ama, gene de bilmen gerekir diye düşündüm."</p><p class="calibre9">Eddie bir süre düşündü ve sonra yanıtladı.</p><p class="calibre9">"Benim için de önemli değildi bu. Karanlıkta sanırım her ikimiz de gri renkteydik. Seni seviyorum, Odetta."</p><p class="calibre9">Kadın elini Eddie'nin elinin üzerine koydu.</p><p class="calibre9">"Sen tatlı bir erkeksin ve belki her ikimiz için henüz çok erken olmasına karşın, ben de seni seviyorum" dedi.</p><p class="calibre9">Aynı anda sanki sopayla dürtülmüş gibi bir yabanıl kedi sık çalıların bulunduğu tepenin doruklarından homurdandı. Hayvanın bulunduğu olasılıkla yer birkaç kilometre ötede olabilirdi. Ama, sesi bu kez daha da yüksek çıkmıştı.</p><p class="calibre9">Her ikisi de başlarını sesin geldiği yöne doğru çevirdiler. Eddie ensesindeki tüylerin dikilmeye çalıştıklarını duyumsar gibi oldu. Oysa, tüyleri tam olarak dikilmemişti. Genç adam salaklar gibi düşündü: Üzgünüm, tüylerim. Sanırım saçlarım simdi biraz uzadılar.</p><p class="calibre9">Yabanıl kedinin homurtusu sanki birisinin korkunç bir ölümle ölüşü gibi, işkence dolu bir çığlığa dönüşerek uzamıştı (belki de, çevredeki hayvanlar arasında başarısız bir çiftleşmeyi belirleyen çığlıktan başka bir şey değildi.) Bir dakika kadar dayanılmaz yükseklikte bir homurtu şeklinde sürmüş, sonra alçalarak bitmiş ya da hafifleyip rüzgârın kesintisiz sesine karışmıştı. Ancak, Eddie için bunlar önemli değildi. Genç adam bir kez daha silahı belinden çıkarıp kadına doğru uzattı.</p><p class="calibre9">"Tabancayı al ve benimle tartışma. Eğer onu kullanmaya gereksinim duyarsan bir pislik çıkaramayacaktır (benzeri şeylerin genelde yapacağı şey budur) ancak sen ne olursa olsun sen şu tabancayı al."</p><p class="calibre9">"Bir tartışma yapalım ister misin?"</p><p class="calibre9">"Oh, sen tartışabilirsin. İstediğin kadar tartışabilirsin."</p><p class="calibre9">Eddie'nin neredeyeyse fındık rengi olan gözlerine bir süre baktıktan sonra kadın bıkkın bir tavırla gülümsedi. Silahı alarak, "Sanırım seninle tartışmayacağım. Lütfen olabildiğince çabuk davran ve yola çık" dedi.</p><p class="calibre9">"Öyle yapacağım," diyen Eddie kadını bir kez daha, onun dediği gibi ivedi öptü.</p><p class="calibre9">Eğimli yerden derinleşen gölgelere doğru hızla indi (ıstakoza benzeyen yaratıklar henüz sudan çıkmamışlardı. Ancak, kısa süre sonra geceye özgü görünüşlerini ortaya sereceklerdi Genç adam dönüp Kapı'nın üzerindeki yazıya bir kez daha baktı. Aynı ürpertinin bedeninde dolaştığını duyumsadı. Yazı duruma uygundu, Tanrım, pek uygundu! Sonra bakışlarını çevirin indiği eğimli yere baktı. Bir an kadını göremedi. Ama sonra, bir şeyin kımıldadığını ayırt etti. Kahverengi bir el kımıldıyor, Odetta kendisine el sallıyordu.</p><p class="calibre9">Eddie de elini salladı. Sonra tekerlekli sandalyenin tutamaklarına uzandı. Öndeki küçük ve duyarlı tekerleri yerden kaldırmak üzere tutamakları aşağı bastırarak sandalyeyi itti. Güney yönüne, geldiği yere doğru döndürdü. İlerlemeye başladı. İlk yarım saat boyunca hızla yürürken gölgesi de onunla birlikte koştu. Daha sonra güneye doğru ilerlerken gölgesi ortadan kalktı ve bu sırada ıstakozlara benzer yaratıklar sudan çıkıp güründüler. Daha sonra onları ilk vızıltılı seslerini işitti ve başını gökyüzüne doğru kaldırınca koyu mavi renkli kadife görünüşlü gökyüzünde akşam yıldızını gördü. Gecenin tanrısal ışıkları çöküyordu... Zaman, alacakaranlık zamanıydı....</p><p class="calibre9">Eddie Tanrı'ya yakardı: Ne olur Tanrı'm, Odetta güvenlik içinde kalsın!</p><p class="calibre9">Genç adamın bacakları daha şimdiden ağrıyordu. Ciğerlerindeki soluk daha şimdiden kızgın sıcak ve ağırdı. Önünde bitirilecek ikinci ve üçüncü yolculuklar vardı. Üçüncü yolculukta yolcusu Odetta'dan çok daha ağır kişi Roland olacaktı. Genç adam gücünü geriye saklaması gerektiğini bilmesine karşın, gene de koşar gibi yürümesini sürdürüyordu. Bu arada sürekli dua ediyordu: Lütfen, Odetta güvenlikte olsun, Tanrı'm! Tek dileğim bu. Lütfen, onu güvenlik içinde tut, Tanrı'm!</p><p class="calibre9">Sanki ettiği beddua imiş gibi, dağları birbirinden ayıran yarıklarından birinden, yabanıl bir kedinin bağırışı daha duyuldu.... Yalnızca bu kez, yabanıl kedinin yaygarası bir Afrika ormanı aslanının kükremesine benziyordu.</p><p class="calibre9">Kükremeyi duyan Eddie önündeki artık yolcusu olmayan tekerlekli sandalyeyi daha büyük güçle iterek koştu. Şimdi rüzgâr hızlanıyor ve sandalyenin önünde rahatça dönen küçük tekerlerden daha çok ses çıkararak dehşet verici bir vınlama haline giriyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">10</span></p><p class="calibre3" style="margin:0pt; border:0pt; height:1em"> </p><p class="calibre9">Silahşor kendisine doğru yaklaşan zırıltılı sesi işitti. Bir an bedeni kasılır gibi oldu ama sonra soluk soluğa kalmış bir insanın sesini de duyunca rahatladı. Gelen Eddie idi. Roland gözlerini açıp bakmadan bunu biliyordu.</p><p class="calibre9">Zırıltılı tekerlek sesi hafifleyip sonunda koşan ayaklar da durunca Silahşor gözlerini açtı. Yüzünden terler akan Eddie soluk soluğa kalmış durumda karşısında duruyordu. Akıttığı terlerle gömleği ıslanmış, kocaman bir leke halinde göğsüne yapışmıştı. Bir zamanlar Jack Andolini'nin onda gördüğü üniversiteli genç görünümü tümüyle gitmişti. Saçları alnına dökülmüş, pantolonu ağından patlayıp sökülmüştü. Gözlerinin altındaki mavi-mor halkalar tabloyu tamamlıyordu. Şimdi Eddie Dean tam bir sefalet resmi halindeydi.</p><p class="calibre9">Genç adam, "Başardım" diyerek ekledi, "Sonunda buraya vardım!!!.. Çevresine ve sonra yeniden Silahşor’a bakarak sözlerini sürdürdü, "Tanrı'm! Gerçekten buradayım!"</p><p class="calibre9">"Ama, tabancayı kadına vermişsin!"</p><p class="calibre9">Eddie, Roland'ın kötü durumda olduğunu, ona Keflex adlı ilacı vermeden önceki halinden bile daha kötü duruma düştüğünü düşündü. Adamın bedeninin yüksek ateşiyle oluşan dalgalar çevreye yayılırmış gibiydi. Genç adam, Roland için üzülmesi gerektiğini biliyordu. Ancak, onun için bir an yalnızca öfke duyumsadı.</p><p class="calibre9">"Buraya rekor denilecek zamanda dönebilmek üzere kıçımı (!) yırttım ve sen kalkıp yalnızca 'Tabancayı kadına vermişsin' diyorsun. Sağ ol be adamım! Demek istediğim şu ki, senden su anda bir tek gönül borcu sözü duymayı beklerdim. Ancak onu senden işitmek pek şaşırtıcı olurdu, değil mi?"</p><p class="calibre9">"Ben yalnızca önemli olan şey hakkında konuştuğumu sanıyorum."</p><p class="calibre9">"İyi. Sen söz konusu ettiğine göre söyleyeyim. Silahı Odetta'ya verdim" diyen Eddie ellerini kalçalarına dayayarak acımasızca Roland'a bakıp konuşmasına devam etti, "Şimdi seçme hakkı senin elinde. Ya şu tekerlekli sandalyeye biner gidersin ya da ben sandalyeyi katlar ve onu senin kıçına (!) sokarım! Hangisini yeğliyorsun, efendi?"</p><p class="calibre9">"Hiç birini" diyen Roland gülümsemek istemeyen ama bunu durdurmak için elinden bir şey gelmeyen adamın gülümseyişiyle güldü ve ekledi, "Önce sen biraz uyuyacaksın, Eddie. Görme ve seçme işini sırası gelince yapacağız, Ama, önce sen uykuya gereksiniyorsun. Şimdilik görevini başarmış durumdasın..."</p><p class="calibre9">"Ben, Odetta'ya geri dönmek istiyorum."</p><p class="calibre9">"Oraya gitmeyi ben de isterim. Ama dinlenmezsen yolda yığılıp kalacaksın. Durum bu kadar basit. Öylesi senin için kötü, benim için daha kötü ama Odetta için en kötüsü olur."</p><p class="calibre9">Eddie bir an kararsız, ayakta dikilir durumda kaldı.</p><p class="calibre9">"İyi zamanda buraya geldin" diyen Silahşor gerçeği benimsiyordu. Gözlerini kısarak güneşe bakıp ekledi, "Saat dört ya da dördü çeyrek geçiyor olmalı. Beş ya da yedi saat uyursun ve ortalığa iyice karanlık çöker."</p><p class="calibre9">"Dört saat uyurum..."</p><p class="calibre9">"Tamam. O zaman karanlık olur. Önemli olan da bu. Sonra bir şey yersin ve yola çıkarız."</p><p class="calibre9">"Sen de bir şeyler yersin."</p><p class="calibre9">Silahşor’un yüzünde gene o hafif gülümseme göründü. Eddie'ye sakin tavırlarla bakarak, "Yemeye çalışırım. Yaşamın şimdi benim elimde. Sanırım sen de bunu biliyorsun" dedi.</p><p class="calibre9">"Evet."</p><p class="calibre9">"Seni ben kaçırmıştım."</p><p class="calibre9">"Evet"</p><p class="calibre9">"Beni öldürmeyi istiyor musun? Eğer bunu yapmak istersen, hemen yap..." diyen Roland'ın soluğu hafif hışırtılıydı. Eddie onun göğsünün tıkırdadığını duydu ama buna fazla dikkat etmedi. Roland ekledi, "Daha fazla rahatsızlık olmasın diye hemen istediğini yerine getir."</p><p class="calibre9">"Seni öldürmeyi istemiyorum."</p><p class="calibre9">"Şu halde..." diye söze başlayan Roland'ın sözleri ansızın gelen sert bir öksürükle kesildi. Sonra, "Hemen yat" diyerek sözünü tamamladı.</p><p class="calibre9">Eddie yattı. Bir süre uykusu gelmedi ama sonra uyku, isteklerinde beceriksiz bir aşığın kaba elleriyle onu kavradı. Uykuya dalarken (ya da olasılıkla düşünde) Roland'ın, Tabancayı o kadına vermemeliydin dediğini işitti. Ve daha sonra karanlıkta, saati bilinmeyen bir zamanda Silahşor’un kendisini sarsışıyla uyandı. Güçlükle doğrulup oturdu. Tüm bedeni acılar ve ağırlıklar içindeydi. Kasları, terkedilmiş bir binadaki paslı vinç ve palangalara dönmüştü. îlk çabası ayağa kalkmak için oldu ama işe yaramadı. Pat diye kıçüstü yere oturdu. İkinci denemesini yaptı ve ona sanki yarım saat süren bir uğraş gibi harcadığı çaba sonunda doğruldu, ayağa kalkabildi. Şimdi her yanı ağrıyordu.</p><p class="calibre9">Roland bakışlarını genç adamdan ayırmadan sordu, "Hazır mısın?"</p><p class="calibre9">Eddie başını öne eğip yanıtladı, "Evet. Sen hazır mısın?"</p><p class="calibre9">"Evet."</p><p class="calibre9">"Yemek yiyebilecek misin?"</p><p class="calibre9">"Evet."</p><p class="calibre9">Biraz et yediler... ve Eddie o lanetli kumsalda aynı yolu Üçüncü ve son kez geçmek üzere sandalyeyi bir kez daha itmeye başladı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">11</span></p><p class="calibre3" style="margin:0pt; border:0pt; height:1em"> </p><p class="calibre9">O gece oldukça iyi yol aldılar. Ancak Silahşor mola vermelerini istediğinde Eddie şaşkın bir şekilde düş kırıklığına uğruyordu. Arkadaşının isteğine karşı çıkmadı çünkü dinlenmeden yola gidemeyecek kadar yorgundu. Yalnızca biraz daha ilerle, meyi umut etmişti. Şimdi büyük sorun, adamın ağırlığıydı. Roland'ı tekerlekli sandalyede otururken itmek bir büyük demir çubuğu taşımaya benziyordu. Genç adam güneş doğana değin dört saat uyudu ve güneş yaşlı, erozyona uğramış dağların üzerinden doğarken uyandı ve Silahşor’un öksürüşünü dinledi. Bu, hırıltılarla gelen zayıf bir öksürüktü. Ve ancak zatüre çeken yaşlı bir insan böyle öksürebilirdi.</p><p class="calibre9">Gözleri buluştu ve Roland'ın öksürüklü titremeleri kahkahaya dönüştü.</p><p class="calibre9">"Sesim nasıl çıkarsa çıksın işim bitmedi henüz, Eddie. Seninki bitti mi?"</p><p class="calibre9">Eddie olaya Odetta'nın bakışlarıyla bakıp düşündü ve başını salladı. "İşim bitmedi. Ama şimdi bir çizburger ile yanında Budweizer (Ünlü bir bira markası-Çeviren) olsaydı çok işime gelirdi."</p><p class="calibre9">Silahşor Kraliyet Sarayı bahçesindeki elma ağaçlan ve ilkbahar çiçeklerini düşünerek kuşkuyla sordu, "Budweizer de ne ki?"</p><p class="calibre9">"Boş ver! Sandalyeye atla! Altımızda dört araba tekeri, üstümüzde T modeli Ford araba yok ama gene de beş, on kilometre daha gideceğiz."</p><p class="calibre9">Ve de bunu yaptılar. Ancak, genç adamın Odetta'dan ayrılışının ikinci gününde akşam güneşi batarken üçüncü Kapı'nın bulunduğu yere yaklaşmış; oysa şimdi de, oraya varamamışlardı. Eddie bir kez daha yattı. Niyeti dört saat daha uyumaktı. Oysa iki saatlik bir uykudan sonra o yabanıl kedilerden birisinin</p><p class="calibre9">Kükreyişini işiterek ve kalbi gümbürtüyle atarak uyandı. Tanemi. Bu öncekilerden daha iri bir hayvanın sesi olmalıydı. Silahşor’un uzanmış olduğu yerde dirseği üzerinde doğruluğunu ve gözlerinin parıldadığını gördü. Genç adam her yanında ağrılar duyumsayarak ağır ağır ayağa kalkarken sordu, "Hazır mısın?" Roland pek alçak bir sesle yanıtladı, "Asıl sen hazır mısın?" Eddie belini geriye doğru bükerken kaslarından küçük havai fişeklerin patırtısını çıkararak konuştu, "Evet. Ama, şimdi de çizburgeri özlüyorum."</p><p class="calibre9">"Aslında istediğinin tavuk eti olduğunu sanıyordum." Eddie homurdanır gibi konuştu, "Hangisi olursa olsun zevkle yerdim, be adamım!" Güneş tepelerden yükseldiğinde üçüncü Kapı göründü ve iki saat sonra oraya vardılar. Genç adam, Gene hep birlikte olacağız diye düşündü. Kendisini kumların üzerine atıp biraz yatmaya hazırdı. Oysa, belli ki durum onun düşündüğü gibi değildi. Odetta Holmes ortalıkta görünmüyor, çevrede kadından hiçbir iz bulunmuyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">12</span></p><p class="calibre3" style="margin:0pt; border:0pt; height:1em"> </p><p class="calibre9">"Odetta! Odetta!" diye yırtınır gibi bağıran Eddie'nin sesi sevdiği kadının öteki benliği olan Detta'nınki gibi kaba ve çatlak olarak çıkıyordu.</p><p class="calibre9">Çevrede Odetta'nın sesi sanarak yanılgıya düşeceği bir yansıma bile duyulmuyordu. Buradakiler sesi yansıtmayan alçak, erozyona uğrayıp tepeleri düzleşmiş dağlardı. Çevrede duyulan yalnızca kıyıdaki kayaların altına oyduğu deliklere ritmik olarak çarpan dalgaların çatlama ve esen rüzgârın kararlı vınlama sesleriydi.</p><p class="calibre9">"Odetta!"</p><p class="calibre9">Bu kez genç adam o denli yüksek sesle bağırdı ki, sesi çatlar ve bir an keskin bir balık kılçığı ses tellerini yırtarmış gibi oldu. Gözleriyle çılgınca dağları tarıyor, herhangi bir kahverengi lekeyi kadının eli ve bir hareketi kadının ayağa kalkışı olarak algılıyor, hemen sonra yanıldığını anlıyordu. Demir kını donlu atların renklerine benzeyen kırmızı renkli kayaların üzerinde parlak kırmızı kan lekelerini araştırıyordu. (Kan lekesi aradığı için Tanrı onu bağışlamalıydı...)</p><p class="calibre9">Genç adam kayaların üzerinde kan lekelerini ya da kabzasındaki sandal ağacının üzerinde yabanıl kedinin derin diş izlerinin görüldüğü tabancayı bulursa ne yapacağını merak ediyordu. Böyle bir görüntü onu isteriye ve hatta çılgınlık nöbetlerine sürükleyebilirdi. Ama gene de bir şeyi, kadından geriye kalan bazı izleri bulmak için umutsuzca aranıyor, aranıyordu.</p><p class="calibre9">Bu arada gözleri hiçbir şeyi görmüyor, kulakları en ufak bir çağırma sesini işitmiyordu.</p><p class="calibre9">Ve aynı süre içinde Silahşor üçüncü Kapı'yı incelemekteydi. O ana değin Kapı'nın üzerinde tek bir sözcük görmeyi beklemişti. Eski zamanların iskambil destesinin altıncı kağıdında olduğu gibi Kapı'da Ölüm sözcüğü yazılmış olmalıydı. Walter, Ölüm demişti. Ölüm, ama senin için değil, Silahşor.</p><p class="calibre9">Bu Kapı'nın üzerinde bir değil, iki sözcük vardı... Ve bunlardan hiçbiri ÖLÜM sözcüğü değildi. Dudakları ses çıkarmadan kıpırdanarak bir kez daha okudular:</p><p class="calibre9"><span class="italic">İTİCİ ADAM</span></p><p class="calibre9">Roland, Gene de bu sözcüklerin anlamı 'ölüm' diye düşündü. Böyle olduğunu biliyordu.</p><p class="calibre9">Bir an için Roland genç adama gitmesi için olanak tanımaya karar verdi.</p><p class="calibre9">Eddie, kadını canlı pek yaralanmamış ve aklı başında olarak bulabilirdi. Silahşor onların ikisinin burada bir tür beraberlik kurabileceklerini ve kendisinin de Eddie'ye karşı duyduğu sempatiyle hep birlikte kendini Detta Walker diye tanıtan o karanlık benliği boğup yok edebileceklerini düşündü. Evet, yalnızca Eddie ile Odetta arasında kalsa bile Detta'nın yalın biçimde sıkışıp Ölmesi olasıydı. Roland, kaba doğası içinde romantikti... Bununla birlikte, aşkın her şeyi yapabileceğini bilecek kadar realistti de. Kendisine gelince durumu ne olacaktı? Bir süre önce Eddie'nin dünyasından aldıkları ilaçlarla hemen hemen iyileşmişken şimdi o ilaçlardan alsa bile zamanında davranmış olacak mıydı? Kendisi, pek hastaydı ve belki de koşullar çok ileriye varmıştı. Kol ve bacakları sancıyor, kafası zonkluyordu. Göğsü de ağrımaktaydı. Ciğerleri iltihapla dolu olmalıydı. Öksürdüğü zaman sol akciğerinde, sanki oradaki kaburgaları kırıkmış gibi, oyulur biçiminde ağrı duyumsuyordu. Sol kulağı da yanıyordu. Belki de bu kez yolun sonu geldi diye düşündü.</p><p class="calibre9">İşte o noktada Silahşor’un içindeki bir kesim sanki protesto eder gibi baş kaldırdı.</p><p class="calibre9">"Eddie!" diye bağırdı ve şimdi sesinde öksürüğün izi duyulmadı. Sesi derin ve güçlüydü.</p><p class="calibre9">Bir ayağı kaba toprağa öteki ayağı sivri bir kayanın çıkıntısına basan genç adam dönüp ona baktı. Ve eliyle havayı süpürür gibi tuhaf bir hareket yapar, "Sen yoluna devam et!" diye yanıtladı. Böyle söz ve davranışında sanki Silahşor'dan kurtulmak, gerçek işini, önemli amacını, Odetta'yı bulmak ve onu içinde bulunduğu kötü durumdan kurtarma etkinliğini sürdürmek isteyen bir adamın tavrı okunuyordu. Genç adam sözlerini şöyle sürdürdü; "Tamam. Sen şu kapıdan geç. Aradığın ve gereksindiğin ilacı bul. Buraya geri geldiğinde Odetta ile ben seni bekleyeceğiz."</p><p class="calibre9">"İşte bundan kuşku duyarım."</p><p class="calibre9">"Kadını bulmak zorundayım" diyen Eddie Roland'a pek taze, zinde ve kaçamaksız bakışlarla bakıyordu. Ekledi, "Demek istiyorum ki, gerçekten Odetta'yı bulmak zorundayım."</p><p class="calibre9">"Sevgini ve gereksinimini anlıyorum" diyen Silahşor konuşmasını şöyle sürdürdü, "Ama bu kez Kapı'dan benimle birlikte geçmeni istiyorum."</p><p class="calibre9">Eddie işittiği sözü iyice değerlendirmek üzere uzun uzun Roland'a baktı.</p><p class="calibre9">Sonunda eğlenir gibi konuştu, "Kapı'dan seninle birlikte geçmemi mi istiyorsun? Kutsal Tanrı'm! Sanırım şimdi her şeyi, gürül gürül söylediğin her şeyi duydum. Son seferinde, beni de yeniden götürmek istemediğin için senin gırtlağını kesmeye niyetlendiğimde, beni bırakıp gitmek üzere öyle kararlıydın ki. Bu kez, yabanıl bir yaratık kadının boğazını koparabileceği halde, o konuda hiçbir şey yapmak istemiyor ve işi şansa bırakıyorsun!"</p><p class="calibre9">"Belki de olan olmuştur zaten" diyen Roland öyle bir şeyin olmadığını biliyordu. Kadın yaralanmış olabilirdi. Ama ölmemişti henüz...</p><p class="calibre9">Ne yazıktır Eddie'yi aldatamazdı, çünkü genç adam da bunu biliyordu. Uyuşturucu madde almadan geçirdiği bir hafta ya da on gün onun dimağını şaşırtıcı derecede saydamlaştırmıştı. "Kadının ölmediğini sen de biliyorsun. Ölseydi, şu Tanrı'nın cezası Kapı da oradan çekip giderdi. Yalan söylemen her üçümüz için de iyi olmayacaktır" dedi.</p><p class="calibre9">Genç adam tepeye tırmanışını sürdürmek üzere arkasını döndü. Ancak, Roland'ın bakışları onu olduğu yere mıhlayıp durdurdu.</p><p class="calibre9">Roland, "Tamam" dedi. Sesi aynen o gece yarısı Detta'yı susturmak üzere kadının aklının gerisindeki Odetta'ya seslendiği gibi dingin ve etkileyiciydi. "Kadın yaşıyor. Ama, öyleyken neden senin çağrılarına yanıt vermiyor?" diye sordu.</p><p class="calibre9">"İyi... Yabanıl kediler onu alıp bir yerlere götürmüş olabilirler" derken Eddie'nin sesi pek zayıf çıkmıştı.</p><p class="calibre9">"Yabanıl bir kedi kadını öldürmüş, istediği kesimlerini yemiş ve geri kalanını bırakmış olabilir. Çoğunlukla yabanıl kediler güneş geri kalan eti bozmasın ve gece geri geldiklerinde iyi durumda bulsun diye kalan eti gölgeye sürükleyip taşırlar. Eğer böyle olsa Kapı ortadan kaybolurdu. Yabanıl kediler avlarını felç eden ve sonra bir yerlere taşıyan böcekler gibi yapmaz. Bunu bilirsin, değil mi?"</p><p class="calibre9">"Söylediklerinin mutlaka doğru olması gerekmiyor" diyen Eddie bir an Odetta'nın, Sen bir tartışma grubunda yer almalıydın deyişini işitir gibi oldu ve hemen bu fikri kovup aklından çıkardı. Sözlerini şöyle sürdürdü; "Kadının yanına yabanıl bir kedi gelmiş ve o da ateş etmeye çalışmış, ancak kurşunlardan ilk ikisi ateş almamış olabilir. Cehennem olsunlar! Belki de dört, beş mermi ateş etmemiştir. Bu durumda yabanıl kedi saldırıp kadını berelerken o anda GÜMMM!"... Eddie bir yumruğunu öteki avucuna vurdu ve sanki olaya tanık olmuş gibi hareketini öyle canlı bir şekilde yaptı ki... Ve sonra ekledi, "O mermi yabanıl kediyi öldürmüş ya da yaralamış veya hiç olmazsa korkutmuş olabilir. Böyle bir öyküye ne dersin?"</p><p class="calibre9">Roland dingin sesiyle yanıtladı, "O zaman silah sesini duymuş olurduk."</p><p class="calibre9">Eddie bir an tıpkı sağır ve dilsizler gibi yalnızca ayakta dikilir durumda kaldı. Tartışmada verilecek yanıtı bulamıyordu. Buralarda ilk kez yabanıl kedi kükremesini duyduğunda ses beş, on kilometre öteden işitilmişti. Öyleyse silah sesi neden duyulmamıştı?</p><p class="calibre9">Roland'a baktı ve o anda aklına gelen kurnazca düşünceyi dile getirdi, "Belki de sen sesi duydun? Yolda, ben dinlenmek üzere uyurken sen silah sesini işittin, ha?"</p><p class="calibre9">"Ses seni de uyandırırdı."</p><p class="calibre9">"O kadar yorgunken uyandırmazdı, adamım. Ben öyle uyuyordum ki..."</p><p class="calibre9">"Ölüler gibi" diyen Silahşor aynı dingin sesle ekledi, "Öyle durumdaki duyumsamayı biliyorum."</p><p class="calibre9">"Şu halde durumu anlıyorsun."</p><p class="calibre9">"Tam olarak ölüler gibi değildin. Dün gece sen öylece yatarken kedilerden biri kükreyince hemen uyandın ve birkaç saniye içinde ayağa kalktın. Bu, kadına karşı duyduğun ilgi nedeniyle oldu. Geceleyin silahla ateş edilmedi, Eddie. Bunu biliyorsun, ateş edilseydi işitirdin. Odetta'ya karşı duyduğun ilgi nedeniyle işitirdin..."</p><p class="calibre9">Eddie yüksek sesle konuştu, "Belki de Odetta yabanıl kedinin kafasını taşla patlatmış olabilir. Olasılıkları araştırmak yerine burada durup seninle tartışırsam lanet olası sonucu nasıl öğrenebilirim? Demek istiyorum ki, Odetta şu anda oralarda bir yerde yaralı olarak yatıyor olabilir, be adam! Yaralı, ölmek üzere kan döküyor olabilir! Ben, Kapı'dan geçsem, öbür tarafta bulunsam ve o anda Odetta burada ölse sen ne duyumsarsın? Çevrene bakarken, Kapı bir anda oradayken, kadın öldüğü için ansızın gözden kaybolsa ne yaparsın? Öyle durumda benim için burada olanların tersi gerçekleşir ve sen de öbür tarafta kapana kıstırılmış olurdun!"</p><p class="calibre9">Sözlerini tamamlayan Eddie soluk soluğa kalmıştı. Ellerini yumruk yaparak sıkmış, Silahşor’a öfke dolu bakışlarla yiyecekmiş gibi bakıyordu.</p><p class="calibre9">Roland kendisini bitkin ve öfkelenmiş olarak duyumsadı. Birisi (olasılıkla Cort; ama kendisi o kişiyi babası olarak düşünmeyi yeğliyordu) şöyle bir deyişi sık sık yinelerdi: Okyanusun suyunu kaşıklamak bir aşıkla tartışmaya benzer. Bu deyişe bir kanıt aranıyorsa, şimdi karşısında küstahlıkla karışık savunma durumunda dikelen genç, yetkin bir örnek olarak gösterilebilirdi. Şu anda Eddie Dean'in tüm bedeni şöyle der gibiydi: Haydi devam et! Bana soracağın her soruyu yanıtlayabilirim!</p><p class="calibre9">Gene genç adam konuştu, "Belki de Odetta'yı yabanıl bir kedi bulmadı. Burası senin dünyan olabilir ama ben nasıl Borneo'da hiç bulunmadıysam, senin de şu bölgeye daha önce hiç gelmediğini sanıyorum. Şu dağlarda neler olup bittiğini sen de bilmiyorsun. Yoksa biliyor musun? Kadını bir maymun ya da benzeri bir yaratık yakalayıp kaçırmış olabilir!"</p><p class="calibre9">"Tamam. Onu bir şey yakaladı."</p><p class="calibre9">"İyi. Tanrı'ya şükürler olsun ki, hasta olman senin tüm aklını başından almamış."</p><p class="calibre9">"Her ikimiz de Odetta'yı ele geçirenin ne olduğunu biliyoruz: Bu Detta Walker... Senin kadınını o yakaladı. Detta Walker."</p><p class="calibre9">Eddie bir şey söylemek ister gibi ağzını açtı. Ama böyle görünüşü pek kısa sürdü; Belki bir, iki saniye, her ikisinin de gerçeği tümüyle benimseyeceği süreyle devam etti. Ve sonra Roland'ın aman vermeyen yüzü tüm tartışmayı sessizliğe taşıdı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">13</span></p><p class="calibre3" style="margin:0pt; border:0pt; height:1em"> </p><p class="calibre9">Uzunca bir süre ikisi de konuşmadılar.</p><p class="calibre9">Sonunda genç adam, "Durum öyle olmamalı" dedi.</p><p class="calibre9">"Biraz yakınıma gel. Eğer konuşacaksak konuşalım. Ama dalgaların sesini bastıracak şekilde sana her bağırışımda, gırtlağımda yalnızca bu..."</p><p class="calibre9">Eddie yerinden kımıldamadan yanıtladı, "Ne kocaman gözlerin var senin, büyükanne!"</p><p class="calibre9">"Hangi Cehennem'den söz ediyorsun, sen?"</p><p class="calibre9">"Bir peri masalından söz ediyorum" diyen genç adam kısa yoldan aşağı dört metre (fazla değil, yalnızca dört metre) kadar indi ve ekledi, "Eğer tatlı sözlerinle beni kandırabileceğini düşünüyorsan, anlattıkların beni yalnızca tekerlekli sandalyenin yanına getirtecek peri masalları olabilir."</p><p class="calibre9">"Neyin yakınına? Anlayamadım" diyen Roland aslında kendisine söyleneni mükemmelen anlamış bulunuyordu.</p><p class="calibre9">Onların belki de iki, üç yüz metre uzağında, tepede ve doğu yönünde bir yerde bir çift koyu renkli göz (zekâ dolu oysa insanca acımadan yoksun olan bir çift göz) bu tabloyu dikkatle izlemekteydi. Rüzgâr, dalgalar ve suyun kayaları oyuşuyla çıkan sesler nedeniyle iki adamın konuşmalarını bu uzaklıktan işitmek olanaksızdı. Ama Detta, onların ne konuştuklarını bilmek üzere işitmeye gereksinmiyordu. Gerçek Kötü Adam'ın şimdi aynı zamanda Gerçek Hasta Adam durumuna gelişini görmek üzere bir dürbüne de gereksinim duymuyordu. Ona göre, Gerçek Kötü Adam, bacakları olmayan zenci bir kadına işkence yapmak ve bununla eğlenmek istiyordu. (Çevreye bakıldığında burada eğlence olanaklarının pek kısıtlı olduğu kolayca görülebilirdi.) Ancak Detta Walker bir tek şeyi, adamın pamuk beyazı kıçını (!) buradan kurtarmak niyetinde olduğunu da görebiliyordu. Bu işi büyülü Kapı'yı kullanarak yapacaktı. Daha önce kendisinin kafasına girerek Gerçek Kötü Adam, Kapı'dan geçmişti. Detta onun eylemini nasıl yaptığını bilemiyor; olayı düşünmekten bile hoşlanmıyordu. Adam beyninin içine girip kendisini nasıl da denetimi altına geçirmişti. O anda kendisinin duyumsamaları korkunç olmuştu. Anlama yeteneğinden yoksunlaşmış, tam anlamıyla korkmuştu. Korkusunun gerçek kaynağı neydi? Kendisinin tümüyle ele geçirilişi yeterince korkunç değil miydi? O anda eğer kendisini yakından incelese korkusunun nedenini anlayabilirdi ama bunu yapmayı istemiyordu. Böyle bir inceleme, denizcilerin bir zamanlar yelkenlilerle gidip de dünyanın sonu sandıklan ve o zamanın haritacılarının BURADA İBLİSLER VE YILANLAR BULUNABİLİR yazısını yazdıkları bir yere kendisini götürebilirdi. İşin tuhafı Gerçek Kötü Adam'ın kendisini ele geçirişi, tuhaf durumun daha önce yalnızca bir kez değil bir çok sefer oluşu gibi bir alışkanlık duyumsamasıyla birlikte gelmişti. Korksa ya da korkmasa, o durumda ürktüğünü yadsımıştı. Kurtulmak üzere çırpınırken bir yandan da Silahşor’un kendisini tekerlekli sandalye ile Kapı'dan geçirmek üzere yönlendirişini izlemişti. Ve orada, Kapı girişinin bu tarafında, Gerçek Kötü Adam'ın bedeninin kumlar üzerinde yatışını ve Eddie'in elindeki bıçakla onun üzerine eğilişini gördüğünü anımsıyordu.</p><p class="calibre9">Eddie elindeki bıçağı Gerçek Kötü Adam'ın gırtlağına gerçekten saplayacak mıydı? Bunu yapsa bir domuzu boğazlamaktan daha iyi bir iş yapmış olurdu!</p><p class="calibre9">Genç adam durumu bilmiyor oysa Odetta Walker, Gerçek Kötü Adam'ın bedeninin gerçekten ne durumda olduğunu görebiliyordu. O beden, soluk alıyordu. O beden, en uygun sözcükle pek değersiz bir durumdaydı. O beden, bir salak tarafından sazlarla ve mısır püskülleriyle doldurulmuş bir çuval bezi gibiydi şimdi.</p><p class="calibre9">Detta Walker'ın aklı bir farenin kıçı (!) kadar çirkin olabilirdi ama Eddie'ninkinden daha hızlı ve saydam olarak çalışıyordu. Gerçek Kötü Adam idrar ve sirkeyle dolu olmalı, içinde başka bir şey bulunmamalı. O benim burada olduğumu biliyor ama benim için bir şey yapmayı istemiyor... Ben aşağı inip onu öldürmeden önce kaçıp bayağı kıçını (!) kurtarmak niyetinde. Genç arkadaşı şimdi de güçlü. Ve beni incitmek istemiyor şimdilik. Gerçek Kötü Adam ne durumda olursa olsun, Eddie beni bulup aşağı indirmek istiyor. Bacakları olmayan kara bir Cadı'nın kendisine bir şey yapamayacağını sanıyor. Genç adam beni burada bulup aşağı götürerek benimle sevişmeyi düşünüyor... Pekiyi öyle olsun. Tamam, Beyaz Mumlu! Detta Walker'ı alacağını düşünüyorsan buraya gel ve dene. Beni becerirken başına neler geleceğini göreceksin, ballı çocuk! Görüp öğreneceksin!...</p><p class="calibre9">Detta Walker böyle fare koşusuyla düşünceden düşünceye atlayarak durumu irdelerken ansızın duyduğu bir sesle, bir silahın patlayışıyla ürküp yerinde sıçradı.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">14</span></p><p class="calibre3" style="margin:0pt; border:0pt; height:1em"> </p><p class="calibre9">"Sanırım sen gizleri açıklamandan daha iyi olarak durumu anlıyorsun" diyen Eddie ekledi, "Çok daha iyi anlıyorsun, Lanet' olası! Sanırım beni yakalayıp ele geçirerek aklıma girmeyi düşünüyorsun." Gözlerini Roland'dan ayırmadan başını eğerek Kapı'yı işaret etti. Çok uzağında olmayan birisinin de aynı şeyi düşündüğünden habersiz olarak sözünü sürdürdü; "Hasta olduğunu biliyorum. Tamam. Ama, gerçekte olduğundan daha zayıfmış gibi görünmek üzere numara yapıyorsun. Şu anda, oradaki uzun otların üzerine uzanmış olmalıydın."</p><p class="calibre9">"Çok iyi olurdu" diyen Roland gülümsemeden ekledi, "Ama gerçekten iyi değilim, Eddie. Birkaç adım daha aşağı insen, hareketim seni incitmezdi, değil mi? Artık sana bağıramıyorum..." Silahşor’un bu sözleri söylerken sesi ileri sürdüklerinin kanıtlamak ister gibi kurbağa vıraklaması şeklinde çıkmıştı. "Bütün gereksindiğim sana ne yaptığını ve neyi yapmayı planladığını düşündürmek. Eğer seni benimle birlikte gelmeye inandırabilirsem, belki de hiç değilse seni bir kez daha nöbete koyabilirim."</p><p class="calibre9">"O değerli Kule'n için" diyen Eddie dudak büktü ama gene de tırmandığı düzeyin yansına kadar kayarak indi. İyice yıpranmış olan lastik tenis pabuçları bir yığın kahverengi tozu havaya kaldırdılar.</p><p class="calibre9">Roland, "Benim değerli Kule'm ve senin değerli sağlığın. Değerli sağlığından hiç söz etmiyorsun, sen," dedi.</p><p class="calibre9">Sonra kemerinin sol tarafındaki tabancalıktan silahını çekip ona hem hem hüzünle hem de tuhaf bir bakışla baktı.</p><p class="calibre9">"Eğer tabancanla beni korkutacağını düşünüyorsan..."</p><p class="calibre9">"Hayır. Öyle düşünmüyorum. Sana ateş edemeyeceğimi biliyorsun, Eddie. Ancak sen, koşulların nasıl değiştiğini gösteren objektif bir derse gereksiniyorsun. Koşulların ne denli değiştiğini mutlak görmelisin."</p><p class="calibre9">Roland tabancayı kaldırdı. Silahın ağzını genç adama değil, dalgalarla kabaran okyanusa doğru çevirdi ve horozu çekti. Eddie tabancadan çıkan ağır patırtı sesine karşı kendisinin duygusuzlaştırmaya çalıştı.</p><p class="calibre9">Sonra, patlama olmadı. Silahtan yalnızca kuru bir klik sesi çıktı.</p><p class="calibre9">Silahşor bir kez daha horozu geriye çekti. Tetiğe bastı ve tabancadan bir kez daha boş klik sesi geldi.</p><p class="calibre9">Eddie, şöyle konuştu, "Üzülme. Benim geldiğim yerde Savurma bakanlığı seni ateş etmeyen silahlar bölümünde görevlendirirdi. Orada uzman olarak büyük başarı ka..."</p><p class="calibre9">Oysa silahtan çıkan kaba bir GÜMMM sesi, Roland bir zamanlar öğrenci iken hedefe atışlar egzersizinde ağaç dallarını mermisiyle keserken yaptığı gibi genç adamın sözünü de yarıda kesmişti. Eddie yerinden sıçradı ve silah sesi tepelerde vızıldayan böceklerin riiii sesini geçici olarak susturdu. Roland silahını kucağına koyduktan bir süre sonra, böcekler ağır ağır, ihtiyatla yeniden vızlamaya başladılar.</p><p class="calibre9">"Bu lanet olası oyun neyi kanıtlar ki?"</p><p class="calibre9">"Sanırım her şey senin gönülden dinlediklerine ve işitmeye karşı çıktıklarına bağlıdır" diyen Roland'ın sesi biraz sert çıkmıştı. "Yaptığım tüm mermilerin ateş almayan türden olmadıklarını sana göstermek içindi. Aynı zamanda, senin Odetta'ya verdiğin silahtaki mermilerin de böyle olduklarını gösterir."</p><p class="calibre9">"Saçma!" diyen Eddie duraladı ve sonra ekledi, "Niçin yaptın bunu?"</p><p class="calibre9">"Çünkü şimdi ateşlediğim silahı kemerimin arkasındaki kütüklerde bulunan en kötü ıslanmış mermilerle doldurmuştum. Bunu, sen Odetta ile birlikte yola çıktığında vakit geçirmek üzere yapmıştım. İnsanın parmakları eksik olsa bile, silah doldurmak fazla zaman almıyor. Anlıyorsun değil mi?" diyen Roland hafifçe güldü ama bir anda gülüşü öksürmeye dönüştü. Eksik parmaklı eliyle ağzını kapayıp öksürüğünü boğmaya çalıştı. Öksürüğü dinince konuşmasını sürdürdü, "Ancak ıslak mermilerle ateş ettiğinde tabancayı söküp temizlemelisin. Öğretmenimiz Cort'un kulaklarımızda davul çalar gibi yinelediği ilk söz buydu: Silahınızı sökün ve temizleyin, sürfeler! Tek elle bir tabancanın ne kadar zamanda sökülüp temizleneceğini bilmiyordum. Ama yaşamaya niyetliysen (ki ben niyetliyim, Eddie. Gerçekten niyetliyim) bunu öğrenmek zorundaydım. Öğrenmeli ve işi daha kısa zamanda yapmayı çalışmalıydım. Sen de öyle düşünmez misin? Biraz yakınıma gel, Eddie. Babanın hatırı için yakınıma gel!"</p><p class="calibre9">"Seni buradan görmek iyi, çocuğum" diyen Eddie gene de birkaç adım attı. Gerçekte aşağı doğru yalnızca iki adım atmıştı.</p><p class="calibre9">"Bir zamanlar kesme kurşun denilen eski tip mermiyi ilk kez tüfeğime sürüp tetiği çekerek ateşlediğimde neredeyse heyecanımdan külotuma ediyordum!" diyen Silahşor güldü. Eddie onun saçmalama noktasına yaklaştığını şoke olarak sezinliyordu.</p><p class="calibre9">Genç adam, Roland'ın silahının yanı sıra sağlığına ilişkin olarak anlattıklarından yalan söyleyip söylemediğini anlamaya çalışıyordu. Kedi hastaydı, evet. Ama, ne kadar hastaydı aslında? Eddie bunu bilmiyordu. Eğer Roland rol yapıyorsa., büyük iş beceriyordu. Silahlara gelince. Eddie o konuda bir şey söyleyecek durumda değildi. Çünkü fazla deneyimi bulunmuyordu. Yaşamında daha önce yalnızca üç kez ateş etmiş olduğu halde birdenbire kendisini Balazar'ın barında sıkı bir ateşli çatışmanın ortasında bulmuştu. Henry o konuyu iyi bilirdi ama ağabeyi ölmüştü. Ağabeyini ne zaman anımsasa şaşırtıcı şekilde genç adam yaslı hallere giriyordu.</p><p class="calibre9">"Mermilerden bir dışında ötekiler ateş almamıştı" diye açıklamasını sürdüren Silahşor ekledi, "Bu nedenle silahı temizledim. Yeniden doldurup ateş ettim. Bu kez kuşağımda öndeki kütüklüklerde bulunun mermilerle silahı doldurmuştum. Bunlar daha az ıslandığını düşündüğüm mermilerdi. Istakozlara benzeyen yaratıkları öldürmek için kullandığımız kuru kurşunlar bunlardı ve kütüklüklerin en ön kesimlerinde yer alıyorlardı."</p><p class="calibre9">Roland ağzına doğru yaklaştırdığı eline doğru kuru kuru öksürdü ve sözlerini sürdürdü.</p><p class="calibre9">"İkinci kez yaptığım atışlarda iki iyi kurşuna sağlam mermiye rastladım. Sonra tabancayı söküp temizledim ve üçüncü kez doldurdum. Bu dolduruştan sonraki atışlarımı ise sen izledin" diyen Roland belli belirsiz gülümsedi, "Biliyorsun, iki kuru klik sesinden sonra ben silahı kötü şansımın yalnızca ıslanmış mermilerle doldurduğunu düşünmeye başlamıştım. Bu da saha pek inandırıcı gelmeyecekti, değil mi? Biraz yakınıma gelebilir misin, Eddie?"</p><p class="calibre9">"Hiç de inandırıcı değilsin" diyen genç adam ekledi, "Sana, yakınına gelebileceğim kadar yaklaştım, sağ ol. Şu anlattıklarından ne dersi almalıyım, Roland?"</p><p class="calibre9">Silahşor, Eddie'ye bir salağa bakar gibi bakıp konuştu, "Biliyorsun, seni başlangıçta o kadınla birlikte ölmen için göndermedim. Burada da ölmeni istemiyorum. Yüce Tanrı'm! Eddie, senin aklın nerede? Kadının elindeki silahta sağlam, ateş edecek mermiler var!" Gözleriyle Eddie'yi iyice inceleyerek sözlerini sürdürdü, "Kadın şu dağlarda bir yerde. Sen onun izini sürebileceğini sanıyorsun. Oysa, burada görüldüğü gibi her yer taşlık ve iz sürmek üzere hiçbir şansın bulunmuyor. Kadın orada yatıp siper almış durumda, Eddie. Üstelik o Odetta değil, Detta'nın ta kendisi şimdi... Elinde sağlam mermilerle dolu bir silahla yatıp siper almış durumda. Eğer ben seni bırakır ve sen de ona gidersen, kadın senin bağırsaklarını eline verecektir..."</p><p class="calibre9">Bir öksürük daha Silahşor’un sözlerinin arasına girdi.</p><p class="calibre9">Eddie tekerlekli sandalyede oturan ve öksürmekte olan adama dik dik bakarken çevrede rüzgâr o salakça ezgisini sürdürüyordu.</p><p class="calibre9">Öksürük nöbetinin sonunda Roland bir kez daha konuşabildi, "Kadının elindeki silahta bir tek sağlam mermi olsa bile, sen kendini ondan sakınmalısın. Sana tümüyle ıslak mermilerle doldurulmuş bir silah veremezdim, Eddie. Bunu bilmelisin."</p><p class="calibre9">Evet, Roland'ın söyledikleri doğru olabilirdi. Roland, Kule'ye varması için gerekli olan Eddie'yi gözden çıkaramazdı.</p><p class="calibre9">Onun Kule'si, onun lanet olası Kara Kule'si için Eddie gerekliydi.</p><p class="calibre9">Ve şimdi, sağlam mermiyi üçüncü sırada silaha yerleştiren olması sinsice bir davranıştı?!... Gerçeğin dokunuşunu tam olarak sağlıyordu. Öyle değil mi? Roland duruma inanmamayı güçleştiriyordu.</p><p class="calibre9">Eddie, "Benim dünyamda bir deyiş vardır: 'Şu adam Eskimo'lara bile buzdolabı satar' derler. Bu deyiş tam sana uygun" dedi.</p><p class="calibre9">"Ne demek oluyor bu?"</p><p class="calibre9">"Anlamı, sen şimdi git ve şu ıstakozları da pazarla demektir."</p><p class="calibre9">Silahşor uzun uzun Eddie'ye bakıp başını öne eğerek onayladı "Anlıyorum. Burada kalmayı istiyorsun. Tamam. Kadın, Detta olarak çevresindeki yabanıl yaşama karşı Odetta'dan çok daha fazla güvencede. Sen de kadından uzak durduğun sürece güvencede olacaksın. Hiç değilse bir süre bu böyle olacak. Ama, sonunda ne olacağını görebiliyorum. Ancak, bir aptalla tartışacak kadar uzun zamanım bulunmuyor."</p><p class="calibre9">Eddie incelikle sordu, "Bunun anlamı bugüne değin kimsenin seninle Kara Kule hakkında tartışmaması ve senin de her an ona doğru yola çıkacak durumda olman mı, Roland?"</p><p class="calibre9">Bıkkın bir tavırla gülümseyen Roland, "Aslına bakarsan pek çok kişi bu konuyu benimle tartıştı. Bu yüzden senin ne dediğini hemen anlıyorum. Bir aptal ötekini tanır. Her ne olursa olsun... Ben, seni tutmayacak kadar yorgunum. Belli ki sen de tatlı sözlerimle seni kandırıp yakalamama kanmayacak kadar uyanıksın. Zamanım çok kısa. Tüm yapabileceğim gitmek ve orada en iyileri umut etmek. Gitmeden önce sana bir şey daha söyleyeyim, Eddie, iyi dinle ve kendi kendinin nöbetçisi ol!"</p><p class="calibre9">Roland bir şey daha yaptı ve Eddie ona karşı tüm kuşkularından ötürü kendinden utandı (aslında bu kuşkular kafasına serinkanlı bir kararlılıkla yerleşmiş değildiler.): Silahşor pek alışkını olduğu bir bilek hareketiyle silahın kovanını açtı, tüm ıslak mermileri boşalttı. Bunların yerine kemerinin en önündeki mermileri doldurdu. Kovanı aynı hareketiyle itip yerine taktı.</p><p class="calibre9">"Şimdi silahı temizleyecek zamanım yok" diyerek ekledi, «Ama sorun çıkarmaz sanırım. Şimdi silahı yakala ve onu şu anda olduğundan fazla kirletme. Benim dünyamda iş gören silahlardan pek fazla kalmadı artık."</p><p class="calibre9">Silahı fırlattı ve endişeli Eddie az kalsın onu tutamayıp yere düşürüyordu. Neyse ki, son anda yakalayabildi ve hemen kemerinin arasına koydu.</p><p class="calibre9">Roland tekerlekli sandalyeden ayağa kalktı. Eliyle sandalyeyi iter ve kalkarken sendeler gibi olmuştu. Sonra Kapı'ya doğru yalpalayarak yürüdü. Uzanıp tuttuğu kapı tokmağı onun elinde kolayca döndü. Eddie kapının açıldığı sahneyi göremiyor ama oradaki trafiğin boğuk gürültüsünü duyabiliyordu.</p><p class="calibre9">Silahşor geri dönüp Eddie'ye baktı. Boğa avlamış olan mavi gözleri soluk yüzünde şimdi daha parlakmış gibi görünüyordu.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">15</span></p><p class="calibre3" style="margin:0pt; border:0pt; height:1em"> </p><p class="calibre9">Bütün bu olan bitenleri Detta saklandığı yerden açgözlü ve parıltılı bakışlarıyla gözetlemişti.</p><p class="calibre3" style="margin:0pt; border:0pt; height:1em"> </p><p class="calibre9"><span class="bold">16</span></p><p class="calibre3" style="margin:0pt; border:0pt; height:1em"> </p><p class="calibre9">Kısık sesiyle, "Söylediklerimi unutma" diyen Roland ileriye doğru bir adım attı. Ama Kapı girişinde sanki boşluğa değil de, taş bir duvara çarpmış gibi bedeni Kapı'nın yanına yığıldı kaldı.</p><p class="calibre9">Eddie ansızın oraya gitmek, Kapı girişinin nereye ve hangi zamana açıldığına bakmak üzere içinde karşı konulmaz bir istek duyumsadı. Ama bunu yapmayarak yerine elini tabancasını kabzasına dayamış durumda dağlara dönüp tüm tepeleri gözleriyle taradı.</p><p class="calibre9">Sana son kez söylüyorum.</p><p class="calibre9">Gözleriyle kahverengi tepeleri sürekli tarayan genç adam ansızın korktu.</p><p class="calibre9">Kendi kendinin nöbetçisi ol!</p><p class="calibre9">Orada, tepelerin doruklarında hiçbir şey kımıldamıyordu.</p><p class="calibre9">Kımıldayan bir şey varsa bile hiç değilse Eddie onu göremiyordu.</p><p class="calibre9">Ama her şeyi şimdi aynen duyumsuyordu.</p><p class="calibre9">Silahşor haklıydı. Kadın, Odetta değildi.</p><p class="calibre9">Kendisi de onun Detta olduğunu duyumsamaktaydı.</p><p class="calibre9">Yutkundu ve gırtlağında hafif bir ses duydu.</p><p class="calibre9">Kendi kendinin nöbetçisi olacaksın, diye düşündü.</p><p class="calibre9">Evet, ama yaşamında şu ana değin uykuya hiç bu denli ölümcül şekilde gereksinim duymamıştı. Pek yakında uyku onu teslim alacaktı. Eddie kendisini isteyerek bırakmayacak ama uyku ona tecavüz edecekti.</p><p class="calibre9">Ve o uyurken Detta gelecekti.</p><p class="calibre9">Eddie yorgunluğuna karşı didişti. Şişkin ve yorgun olduklarını duyumsadığı gözleriyle hareketsiz tepelere bakıyor ve Roland'ın kadın ya da erkek olsun yeni bir kişiyle (İtici Adam) birlikte ne zaman geriye döneceğini merak ediyordu.</p><p class="calibre9">Fazla umutlanmadan, "Odetta!" diye seslendi.</p><p class="calibre9">Ona yalnızca sessizlik yanıt verdi ve Eddie'nin bekleme zamanı başladı.</p><p class="calibre3" style="margin:0pt; border:0pt; height:1em"> </p><p class="calibre3" style="margin:0pt; border:0pt; height:1em"> </p><div class="mbppagebreak" id="calibre_pb_17"></div>
</body></html>
