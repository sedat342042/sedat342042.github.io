<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>Hİ-MAVARİ</h1>

  <p>Evin arkasındaki ağaçlarla kaplı tepede Robert’la cadı halkaları<a href="../Text/DiPNOTLAR.xhtml#a48" id="k48"><sup>48</sup></a> arıyoruz. Robert sekiz yaşında, iyi huylu ve çok akıllı; bense yedi yaşımı biraz geçmişim ve Robert’a büyük bir saygı besliyorum. Pırıl pırıl bir ağustos günü. Sıcak hava tatlı ve keskin reçine kokularıyla dolu.</p>

  <p>Cadı halkası bulamıyoruz, ama otların arasında bir sürü kozalak buluyoruz. Farkına varmadan bir cadı halkası içinde uyuyunca yedi yıl ortadan kaybolan, arkadaşları onu büyüden kurtarınca da yiyip içmeyen ve konuşmayan bir adama ilişkin eski bir Gal öyküsü anlatıyorum Robert’a.</p>

  <p>“Biliyorsun, iğne yaprakların uçlarından başka şey yemezlermiş,” diyor Robert.</p>

  <p>"Kim?” diye soruyorum.</p>

  <p>Robert, <i>“Kiciri</i>ler,” diye yanıtlıyor.</p>

  <p>Bu açıklama beni hayret ve dehşetle donduruyor sanki. Ama o sırada Robert ansızın bağırıyor:</p>

  <p>"Bak, bir arpçı! Eve doğru geliyor!"</p>

  <p>Sonra, arpçıyı dinlemek için tepeden aşağı koşuyoruz. Ne arpçı ama!.. Resimli kitaplardaki ak saçlı halk ozanlarına hiç benzemiyor. Kara yağız, hırpani, çatık kara kaşları altından kapkara gözleriyle bize bakan bir serseri. Ozandan çok duvarcı ustasına benziyor, giysileri de fitilli kadifeden!</p>

  <p>“Acaba Gal dilinde mi şarkı söyleyecek?” diye mırıldanıyor Robert.</p>

  <p>Herhangi bir yorumda bulunamayacak denli düş kırıklığı içindeyim. Arpçı kocaman bir alet olan çalgısını bizim kapının önüne yerleştiriyor, sonra kirli parmaklarının birkaç hareketiyle çalgıyı deniyor, öfkeli bir homurtuyu andıran bir sesle gırtlağını temizliyor ve başlıyor:</p>

  <div>
    <br />
  </div>

  <p>İnan bana, bugün hayranlıkla seyrettiğim</p>

  <p>gençliğin o tüm çekici güzelliği... <a href="../Text/DiPNOTLAR.xhtml#a49" id="k49"><sup>49</sup></a></p>

  <div>
    <br />
  </div>

  <p>Vurguları, tavrı, sesi, her şeyi içimi tarif edilemez bir tiksintiyle dolduruyor, beni ilk kez tanıştığım o dehşet verici kabalıkla sarsıyor. Avaz avaz bağırarak, “O şarkıyı söylemeye ne hakkın var!” demek istiyorum. Çünkü o şarkıyı benim küçücük dünyamın en sevgili, en güzel varlığının dudaklarından dinlemişim; bu kaba, adi adamın aynı şarkıyı söylemesi beni kötü bir şaka kadar sinirlendiriyor, bir hakaret kadar öfkelendiriyor. Ama bunlar bir an sürüyor. İkinci dizenin son sözcüklerini söyledikten sonra o boğuk, hayvani ses ansızın titreşerek tanımlanması zor bir yumuşaklığa bürünüyor, sonra görkemli bir değişime uğrayıp büyük bir orgun pes sesleri kadar dolgun, zengin tonlarla ılık bir duygu yayıyor ve daha önce hiç tatmadığım bir coşku adeta gırtlağıma sarılıyor. Ne biçim bir büyü bu? Bu sokak serserisi nasıl bir gizem geçirmiş eline? Ah! Dünya üzerinde böyle şarkı söyleyebilen biri daha var mıdır acaba? Şarkıcının görüntüsü titreyip bulanıklaşıyor; ev, avlu, gördüğüm her şey gözlerimin önünde dalgalanmaya başlıyor. Yine de içgüdüsel olarak o adamdan korkuyorum, adeta nefret ediyorum ve gücüyle beni öylesine etkilemeyi başardığı için utanıp kızarıyorum.</p>

  <p>Altı peni alıp zenginleşerek teşekkür bile etmeden giden arpçının ardından, Robert kafamı daha da karıştırarak, "Seni ağlattı,” diyor şefkatle, “ama sanırım bir Çingene’ydi o. Çingeneler hem kötü insanlardır hem de büyücüdürler. Haydi gel, ormana dönelim.”</p>

  <p>Tekrar çamlığa tırmanıyoruz, orada güneş ışıklarıyla yer yer lekelenmiş otların üstüne çöküp kente ve denize bakıyoruz. Ama daha önce yaptığımız gibi oynamıyoruz; büyücünün sihri ikimizi de etkisi altına alacak kadar güçlü. Sonra ben, “Belki o da bir cindi,” diyerek cüretli bir yorum yapıyorum, “ya da peri?” “Hayır,” diyor Robert, “yalnızca bir Çingene'ydi. Ama bu da yeterince kötü zaten. Biliyorsun, çocuk çalar bunlar.”</p>

  <p>Orada, yalnız başımıza ne büyük bir tehlike altında olduğumuzu ansızın fark ederek, “Ya buraya gelirse ne yaparız?” diyerek yutkunuyorum.</p>

  <p>“Yo, cesaret edemez,” diye yanıtlıyor Robert. "Biliyorsun, gündüzleri yapamazlar.”</p>

  <p>(Daha dün Takata Köyü yakınlarında, Japonların bizimle aynı adı verdikleri bir çiçek gördüm: <i>Hi-mavari,</i> yani "Günebakan”. O zaman, kırk yıla yakın bir süre önceden gelen gezgin arpçının sesini anımsayarak ürperdim:</p>

  <p>Günebakan, batarken tanrısına döner,</p>

  <p>O doğarken döndüğü aynı bakışla.<a href="../Text/DiPNOTLAR.xhtml#a50" id="k50"><sup>50</sup></a></p>

  <p>Ta uzaklardaki Galler’in bir tepesinde güneş ışıklarının lekelediği gölgeler geldi gözümün önüne ve kız çocuğuna benzeyen çehresi, altın bukleleriyle Robert bir an için yanımda beliriverdi. Cadı halkaları arıyorduk... Ama gerçek Robert’ın tüm varlığı uzun zaman önce zengin bir başka dünyaya göçmüş, gizemli bir şeye dönüşmek zorunda kalmıştı. <i>Hiç kimsede, insanın dostları uğruna canını vermesinden daha büyük bir sevgi yoktur.)<a href="../Text/DiPNOTLAR.xhtml#a51" id="k51"><sup>51</sup></a></i></p>
</body>
</html>
