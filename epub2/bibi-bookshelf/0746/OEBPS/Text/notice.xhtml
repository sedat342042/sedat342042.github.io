<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslan Asker Şvayk</title>
  <link href="../Styles/main.css" rel="stylesheet" type="text/css"/>
</head>

<body class="notice epub-type_notice">
  <div class="container html5_section">
    <h1>Çevirmenin notu</h1>

    <p>Jaroslav Hašek’in <em>Aslan Asker Şvayk ve Dünya Savaşı’nda Başından Geçenler</em> adlı kitabı burada kesiliyor. Uzun süren bir hastalıktan sonra 3 Ocak 1923 günü ölen Hašek’in tamamlayamadığı <em>Aslan Asker Şvayk</em>, I. Dünya Savaşı’nın ardından büyük üne erişti, en çok okunan romanlardan biri oldu. Peki, henüz kırk yaşındayken bu dünyadan göçen Hašek, romanını bitirebilseydi, Şvayk savaştan sağ çıkacak mıydı? Prag’a dönüp yeniden köpek satıcılığına mı başlayacaktı? Başına daha neler gelecekti? Sormadan edemiyorum, ama bu soruları yanıtlamanın hem olanaksız hem de gereksiz olduğunun ayırdındayım. Gerçi yazarın kitabın başındaki kısacık önsözüne yeniden göz atacak olursanız, Şvayk’ı Prag sokaklarına döndürmeyi tasarladığını sezinleyebilirsiniz. Ne ki, kanımca, bütün bunların hiç önemi yok. <em>Aslan Asker Şvayk</em>, yarıda kalmış olsa da, dünya edebiyatının modern klasikleri arasındaki yerini çoktan almış bulunuyor. “Hašek romanını nasıl sonlandıracaktı?” sorusuna gelince, Şvayk’ların romanı günümüzde de sürmüyor mu? Şvayk’gillerin başlarından geçenleri de, başlarına gelenleri de günümüz dünyasında izlemeye devam etmiyor muyuz?</p>
  </div>
</body>
</html>