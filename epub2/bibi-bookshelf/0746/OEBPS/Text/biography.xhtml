<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslan Asker Şvayk</title>
  <link href="../Styles/main.css" rel="stylesheet" type="text/css"/>
</head>

<body class="biography">
  <div class="container html5_section">
    <p>JAROSLAV HAŠEK, 1883’te Prag’da doğdu. Geçimini sağlamak için bir bankada memurluk yapmaya başladı. Bir yandan da Çek gazetelerinde yergiler yazdı. Orta ve Güneydoğu Avrupa’da gitmediği yer kalmadı. Kendini edebiyata verdiği ve gazetecilik yaptığı bu dönemde, meyhanelerdeki keyifli sohbetleriyle de ünlendi. I. Dünya Savaşı öncesinde 16 öykü kitabı ve <em>Mávjove výkřiky</em> (Mayısta Haykırışlar) adlı bir şiir kitabı yayımlamış bulunuyordu. 1904-1907 arasında anarşist yayınların hazırlanmasında çalıştı. I. Dünya Savaşı sırasında Avusturya-Macaristan ordusuna alındı, Doğu Cephesi’nde tutsak düştü, birkaç yıl Rusya’daki tutsak kamplarında kaldı. Rusya’dayken Çek Kurtuluş Ordusu’nun üyesi oldu, daha sonra Bolşeviklere katıldı. Yeni kurulan Çekoslovakya’nın başkenti Prag’a dönünce, tüm zamanını <em>Aslan Asker Şvayk</em>’ı yazmaya ayırdı. Altı ciltlik bir dizi olarak tasarladığı yapıtın dördüncü cildini yazarken 1923’te Lipnitse’de öldü.</p>

    <p>JOSEF LADA, 1887’de Prag yakınlarındaki Hrusice kasabasında doğdu. 14 yaşında Prag’a giderek bir mücellitin yanına çırak girdi. Daha sonra gazetelere karikatürler ve illüstrasyonlar çizdi. Konuşan kara kedi Mikeş’in serüvenlerini yazdı ve resimledi. Çek halkı, onu kartpostallardaki Noel resimleriyle tanıdı. Tiyatro ve sinema için sahne ve kostüm tasarımları gerçekleştirdi. Jaroslav Hašek’in <em>Aslan Asker Şvayk</em> romanını resimleyerek üne erişti. Ayrıca çeşitli Çek masallarını ve kendi yazdığı masalları resimledi. 1957’de Prag’da öldü.</p>

    <p>CELÂL ÜSTER, 1947’de İstanbul’da doğdu. İstanbul Üniversitesi Edebiyat Fakültesi, İngiliz Dili ve Edebiyatı Bölümü’nde öğrenim gördü. <em>Cumhuriyet</em> gazetesi kültür servisini yönetti, <em>Cumhuriyet Kitap</em>’ın yayın yönetmenliğini üstlendi. 1983’te George Thomson’ın <em>Tarihöncesi Ege</em> adlı yapıtının çevirisiyle <em>Yazko Çeviri</em> dergisinin Azra Erhat Ödülü’ne değer görüldü. Jaroslav Hašek’ten George Orwell’a, D.H. Lawrence’ tan Iris Murdoch’a, Juan Rulfo’dan Jorge Luis Borges’e, Mario Vargas Llosa’dan John Berger’a Paulo Coelho’dan Roald Dahl’a pek çok yazarın yapıtlarını dilimize kazandırdı.</p>
  </div>
</body>
</html>