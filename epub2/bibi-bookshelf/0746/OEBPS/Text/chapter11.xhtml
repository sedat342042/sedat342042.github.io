<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslan Asker Şvayk</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="container html5_section">
    <h1><span class="ch-num">11</span>Şvayk, Askerî Rahip’le savaş ayininde</h1>

    <div class="und-head html5_figure"><img alt="aslan11" src="../Images/aslan11.jpg"/></div>

    <h2>I</h2>

    <p>İnsanları boğazlamanın ilk hazırlıkları, her zaman, ya Tanrı adına ya da insanoğlunun kendi kafasında yarattığı yüce bir varlık adına yapılmıştır.</p>

    <p>Fenikeliler, bir tutsağın boğazını kesmeden dinsel törenler düzenlerlermiş. İnsanlar, binlerce yıl sonra da, cepheye yürüyüp düşmanlarını kılıçtan geçirmeden önce tantanalı törenler düzenliyorlar.</p>

    <p>Gine Adaları ve Polinezya’daki yamyamlar, tutsaklarını, misyonerler, gezginler ve çeşitli ticaret şirketlerinin temsilcileri gibi işe yaramaz kişileri ya da yakınlarına sokulan meraklıları afiyetle yemeden önce tanrılarına kurban ederler ve türlü çeşitli ayinler düzenlerler. Bizim papazların cüppelerinden haberleri olmadığı için de, bu ayinler sırasında, gövdelerini orman kuşlarının rengârenk tüyleriyle süslerler.</p>

    <p>Engizisyoncular, kurbanlarını diri diri yakmadan önce, gösterişli dinsel törenler düzenlemişler, ilahiler okumuşlardır.</p>

    <p>İdam mahkûmları ipe çekilirken, rahipler mutlaka orada bulunurlar ve onları varlıklarıyla rahatsız ederler.</p>

    <p>Prusya’da, bahtsız kurban, kellesinin uçurulacağı kütüğe bir papaz eşliğinde götürülür. Avusturya’da, darağacının yanı başında bir Katolik rahip bulunur. Fransa’da giyotine, Amerika’da elektrikli sandalyeye giden kişiye mutlaka bir din adamı eşlik eder. İspanya’da bir iskemleye oturtulup o hünerli aygıtla boğulan mahkûmun başında bir rahip durur, Rusya’da kurşuna dizilmeye götürülen devrimcilerin yanında sakallı bir Ortodoks papaz yürürdü.</p>

    <p>Bu din adamları, idam mahkûmlarına eşlik ederlerken, ellerinde mutlaka bir çarmıhta İsa yontucuğu taşır. Sanki şöyle demek istemektedirler:</p>

    <p>“Dua et ki, sadece kelleni uçuruyorlar, ipe çekiyorlar, boğuyorlar ya da bedenine on beş bin voltluk cereyan veriyorlar; bir de, şu bizim İsa’nın neler çektiğini düşün de, Tanrı’ya şükret!”</p>

    <p>Dünya savaşının kanlı mezbahaları da, rahiplerin kutsamalarından yoksun kılınamazdı kuşkusuz. Dünyanın bütün ordularındaki papazlar, düzenledikleri ayinlerde, ekmeğini yedikleri tarafın zaferi için Tanrı’ya yakardılar.</p>

    <p>İsyancılar idam edileceği zaman, o saat bir rahip bitti orada. Çek lejyonerlerin idamında da mutlaka bir rahip hazır bulundu.</p>

    <p>Sonradan “Aziz” saydıkları, Vojtech<a class="si-noteref epub-type_noteref" href="#f52" id="ref_f52">52</a> denen haydudun, bir elinde kılıç, bir elinde haç, Baltık Slavlarını kırıp geçirdiği günlerden bu yana hiçbir şey değişmedi.</p>

    <p>Avrupa’nın dört bir yöresinde, insanlar, davar sürüleri gibi mezbahaları boyladılar. Onları cephelere sürenler, yalnızca kasaplığa soyunmuş imparatorlar, krallar, generaller ve ensesi kalınlar değildi. Tüm inançlardan papazlar da, o davar sürülerini bir araya toplayıp kutsadılar, “Vatanım uğruna, düşmanı havada, karada, denizde yok edeceğim” diye yalan yeminler ettirdiler.</p>

    <p>Askerî ayinler genellikle iki durumda düzenleniyordu: Bir, askerler cepheye gönderilirken; bir de, cephede kanlı bir kıyımdan önce. Bir keresinde, hiç unutmam, bu tür ayinlerden birinde, bir düşman uçağı sahra sunağını bombalamış, geriye papazın kanlı çaputlarından başka bir şey kalmamıştı.</p>

    <p>Sonradan, bizim papazın vatan ve din uğruna şehit düştüğü yazılıp çizilmiş; bizim uçaklar da karşı tarafın papazlarını aynı mertebeye yükseltmek üzere düşman semalarına uçmuşlardı.</p>

    <p>Papazdan geriye kalanların toprağa verilişinden bir gün sonra, mezar taşının üzerinde bir yazıt belirmiş; yazıtı okuduğumuzda çok gülmüştük:</p>

    <div class="poem html5_section">
      <span>Bize atılan bomba, senin tepene indi.</span> <span>Tanrınıza kavuşacaksınız derdin bize.</span> <span>Kavuştun Tanrına en kutsal ayinde.</span> <span>Durduğun yerde yeller eser şimdi.</span>
    </div>

    <h2>II</h2>

    <p>Şvayk, deniz kurtlarının romlarını aratmayacak harika bir rom hazırladı. Romun böylesine on sekizinci yüzyıl korsanları bile bayılırlardı.</p>

    <p>Papaz Katz’ın aklı gitmişti. “Böyle rom yapmayı nereden öğrendin?” diye sordu.</p>

    <p>Şvayk, “Yıllar önce miçoluk yaparken,” diye yanıtladı. “Bremen’de ayyaş bir gemiciden öğrendim. Rom dediğin öyle sert olmalı ki, içtikten sonra denize atlayıp Manş’ı geçmelisin, derdi, romun hafifi kesmez adamı, suya düşmüş enik gibi boğulur gidersin.”</p>

    <p>“Aslan Şvayk,” dedi Papaz. “Bu romu içtikten sonra muhteşem bir ayin yaparız. Önce askerlerle vedalaşmalıyım herhalde. Bu ayinler, garnizon cezaevindeki ayinlere, o rezillere vaaz vermeye benzemez. Maharet ister. Bir sahra sunağımız var. Katlanıp açılan cinsinden; istersen cebinde taşı.”</p>

    <p>Sonra birden, eliyle alnına vurarak, “Eyvah! Yanmışım ben!” diye haykırdı. “Meğer biz ne salakmışız! O sahra sunağını nereye saklamıştım, biliyor musun? Sattığımız sedirin içine!”</p>

    <p>“Demeyin, Komutanım! Başımıza bu da mı gelecekti!” dedi Şvayk. “Aslında bizim sediri alan adamı tanıyorum ama, geçen gün sokakta karısına rastladım, çalıntı bir gardırop yüzünden kodesteymiş, sediri de Vrsovitse’li bir öğretmene satmış. Sahra sunağımız olmazsa halimiz haraptır. Bana sorarsanız, şu romu içelim ve sedirin peşine düşelim derim. Yanılmıyorsam, sahra sunağı olmadan ayin düzenleyemezsiniz.”</p>

    <p>“Haklısın,” dedi Papaz Katz üzgün bir sesle. “Tek eksiğimiz sahra sunağı. Geçit alanında her şey hazırlandı. Marangozlar bir kürsü bile yaptılar. Ayinde kullanacağımız tepsiler Brjevnov Manastırı’ndan geliyor. Ben kendi şarap çanağımı götüreceğim. Peki, onu nereye koydum acaba?..”</p>

    <p>Biraz düşündükten sonra, “Diyelim kaybettim. Biz de, 75. Alay’dan Teğmen Wittinger’in atletizm kupasını alırız. Yıllar önce bir yarışta birinci geldiğinde vermişler. Viyana’dan Mödling’e kırk kilometreyi 1 saat 48 dakikada koşmuş, hep anlatır. Daha dün konuştuk. Her şey son dakikaya bırakılır mı, hıyar tohumu? Ne bok yemeye sedirin içinde unutursun sahra sunağını? Öküz oğlu öküz!”</p>

    <p>Ayyaş gemicinin tarifine göre hazırlanmış romun etkisiyle, kendi kendine sövüp saymaya, lanetler yağdırmaya başladı.</p>

    <p>“Biz en iyisi çıkıp şu sahra sunağını bulalım,” diye araya girdi Şvayk. “Hem gün ağardı bile.”</p>

    <p>“Üniformamı giyip bir rom daha içeyim, çıkarız.”</p>

    <p>Sonunda çıkabildiler. Mobilyacının karısına giderlerken, Papaz Katz, Şvayk’a bir müjde verdi: Önceki gün kumarda “Tanrı’ya şükür” çok para kazanmıştı, işler böyle yolunda giderse piyanoyu rehinden almayı düşünüyordu.</p>

    <p>Doğruyu söylemek gerekirse, bir putperestin putlarını gömmeye söz vermesi gibi bir şeydi bu.</p>

    <p>Mobilyacının uyku sersemi karısından, sediri satın almış olan Vrsovitse’li öğretmenin adresini aldılar. Papaz, kadına umulmadık bir yakınlık gösterdi: Yanağından makas alıp gerdanını gıdıkladı.</p>

    <p>Papaz, hem biraz temiz hava almak hem de kendine gelmek istediğinden, Vrsovitse’ye kadar yürüdüler.</p>

    <p>Öğretmenin evine vardıklarında, tatsız bir sürprizle karşılaştılar. Dindar bir ihtiyar olan öğretmen, sedirin içinden sahra sunağı çıkınca bunu Tanrı’nın bir lütfu sayıp Vrsovitse Kilisesi’nin yönetim kuruluna teslim etmişti. Dahası, sahra sunağının arkasına, “Tanrı’nın inayetiyle, 1914’te emekli öğretmen Bay Kolarik tarafından kilisemize armağan edilmiştir” diye yazılmasını şart koşmuştu.</p>

    <p>İhtiyar, bizimkileri sabahın köründe don fanila karşıladığı için özür diledi. Kısa bir sohbetten sonra anlaşıldı ki, adamcağız sedirin içinden sahra sunağının çıkmasını bir mucize olarak görüyor, Tanrı’nın bir işareti sayıyordu. Sediri satın aldığında, içinden gelen bir ses, “Sedirin içine bak, orada ne göreceksin,” demişti. Bununla da kalmamış, düşünde gördüğü bir melek, “Sedirin içine bak!” buyurmuştu. O da, meleğin buyruğunu yerine getirip sedirin içine bakmıştı.</p>

    <p>Üçe katlanan sahra sunağını görür görmez, sedirin önünde diz çöküp uzun uzun dua etmiş, kendinden geçerek Tanrı’ya yakarmıştı. Gökyüzünden gelen bir işaret saydığı sunağı kaptığı gibi Vrsovitse Kilisesi’ne götürmüş, papaz efendiye teslim etmişti.</p>

    <p>Papaz Katz, “Doğrusu, size hiç yakıştıramadım,” dedi. “Size ait olmayan bir eşyayı mayası bozuk bir papaza değil, karakola teslim etmeniz gerekirdi.”</p>

    <p>Şvayk da, “Bu mucize başınıza bin türlü dert açabilir,” diye ekledi. “Siz yalnızca bir sedir aldınız, ordu malı bir sahra sunağı değil. Bu Tanrı işareti size pahalıya mal olabilir. Meleklere kulak asmayacaktınız. Zhor’da bir adam tarlasını sürerken bir altın kupa bulmuştu. Birileri kiliseden çalmış, olay unutulduktan sonra çıkarırız diye oraya gömmüşler. Adamcağız da, tıpkı sizin gibi, toprağın altında bulduğu kupayı Tanrı’nın bir armağanı saymış, eritip satacağı yerde, papazı bulup kiliseye teslim etmek istediğini söylemişti. Gelgelelim, papaz efendi, adamın vicdan azabı duyup kupayı geri getirdiğini düşünerek belediye başkanına haber vermişti. Belediye başkanı da jandarmaya haber salmış, sonunda kendini mahkemede bulan adam, mucize falan filan derken hiçbir suçu yokken kilise malını çalmaktan hapis cezasına çarptırılmıştı. Kendini savunmaya çabalarken bir melekten söz etmiş, işin içine Meryem Anamızı karıştırmış, sonunda on yıl yemişti. İyisi mi, siz bizimle kiliseye kadar gelin de, papaz efendiye ordu malını bize geri vermesini söyleyin. Sahra sunağını, sokakta bulduğunuz bir kedi yavrusu gibi istediğinize veremezsiniz.”</p>

    <p>Yaşlı öğretmen, telaşla giyinirken, ıspazmoz tutmuş gibi zangır zangır titriyor, çeneleri birbirine vuruyordu:</p>

    <p>“Yemin ederim, kötü bir niyetim yoktu. Yoksul kilisemize bir katkıda bulunurum diye düşünmüştüm.”</p>

    <p>Şvayk, “Ordu malıyla babam da katkıda bulunur,” dedi sert bir sesle. “Gökten böyle hediyeler indirdiği için Tanrı babamıza şükretmeliyiz herhalde! Hotebor’da Pivonka adında bir herif vardı, o da başka birinin öküzünü Tanrı’nın sadakasıdır diye koluna takıp götürmüştü.”</p>

    <p>Zavallı ihtiyar o kadar afallamıştı ki, artık kendini savunmaya çalışmaktan da vazgeçmişti. Bir an önce kiliseye varıp bu beladan kurtulmaktan başka bir şey düşünmüyordu.</p>

    <p>Vrsovitse Kilisesi’nin papazı, mışıl mışıl uyurken dışarıdan gelen gürültüyle uyanınca, ana avrat küfür etmeye başladı. Uyku sersemliğiyle, ölüm döşeğindeki birinin son duasını yaptırmak için çağrıldığını sanmıştı.</p>

    <p>Zoraki giyinirken homurdanıyordu:</p>

    <p>“Bari şu kutsal yağ sürme işiyle uğraştırmasalar artık. Papazın uykusunun en tatlı yerinde ölmeye bayılırlar. Sonra da, al takke ver külah, çingene pazarlığı!”</p>

    <p>Sonunda, kilisenin toplantı salonunda karşı karşıya geldiler. Bir yanda, Tanrı’nın, Vrsovitse’li Katolik siviller arasındaki temsilcisi; öbür yanda, Tanrı’nın yeryüzündeki askerî temsilcisi.</p>

    <p>Ama aslında, bir siville bir askerin kapışmasından başka bir şey değildi bu.</p>

    <p>Kilisenin papazı, sahra sunağının sedirle bir ilgisinin olmadığını ileri sürünce, ordunun papazı da sivillerin gittiği bir kiliseyle hiç ilgisi olmadığını savundu.</p>

    <p>Lafa karışan Şvayk, yoksul bir kiliseyi ordunun sırtından zengin etmenin iş olmadığını söylerken, “yoksul” sözcüğünü bile bile vurguladı.</p>

    <p>Sonunda, kilisenin papazı, bir alındı karşılığında sahra sunağını geri verdi. Alındıda şöyle yazıyordu:</p>

    <blockquote>
      <div>
        <p>Yanlışlıkla Vrsovitse Kilisesi’ne getirilen sahra sunağını teslim aldım.</p>
<cite>Askerî Papaz Otto Katz</cite>
      </div>
    </blockquote>

    <p>Aslında, bu namlı şanlı sahra sunağı, kilise ayinlerinde kullanılan çeşitli gereçler, tespihler ve aziz resimleri yapan Viyanalı bir Yahudi’den, Moritz Mahler’den satın alınmıştı. Üç parçalı sunağın altın yaldızları, Kutsal Kilise’nin görkemi kadar düzmeceydi.</p>

    <p>Sunağın parçaları üzerindeki resimlerin neyin nesi olduğunu anlamak için insanın düş gücünün çok geniş olması gerekiyordu. Ama, böyle bir sunağı, Zambezi Irmağı dolaylarında yaşayan kâfirler ya da Buryat<a class="si-noteref epub-type_noteref" href="#f53" id="ref_f53">53</a> ve Moğol şamanları da rahatlıkla kullanabilirlerdi.</p>

    <p>Cart renklere boyanmış olan sunak, uzaktan bakıldığında, demiryollarına alınacak işçilere uygulanan renkkörlüğü testlerinde kullanılan renk çarklarına benziyordu. En belirgin görünen, çıplak bir adam figürüydü; başının üzerinde bir hale bulunan adamın gövdesi, çürüyüp kokuşmaya başlamış tavuk gerisi gibi yeşile çalıyordu. Bu azize kimsenin bir kötülük ettiği yoktu. Tam tersine, iki yanında, melek niyetine çizilmiş kanatlı iki yaratık göze çarpıyordu. Resme bakanlar, bu çıplak azizin iki yanındaki yaratıklardan ürktüğü için korkuyla haykırdığını sanabilirlerdi; masallardaki canavarları andıran melekler, kanatlı yabankedileri ile Cehennem zebanilerinin tuhaf bir kırmasıydılar.</p>

    <p>Onun karşısında bir başka resim yer alıyordu ki, Kutsal Üçleme<a class="si-noteref epub-type_noteref" href="#f54" id="ref_f54">54</a> olsa gerekti. Ressam, güvercini hiç de fena yapmamıştı. Öyle bir kuş resmi yapmıştı ki, güvercin de olabilirdi, tombul, beyaz bir tavuk da. Tanrı Baba’ya gelince; Vahşi Batı’da geçen Amerikan kovboy filmlerinden fırlamış bir tren soyguncusuna benziyordu.</p>

    <p>Buna karşılık, Tanrı’nın Oğlu, don mu, mayo mu olduğu anlaşılmayan bir şey giymiş, sporcuyu andıran, hoş bir delikanlıydı. Elindeki haçı, tenis raketi tutar gibi tutuyordu.</p>

    <p>Uzaktan baktığınız zaman, bütün bu ayrıntılar birbirinin içine geçiyor ve gara girmekte olan bir tren izlenimi uyandırıyordu.</p>

    <p>Üçüncü resmin ne olduğunu anlamak kesinlikle olanaksızdı. Onun için, askerler her seferinde tartışmaya tutuşur, bulmacayı çözmeye çalışırlardı. Sazava Vadisi’nden bir manzara olduğunu ileri süren bile çıkmıştı. Resmin altında ise Almanca bir yazı okunuyordu:</p>

    <blockquote>
      <p>Tanrı’nın Anası, Kutsal Meryem, merhametini üzerimizden eksik etme.</p>
    </blockquote>

    <p>Şvayk, sahra sunağını arabaya özenle yerleştirdikten sonra arabacının yanına oturdu. Papaz Katz da arabaya girdi, koltuğa yerleşip ayaklarını Kutsal Üçleme’ye dayadı.</p>

    <p>Yola koyulduklarında Şvayk, asinin teki olan arabacıyla savaş muhabbetine daldı. Adam, Avusturya birliklerinin tartışılmaz zaferine çamur atıp duruyordu: “Sırbistan’da canınıza okudular ama!”</p>

    <p>Nizamiye kapısına geldiklerinde, “Arabada ne var?” diye soran nöbetçiye Şvayk şu yanıtı verdi:</p>

    <p>“Baba, Oğul, Kutsal Ruh, Meryem Anamız, bir de muhterem pederimiz.”</p>

    <p>Bu arada, eğitim alanında toplanmış olan askerler sabırsızlanıp duruyorlardı. Saatlerdir bekliyorlardı. Teğmen Wittinger’den spor kupasını, Brjevnov Manastırı’ndan da ayin gereçleriyle kutsal şarabı almaları gerekmişti. Takdir edersiniz ki, sahra ayini düzenlemek hiç de kolay bir iş değildi.</p>

    <p>Şvayk, arabacıya, “Çareler tükenmez,” dedi.</p>

    <p>Haklıydı da. Çünkü sahra sunağının yerleştirileceği sahnenin bulunduğu eğitim alanına vardıklarında, Papaz’ın, ayinlerde kendisine yardım edecek askeri ayarlamayı unuttuğu anlaşıldı.</p>

    <p>Daha önceki ayinlerde Papaz Katz’a yardımcı olan piyade eri, muhabere sınıfına geçmiş ve cepheye gitmişti.</p>

    <p>“Aldırmayın Komutanım,” dedi Şvayk. “Siz o işi bana bırakın.”</p>

    <p>“Daha önce yaptın mı?”</p>

    <p>Şvayk, “Hayır, hiç yapmadım,” diye yanıtladı. “Ama hayatta her şeyin bir ilki vardır. Üstelik savaştayız; insan savaşta daha önce aklının ucundan geçirmediği işlere soyunmak zorunda kalıyor. Siz, ‘<em>Dominus vobiscum</em>’ deyince, ben de, ‘<em>et cum spiritu tuo’</em> derim, olur biter. Ayrıca, sıcak sütün etrafında dolanıp duran kedi yavrusu gibi etrafınızda dolanmak, ellerinizi yıkamak, çanaktan şarap sunmak o kadar da zor olmasa gerek...”</p>

    <p>“Tamam,” dedi Papaz. “Yalnız, sakın bana su içireyim deme. İyisi mi, sen şimdiden öbür çanağa da şarap doldur, gerisine karışma. Kulağın ıslığımda olsun: Hafiften bir ıslık çaldım mı, sağa dönersin; iki ıslık çalarsam, sola. Dua kitabını da hep yanında taşımana gerek yok. Çok eğlenceli olacak galiba. Umarım, sahne korkun yoktur.”</p>

    <p>“Benim hiçbir şeyden korkum yoktur Komutanım; ayinde yardımcılık yapmaktan bile korkmam.”</p>

    <p>Papaz Katz, “Çok eğlenceli olacak galiba,” derken haklıydı.</p>

    <p>Ayin, tam bir cümbüşe dönüştü.</p>

    <p>Papaz, kısa ve öz konuştu:</p>

    <p>“Askerler! Burada, savaş meydanına gitmeden önce, yüreklerimizi Tanrı’ya açmak, bizi muzaffer kılması ve koruması için O’na yakarmak için toplandık. Fazla vaktinizi almayacağım. Bahtınız açık olsun.”</p>

    <p>Sağ taraftaki yaşlı bir albay, “Rahat!” diye bağırdı.</p>

    <p>Sahra ayinlerinde, savaşta uygulanan askerî taktiklerle aynı kurallara uyulur. Orduların uzun çarpışmalara giriştikleri Otuz Yıl Savaşları’nda sahra ayinleri de ister istemez çok uzun sürerdi. Oysa, günümüz savaşlarında, taktiklerin değişmesi, çarpışmaların hızlılığı ve kısalığı, sahra ayinlerinin de hızlı ve kısa olmasını zorunlu kılmıştır.</p>

    <p>İşte bu yüzden, bu ayin tam tamına on dakika sürdü ve sunağın yakınındakiler Papaz’ın ikide bir ıslık çalmasına çok şaşırdılar.</p>

    <p>Şvayk, Papaz’ın ıslığına göre sunağın bir sağına, bir soluna yöneliyor, ağzından “<em>Et cum spiritu tuo</em>”dan başka laf çıkmıyordu.</p>

    <p>Aslına bakılırsa Şvayk, sunak taşının çevresinde dans ederek dolanan Kızılderililer gibi, dönenip duruyordu ortalıkta. Ama kimsenin aldırdığı yoktu. Gotik kiliselerdeki gizemli günlük kokusu yerine, çevredeki erik ağaçlarıyla arka taraftaki helaların birbirine karışan bayıltıcı kokularının kol gezdiği eğitim alanının iç karartıcı havası dağılıvermişti.</p>

    <p>Millet neşesini bulmuştu. Albayın çevresindeki subaylar birbirlerine açık saçık fıkralar anlatıyorlardı. İşler yolundaydı. Erlerin oradan, “Bir nefes de ben çekeyim ulan!” gibisinden bağırtılar geliyordu.</p>

    <p>Askerlerin tüttürdükleri sigaralardan göğe yükselen mavi bulutlar, sunakta yakılmış bir kurbandan yükselen dumanları andırıyordu. Albayın sigara yaktığını gören herkes sigaraya sarılmıştı.</p>

    <p>Sonunda, “Dua edelim!” buyruğu duyuldu. Bir toz bulutu kalktı; boz üniformalar yığını, Teğmen Wittinger’ in Viyana-Mödling yarışında kazandığı kupanın önünde diz çöktü.</p>

    <p>Kupa ağzına kadar doluydu; askerler arasındaki genel kanı, Papaz Katz’ın gizliden gizliye kupadan şarap içtiği yolundaydı.</p>

    <p>Gösteri iki kez tekrarlandı. Sonra, bir kez daha dua edildi ve bando var gücüyle çaldığı Avusturya Millî Marşı’nı, “Dikkaat!” ve “Marş, marş!” buyrukları izledi.</p>

    <p>Papaz Katz, Şvayk’a sahra sunağını işaret ederek, “Topla şunları da,” dedi, “hepsini yerli yerine teslim edelim!”</p>

    <p>Arabaya atlayıp her şeyi tek tek yerine teslim ettiler; bir tek, kutsal şarap şişesini kendilerine ayırdılar.</p>

    <p>Eve döndüklerinde Şvayk, uzun yolculuğun ücretini alması için zavallı arabacıyı alay komutanlığına gönderdikten sonra Papaz’a sordu:</p>

    <p>“Komutanım, özür dilerim ama, ayinde papaz yardımcılığı yapanın, papazla aynı inançtan olması gerekmez mi?”</p>

    <p>“Elbette,” diye karşılık verdi Papaz. “Yoksa hiçbir hükmü kalmaz ayinin.”</p>

    <p>“O zaman çok büyük bir hata yaptık biz,” dedi Şvayk. “Ben pek inançlı sayılmam da. Böyle talihsizlikler hep beni bulur zaten.”</p>

    <p>Papaz, bir süre ses etmeden Şvayk’a baktı, sonra hafifçe omzuna vurup, “Şişede kalan şaraptan birkaç fırt çek,” dedi. “Sonra da, Kilise’nin seni yeniden bağrına bastığını hayal et.”</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f52">
      <a class="si-backref" href="#ref_f52">52.</a> <span class="si-footnote-text">Aziz Adalbert; Çeklerin koruyucu melek saydıkları azizlerden biri.</span>
    </div>

    <div class="si-footnote html5_aside epub-type_footnote" id="f53">
      <a class="si-backref" href="#ref_f53">53.</a> <span class="si-footnote-text">Başlıca Moğol halklarından biri olan Buryatlar, Budacılık ile şamanizmin karmaşık bir bileşimini geliştirmişlerdi.</span>
    </div>

    <div class="si-footnote html5_aside epub-type_footnote" id="f54">
      <a class="si-backref" href="#ref_f54">54.</a> <span class="si-footnote-text">Hıristiyanlıkta, Tanrı’nın birbirine aktarılamaz sıfatlarla ayırt edilen Baba, Oğul ve Kutsal Ruh olmak üzere üç kişiliği bulunduğu öğretisi.</span>
    </div>
  </div>
</body>
</html>