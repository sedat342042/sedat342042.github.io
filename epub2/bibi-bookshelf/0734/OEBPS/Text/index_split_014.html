<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Dublinliler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">Suretler</h1>

  <p class="block_">Zil bir hışımla çaldı; Miss Parker aletin başına gidince, keskin bir Kuzey İrlanda şivesiyle biri öfkeyle haykırdı: “Farrington’ı buraya yollayın!”</p>

  <p class="block_">Miss Parker makinesinin başına dönerken masasında oturup yazı yazan birine,</p>

  <p class="block_">“Mr Alleyne sizi yukarıya çağırıyor,” dedi.</p>

  <p class="block_">Adam “canı cehenneme!” diye mırıldanıp sandalyesini geri iterek ayağa kalktı. Ayağa kalkınca uzun boylu ve çok iri cüsseli olduğu görüldü. Sarkık bir suratı vardı, koyu şarap rengi; kaşları ve bıyıkları ise sarışındı. Hafif patlak gözlerinin akları kirli gibiydi. Tezgâhın menteşeli kısmını kaldırarak müşterilerin bulunduğu tarafa geçti ve ağırlığını belli eden adımlarla bürodan çıktı.</p>

  <p class="block_">Gene ağır adımlarla tırmandı merdiveni ve ikinci sahanlığa erişince üzerinde <i class="calibre1">Mr. Alleyne</i> yazılı pirinç bir levha asılı kapının önünde durdu. Tırmanmaktan ve sıkıntıdan puflayarak kapıyı vurdu, içeriden tiz bir ses haykırdı:</p>

  <p class="block_">Adam, Mr Alleyne’in odasına girdi. Aynı anda da, sinekkaydı traşlı, altın çerçeveli gözlüklü ufak tefek bir adam olan</p>

  <p class="block_">Mr Alleyne dosya yığınının üzerinden hızla başını kaldırdı. Kafa öylesine pembe ve tüysüzdü ki kâğıtların üzerine konmuş iri bir yumurtayı andırıyordu. Mr Alleyne bir an kaybetmedi:</p>

  <p class="block_">“Farrington? Ne demek bu? Niçin her zaman senden şikâyetçi olmak zorundayım? Bodley ile Kirway arasındaki sözleşmenin kopyasını niçin çıkartmadığını sorabilir miyim? Sana saat dörde kadar hazır olması gerektiğini söylemiştim.”</p>

  <p class="block_">“Ama Mr Shelley dedi ki, efendim...”</p>

  <p class="block_">“<i class="calibre1">Mr Shelley dedi ki, efendim...</i> lütfen benim dediğime kulak verin, <i class="calibre1">Mr Shelley’nin dediğine değil, efendim.</i> Her zaman işi serecek bir mazeret bulursun. Bu akşama kadar sözleşme kopyası çıkmazsa olayı Mr Crosbie’ye bildireceğim... Anlaşıldı mı?”</p>

  <p class="block_">“Evet efendim.”</p>

  <p class="block_">“Sözümü dinliyor musun?.. Ha, bir küçük sorun daha var! Ha sana söylemişim ha duvara, hiç farkı yok. Son olarak söylüyorum, yemek tatili bir buçuk saat değil yarım saattir. Kaç tabak yemen gerekiyor, merak ediyorum... Anlıyor musun?”</p>

  <p class="block_">“Evet efendim.”</p>

  <p class="block_">Mr Alleyne yeniden başını önündeki kâğıt yığınına eğdi. Adam, Crosbie ve Alleyne’in işlerini yürüten bu cilalı kelleye bakakaldı, sağlamlığını ölçer gibi. Gırtlağına birkaç saniye süreyle bir öfke spazmı takıldı, sonra geçti, ardında keskin bir susamışlık duygusu bırakarak. Adam tanıdı bu duyumu ve bu gece esaslı bir içki ihtiyacı duyacağını anladı. Ayın ortasını geçmişlerdi, kopyayı zamanında çıkarırlarsa Mr Alleyne vezneye bir ödeme kâğıdı gönderebilirdi. Kâğıt yığınına eğilen kafaya takılı bakışıyla, kıpırtısız duruyordu orada. Birdenbire, Mr Alleyne, bir şey arar gibi bütün kâğıtları altüst etmeye başladı. O zaman, sanki adamın varlığından o ana kadar haberi yokmuşçasına, yeniden kaldırdı başını.</p>

  <p class="block_">“Ee? Akşama kadar orada duracak mısın? Vallahi, Farrington, hiç sıkıya sokmuyorsun kendini!”</p>

  <p class="block_">“Bekliyordum...”</p>

  <p class="block_">“İyi iyi. Beklemene gerek yok. İn aşağı, işini yap.”</p>

  <p class="block_">Adam ağır ağır kapıya yöneldi, odadan çıkarken arkasından Mr Alleyne’in sözleşme kopyası akşama kadar tamamlanmazsa Mr Crosbie’nin durumdan haberi olacağını haykırdığını işitti.</p>

  <p class="block_">Aşağı kattaki büroda masasına dönüp daha yazılması gereken sayfaları saydı. Kalemini alıp mürekkebe daldırdı ama son yazdığı kelimelere alık alık bakmaktan başka bir şey yapmadı: <i class="calibre1">Adıgeçen Bernard Bodley hiçbir durumda...</i> Akşam oluyordu, birkaç dakika sonra gaz lambalarını yakacaklardı: o zaman yazabilirdi. Gırtlağındaki susuzluğu yatıştırması gerektiğini düşündü. Masasından kalkıp gene tezgâhın öbür tarafına geçti. Kapıdan çıkarken baş yazıcının soran gözleriyle karşılaştı.</p>

  <p class="block_">“Bir şey yok, Mr Shelley,” dedi adam, parmağıyla yolculuğunun hedefine doğru işaret etti.</p>

  <p class="block_">Baş yazıcı şapkalığa baktı, ama sıranın tamam olduğunu görünce bir şey söylemedi. Adam sahanlığa çıkar çıkmaz, cebinden ekose bir çoban kasketi çıkarıp kafasına geçirdi ve sallantılı merdivenden hızla indi. Sokak kapısından çıkınca köşeye kadar sinsi sinsi duvar dibinden yürüdü, sonra bir kapıdan içeri daldı. O’Neill’in dükkânının loş gizliliğinde güvenliydi artık; barın içine bakan küçük pencereyi koyu şarap ya da koyu et rengi, alev alev yüzüyle doldurarak seslendi:</p>

  <p class="block_">“Haydi Pat, bir siyah bira doldur bana.”</p>

  <p class="block_">Barmen bir bardak siyah bira getirdi. Adam bir yudumda birayı dikip bir de karanfil istedi. Mangırı, barmenin karanlıkta bulması için tezgâha bırakıp girdiği gibi sinsice çıktı bu kuytuluktan.</p>

  <p class="block_">Koyu bir sisin eşliğinde karanlık, şubat akşamını doldurmuştu ve Eustace sokağının lambaları yanıyordu. Adam duvara sürtünerek büroya kadar geldi, kopyayı vaktinde bitirip bitiremeyeceğini düşünüyordu. Merdivenden çıkarken nemli ve keskin bir parfüm kokusu burnunu selamladı: kendisi O’Neill’deyken Miss Delacour gelmiş olmalıydı. Kasketini yeniden cebine tıkıştırdı ve dalgın görünmeye çalışarak ofise girdi.</p>

  <p class="block_">“Mr Alleyne seni çağırıyordu,” dedi baş yazıcı, sertçe. “Neredeydin?”</p>

  <p class="block_">Adam tezgâhın yanında duran iki müşteriye baktı, onların varlığı cevap vermesini engelliyormuş gibi bir havayla. Müşterilerin ikisi de erkek olduğu için başyazıcı güldü.</p>

  <p class="block_">“O numarayı biliyorum,” dedi. “Bir günde beş kere biraz... Neyse sen şimdi hemen toparlan ve Delacour davasının yazışmalarını Mr Alleyne’e götür.”</p>

  <p class="block_">Herkesin önünde söylenen bu sözler, merdiven tırmanma, öylesine aceleyle diktiği bira adamı afallatmıştı; isteneni bulmak için masasına oturduğunda beş buçuktan önce sözleşme kopyasını çıkarmanın ne kadar umutsuz olduğunu anladı. Karanlık ıslak gece yaklaşıyordu ve bu geceyi barlarda, gaz lambası ışığında ve tabak çanak patırtısı arasında, arkadaşlarıyla içerek geçirmek istiyordu. Delacour yazışmalarını alıp ofisten çıktı. Mr Alleyne’in son iki mektubun eksik olduğunu anlamayacağını umuyordu.</p>

  <p class="block_">Nemli keskin parfüm Mr Alleyne’in odasına kadar havaya sinmişti. Miss Delacour Yahudi görünüşlü orta yaşlı bir kadındı. Mr Alleyne’in onda ve parasında gözü olduğu söylenirdi. Büroya sık sık geliyor, gelince de uzun kalıyordu. Adamın yazıhanesinin yanında oturuyordu şimdi de parfüm kokuları arasında, şemsiyesinin sapını oğuşturarak ve şapkasındaki upuzun siyah tüyü sallayarak. Mr Alleyne koltuğunu ona doğru çevirmiş, sağ ayağını da çapkınca sol dizinin üstüne koymuştu. Adam yazışma dosyasını masaya bırakıp saygıyla eğildi, ama ne Mr Alleyne ne de Miss Delacour selamına aldırış etmediler. Mr. Alleyne parmağını yazışma dosyası üstünde tıklatıp dosyayı hafifçe oynattı. Tamam, gidebilirsin, der gibi...</p>

  <p class="block_">Adam alt kata inip yeniden masasına oturdu. Bitmemiş cümleye büyük bir dikkatle baktı: <i class="calibre1">Adıgeçen Bernard Bodley hiçbir durumda...</i> ve adamın iki adının da aynı harfle başlamasının ne kadar tuhaf olduğunu düşündü. Baş yazıcı Miss Parker’ı acele ettiriyordu, mektupları postaya yetişecek zamanda tape etmesi için. Adam birkaç dakika yazı makinesinin tıkırtısını dinledi, sonra kendi kopyasını bitirmeye girişti. Ama aklı başında değildi, meyhanenin ışığını ve gürültüsünü düşünüp duruyordu. Tam sıcak punç içecek bir akşam. Yazmaya devam ediyordu, ama saat beşi vurduğunda daha yazılacak on dört sayfa vardı. Allah kahretsin! Bitmeyecek vaktinde. Yüksek sesle sövüp saymak, bir şeyleri yumruklamak istedi. Öyle öfkelenmişti ki <i class="calibre1">Bernard Bodley</i> yazacağına <i class="calibre1">Bernard Bernard</i> yazdı ve bütün sayfaya yeniden başlaması gerekti.</p>

  <p class="block_">Bütün büroyu tek eliyle pataklayacak kadar güçlü hissediyordu kendini. Bedeni bir şeyler yapma, dışarı fırlayıp şiddete başvurma, şiddet içinde yuvarlanma isteğiyle kavruluyordu. Hayatının bütün onursuzlukları tepesini attırıyordu... Veznedardan özel olarak bir avans isteyemez miydi? Yok, veznedarda iş yoktu, bir boka yaramazdı: vermezdi avans... Çocukları nerede bulacağını biliyordu: Leonard ve O’Halloran’la Nosey Flynn. Duygusal yapısının barometresi kesin bir cümbüş gösteriyordu.</p>

  <p class="block_">Bu düşüncelere öylesine dalmıştı ki iki kere adıyla çağırıldığı halde işitmedi. Mr Alleyne ile Miss Delacour tezgâhın dışında durmuşlar, bütün yazıcılar da olacakları seyretmek için başlarını çevirmiş, bakıyorlardı. Adam masasından kalktı. Mr Alleyne aşağılama dolu bir tirada başlamış, iki mektubun eksik olduğunu söylüyordu. Adam bunlardan haberi olmadığını, aslına uygun bir kopya çıkardığını anlattı. Tirad devam etti: öylesine acı ve sertti ki adam yumruğunu karşısındaki kuklanın kafasına indirmemek için kendini zor zaptediyordu.</p>

  <p class="block_">“Bundan başka iki mektuptan hiç haberim yok,” dedi alık alık.</p>

  <p class="block_">“<i class="calibre1">Hiç -haberin-yok.</i> Elbette hiç haberin yok,” dedi Mr Alleyne. <i class="calibre1">“Söyle bana,”</i> diye ekledi, önce yanındaki hanımın onayını almak üzere ona bir göz atarak, “sen beni aptal yerine mi koyuyorsun? Tam bir budala olduğumu mu sanıyorsun?” Adamın gözü hanımın suratından yumurta biçimli kafaya, sonra yeniden kadının yüzüne kaydı, kendi dahil farkına varmadan, dili yerinde bir an yakalamıştı:</p>

  <p class="block_">“Bu soruyu bana sormamalıydınız efendim.”</p>

  <p class="block_">Yazıcıların soluğu kesildi. Herkes afall<span id="id_GoBack">amış (nüktenin sahibi de komşuları kadar şaşırmıştı aslında) ve iyi niyetli bir insan olan Miss Delacour açıkça gülmeye başlamıştı. Mr Alleyne bir yaban gülü gibi kızıla kesti, ağzı bir cücenin gazabıyla gerildi. Yumruğunu adamın yüzüne doğru öyle sallıyordu ki yumruk elektrikli bir makinenin tokmağı gibi titremeye başlamıştı.</span></p>

  <p class="block_">“Küstah herif! Seni küstah herif! Senin işini bitireceğim şimdi! Bak görürsün! Ya bu küstahlığın için özür dileyeceksin ya da bu an bürodan defolup gideceksin! Defolacaksın şimdi anlaşıldı mı, ya da benden özür dileyeceksin!” Büronun karşısında bir kapı aralığında durmuş, veznedarın yalnız çıkıp çıkmayacağını bekliyordu. Bütün yazıcılar çıktılar, sonunda veznedar baş yazıcıyla birlikte çıktı. Baş yazıcıyla birlikte olunca ona bir şey söylemenin anlamı yoktu. Adam durumun yeterince kötü olduğunu seziyordu. Küstahlığı dolayısıyla Mr Alleyne’den aşağılık bir biçimde özür dilemek zorunda kalmıştı, ama büronun kendisi için bir arı kovanından farkı kalmayacağını biliyordu. Mr Alleyne’in kendi yeğenini almak için küçük Peake’i nasıl kovaladığını hatırlıyordu. Hırs ve kin doluydu içi, boğazı kurumuştu, kendinden ve herkesten nefret ediyordu. Mr Alleyne bir dakika rahat vermeyecekti artık, hayatı cehennem olacaktı. Bu sefer tam bir budalalık yapmıştı. Dilini tutamaz mıydı, içinden dalga geçerek? Ama başından beri rast gitmemişti ilişkileri, Mr Alleyne’le; Higgins’le Miss Parker’ı eğlendirmek için Kuzey İrlanda şivesini taklit ederken Mr Alleyne’in onu işittiği günden beri; buydu işin başlangıcı. Higgins’den isteyebilirdi belki parayı, ama Higgins’in ona vereceği bir şey olmazdı. İki ev idare eden adam, ne verebilirdi ki... İri bedeninin meyhane rahatlığı özlemiyle sancıdığını duydu gene. Sis üşütmeye başlamıştı; O’Neill’deki Pat borç verir mi diye düşündü. Verir de bir şilinden fazla vermez - bir şilin de işe yaramaz. Ama nereden bulacaksa bulmalı biraz para: son peniyi siyah biraya vermişti ve biraz daha beklerse para bulacak yer de kalmayacaktı. Ansızın, saatinin zinciriyle oynarken, Fleet sokağında Terry Kelly’nin tefeci dükkânı geldi aklına. Tamam, işte bu kadar! Niye daha önce gelmedi aklıma?</p>

  <p class="block_">Temple Bar’ın dar ara sokağından hızlı hızlı geçti, kendisi keyifli bir gece geçireceği için hepsinin cehenneme kadar yolu olduğunu mırıldanıyordu kendi kendine. Terry Kelly’nin dükkânındaki adam beş şilin dedi ama kasadaki altı şiline razı oldu; sonunda resmen altı şilin tutuşturdular eline. Sevinçle çıktı tefeciden, paraları parmakları arasında kule yaparak. Westmoreland sokağında kaldırımlar işten dönen adamlar ve kadınlarla doluydu, gazeteci veletler de akşam baskılarının adlarını bağırarak koşuşuyorlardı. Adam geçiyordu kalabalığın içinden, manzarayı genel olarak gururlu bir hoşnutlukla seyrediyor ve sekreter kızları pek yukarıdan süzüyordu. Kafası tramvay çanlarının ve ıslıklar çalarak geçen troleybüslerin gürültüleriyle dolmuş, burun delikleri dumanı kıvrımlanan punç kokusunu almaya başlamıştı bile. Yürürken, çocuklara olayı nasıl anlatacağını kuruyordu kafasında:</p>

  <p class="block_">“O zaman, şöyle bir baktım tepeden aşağı -hiç bozmadan, anlıyorsun ya, sonra kadına baktım. Sonra gene herife baktım- acele etmeden yani. ‘Bu soruyu bana sormamalıydınız,’ dedim.”</p>

  <p class="block_">Nosey Flynn her zamanki köşesinde oturuyordu Davy Bryne’ın yerinde; hikâyeyi dinledikten sonra şimdiye kadar işittiği en güzel nükte olduğunu söyleyip bir yarım ısmarladı Farrington’a. Sonra Farrington da ona bir tane ısmarladı. Biraz sonra O’Halloran’la Paddy Leonard da geldiler ve hikâye onlara da anlatıldı. O’Halloran herkese sıcak bira ısmarladı ve Fownes sokağında Callan’ın yanında çalışırken baş yazıcıya verdiği cevabın hikâyesini anlattı; ama bu cevap egloglardaki liberal çobanların tarzında olduğu için Farrington’ın cevabı kadar zekice olmadığını itiraf etti. Bunun üstüne Farrington çocuklara bunu cilalayıp yenisini ısmarlamayı önerdi.</p>

  <p class="block_">Tam istedikleri zehirlerin adını söylerken içeriye Higgins gelmez mi! Tabii onun da ötekilere katılması gerek. Adamlar bir de onun anlatmasını istediler, o da bunu büyük bir canlılıkla yaptı, çünkü beş küçük sıcak viskinin manzarası pek heyecan vericiydi. Mr Alleyne’in yumruğunu Farrington’a sallamasının taklidini yapınca beşi de kahkahalarla güldüler. Sonra da Farrington’ın taklidini yaptı, <i class="calibre1">“İşte benim tetiğim, kılımı kıpırdatmadan,”</i> diyerek; Farrington da ağır kirli gözleriyle topluluğu süzüyor, gülümsüyor, arada bir de alt dudağıyla bıyığına yapışan içki damlalarını emiyordu.</p>

  <p class="block_">Bu tur da bitince durakladılar. O’Halloran’ın parası vardı, ama öbür ikisinde bir şey kalmamış gibiydi; böylece bütün grup biraz üzüntülü bir şekilde meyhaneden ayrıldı. Duke sokağının köşesinde Higgins’le Nosey Flynn sola saptılar, öbür üçüyse yeniden şehir içine döndü. Soğuk sokaklarda ince ince yağmur yağıyordu; Ballast ofisine vardıklarında Farrington İskoç barını önerdi. Bar kalabalıktı, ağız ve bardak sesiyle gürültülüydü. Üç adam kapının önünde vızıldanan kibrit satıcılarının yanından geçip tezgâhın köşesinde küçük bir grup oluşturdular. Fıkralar anlatmaya koyuldular. Leonard onları Tivoli’de akrobat ve bir çeşit her kalıba uyar artiste olarak çalışan Weathers adında genç bir adamla tanıştırdı. Farrington herkese birer içki ısmarladı. Weathers bir küçük İrlanda viskisiyle Apollinaris karışımı içeceğini söyledi. Neyin ne olduğu hakkında kesin kanıları olan Farrington öteki çocuklara da Apollinaris isteyip istemediklerini sordu; ama çocuklar sıcak içki içmek istediklerini söylediler. Konuşma tiyatro konularına kaydı. O’Halloran birer içki ısmarladı, sonra Farrington birer tane ısmarladı, o zaman Weathers bunun biraz fazla İrlanda cömertliği olduğunu söyledi. Onları kulise götürüp bazı kızlarla tanıştıracağına söz verdi. O’Halloran kendisinin ve Leonard’ın gideceğini, ama evli olduğu için Farrington’ın gitmeyeceğini söyledi; Farrington’ın ağır kirli gözleri şaka yapıldığını anladığını gösterecek biçimde süzdü gruptakileri. Weathers kendi kesesinden birer ufak daha ısmarladı hepsine ve daha sonra Poolbeg sokağındaki Mulligan’da onlarla buluşmak üzere sözleşti.</p>

  <p class="block_">İskoç Barı kapanınca Mulligan’ın oraya gittiler. Arka taraftaki küçük odaya geçtiler; O’Halloran herkese özel sıcak içki ısmarladı. İçki içtiklerini hissediyorlardı artık. Tam Farrington birer kadeh ısmarlıyordu ki Weathers geri geldi. Farrington’ın şansına, bu sefer sadece bir bira istedi. Paralar suyunu çekiyordu, ama şimdilik yeterliydi. Biraz sonra geniş şapkalı iki genç kadınla damalı elbiseli bir genç adam gelip önceki grubun yakınma yerleştiler. Weathers onları selamladı ve Tivoli’den geldiklerini söyledi. Farrington’ın gözü ikide birde genç kadınlardan birine takılıyordu. Görünüşünde çarpıcı bir şey vardı. Tavus mavisi kocaman bir muslin eşarp şapkasını sarmalıyor, çenesinin altında koca bir fiyonk yapıyordu; dirseklerine kadar parlak sarı eldivenleri vardı. Epey sık ve epey zarif bir biçimde kıpırdattığı tombul kolunu hayranlıkla seyrediyordu Farrington; derken, kısa bir süre sonra, kadın da bakışını cevaplayınca Farrington bu sefer de iri kahverengi gözlerine hayran kaldı. Gözlerinin eğri eğri, görmüyormuş gibi bakışı büyüledi onu. Bir iki kere ona göz attı; sonra da, grup odadan ayrılırken, sandalyesine sürtünerek geçti ve Londralı şivesiyle <i class="calibre1">“Ah, pardon!”</i> dedi. Dönüp bir daha bakar umuduyla arkasından süzdü, ama umduğu gibi olmadı. Parasızlığına lanet etti, ısmarladığı içkilere de lanet etti, hele Weathers’a ısmarladığı o viski ile Apollinaris’lere. Hayatta en nefret ettiği şey asalaklardı. Öylesine öfkelenmişti ki arkadaşlarının sohbetini izleyemez oldu.</p>

  <p class="block_">Paddy Leonard seslendiğinde kuvvet gösterilerinden söz ettiklerini anladı. Weathers pazusunu gösteriyor ve o kadar böbürleniyordu ki öteki ikisi ulusal onuru ayakta tutmak için Farrington’a başvurmuşlardı. Farrington da kolunu sıvayıp topluluğa pazusunu gösterdi. İki kol incelenip karşılaştırıldıktan sonra bir kuvvet denemesi yapılması kararlaştırıldı. Masa temizlendi, iki adam dirseklerini masaya dayayıp birbirlerinin ellerini kavradılar. Paddy Leonard <i class="calibre1">“Başla!”</i> deyince rakiplerinin bileklerini bükmeye çalışacaklardı.</p>

  <p class="block_">Güreş başladı. Otuz saniye kadar sonra Weathers rakibinin kolunu yavaş yavaş masaya yatırdı. Farrington’ın koyu şarap rengi yüzü böyle bir yeniyetmeye yenilmenin utancı ve öfkesiyle daha da kararmıştı.</p>

  <p class="block_">“Vücudunun ağırlığını vermeyeceksin. Dürüst oyna,” dedi.</p>

  <p class="block_">“Kim dürüst olmayan?” dedi öteki.</p>

  <p class="block_">“Haydi bir kere daha. Üçten ikiyi kazanan.”</p>

  <p class="block_">Güreş yeniden başladı. Farrington’ın alnında damarlar şişti. Weathers’in soluk yüzü de şakayık rengine dönüştü. Gerilimden elleri de, kolları da titriyordu. Uzun bir mücadeleden sonra Weathers gene yavaş yavaş yatırdı rakibinin kolunu. Seyirciler mırıldanarak alkışladılar başarıyı. Masanın yanında duran garson kırmızı kafasını galibe doğru sallayarak biraz sersemce bir senlibenlilikle,</p>

  <p class="block_">“Ah, bu işin ustasısın!” dedi.</p>

  <p class="block_">“Sen ne anlıyorsun ki?” dedi Farrington, şiddetle adama doğru dönerek. “Ne diye kafa ütülüyorsun oradan?”</p>

  <p class="block_">“Şşşt!” dedi O’Halloran, Farrington’ın yüzündeki yırtıcı ifadeyi görünce. “Dikin, kadehleri, çocuklar. Birer tane daha içip kıralım.”</p>

  <p class="block_">O’Connell köprüsünün köşesinde evine gideceği Sandymount trenini bekleyen adamın suratı asık mı asıktı. Öfke ve öçalma duygularının dumanı tütüyordu sanki. Aşağılandığını duyuyordu, hoşnutsuzdu; içkili bile hissetmiyordu kendini; cebinde de topu topu iki peni vardı. Her şeye lanet okuyordu. Ofiste durumunu berbat etmiş, saatini rehine vermiş, bütün parayı da harcamıştı; üstelik sarhoş bile olamamıştı. Yeniden susar gibi oldu, tekrar sıcak ve kokulu meyhanede olmayı özledi. Bacak kadar bir oğlana iki kere yenilerek kuvvetli adam ününü de kaybetmişti. Kalbi gazap doluydu ve yanından sürtünerek geçip de <i class="calibre1">Pardon!</i> diyen geniş şapkalı kadını da düşününce gazabından boğulacak gibi oldu.</p>

  <p class="block_">Shelbourne yolunda tramvaydan inip iri gövdesini kışla duvarının gölgesi boyunca sürükledi. Eve dönmekten nefret ediyordu. Yan kapıdan girince mutfağın boş, ocaktaki ateşin de geçmek üzere olduğunu gördü. Yukarı kata doğru bağırdı: “Ada! Ada!”</p>

  <p class="block_">Karısı, kocası ayıkken onu itip kakan, sarhoşken de onun tarafından itilip kakılan ufak tefek, keskin yüzlü bir kadındı. Beş çocukları vardı. Küçük bir çocuk koşarak indi merdivenden.</p>

  <p class="block_">“Kim o?” dedi adam, karanlıkta seçmeye çalışarak. “Benim, baba.”</p>

  <p class="block_">“Kimsin? Charlie mi?”</p>

  <p class="block_">“Hayır baba. Tom.”</p>

  <p class="block_">“Annen nerede?”</p>

  <p class="block_">“Kiliseye gitti.”</p>

  <p class="block_">“Öyle ya... Bana yemek bırakmak aklına geldi mi?”</p>

  <p class="block_">“Evet baba. Ben-”</p>

  <p class="block_">“Lambayı yak. Niye karanlık bırakmışsın burayı? Öbür çocuklar yatıyor mu?”</p>

  <p class="block_">Adam bütün ağırlığıyla oturdu bir sandalyeye küçük oğlan lambayı yakarken. Oğlunun konuşmasını taklit etmeye başladı kendi kendine. <i class="calibre1">“Kiliseye gitti. Kiliseye gitti.”</i> Lamba yanınca yumruğunu masaya indirip haykırdı:</p>

  <p class="block_">“Yemek nerede?”</p>

  <p class="block_">“Ben şimdi... pişireceğim baba,” dedi küçük oğlan.</p>

  <p class="block_">Adam öfkeyle yerinden fırlayıp ateşi gösterdi.</p>

  <p class="block_">“Bu ateşte mi? Ateşi geçirmişsin! Şimdi gösteririm ben sana!”</p>

  <p class="block_">Kapıya doğru gidip arkasında duran bastonu kaptı. “Gösteririm ben sana ateşi geçirmek ne demek!” dedi daha rahat savurmak için kolunu sıvayarak.</p>

  <p class="block_">Küçük oğlan <i class="calibre1">“Ay, baba!”</i> diye bağırdı ve hıçkırarak masanın öbür yanına kaçmaya çalıştı, ama adam yakaladı onu ceketinden. Çocuk çılgın gibi çevresine baktı, kaçma imkânı bulamayınca diz üstü çöktü.</p>

  <p class="block_">“Bir daha sefere gene ateşi geçirirsin!” dedi adam, sopayla sertçe vurarak. “Al sana, enik seni!”</p>

  <p class="block_">Sopa baldırını kesince çocuk acıyla bir çığlık attı. Ellerini kavuşturdu havada, sesi korkudan titriyordu.</p>

  <p class="block_">“Ah, baba!” diye haykırdı. “Dövme beni, baba! Ben... <i class="calibre1">Ave Maria</i> okurum sana... Senin için okurum sana... Senin için okurum <i class="calibre1">Ave Maria</i>’yı, baba, dövmezsen beni... <i class="calibre1">Ave Maria</i> okurum...”</p>

  <p class="block_13" id="calibre_pb_15">&nbsp;</p>
</body>
</html>
