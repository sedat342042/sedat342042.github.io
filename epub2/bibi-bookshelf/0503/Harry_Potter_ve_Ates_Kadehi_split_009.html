<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ateş Kadehi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos148368" class="calibre1"><span class="calibre2">
</span></p><p class="calibre7"><span class="calibre4"><span class="bold">YEDİNCİ  BÖLÜM: BAGMAN  VE  CROUCH</span></span></p><p class="calibre8">Harry kendini Ron'dan çözüp ayağa kalktı. Sisli bir kırın ıssız uzantısına benzeyen bir yere gelmişlerdi. Önlerinde yorgun ve somurtkan görünüşlü iki büyücü vardı, biri elinde büyük, altın bir saat, diğeri de kalın bir parşömen rulosuyla bir tüy kalem tutuyordu. İkisi de Muggle gibi giyinmişler, ama pek becerememişlerdi. Saatli adamın ayağında, dizinin üstüne kadar uzanan galoşlar, sırtında da tüvit bir takım vardı. Arkadaşı ise İskoç eteğiyle panço giymişti.</p><p class="calibre9">Mr. Weasley, "Günaydın, Basil," diyerek çizmeyi alıp İskoç etekli büyücüye uzattı, adam da onu yanındaki koca bir kutu kullanılmış Anahtar'ın arasına attı. Harry, Anahtarlar arasında eski bir gazete, boş bir içecek tenekesi ve delinmiş bir futbol topu görebiliyordu.</p><p class="calibre9">Basil yorgun yorgun, "Selam, Arthur," dedi. "Görevli değilsin, ha? Bazıları için mesele yok tabii... Biz bütün gece buradaydık... Yoldan çekilsen iyi olur, beş on beşte Kara Orman'dan kalabalık bir ekibin gelmesini bekliyoruz. Biraz dur da hangi kampta olduğunu bulayım... Bakalım... Weasley... Weasley..." Elindeki parşömen listeye baktı. "Dört yüz metrelik bir yürüyüşten sonra, karşına çıkacak ilk tarla. Kamp yöneticisinin adı Mr. Roberts. Diggory... İkinci tarla... Mr. Payne'i sor."</p><p class="calibre9">Mr. Weasley, "Sağol, Basil," dedi ve diğerlerine kendisini izlemelerini işaret etti.</p><p class="calibre9">Issız kırın öbür yanından yola koyuldular, siste pek önlerini seçemiyorlardı. Yirmi dakika kadar sonra bir kapının yanında küçük, taş bir kulübe göründü. Harry onun ardında, büyük bir tarlanın tatlı eğimli yamacında, ufuktaki karanlık ağaçlığa doğru yükselen yüzlerce çadırın hayaleti andıran şekillerini zar zor seçebiliyordu. Diggory'lerle vedalaştılar ve kulübenin kapısına yaklaştılar.</p><p class="calibre9">Kapıda, çadırlara bakan adam duruyordu. Harry bir bakışta onun, birkaç hektar dahilindeki tek gerçek Muggle olduğunu anladı. Adam ayak seslerini duyunca, onlara bakmak için başını çevirdi.</p><p class="calibre9">Mr. Weasley neşeyle, "Günaydın!" dedi.</p><p class="calibre9">"Günaydın," dedi Muggle.</p><p class="calibre9">"Siz Mr. Roberts olmalısınız herhalde?"</p><p class="calibre9">"Evet, oyum," dedi Mr. Roberts. "Ya siz kimsiniz?"</p><p class="calibre9">"Weasley - iki çadır, iki gün önce ayırtmıştık. Tamam, değil mi?"</p><p class="calibre9">"Evet," dedi Mr. Roberts, kapıya iliştirilmiş bir listeden kontrol ederek. "Orada, ağaçlığın yanında bir yeriniz var. Sadece bir gece mi?"</p><p class="calibre9">"Öyle."</p><p class="calibre9">"Şimdi ödeyeceksiniz demek, öyle mi?"</p><p class="calibre9">Mr. Weasley, "Ah - evet - tabii -" dedi. Kulübeden az geriye kaçıp Harry'yi eliyle yanına çağırdı. Cebinden bir deste Muggle parası çıkarıp banknotları ayırmaya başlayarak, "Bana yardım et, Harry," diye mırıldandı. "Bu bir... bir... onluk mu? Ah evet, üzerindeki küçük sayıyı şimdi gördüm... Peki bu, beşlik mi?"</p><p class="calibre9">Harry, Mr. Roberts'ın onun ağzından çıkan her kelimeyi yakalamaya çalıştığını fark etmenin tedirginliğiyle, alçak sesle, "Yirmilik," dedi Mr. Weasley'ye.</p><p class="calibre9">"Ah evet, gerçekten de öyle... Bilmiyorum, bu kâğıt parçacıkları..."</p><p class="calibre9">Mr. Roberts, doğru banknotları seçip ona dönen Mr. Weasley'ye, "Yabancı mısınız?" dedi.</p><p class="calibre9">Mr. Weasley şaşkınlıkla, "Yabancı mı?" diye tekrarladı.</p><p class="calibre9">Mr. Roberts onu dikkatle süzerek, "Para konusunda zorluk çeken ilk siz değilsiniz," dedi. "On dakika önce iki kişi bana jant kapağı büyüklüğünde kocaman, altın sikkelerle ödeme yapmaya kalkıştı."</p><p class="calibre9">Mr. Weasley tedirgin tedirgin, "Gerçekten mi?" diye sordu.</p><p class="calibre9">Mr. Roberts, bir tenekeyi karıştırıp bozukluk arandı.</p><p class="calibre9">Aniden, tekrar sisli tarlaya bakarak, "Hiç bu kadar kalabalık olmamıştı," dedi. "Yüzlerce kişi önceden yer ayırttı. Oysa insanlar öylesine gelir buraya..."</p><p class="calibre9">Mr. Weasley, parasının üstünü almak için elini uzatarak, "Sahi mi?" dedi. Ama Mr. Roberts paranın üstünü vermedi.</p><p class="calibre9">Düşünceli düşünceli, "Evet," dedi. "Her yerden kalkıp gelmişler. Bir sürü yabancı. Hem sadece yabancı da değil. Kaçıklar, anlıyor musunuz? İskoç eteği ve pançoyla dolaşan bir herif bile var."</p><p class="calibre9">Mr. Weasley kaygıyla, "Dolaşmaması mı lazım?" diye sordu.</p><p class="calibre9">"Şey gibi yani... bilmiyorum... bir toplantı sanki. Hepsi birbirini tanıyora benziyor. Büyük bir parti gibi."</p><p class="calibre9">Tam o anda, golf pantolonlu bir büyücü Mr. Roberts'ın ön kapısının yanında peydahlanıverdi.</p><p class="calibre9">Asasını Mr. Roberts'a doğru tutarak, sert bir ses tonuyla, "Unuttur!" dedi.</p><p class="calibre9">Mr. Roberts'ın gözleri bir anda odak noktasını kaybetti, çatık kaşları gevşedi ve yüzüne hülyalı bir kayıtsızlık ifadesi yerleşti. Harry, hafızası değiştirilmiş birinin belirtilerini hemen fark etti.</p><p class="calibre9">Mr. Roberts sakin sakin, "İşte size kampın haritası," dedi Mr. Weasley'ye. "Bu da paranızın üstü."</p><p class="calibre9">"Teşekkür ederim," dedi Mr. Weasley.</p><p class="calibre9">Golf pantolonlu büyücü onlara kampın kapısına kadar eşlik etti. Bitkin görünüyordu. Çenesi hafiften uzamış bir sakalla mavileşmişti, gözlerinin altında koyu mor gölgeler vardı. Mr. Roberts'ın duyma menzilinden çıkınca, Mr. Weasley'ye, "Onunla başımız hayli derde girdi," dedi. "Hayatından memnun olması için günde on kere Hafıza Büyüsü yapmak gerekiyor. Ludo Bagman'ın de hiç faydası olmuyor. Ortalıkta gezinip avazı çıktığı kadar Bludger'lardan, Quaffle'lardan söz edip duruyor. Muggle'lara karşı alınan güvenlik önlemlerine ise aldırdığı bile yok. Of off, bu iş bir bitsin, çok mutlu olacağım. Sonra görüşürüz, Arthur."</p><p class="calibre9">Buharlaştı.</p><p class="calibre9">Ginny, yüzünde şaşkın bir ifadeyle, "Mr. Bagman'ın Sihirli Oyunlar ve Sporlar Dairesi Başkanı olduğunu sanıyordum," dedi. "Muggle'ların yakınında Bludger'lardan söz edilmeyeceğini bilmesi gerekmez mi?"</p><p class="calibre9">Mr. Weasley önlerine düşüp onları kapılardan kamp yerine götürürken, "Gerekir," diye gülümsedi. "Ama Ludo hep... nasıl diyeyim... güvenlik konusunda gevşek olmuştur. Buna karşılık ondan daha hevesli bir Spor Dairesi Başkanı bulamazsınız. Kendi de İngiltere Milli Takımı'nda Quidditch oynadı, biliyorsunuz. Ve Wimbourne Wasps'ın gelmiş geçmiş en iyi Vurucusu'ydu."</p><p class="calibre9">Uzun çadır sıraları arasından sisli tarlayı ağır ağır geçtiler. Çadırların çoğu sıradan görünümlüydü, belli ki sahipleri onlan Muggle çadırlarına benzetmek için ellerinden geleni yapmıştı. Ama baca, çıngırak ya da hava vanası eklemek gibi küçük hatalar işlemişlerdi. Öte yandan, bazı çadırların sihirli olduğu öylesine barizdi ki, Harry, Mr. Roberts'ın şüphelenmesine hiç şaşmadı. Tarlanın ortasında, girişinde birkaç canlı tavuskuşunun ipleri elverdiği ölçüde dolaştığı, çizgili ipekten minyatür bir sarayı andıran, bonbon misali, aşırılık örneği bir çadır duruyordu. Biraz daha ileride üç katlı, birkaç tareti olan bir çadırın yanından geçtiler. Onun biraz ilerisinde de kuş banyolu, güneş saatli ve çeşmeli on bahçesi olan bir tane vardı.</p><p class="calibre9">Mr. Weasley gülümseyerek, "Hep aynı," dedi. "Bir araya geldik mi gösteriş yapmadan duramıyoruz. Ah, işte burası, bakın, bu da bizimki."</p><p class="calibre9">Tarlanın üst tarafında ağaçlığın kıyısına varmışlardı, burada toprağa üzerinde "Weezly" yazan küçük bir tabelanın çakılmış olduğu boş bir yer vardı.</p><p class="calibre9">Mr. Weasley memnuniyetle, "Bundan iyisi can sağlığı!" dedi. "Saha hemen orada, ağaçlığın öbür yanında. Olabildiğince yakınız." Sırt çantasını omuzlarından indirdi. Heyecanla, "Tamam," dedi, "sihre izin yok, ciddiyim, Muggle arazisinde bu kadar kalabalıkken olmaz. Bu çadırları kendi elimizle kuracağız! Zor olmasa gerek... Muggle'lar hep kuruyor... Hadi bakalım, Harry, nereden başlasak dersin?"</p><p class="calibre9">Harry hayatında kampa gitmemişti; Dursley'ler onu hiçbir tatile götürmemiş, yaşlı bir komşu olan Mrs. Figg'le bırakmayı tercih etmişlerdi. Ancak, Hermione ile ikisi sırıklarla küçük kazıkların nereye dikilmesi gerektiğini çözmüşlerdi. İş ağaç tokmağı kullanmaya gelince haddinden fazla heyecanlanan Mr. Weasley'nin yararından çok zararı dokunsa da, sonunda iki tane iki kişilik, eski püskü görünüşlü çadır dikmeyi başardılar.</p><p class="calibre9">Hepsi geriye çekilip el emeklerinin ürününü hayranlıkla süzdü. Bu çadırlara bakan hiç kimse onların büyücülere ait olduğunu anlamaz, diye düşündü Harry. Ama mesele şuydu ki, Bill, Charlie ve Percy gelince, on kişi olacaklardı. Hermione de bu sorunun farkına varmıştı. Mr. Weasley dört ayak üzerinde ilk çadıra girerken, kız, Harry'ye soran gözlerle baktı.</p><p class="calibre9">Mr. Weasley, "Biraz sıkışacağız," diye seslendi. "Ama sanırım hepimiz sığarız. Gelin de bakın."</p><p class="calibre9">Harry eğildi, çadır kapakçığının altından geçti ve hayretten ağzı açık kaldı. Banyosu ve mutfağı da eksik olmayan, eski moda, üç odalı bir daireye benzeyen bir yere girmişti. Tuhaftır, burası da tıpkı Mrs. Figgs'in evinin üslubunda döşenmişti: Birbirinin eşi olmayan sandalyelerde tığ işi örtüler vardı ve ortalığa ağır bir kedi kokusu sinmişti.</p><p class="calibre9">"Eh, uzun süre kalacak değiliz zaten," dedi Mr. Weasley, başındaki keli bir mendille silip yatak odasının ortasında duran ranzalı dört yatağa bakarak. "Bunları bürodaki Perkins'ten ödünç aldım. Artık kampa gidemiyor, zavallı adam, lumbagosu var."</p><p class="calibre9">Tozlu çaydanlığı alıp içine baktı. "Bize su gerek..."</p><p class="calibre9">Harry'nin arkasından çadıra giren ve içerisinin olağanüstü büyüklüğünden hiç mi hiç etkilenmemiş görünen Ron, "Muggle'ın bize verdiği haritada bir musluk işaret edilmiş," dedi. "Tarlanın öbür yanında."</p><p class="calibre9">"Eh, öyleyse niye sen, Harry ve Hermione gidip bize biraz su getirmiyorsunuz -?" Mr. Weasley çaydanlıkla birlikte birkaç tane saplı tencere uzattı, "- geri kalanlarımız da ateş için odun toplar."</p><p class="calibre9">"Ama fırınımız var," dedi Ron, "Niye sadece -"</p><p class="calibre9">Yüzü beklentiyle parıldayan Mr. Weasley, "Ron, Muggle'lara karşı güvenlik önlemlerini unutma," dedi "Gerçek Muggle'lar kamp yaptığı zaman, dışarıdaki ateşlerde yemek pişirirler. Gördüm ben, öyle yapıyorlar!"</p><p class="calibre9">Harry, Ron ve Hermione, kızların, oğlanlarınkinden biraz daha küçük olan ama kedi kokmayan çadırında hızlı bir tur attıktan sonra, ellerinde çaydanlık ve saplı tencerelerle kamp arazisinde yürümeye koyuldular</p><p class="calibre9">Şimdi, güneş henüz doğduğu, sis de kalktığı için, her yönde uzanan çadırlar kentini görebiliyorlardı. Hevesle çevrelerine bakarak sıra sıra çadırlar arasından yavaş yavaş geçtiler. Harry dünyada ne kadar çok cadı ve büyücü olduğunu ancak şimdi arılayabiliyordu. Aslında daha önce başka ülkelerdekilere pek kafasını yormamıştı.</p><p class="calibre9">Alanda kamp yapanlar uyanmaya başlamıştı. Önce küçük çocukları olan aileler hareketlenmişti; Harry daha önce hiç bu kadar çok sayıda küçük cadı ve büyücü görmemişti. İki yaşından büyük olmayan minik bir oğlan piramit biçimli koca bir çadırın dışında diz çökmüştü. Elinde bir asa vardı ve onunla çimenlerin içindeki, yavaş yavaş şişerek salam rulosu büyüklüğüne varan bir salyangozu mutlu bir şekilde dürtüyordu. Onun yakınına geldiklerinde, annesi telaşla çadırdan çıktı.</p><p class="calibre9">"Sana kaç kere söyledim, Kevin? Babanın - asasına - el - sürme - ayyyy!"</p><p class="calibre9">Dev salyangozun üstüne basmış, salyangoz patlamıştı. Çocuğu azarlayan sesi durgun havada arkalarından gelip küçük oğlanın feryatlarına karıştı - "Salyangozu .patlattın! Salyangozu patlattın!"</p><p class="calibre9">Biraz daha ileride, Kevin'den pek büyük olmayan iki küçük cadı gördüler. Oyuncak süpürgelere binmişler ve çok az yükselmişlerdi, ayak parmakları çiğle kaplı çimenleri sıyınyordu. Bakanlık'tan bir büyücü de onları görmüştü. Harry, Ron ve Hermione'nin yanından geçerken, iyice afallamış halde söyleniyordu: "Hem de güpegündüz! Annelerle babaları yatak keyfi yapıyor herhalde -"</p><p class="calibre9">Orada burada başka büyücülerle cadılar da çadırlarından çıkıyor ve kahvaltı hazırlamaya başlıyorlardı. Bazıları, çevrelerine sinsi bakışlar atarak, asalarıyla ateş yakıveriyorlardı; bir kısmı ise, yüzlerinde şüpheci bakışlarla, sanki bunun işe yaramayacağından eminmiş gibi, kibrit çakıyorlardı. Üç Afrikalı büyücü ciddi bir sohbete dalmıştı, hepsi uzun, beyaz cüppeler giymişti ve parlak mor bir ateşte tavşana benzeyen bir şeyi kızartıyorlardı. Bir kısım orta yaşlı Amerikalı büyücü ise, çadırlarının arasına gerilmiş ve üzerinde Salem Büyücü Kurumu yazan parlak bir flamanın altında oturmuş, mutlu mutlu dedikodu ediyorlardı. Harry'nin kulağına, önlerinden geçtikleri çadırların içinden gelen tuhaf dillerdeki konuşmalardan parçacıklar takıldı. Tek kelime anlamasa bile, her sesin heyecanlı bir tonu vardı.</p><p class="calibre9">Ron, "Şey," dedi, "benim gözlerimde mi sorun var, yoksa her şey yeşerdi mi?"</p><p class="calibre9">Sorun sadece Ron'un gözlerinde değildi. İrlanda'nın ulusal simgesi olan üç yapraklı yoncaların halı gibi kapladığı bir çadır kümesine girmişlerdi, çadırların hepsi topraktan fışkırmış küçük, tuhaf biçimli tepeciklere benziyordu. Kapakçıkları açık olanların altından, sırıtan yüzler görünüyordu. Derken, arkalarından adlarının seslenildiğini duydular.</p><p class="calibre9">"Harry! Ron! Hermione!"</p><p class="calibre9">Seslenen, Gryffindor dördüncü sınıftan arkadaşları Seamus Finnigan'dı. Yonca kaplı kendi çadırının önünde, herhalde annesi olan sarımsı kahverengi saçlı bir kadınla ve Gryffindor'dan en iyi arkadaşı Dean Thomas'la birlikte oturuyordu.</p><p class="calibre9">Harry, Ron ve Hermione merhaba demek için oraya yöneldiklerinde, Seamus, "Süslemeler hoşunuza gitti mi?" diye sordu sırıtarak. "Bakanlık pek memnun kalmadı da."</p><p class="calibre9">Mrs. Finnigan, "Aa, niye renklerimizi göstermeyecekmişiz ki?" dedi. "Bulgarlar'ın kendi çadırlarına boydan boya ne astıklarını görmelisiniz." Boncuk gibi gözleriyle Harry, Ron ve Hermione'ye bakarak, "İrlanda'yı tutacaksınız tabii, öyle değil mi?" dedi.</p><p class="calibre9">Onu gerçekten de İrlanda'yı tuttukları konusunda ikna ettikten sonra yeniden yola koyuldular ama, Ron'un da dediği gibi, "O sürüyle sarılıyken başka bir şey söylenebilir miydi sanki?"</p><p class="calibre9">"Bulgarlar'ın çadırlarına boydan boya ne astıklarını merak ediyorum," dedi Hermione.</p><p class="calibre9">Harry, tarlanın üst kısmında, Bulgar bayrağının -beyaz, yeşil ve kırmızı- meltemle dalgalandığı büyük bir çadır kümesine işaret ederek, "Gidip bakalım, hadi," dedi.</p><p class="calibre9">Buradaki çadırlar bitkilerle bezenmemişti, ama her birine aynı afiş asılmıştı. Kalın, kara kaşlı, çok somurtkan birinin afişi. Resim elbette hareket ediyordu, ama sadece gözlerini kırpıştırıyor ve kaşlarını çatıyordu.</p><p class="calibre9">Ron yavaşça, "Krum" dedi.</p><p class="calibre9">"Kim?" diye sordu Hermione.</p><p class="calibre9">"Krum! Viktor Krum, Bulgar Arayıcısı!"</p><p class="calibre9">Hermione, onlara gözlerini kırpıştırıp kaşlarını çatan sayısız Krum'a bakarak, "Pek somurtkan bir hali var," dedi.</p><p class="calibre9">" '<span class="italic">Pek somurtkan</span>' mı?" Ron, gözlerini göğe çevirdi. "Neye benzediği kimin umrunda! İnanılmaz biri. Hem de gerçekten genç. Daha on sekiz yaşında falan. O bir dahi, bu geceyi bekle, görürsün."</p><p class="calibre9">Tarlanın köşesindeki musluğun önünde şimdiden küçük bir kuyruk vardı. Harry, Ron ve Hermione de, hararetli bir tartışmaya dalmış iki adamın arkasında kuyruğa girdiler. Bir tanesi uzun, çiçekli bir gecelik giymiş çok yaşlı bir büyücüydü. Öteki ise besbelli bir Bakanlık büyücüsüydü. İlk adama çizgili bir pantolon uzatıyordu. Sabrı tükenmişti, neredeyse ağlamaklıydı.</p><p class="calibre9">"Hadi, giy şunları, Archie, iyi bir adamsın sen... Böyle dolaşamazsın, zaten kapıdaki Muggle şüphelenmeye -"</p><p class="calibre9">İhtiyar büyücü inatla, "Ben bunu bir Muggle dükkânından aldım," dedi. "Muggle'lar bunları giyiyor."</p><p class="calibre9">Bakanlık sihirbazı, "Bunları Muggle kadınları giyiyor, Archie, erkekleri değil, onlar bunları giyiyor," deyip, ince çizgili pantolonu ötekinin gözü önünde salladı.</p><p class="calibre9">İhtiyar Archie incinmiş bir şekilde, "Ben onu giymem," dedi. "Mahrem yerimde sağlıklı bir esinti olmasından hoşlanıyorum, sağ ol."</p><p class="calibre9">Bu noktada Hermione öyle güçlü bir kıkırdama nöbetine tutuldu ki, kuyruktan çıkmak zorunda kaldı ve ancak Archie suyunu alıp gidince geri döndü.</p><p class="calibre9">Suyun ağırlığı nedeniyle şimdi daha yavaş yürüyerek kampa döndüler. Orada burada birkaç aşina çehreye daha rastladılar: Aileleriyle gelmiş olan diğer Hogwarts öğrencileri. Okulu kısa süre önce bitirmiş olan Oliver Wood, Harry'nin binasının eski Quidditch kaptanıydı. Harry'yi annesi ve babasıyla tanıştırmak için çadırlarına doğru çekiştirdi, ona heyecanla kısa süre önce Puddlemere United yedek takımıyla anlaşma imzaladığını söyledi. Daha sonra, Hufflepuff'ta dördüncü sınıfta olan Ernie Macmillan onlara selam verdi, biraz ileride de Ravenclaw takımında Arayıcı olarak oynayan çok güzel bir kızı, Cho Chang'i gördüler. Cho, Harry'ye el sallayıp gülümsedi, o da el sallayayım derken önüne hayli su döktü. Harry, daha çok Ron'un alaylı alaylı sırıtmasına engel olmak için, daha önce hiç görmediği büyük bir grup yeniyetmeyi işaret etti hemen.</p><p class="calibre9">"Bunlar kim dersin?" diye sordu. "Hogwarts'tan değiller, değil mi?"</p><p class="calibre9">"Yabancı okullarda okuyorlar herhalde," dedi Ron. "Başka okullar olduğunu biliyorum. Ama onlardan birine giden kimseyle tanışmadım. Bill, Brezilya'daki bir okulda okuyan biriyle mektuplaşırdı... Yıllar önceydi bu... Bir öğrenci değiş tokuşu yolculuğuna çıkmak istedi ama, annemle babamın parası yetmedi. Bill gitmeyeceğini söyleyince mektup arkadaşı çok kırıldı, ona lanetli bir şapka yolladı. Şapka, kulaklarının çekmesine neden oldu."</p><p class="calibre9">Harry güldü ama, başka büyücü okulları olduğunu duyunca hissettiği şaşkınlığı dile getirmedi. Şimdi kamp yerinde onca milliyetin temsilcilerini gördüğü için, nasıl olup da şimdiye kadar Hogwarts'ın tek okul olmadığını anlamamak gibi bir aptallık ettiğini düşünüyordu. Bu bilgiye hiç mi hiç şaşırmamış görünen Hermione'ye bir göz attı. Şüphesiz Hermione şu ya da bu kitapta başka büyücülük okullarına ilişkin haberler görmüştü.</p><p class="calibre9">Sonunda Weasley'lerin çadırlarına vardıklarında, George, "Gelmek bilmediniz bir türlü," dedi.</p><p class="calibre9">Ron suyu yere koyarak, "Birkaç kişiye rastladık," dedi. "Ateşi yakmadınız mı daha?"</p><p class="calibre9">"Babam kibritlerle hoşça vakit geçiriyor," dedi Fred.</p><p class="calibre9">Mr. Weasley ateşi yakmakta herhangi bir başarıya ulaşamamıştı, ama denemediğinden değil. Çevresi kıymık kıymık kibritle doluydu, buna rağmen hayatının en eğlenceli anlarını yaşıyormuş gibi görünüyordu.</p><p class="calibre9">Bir kibrit yakmayı becerip anında yere düşürünce, hayretle, "Ayy!" dedi.</p><p class="calibre9">Hermione şefkatle, "Gelin, Mr. Weasley," dedi, kutuyu ondan aldı ve bu işin nasıl yapılması gerektiğini gösterdi.</p><p class="calibre9">Sonunda ateşi yakabildiler, ama bir şey pişirecek hale gelmesi en azından bir saat daha aldı. Neyse ki beklerken seyredecek çok şey vardı. Çadırları, sahaya giden bir tür işlek caddenin hemen yanına kurulmuştu anlaşılan. Bakanlık üyeleri yoldan bir aşağı bir yukarı telaşla geçiyor, geçerken de Mr. Weasley'ye içtenlikle selam veriyorlardı. Mr. Weasley ise, daha çok Harry ve Hermione için, sürekli bilgi vermekteydi. Kendi çocukları Bakanlık hakkında zaten yeterinden fazla şey bildikleri için pek ilgilenmiyorlardı.</p><p class="calibre9">"O, Cuthbert Mockridge'di, Öncüce Bağlantı Dairesi Başkanı... İşte Gilbert Wimple geliyor, Deneysel Büyüler Komitesi'nden. Bir süredir böyle boynuzlu... Selam, Arnie... Arnold Peasegood, o bir Unutturucu - Büyü Kazalarını Düzeltme Ekibi, biliyorsunuz... bunlar da Bode ve Croaker... onlar Adı-Ağza-Alınmayanlar'dan..."</p><p class="calibre9">"Neler neler?"</p><p class="calibre9">"Esrar Dairesi'nden, çok çok gizli, ne işler karıştırdıkları hiç bilinmez..."</p><p class="calibre9">Sonunda ateş hazır hale geldi, tam yumurtayla sosis pişirmeye başlamışlardı ki, Bill, Charlie ve Percy ağaçlıktan çıkıp onlara doğru yürüyerek geldiler.</p><p class="calibre9">Percy iftiharla, "Az önce cisimlendim, baba," dedi. "Ah, harika, yemek!"</p><p class="calibre9">Yumurta ve sosis tabaklarını yarılamışlardı ki, Mr. Weasley bir hoplayışta ayağa kalktı, onlara doğru uzun adımlarla yürüyen bir adama el sallayıp sırıttı. "Hah işte!" dedi. "Günün adamı! Ludo!"</p><p class="calibre9">Ludo Bagman kesinlikle Harry'nin o ana kadar gördüğü en göze çarpan adamdı, çiçekli geceliğiyle yaşlı Archie de dahil olmak üzere. Enine, kalın, parlak sarı-siyah çubuklu upuzun bir Quidditch cüppesi giymişti. Göğsüne muazzam bir eşekarısı resmi yapıştırılmıştı. Birazcık tohuma kaçmaya başlamış, güçlü kuvvetli bir insan görünüşü vardı onda. Cüppesi, İngiltere Milli Takımı'nda Quidditch oynarken kesinlikle sahip olmadığı koca bir göbeğin üstünde sımsıkı gerilmişti. Burnu ezilmişti (herhalde yolunu şaşırmış bir Bludger tarafından kırılmıştır, diye düşündü Harry) ama yuvarlak, mavi gözleri, kısa, sarı saçları ve pespembe cildi, ona fazlaca büyümüş bir okullu çocuk görünümü veriyordu.</p><p class="calibre9">Bagman neşe içinde, "Hey!" diye seslendi. Sanki topuklarına yay takılmış gibi yürüyordu, pek heyecanlı olduğu da her halinden belliydi.</p><p class="calibre9">Kamp ateşine varınca, "Arthur, azizim," dedi soluk soluğa, "ne gün ama, değil mi? Ne gün! Daha mükemmel bir hava isteyebilir miydik? Bulutsuz bir gece geliyor... Düzenlemelerde de bir gecikme yok gibi... Bana, yapacak iş kalmıyor!"</p><p class="calibre9">Onun arkasında, bitkin görünen bir grup Bakanlık büyücüsü, uzakta havaya yedi metrelik menekşe rengi kıvılcımlar sıçratan bir tür sihirli ateşi elleriyle göstererek telaşla yanlarından geçti.</p><p class="calibre9">Percy, elini öne uzatmış halde hızla ilerledi. Belli ki, Ludo Bagman'ın kendi bölümünü idare ediş şekline karşı duyduğu hayal kırıklığı, onun üzerinde iyi bir izlenim bırakmaya çalışmasını engellemiyordu.</p><p class="calibre9">"Ah - evet," dedi Mr. Weasley gülümseyerek, "bu, oğlum Percy. Kısa süre önce Bakanlık'ta çalışmaya başladı - ve bu da Fred - hayır, George, pardon - ordakı Fred - Bill, Charlie, Ron - kızım Ginny - ve Ron'un arkadaşları, Hermione Granger ve Harry Potter."</p><p class="calibre9">Bagman, Harry'nin adını duyunca çok hafifçe irkildi ve bakışları o aşina hareketle yukarı, Harry'nin alnındaki yara izine kaydı.</p><p class="calibre9">"Millet," diye devam etti Mr. Weasley, "bu, Ludo Bagman, kim olduğunu biliyorsunuz, onun sayesinde böyle iyi biletler aldık -"</p><p class="calibre9">Bagman sırıttı ve önemli değil demek istermiş gibi elini salladı.</p><p class="calibre9">Sonra da sarı-siyah cüppesinin cebindeki, hayli miktarda olduğu anlaşılan altınları şakırdatarak, "Maç için iddiaya var mısın, Arthur?" diye sordu hevesle. "Roddy Pontner ilk golü Bulgaristan'ın atacağı konusunda benimle iddiaya girdi - ona yüksek bahis oranları önerdim, İrlanda'nın hücum üçlüsünün yıllardır gördüğüm en kuvvetli üçlü olduğunu göz önüne alırsak - küçük Agatha Timms de, yılanbalığı çiftliği hisselerinin yarısıyla, maç bir hafta sürer diye iddiaya girdi."</p><p class="calibre9">"Ah... peki öyleyse," dedi Mr. Weasley. "Bakalım... .İrlanda'nın kazanacağı ihtimaline bir Galleon desek?"</p><p class="calibre9">"Bir Galleon mu?" Ludo Bagman biraz hayal kırıklığına uğramış gibi görünüyordu, ama kendini toparladı. "Pekâlâ, pekâlâ... başka iddiaya girmek isteyen var mı?"</p><p class="calibre9">"Kumar oynamak için biraz gençler," dedi Mr. Weasley. "Molly bundan hoşlanmaz..."</p><p class="calibre9">"Biz otuz yedi Galleon, on beş Sickle ve üç Knut'a iddiaya giriyoruz," dedi Fred. O ve George, bütün ortak paralarını çabucak ortaya döktüler. "İrlanda kazanacak - ama Snitch'i Viktor Krum yakalayacak. Ha, bahse bir de sahte asa katıyoruz."</p><p class="calibre9">Percy, "Mr. Bagman'a böyle süprüntüler göstermek istemiyorsunuz herhalde," diye tısladı, ama Bagman asanın hiç de süprüntü olduğunu düşünmüyordu. Tam tersine, asayı Fred'den alırken, çocuksu ifadeli yüzü heyecanla parladı. Asa gürültülü bir gıdaklamayla lastik bir tavuğa dönüşürken de kahkahalarla güldü.</p><p class="calibre9">"Mükemmel! Yıllardır bu kadar inandırıcı olanını görmemiştim! Bunun için beş Galleon veririm!"</p><p class="calibre9">Percy, yüzünde hayret dolu, onaylamaz bir ifadeyle dondu kaldı.</p><p class="calibre9">Mr. Weasley alçak sesle, "Çocuklar," dedi, "bahse girmenizi istemiyorum... Bu, biriktirdiğiniz paranın tamamı... Anneniz -"</p><p class="calibre9">Ludo Bagman ceplerindeki paraları heyecanla şıngırdatarak, "Mızıkçılık etme, Arthur!" diye gümbürdedi. "Ne istediklerini bilecek kadar büyükler! İrlanda kazanacak, ama Snitch'i Krum alacak diyorsunuz, öyle mi? Hiç şansınız yok, çocuklar, hiç... Bu iddia için size mükemmel oranlar verebilirim... Komik asa için de beş Galleon ekleyelim öyleyse, ha?.."</p><p class="calibre9">Ludo Bagman tek hamlede bir defterle tüy kalem çıkarıp ikizlerin adını yazarken, Mr. Weasley çaresizce bakakaldı.</p><p class="calibre9">"Sağ olun," dedi George, Bagman'ın ona verdiği parşömen parçasını alıp cüppesinin ön tarafına tıkıştırırken.</p><p class="calibre9">Bagman büyük bir neşeyle yine Mr. Weasley'ye döndü. "Bana bir çay yapamazsın sanırım, ha? Dört gözle Barty Crouch'u bekliyorum. Bulgar meslektaşım zorluk çıkarıyor, söylediklerinden tek kelime anlamıyorum. Barty bunu halledebilir. Yüz elli dil falan konuşuyor."</p><p class="calibre9">"Mr. Crouch?!" dedi Percy, kazık gibi durup onaylamaz gözlerle bakmayı birden bırakmış, resmen heyecanla kıvranmaya başlamıştı. "İki yüzden fazla dil konuşuyor! Denizdili, Ecişbücüşçe ve Ifritdili..."</p><p class="calibre9">Fred, ciddiye almayan bir edayla, "Herkes İfrit Dili konuşabilir," dedi. "Yapman gereken tek şey, parmağınla gösterip homurdanmak..."</p><p class="calibre9">Percy ona fevkalade pis bir bakış attıktan sonra, çaydanlık yeniden kaynama noktasına gelsin diye ateşi büyük bir gayretle besledi.</p><p class="calibre9">Bagman onların yanına, çimenlere yerleşirken, Mr. Weasley, "Bertha Jorkins'ten haber var mı, Ludo?" diye sordu.</p><p class="calibre9">Bagman rahat rahat, "Bebek değil ya," dedi. "Bir yerden çıkar. Zavallı Bertha'cık... hafızası çatlak kazan gibi, yön duygusu da sıfırdır. Kayboldu, inan bana. Ekimde bir gün şaşkın şaşkın büroya girecek ve hâlâ temmuzda olduğumuzu sanıyor olacak."</p><p class="calibre9">Percy, Bagman'a çayını verirken, Mr. Weasley tereddütle, "Sence onu aramak için birini yollamanın vakti gelmedi mi?" diye sordu.</p><p class="calibre9">Bagman, yuvarlak gözlerini masum masum açarak, "Barty Crouch da bunu söyleyip duruyor," dedi. "Ama şu anda bu iş için kimseyi ayıramayız. Ah - iyi adam lafının üstüne gelir! Barty!"</p><p class="calibre9">Ateşin hemen yanında bir büyücü cisimlenmişti, eşekarısı simgeli eski Wasp cüppesiyle çimenlere yayılmış olan Ludo Bagman'la büyük tezat oluşturan biri. Barty Crouch kaskatı, dimdik, yaşlıca bir adamdı. Kusursuz, yepyeni bir takım elbise giymiş, kravat takmıştı. Kısa, gri saçları neredeyse doğal olmayan bir titizlikle ayrılmıştı, diş fırçasını andıran dar bıyığı da cetvelle düzeltilmiş gibi duruyordu. Ayakkabıları pırıl pırıldı. Harry onun neden Percy'nin ideali haline geldiğini anlayabiliyordu. Percy kuralları sıkı sıkıya izlemeye tüm kalbiyle inanan biriydi, Mr. Crouch da Muggle'lar gibi giyinme kuralına öylesine kılı kırk yararcasına uymuştu ki, rahatlıkla banka müdürü sanılabilirdi. Harry, Vernon Enişte'nin bile onun aslında ne olduğunu anlayacağından şüpheliydi.</p><p class="calibre9">Ludo eliyle hemen yanına, yere neşeyle vurarak, "Gel de biraz ot sök, Barty," dedi.</p><p class="calibre9">"Hayır, teşekkür ederim, Ludo," diye cevap verdi Crouch, sesinde bir parça sabırsızlık seziliyordu. "Her yerde seni arıyordum. Bulgarlar, Üst Loca'ya on iki koltuk daha eklememiz için ısrar ediyorlar."</p><p class="calibre9">"Bu muymuş istedikleri?" dedi Bagman. "Ben de adam '<span class="italic">o ne ki kaltak</span>' diyor sanmıştım. Ne aksanı varmış!"</p><p class="calibre9">Percy soluk soluğa, "Mr. Crouch!" dedi, kambura benzemesine yol açan yarım bir reverans yaptı. "Bir fincan çay ister misiniz?"</p><p class="calibre9">"Ah," dedi Mr. Crouch, Percy'ye hafif bir hayret duygusuyla bakarak. "Evet - teşekkürler, Weatherby."</p><p class="calibre9">Fred ve George çaylarını içerken boğuluyorlardı az daha. Percy, kulakları kıpkırmızı, çaydanlıkla meşgul oldu.</p><p class="calibre9">Mr. Crouch, keskin bakışlarını Mr. Weasley'ye dikerek, "Ah, sana da söylemek istediğim bir şey var, Arthur," dedi. "Ali Beşir savaşın eşiğinde. Seninle uçan halılar ambargon hakkında konuşmak istiyor."</p><p class="calibre9">Mr. Weasley derin derin içini çekti. "Ona daha geçen hafta bir baykuş gönderdim. En az yüz kere söyledim: Yasaklanmış Büyülenebilen Nesneler Sicil Dairesi, halıları Muggle Eşyası olarak tanımlıyor. Dinledi mi dersin?"</p><p class="calibre9">Mr. Crouch, Percy'den fincanını alarak, "Kuşkuluyum," dedi. "Buraya ihracat yapmak için her şeyi göze almış durumda."</p><p class="calibre9">"Eh, İngiltere'de asla süpürgelerin yerini alamazlar, değil mi?" diye sordu Bagman.</p><p class="calibre9">"Ali pazarda bir aile aracına yer olduğunu düşünüyor," dedi Mr. Crouch. "Hatırlıyorum da, büyükbabamın on iki kişilik bir Axminste'ı vardı. Ama bu, halılar yasaklanmadan önceydi elbette."</p><p class="calibre9">Atalarının da yasalara sıkı sıkıya uyduğu konusunda hiç kimsenin kuşkusu kalmamasını ister gibi konuşuyordu.</p><p class="calibre9">Bagman teklifsizce, "Eh, demek meşgulsün, Barty," dedi.</p><p class="calibre9">Mr. Crouch soğuk bir tavırla, "Oldukça," diye cevap verdi. "Beş kıtada Anahtar ayarlamak hiç de kolay iş değil, Ludo."</p><p class="calibre9">"Sanırım bu iş bitince ikiniz de memnun olacaksınız, ha?" dedi Mr. Weasley.</p><p class="calibre9">Ludo Bagman şoke olmuş göründü. "Memnun mu?! Hiç bu kadar eğlendiğimi hatırlamıyorum... Ama beklediğimiz bir şey de yok sayılmaz, ha, Barty? Ha? Daha örgütleyecek çok şey var, ha?"</p><p class="calibre9">Mr. Crouch ona bakarak kaşlarını kaldırdı. "Bütün ayrıntılar belli olana kadar duyuru yapmamak konusunda anlaşmaya -"</p><p class="calibre9">"Ah, ayrıntılar!" dedi Bagman, kelimeyi bir tatarcık bulutuymuş gibi savurarak. "İmzaladılar, değil mi? Anlaşmaya vardılar, değil mi? Seninle bahse girerim, bu çocuklar zaten çok geçmeden öğrenecek. Yani, olay Hogwarts'ta -"</p><p class="calibre9">Mr. Crouch, Bagman'ın sözlerini yarıda keserek, haşin haşin, "Ludo, Bulgarlar'la buluşmamız gerekiyor, biliyorsun," dedi. "Çay için teşekkürler, Weatherby."</p><p class="calibre9">İçilmemiş çayını Percy'ye doğru itti ve Ludo'nun yerinden kalkmasını bekledi. Bagman güçlükle ayağa kalktı, kalan çayını bir yudumda içti, ceplerindeki altınlar neşeyle şıngırdadı.</p><p class="calibre9">"Hepinizle sonra görüşürüz!" dedi. "Üst Loca'da benimle birlikte olacaksınız - ben maçı anlatıyorum!" O el salladı, Barty Crouch başını sallamakla yetindi ve ikisi de buharlaştı.</p><p class="calibre9">Fred hemen, "Hogwarts'ta ne oluyor, baba?" dedi. "Neden söz ediyorlardı?"</p><p class="calibre9">Mr. Weasley, "Çok geçmeden öğrenirsin," dedi gülümseyerek.</p><p class="calibre9">Percy resmi bir tavırla, "Gizli bilgiler," dedi. "Bakanlık açıklama kararı alana kadar. Mr. Crouch açıklamamakta haklıydı."</p><p class="calibre9">Fred, "Öff, kes sesini, Weatherby," dedi.</p><p class="calibre9">Akşama doğru kampta heyecan duygusu elle tutulur bir bulut gibi yükseldi. Akşam alacasında durgun yaz havasının kendisi de beklentiyle titreşiyordu sanki. Karanlık, bekleyen binlerce büyücünün üstüne bir perde gibi yayılınca, son aldatmaca kalıntıları da yok oldu. Anlaşılan Bakanlık da kaçınılmaz olana boyun eğmiş ve şimdi her yerde patlak veren pervasız büyücülük işaretleriyle mücadele etmeyi bırakmıştı.</p><p class="calibre9">Birkaç adımda bir, sıradışı öteberinin bulunduğu tepsiler taşıyan ya da arabalar ittiren satıcılar cisimleniyordu. Cikleyen seslerle oyuncuların adlarını söyleyen ışıklı rozetler vardı -İrlanda için yeşil, Bulgaristan için kırmızı-; sonra dans eden yoncalarla süslü, ucu sivri, yeşil şapkalar; gerçekten kükreyen aslanlı Bulgar fularları; her iki ülkenin, sallanırken kendi milli marşlarını söyleyen bayrakları; gerçekten uçan minik Ateşoku modelleri; ünlü oyuncuların, avcunuzda fiyakalı fiyakalı yürüyerek üstlerini başlarını düzelten, koleksiyon yapılacak türden bebekleri vardı.</p><p class="calibre9">Harry, Ron ve Hermione hatıra eşyaları alarak satıcılar arasında gezinirlerken, Ron, "Bütün yaz cep harçlığımı bunun için biriktirdim," dedi Harry'ye. Hem dans eden yoncalı bir şapka ve büyük, yeşil bir rozet, hem de Bulgar Arayıcı Viktor Krum'un küçük bir bebeğini aldı. Minyatür Krum, Ron'un elinde öne arkaya yürüyüp, tepesindeki yeşil rozete kaşlarını çatarak baktı.</p><p class="calibre9">Harry, üstleri her türlü tuhaf düğme ve kadranla kaplı pirinç dürbünlere benzeyen şeylerin yığılı olduğu bir arabaya doğru koşarak, "Hey, şunlara bakın!" dedi.</p><p class="calibre9">Satıcı büyücü hevesle, "Envaigöz" dedi. "Olanı biteni yeniden oynatıp yeniden yaşayabilirsiniz... her şeyi yavaşlatabilirsiniz... ve gerek duyarsanız, teker teker her oyunu kesintili olarak gösterebilir. Kelepir - tanesi on Galleon."</p><p class="calibre9">Ron, dans eden yoncalı şapkasına eliyle işaret edip, Envaigöz'e hasretle bakarak, "Keşke az önce bunu almasaydım," dedi.</p><p class="calibre9">"Üç tane," dedi Harry büyücüye, kararlı bir edayla.</p><p class="calibre9">Ron kızardı. "Yok, zahmet etme." Annesiyle babasından ufak bir servet kalmış olan Harry'nin, kendisinden çok daha fazla parası oluşu konusunda hep alıngan davranırdı.</p><p class="calibre9">"Noel'de benden hediye almayı unut," dedi Harry, Envaigözler'i onun ve Hermione'nin ellerine sıkıştırarak. "Hem de belki on yıl boyunca, ha."</p><p class="calibre9">"Şimdi oldu," dedi Ron sırıtarak.</p><p class="calibre9">"Aah, teşekkürler, Harry," dedi Hermione. "Ben de bize program aldım, bak -"</p><p class="calibre9">Para keseleri hayli hafiflemiş olarak çadırlara döndüler. Bill, Charlie ve Ginny'de de yeşil rozetler vardı, Mr. Weasley ise bir İrlanda bayrağı taşıyordu. Fred ve George bütün altınlarını Bagman'a verdikleri için onların hiç hatıra eşyası yoktu.</p><p class="calibre9">Sonra, ağaçlığın berisinde bir yerden, derinlerden gümbürtüyle gelen bir gong sesi duyuldu ve ağaçlardaki yeşilli-kırmızılı fenerler birden yanarak sahaya giden yolu aydınlattı.</p><p class="calibre9">Hepsinden heyecanlı görünen Mr. Weasley, "Vakit geldi!" dedi. "Hadi, gidelim!"</p><div class="mbppagebreak" id="calibre_pb_15"></div>
</body></html>
