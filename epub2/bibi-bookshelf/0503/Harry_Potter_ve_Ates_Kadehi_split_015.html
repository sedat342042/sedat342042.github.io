<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ateş Kadehi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre15"><span class="calibre12"><span class="italic">"Bundan bin yıl kadar önce, </span></span></p><p class="calibre14"><span class="calibre12"><span class="italic">Henüz diktiklerinde beni, </span></span></p><p class="calibre14"><span class="calibre12"><span class="italic">Dört ünlü büyücü vardı, </span></span></p><p class="calibre14"><span class="calibre12"><span class="italic">Bugüne dek yaşadı isimleri:</span></span></p><p class="calibre13"><span class="calibre12"><span class="italic">Yiğit Gryffindor, vahşi kırlardan, </span></span></p><p class="calibre14"><span class="calibre12"><span class="italic">Adil Ravenclaw, dar kanyondan, </span></span></p><p class="calibre14"><span class="calibre12"><span class="italic">Tatlı Hufflepuff, geniş ovadan, </span></span></p><p class="calibre14"><span class="calibre12"><span class="italic">Kurnaz Slytherin, bataklıktan. </span></span></p><p class="calibre13"><span class="calibre12"><span class="italic">Ortak bir dilek, umut, rüya peşinde </span></span></p><p class="calibre14"><span class="calibre12"><span class="italic">Cüretkâr bir plan yoğruldu</span></span></p><p class="calibre14"><span class="calibre12"><span class="italic">Genç büyücüler eğitilsin diye, </span></span></p><p class="calibre14"><span class="calibre12"><span class="italic">Böyle kuruldu Hogwarts Okulu. </span></span></p><p class="calibre13"><span class="calibre12"><span class="italic">Kendi binalarını kurdu </span></span></p><p class="calibre14"><span class="calibre12"><span class="italic">Bu dört kurucunun hepsi de, </span></span></p><p class="calibre14"><span class="calibre12"><span class="italic">Çünkü farklı erdemler yeğlerlerdi</span></span></p><p class="calibre14"><span class="calibre12"><span class="italic">Ders verecekleri kişilerde. </span></span></p><p class="calibre13"><span class="calibre12"><span class="italic">Gryffindor için, cesurlardı </span></span></p><p class="calibre14"><span class="calibre12"><span class="italic">Diğerlerinin hepsinden önemlisi; </span></span></p><p class="calibre14"><span class="calibre12"><span class="italic">Hep en akıllı olandı </span></span></p><p class="calibre14"><span class="calibre12"><span class="italic">Ravenclaw için en iyisi; </span></span></p><p class="calibre13"><span class="calibre12"><span class="italic">Hufflepuff'a ilk seçilenler </span></span></p><p class="calibre14"><span class="calibre12"><span class="italic">Çok çalışmayı sevenlerdi; </span></span></p><p class="calibre14"><span class="calibre12"><span class="italic">Ve güç peşindeki Slytherin </span></span></p><p class="calibre14"><span class="calibre12"><span class="italic">Çok hırslı olanları severdi. </span></span></p><p class="calibre13"><span class="calibre12"><span class="italic">Henüz yaşarlarken, eldekilerden</span></span></p><p class="calibre14"><span class="calibre12"><span class="italic">Layık olanı onlar seçerdi. </span></span></p><p class="calibre14"><span class="calibre12"><span class="italic">Ama çoktan ölüp gittiler, </span></span></p><p class="calibre14"><span class="calibre12"><span class="italic">Öyleyse hak edenleri nasıl seçmeli?</span></span></p><p class="calibre13"><span class="calibre12"><span class="italic">Çareyi Gryffindor buldu, </span></span></p><p class="calibre14"><span class="calibre12"><span class="italic">Beni başından çıkardı pat diye, </span></span></p><p class="calibre14"><span class="calibre12"><span class="italic">Kurucular içine beyin doldurdu, </span></span></p><p class="calibre14"><span class="calibre12"><span class="italic">Onların yerine seçebileyim diye! </span></span></p><p class="calibre13"><span class="calibre12"><span class="italic">Şimdi beni kulaklarınıza kadar geçirin, </span></span></p><p class="calibre14"><span class="calibre12"><span class="italic">Hata ettiğim duyulmadı benim, </span></span></p><p class="calibre14"><span class="calibre12"><span class="italic">Zihninizin içine bir göz atınca, </span></span></p><p class="calibre14"><span class="calibre12"><span class="italic">Nereye ait olduğunuzu söylerim!"</span></span></p><p class="calibre8">Seçmen Şapka şarkısını bitirdiğinde, Büyük Salon alkışlarla çınladı.</p><p class="calibre9">Herkesle birlikte alkışlayan Harry, "Biz seçildiğimizde söylediği şarkı bu değildi," dedi.</p><p class="calibre9">"Her sene farklı bir şarkı söylüyor," dedi Ron. "Çok sıkıcı bir hayat olmalı, değil mi, yani şapka olmak? Herhalde bütün yılı bir dahaki şarkıyı besteleyerek geçiriyordur."</p><p class="calibre9">Profesör McGonagall rulo halindeki büyük bir parşömeni açıyordu.</p><p class="calibre9">"İsmi söylenen, Şapka'yi başına geçirsin ve tabureye otursun," dedi birinci sınıflara. "Şapka binanızı açıklayınca, gidip o masaya oturacaksınız."</p><p class="calibre9">"Ackerley, Stewart!"</p><p class="calibre9">Bir oğlan çocuğu tepeden tırnağa titreyerek öne çıktı, Seçmen Şapka'yı alıp başına geçirdi ve tabureye oturdu.</p><p class="calibre9">"Ravenclaw!" diye bağırdı Şapka.</p><p class="calibre9">Stewart Ackerley, Şapka'yı çıkarıp çabucak Ravenclaw masasına gitti, masada herkes onu alkışlıyordu. Harry'nin gözü, masaya oturan Stewart Ackerley'yi alkışlamakla meşgul olan Cho'ya ilişti. Bir an Harry'nin de içinde Ravenclaw masasına katılma isteği kabardı.</p><p class="calibre9">"Baddock, Malcolm!"</p><p class="calibre9">"Slytherin!"</p><p class="calibre9">Salonun öbür tarafındaki masadan sevinç çığlıkları yükseldi. Harry, Malfoy'un, Slytherin'lere katılmakta olan Baddock'u alkışladığını görebiliyordu. Acaba Baddock, Slytherin'in diğer binaların hepsinden daha çok sayıda Karanlık cadı ve büyücü çıkardığını biliyor muydu? Fred ve George oturmak üzere olan Malcolm Baddock'a tısladılar.</p><p class="calibre9">"Branstone, Eleanor!"</p><p class="calibre9">"Hufflepuff!"</p><p class="calibre9">"Cauldwell, Owen!"</p><p class="calibre9">"Hufflepuffl"</p><p class="calibre9">"Creevey, Dennis!"</p><p class="calibre9">Mini minnacık Dennis Creevey sendeleyerek öne çıktı ve Hagrid'in köstebek derisi paltosunun eteğine takıldı. Hagrid de tam o sırada öğretmenler masasının arkasındaki bir kapıdan salona giriyordu. Normal bir insanın iki katı kadar uzunlukta ve en az üç katı genişliğinde olan Hagrid uzun, kabarık ve karmakarışık siyah saç sakalıyla ürkütücü bir görünüme sahipti - ama bu yanıltıcı bir izlenimdi, çünkü Harry, Ron ve Hermione onun çok yumuşak kalpli olduğunu biliyorlardı. Hagrid onlara göz kırpıp öğretmenler masasının bir ucuna oturdu ve Dennis Creevey'nin Seçmen Şapka'yı başına geçirmesini izledi. Şapka'nın kenarındaki yarık iyice açıldı -</p><p class="calibre9">"Gryffindor!" diye bağırdı Şapka. - Hagrid de Gryffindor'larla birlikte alkışlamaya koyuldu. Dennis Creevey ağzı kulaklarında sırıtarak Şapka'yı çıkardı, taburenin üstüne koydu ve hemen ağabeyinin yanına gitti,</p><p class="calibre9">"Colin, göle düştüm!" dedi tiz bir sesle, kendini boş bir sandalyeye atarak. "Harikaydı! Ve sudaki bir şey beni yakalayıp kayığa itti!"</p><p class="calibre9">"Süper!" dedi Colin, onunkine denk bir heyecanla. "Dev mürekkep balığı olmalı o, Dennis!"</p><p class="calibre9">"Vay be!" dedi Dennis. Fırtınanın altını üstüne getirdiği, fersahlarca derinlikte bir göle fırlatılıp, dev bir su canavarı tarafından dışarı çekilmekten fazlasını en vahşi rüyalarında bile beklemezmiş gibi bir hali vardı.</p><p class="calibre9">"Dennis! Dennis! Oradaki çocuğu görüyor musun? Siyah saçlı, gözlüklü olanı hani? Görüyor musun? Kim o, biliyor musun, Dennis?"</p><p class="calibre9">Harry başını öteki tarafa çevirip, gözlerini Emma Dobbs hakkında karar vermek üzere olan Seçmen Şapka'ya dikti.</p><p class="calibre9">Seçme devam etti; kimi az, kimi çok korkan kızlarla oğlanlar, birer birer üç bacaklı tabureye ilerlediler. Profesör McGonagall "L"leri geçerken sıra yavaş yavaş kısalıyordu.</p><p class="calibre9">"E hadi ama," diye inledi Ron, midesini ovuşturarak.</p><p class="calibre9">"Ama Ron, Seçme yemekten çok daha önemli," dedi Neredeyse Kafasız Nick, tam "Madley, Laura!" Hufflepuff'a seçilirken.</p><p class="calibre9">“Tabii ki öyle... ölüysen eğer," diye çıkıştı Ron.</p><p class="calibre9">"Umarım bu yılki Gryffindor'lar iyi durumdadır," dedi Neredeyse Kafasız Nick, "McDonald, Natalie!" de Gryffindor'lara katılırken alkışlayarak. "Galibiyet serimizi bozmak istemeyiz, değil mi?"</p><p class="calibre9">Binalar-Arası Şampiyona'yı son üç yıldır Gryffindor kazanmıştı.</p><p class="calibre9">"Pritchard, Graham!"</p><p class="calibre9">"Slytherin!"</p><p class="calibre9">"Ouirke, Orla!"</p><p class="calibre9">"Ravenclaw!"</p><p class="calibre9">Ve sonunda, "Whitby, Kevin!" "Hufflepuff"la birlikte, seçme sona erdi. Profesör McGonagall, Şapka'yla tabureyi alıp götürdü.</p><p class="calibre9">"Vakti gelmişti," dedi Ron, çatalıyla bıçağını eline alıp umutla altın tabağına bakarak.</p><p class="calibre9">Profesör Dumbledore ayağa kalkmıştı. Kollarını kucaklarcasına açmış, öğrencilere gülümsüyordu.</p><p class="calibre8"><span class="calibre12"><span class="italic">"Size tek bir kelime söyleyeceğim,"</span></span></p><p class="calibre8">dedi, sesi salonda yankılanarak.</p><p class="calibre8"><span class="calibre12"><span class="italic">"Yumulun."</span></span></p><p class="calibre8">"Emredersiniz, emredersiniz!" dedi Harry ve Ron yüksek sesle. Boş tabaklar gözlerinin önünde sihirli bir şekilde doldu.</p><p class="calibre9">Harry, Ron ve Hermione tabaklarını doldururlarken, Neredeyse Kafasız Nick'in kederli bir hali vardı.</p><p class="calibre9">"Ha şööle," dedi Ron, ağzı patates püresiyle dolu bir halde.</p><p class="calibre9">"Bu akşam şölen yapılabildiği için şanslısınız," dedi Neredeyse Kafasız Nick. "Mutfakta bir sorun çıkmıştı."</p><p class="calibre9">"Niye? N'olmuş?" dedi Harry, bifteğinden iri bir lokma alarak.</p><p class="calibre9">Neredeyse Kafasız Nick "Peeves tabii ki," dedi ve başını iki yana salladı. Başı tehlikeli bir şekilde sağa sola yattı. Yakalığını boynunun biraz daha yukarısına çekti. "Her zamanki tartışma işte. Şölene katılmak istedi - ki bu olacak iş değil. O nasıldır bilirsiniz, medeniyetle alakası yoktur. Ne zaman bir yemek tabağı görmüş de tutup fırlatmamış? Bir hayaletler konseyi topladık - Şişman Keşiş ona bir şans tanıma taraflısıydı - ama Kanlı Baron, bana sorarsanız akıllıca bir tutumla, yumruğunu masaya vurdu."</p><p class="calibre9">Kanlı Baron, Slytherin hayaletiydi, gümüşi kan lekeleriyle kaplı zayıf ve sessiz bir hayaletti. Hogwarts'ta, Peeves'i gerçek anlamda kontrol edebilen tek kişiydi.</p><p class="calibre9">"Peeves'in kafasının bir şeye bozulduğu belliydi zaten," dedi Ron kasvetle. "Ee, ne yaptı mutfakta?"</p><p class="calibre9">"Aman, her zamanki şeyler işte," dedi Neredeyse Kafasız Nick, omuz silkerek. "Çevreyi birbirine kattı, ortalığın altını üstüne getirdi. Tavalar tencereler her tarafa saçıldı. Mutfak çorba içinde yüzmeye başladı. Ev cinleri akıllarını oynatıyorlardı -"</p><p class="calibre9">Çlink. Hermione altın kadehini devirmişti. Balkabağı suyu masa örtüsünün üzerine gittikçe daha da yayılıyor, metrelerce beyaz örtüyü turuncuya boyuyordu, ama Hermione'nin buna dikkat ettiği yoktu.</p><p class="calibre9">"Burada ev cinleri mi var?" dedi, Neredeyse Kafasız Nick'e dehşet dolu gözlerle bakarak. "Burada, Hogwarts'ta?"</p><p class="calibre9">"Elbette," dedi Neredeyse Kafasız Nick, onun tepkisine şaşırarak. "Sanırım İngiltere'de sayılarının en yüksek olduğu yer burası. Yüzden fazlalar."</p><p class="calibre9">"Ben bir tane bile görmedim!" dedi Hermione.</p><p class="calibre9">"Eh, gündüz vakti mutfaktan pek ayrılmıyorlar ne de olsa, değil mi?" dedi Neredeyse Kafasız Nick. "Geceleyin çıkıp biraz temizlik yapıyorlar... şöminelerle falan ilgileniyorlar... Yani, onları ortalıkta görmemen gerekiyor, ha? İyi bir ev cininin göstergesi de, orada olduğunu bilmemeniz değil midir zaten?"</p><p class="calibre9">Hermione ona dik dik baktı.</p><p class="calibre9">"Ama onlara para ödeniyor herhalde," dedi. "Tatilleri var, değil mi? Ve - hastalık izinleri, emeklilik hakları falan?"</p><p class="calibre9">Neredeyse Kafasız Nick öyle bir güldü ki, yakalığı aşağı kaydı ve başı yana düşüp, onu hâlâ boynuna bağlamakta olan iki santimlik deri ve kasın ucunda sallanmaya başladı.</p><p class="calibre9">"Hastalık izni ve emeklilik hakkı mı?" dedi, başını yeniden omuzlarının üstüne yerleştirip bir kez daha yakalığıyla destekleyerek. "Ev cinleri hastalık izni ve emeklilik hakkı istemez ki!"</p><p class="calibre9">Hermione başını öne eğerek, pek azına dokunduğu yemeğine baktı, sonra çatalıyla bıçağını üstüne koyup tabağı bir kenara itti.</p><p class="calibre9">"Haydi ama, 'Er-may-ni," dedi Ron. Ağzından Harry'nin üstüne Yorkshire pudingi parçaları saçıldı yanlışlıkla. "Amman - pardon, 'Arry -" Ağzındaki lokmayı yuttu. "Kendini açlıktan öldürerek onlara hastalık izni aldıramazsın!"</p><p class="calibre9">"Köle emeği," dedi Hermione, burnundan soluyarak. "İşte bu yemeği var eden bu. Köle emeği."</p><p class="calibre9">Ve ondan sonra tek bir lokma bile yemeyi reddetti.</p><p class="calibre9">Yağmur hâlâ yüksek, karanlık pencereleri dövüp duruyordu. Pencereler yeni bir gök gürültüsüyle sallandı ve fırtınalı tavan ışıldayıp altın tabakları aydınlattı. Sıcak yemekler ortadan kaybolmuş, onların yerini anında pudingler almıştı.</p><p class="calibre9">"Melas turtası, Hermione!" dedi Ron, kokuyu kasten ona doğru üfürerek. "Kuş üzümlü muhallebi, bak! Çikolatalı kremalı pasta!"</p><p class="calibre9">Ama Hermione ona Profesör McGonagall'ı öylesine andıran bir bakışla baktı ki, Ron vazgeçti.</p><p class="calibre9">Pudinglerin de altından girilip üstünden çıkıldıktan ve son kırıntılar da ortadan kaybolup tabaklar pırıl pırıl olduktan sonra, Albus Dumbledore yine ayağa kalktı. Salonu dolduranların konuşmalarından kaynaklanan gürültü bir anda kesildi, artık sadece rüzgârın uğultusu ve yağmurun camları dövmesi duyuluyordu.</p><p class="calibre8"><span class="calibre12"><span class="italic">"Evet!"</span></span></p><p class="calibre8">dedi Dumbledore, herkese gülümseyerek.</p><p class="calibre8"><span class="calibre12"><span class="italic">"Şimdi hepimiz beslenip sulandığımıza göre,"</span></span></p><p class="calibre8">("Hıh!" dedi Hermione),</p><p class="calibre8"><span class="calibre12"><span class="italic">"bana bir kez daha kulak vermenizi istiyorum, birkaç duyurum olacak.</span></span></p><p class="calibre9"><span class="calibre12"><span class="italic">Hadememiz Mr. Filch, bu yıl şatoda yasak olan nesneler listesinin genişletildiğini ve listeye Çığırtkan Yoyolar'ın, Köpek Dişli Frizbiler'in ve Hep-Vuran Bumeranglar'ın da eklendiğini size söylememi rica etti. Tam liste yanılmıyorsam dört yüz otuz yedi nesneyi içeriyor. İsteyen olursa, Mr. Filch'in odasına gidip listeye bakabilir."</span></span></p><p class="calibre8">Dumbledore'un dudaklarının kenarları hafifçe kıvrıldı.</p><p class="calibre9">Konuşmasına devam etti:</p><p class="calibre8"><span class="calibre12"><span class="italic">"Her zamanki gibi, hepinize arazimizdeki ormanın bütün öğrencilere, Hogsmeade köyününse üçüncü sınıflardan küçük öğrencilere yasak olduğunu bir kez daha hatırlatmak istiyorum.</span></span></p><p class="calibre9"><span class="calibre12"><span class="italic">Ayrıca, bu sene Binalar-Arası Quidditch Kupası'nın yapılmayacağını da üzüntüyle açıklamak zorundayım."</span></span></p><p class="calibre8">"Ne?" dedi Harry, soluğu kesilerek. Dönüp Quidditch takımından arkadaşları Fred ve George'a baktı. Gözleri Dumbledore'da, ses çıkarmadan dudaklarını oynatıyorlardı, belli ki konuşamayacak kadar afallamışlardı.</p><p class="calibre9">Dumbledore devam etti:</p><p class="calibre8"><span class="calibre12"><span class="italic">"Bunun nedeni, ekimde başlayıp okul yılı boyunca sürecek ve öğretmenlerin vaktinin ve enerjisinin büyük bölümünü alacak olan bir etkinlik - eminim hepiniz bu etkinlikten çok keyif alacaksınız. Size büyük bir zevkle, bu yıl Hogwarts'ta -"</span></span></p><p class="calibre8">Ama tam o anda kulakları sağır eden bir gök gürültüsü duyuldu ve Büyük Salon'un kapıları gümbürdeyerek açıldı.</p><p class="calibre9">Kapıda bir adam duruyordu. Siyah bir seyahat pelerinine bürünmüş, upuzun bastonuna yaslanmıştı. Büyük Salon'daki bütün başlar, tavanda ışıldayan şimşeğin bir anda aydınlattığı yabancıya çevrildi. Kukuletasını indirdi, uzun, kır düşmüş, koyu gri saçlarını saldı ve öğretmenler masasına doğru yürümeye başladı.</p><p class="calibre9">Her iki adımından birinde salonda tok bir takırtı yankılanıyordu. En baştaki masaya ulaştı, sağa döndü ve ağır ağır topallayarak Dumbledore'a yöneldi. Tavanda bir şimşek daha ışıldadı. Hermione soluğunu tuttu.</p><p class="calibre9">Şimşek adamın yüz hatlarını ortaya çıkarmıştı. Harry böyle bir yüz görmemişti hiç. Sanki insan yüzünün nasıl olması gerektiği konusunda çok az fikri bulunan, keski kullanmakta da pek yetenekli olmayan biri tarafından, aşınmış tahtadan yapılmıştı. Derisinin her santimi yara izleriyle kaplı gibiydi. Ağızı çapraz bir kesiğe benziyordu, burnunun ise hatırı sayılır bir parçası eksikti. Ama adamı asıl korkutucu kılan, gözleriydi.</p><p class="calibre11" style="margin:0pt; border:0pt; height:1em"> </p><p class="calibre9">Bir tanesi küçük, karanlık ve boncuk gibiydi. Diğeriyse iri, madeni para kadar yuvarlaktı ve canlı bir elektrik mavişiydi. Mavi göz durmadan, hiç kırpılmadan hareket ediyor, normal gözden tamamen bağımsız bir şekilde yukarı, aşağı ve yanlara doğru yuvarlanıyordu - sonra birden tam arkaya doğru yuvarlandı, öyle ki gözün akını görebiliyorlardı.</p><p class="calibre9">Yabancı, Dumbledore'un yanına geldi. Yüzü kadar feci şekilde yaralı olan elini uzattı, Dumbledore da Harry'nin duyamadığı bir şeyler mırıldanarak onun elini sıktı. Sanki yabancıya bazı sorular soruyor, o da gülümsemeden başını sallıyor ve alçak sesle cevap veriyordu. Dumbledore başını yukarı aşağı salladı ve eliyle adama sağ yanındaki sandalyeye oturmasını işaret etti.</p><p class="calibre9">Yabancı oturdu, yele misali koyu gri saçını yüzünden çekti, bir tabak sosis alıp burnundan arta kalan parçaya kaldırdı ve kokladı. Sonra cebinden küçük bir bıçak çıkardı, ucuna bir sosis geçirdi ve yemeye başladı. Normal gözü sosislerin üzerindeydi, ama mavi gözü yuvasında fıldır fıldır dönüp duruyor, salonu ve öğrencileri kontrol ediyordu.</p><p class="calibre8"><span class="calibre12"><span class="italic">"Yeni Karanlık Sanatlara Karşı Savunma öğretmenimizi takdim edeyim,"</span></span></p><p class="calibre8">dedi Dumbledore neşeyle, sessizliğe doğru.</p><p class="calibre8"><span class="calibre12"><span class="italic">"Profesör Moody."</span></span></p><p class="calibre8">Yeni personelin takdim edilince alkışlanması âdettendi, ama aynı anda ellerini çırpan Dumbledore ve Hagrid dışında Moody'yi kimse alkışlamadı. İkisinin alkışı sessizliğin içinde sönük sönük yankılanıp çabucak kesildi. Diğerlerinin hepsi Moody'nin acayip görüntüsüne o kadar takılmıştı ki, ona bakmaktan başka bir şey yapamıyorlardı.</p><p class="calibre9">"Moody mi?" diye fısıldadı Harry, Ron'a. "Deli-Göz Moody mi? Hani babanın bu sabah yardım etmeye gittiği adam?"</p><p class="calibre9">"Öyle olmalı," diye fısıldadı Ron, korku ve hayranlık dolu bir sesle.</p><p class="calibre9">"Ona ne olmuş?" diye fısıldadı Hermione. "Yüzüne ne olmuş?"</p><p class="calibre9">"Bilmiyorum," diye fısıltıyla cevap verdi Ron, Moody'den gözlerini alamayarak.</p><p class="calibre9">Moody pek de sıcak olmayan bu karşılamaya karşı tamamen kayıtsız görünüyordu. Önündeki balkabağı suyu sürahisine yüz vermeyip elini yine seyahat pelerinine soktu, içinden bir cep şişesi çıkardı ve büyük bir yudum aldı. İçmek için kolunu kaldırdığında pelerininin eteği yerden birkaç santim havalandı ve Harry masanın altında, tahtadan oyulmuş bir bacakla, onun ucunda pençeli bir ayak gördü.</p><p class="calibre9">Dumbledore boğazını temizledi.</p><p class="calibre8"><span class="calibre12"><span class="italic">"Az önce söylediğim gibi,"</span></span></p><p class="calibre8">dedi, hepsi hâlâ Deli-Göz Moody'ye bakmakta olan öğrenci kalabalığına gülümseyerek,</p><p class="calibre8"><span class="calibre12"><span class="italic">"önümüzdeki aylarda hayli heyecanlı bir etkinliğe ev sahipliği yapma onuruna erişeceğiz. Bu, yüz yılı aşkın süredir düzenlenmemiş bir etkinlik. Üç-Büyücü Turnuvası'nın bu yıl Hogwarts'ta gerçekleşeceğini açıklamaktan kıvanç duyuyorum."</span></span></p><p class="calibre8">"ŞAKA ediyorsunuz!" dedi Fred Weasley yüksek sesle.</p><p class="calibre9">Moody'nin gelişinden beri salonu kaplayan gerginlik bir anda çözüldü.</p><p class="calibre9">Hemen hemen herkes kahkahalarla güldü, Dumbledore da keyifli keyifli kıkırdadı.</p><p class="calibre8"><span class="calibre12"><span class="italic">"Şaka etmiyorum, Mr. Weasley,"</span></span></p><p class="calibre8">dedi.</p><p class="calibre8"><span class="calibre12"><span class="italic">“Ama şimdi siz söylediniz de aklıma geldi, yazın çok güzel bir fıkra duymuştum. Bir ifrit, bir cadaloz ve bir ayakkabıcı cini bara gidiyorlar..."</span></span></p><p class="calibre8">Profesör McGonagall yüksek sesle boğazını temizledi.</p><p class="calibre8"><span class="calibre12"><span class="italic">"Şey - belki de şimdi sırası değil.., hayır..."</span></span></p><p class="calibre8">dedi Dumbledore.</p><p class="calibre8"><span class="calibre12"><span class="italic">"Nerede kalmıştım? Ha, evet, Üç-Büyücü Turnuvası... Kimileriniz bu turnuvanın nasıl bir şey olduğunu bilmiyordur, bu yüzden umarım bilenler kısa bir açıklama yapmamı mazur görürler. Bu arada da başka şeylerle ilgilenebilirler.</span></span></p><p class="calibre9"><span class="calibre12"><span class="italic">Üç-Büyücü Turnuvası ilk olarak yedi yüz yıl kadar önce, Avrupa'nın en büyük üç büyücülük okulu arasında dostça bir yarışma olarak başladı. Bu üç okul, Hogwarts, Beauxbatons ve Durmstrang'dı. Her okulu temsil etmek üzere birer şampiyon seçilir ve bu üç şampiyon üç sihirli görevi yerine getirmek için yarışırdı. Okullar beş senede bir düzenlenen turnuvaya sırayla ev sahipliği yaparlardı. Genellikle bu turnuvaya, farklı milliyetlerden genç cadılarla büyücülerin birbirleriyle bağ kurmasının mükemmel bir yöntemi gözüyle bakılırdı - yani, tabii ki, ölüm sayısı artıp Turnuva kaldırılana kadar."</span></span></p><p class="calibre8">"Ölüm sayısı mı?" diye fısıldadı Hermione, korkmuş görünüyordu. Ama görünüşe bakılırsa salondaki öğrencilerin çoğu onun endişesini paylaşmıyordu; heyecan içinde birbirleriyle fısıldaşıyorlardı. Yüzlerce yıl önce meydana gelen ölümlere kafayı takmaktansa, Turnuva hakkında bir şeyler öğrenmek Harry'nin de daha çok ilgisini çekiyordu.</p><p class="calibre8"><span class="calibre12"><span class="italic">"Asırlar boyunca, Turnuva'yı yeniden düzenlemek için çeşitli girişimlerde bulunuldu,"</span></span></p><p class="calibre8">diye devam etti Dumbledore.</p><p class="calibre8"><span class="calibre12"><span class="italic">"Ama bu girişimlerin hiçbiri başarılı olmadı. Ancak, Uluslararası Sihirsel İşbirliği ile Sihirli Oyunlar ve Sporlar Dairelerimiz yeni bir girişim için uygun vaktin geldiğinde karar kıldılar. Bu defa hiçbir şampiyonun hayatının tehlikeye girmemesi için yaz boyunca çok çalıştık.</span></span></p><p class="calibre9"><span class="calibre12"><span class="italic">Ekim ayında Beauxbatons ve Durmstrang'ın Müdürleri aday yarışmacılarıyla birlikte gelecekler, üç şampiyonun seçimiyse Cadılar Bayramı'nda yapılacak. Hangi öğrencilerin, okullarına Üçbüyücü Kupası'nı kazandırmak ve bin Galleon'luk bireysel ödülü almak için yarışmaya değer olduğuna tarafsız bir hakem karar verecek."</span></span></p><p class="calibre8">"Ben şansımı deneyeceğim!" diye fısıldadı Fred Weasley masaya doğru. Yüzü böyle bir zafer ve servet ihtimaliyle ışıl ışıl olmuştu. Kendini Hogwarts şampiyonu olarak hayal eden bir tek o değildi. Harry her bina masasında insanların ya kendinden geçmiş halde Dumbledore'a baktığını, ya da yanındakilerle hararetli bir şekilde fısıldaştığını görebiliyordu. Sonra Dumbledore yine konuşmaya başladı ve salonda ses yine kesildi.</p><p class="calibre8"><span class="calibre12"><span class="italic">"Hepinizin Üçbüyücü Kupası'nı Hogwarts'a getirmeye hevesli olacağınızı biliyorum ama, ..."</span></span></p><p class="calibre8">dedi,</p><p class="calibre8"><span class="calibre12"><span class="italic">"...katılan okulların müdürleri ve Sihir Bakanlığı bu yılki yarışmacılara yaş sınırı getirme konusunda ortak bir karara vardılar. Yalnızca yaşı tutan yarışmacılar -yani on yedi yaşında ve daha büyük olanlar- yarışmaya aday olabilecek. Bu..."</span></span></p><p class="calibre8">Dumbledore sesini hafifçe yükseltti, çünkü birçok kişi bu sözlere öfke dolu nidalarla tepki vermişti, Weasley İkizleri'yse çok kızgın görünüyordu -</p><p class="calibre8"><span class="calibre12"><span class="italic">"...gerekli olduğuna inandığımız bir önlem, çünkü ne tür tedbirler alırsak alalım, Turnuva görevleri yine de zorlu ve tehlikeli olacak. Altıncı ve yedinci sınıftan küçük öğrencilerin bu görevlerin üstesinden gelmeleri çok zor. Yaşı tutmayan herhangi bir öğrencinin kendisini Hogwarts şampiyonu yapsın diye tarafsız hakemimizi ikna etmemesini bizzat ben sağlayacağım."</span></span></p><p class="calibre8">Açık mavi gözleri Fred ve George'un suskun yüzlerinin üstünde dolaşırken parıldadı.</p><p class="calibre8"><span class="calibre12"><span class="italic">"Bu yüzden, on yedi yaşından küçükseniz, aday olmaya çalışarak vaktinizi boşa harcamamanızı rica ediyorum.</span></span></p><p class="calibre9"><span class="calibre12"><span class="italic">Beauxbatons ve Durmstrang heyetleri ekim ayında gelecek ve senenin büyük bir bölümü bizimle kalacaklar. Konuklarımıza bizimle birlikte oldukları süre boyunca her tür misafirperverliği göstereceğinizi ve seçilecek Hogwarts şampiyonuna tüm kalbinizle destek olacağınızı biliyorum. Artık geç oldu, yarın sabah derslerinize girerken hepinizin dikkatli ve dinlenmiş olmasının ne kadar önemli olduğunu biliyorum. Uyku vakti! Haydi yatağa!"</span></span></p><p class="calibre8">Dumbledore yerine oturdu ve dönüp Deli-Göz Moody ile konuşmaya başladı. Öğrenciler epey gıcırtı ve gümbürtü çıkararak masalarından kalktılar ve Giriş Salonu'na giden çifte kapıya yöneldiler.</p><p class="calibre9">"Bunu yapamazlar!" dedi George Weasley. Kapıya doğru ilerleyen kalabalığa katılmamıştı. Olduğu yerde durmuş, Dumbledore'a bakıyordu. "Nisanda on yedi yaşında olacağız, niye bizim de şansımızı denememize izin verilmiyor?"</p><p class="calibre9">"Benim girmemi engelleyemezler," dedi Fred inatla, o da masaya doğru dik dik bakıyordu. "Şampiyonlar normalde izin verilmeyen bir sürü şeyi yapabiliyor. Bir de bin Galleon'luk ödül var!"</p><p class="calibre9">"Evet," dedi Ron, yüzünde dalgın bir ifade vardı. "Evet, bin Galleon..."</p><p class="calibre9">"Haydi," dedi Hermione, "yürümezseniz burada bir tek biz kalacağız."</p><p class="calibre9">Harry, Ron, Hermione, Fred ve George, Giriş Salonu'na doğru yürümeye başladılar. Fred ve George, Dumbledore'un, on yedi yaşından küçüklerin Turnuva'ya girmesini ne tür yöntemlerle engelleyebileceğini tartışıyorlardı.</p><p class="calibre9">"Şampiyonların kim olduğuna karar verecek şu tarafsız hakem kim?" dedi Harry.</p><p class="calibre9">"Bilmiyorum," dedi Fred, "ama kandırmamız gereken kişi o. Sanırım bir iki damla Yaşlandırıcı İksir bu işin üstesinden gelir, George..."</p><p class="calibre9">"Ama Dumbledore o yaşta olmadığınızı biliyor," dedi Ron.</p><p class="calibre9">"Evet, ama sonuçta şampiyonun kim olduğuna karar veren o değil, değil mi?" dedi Fred kurnazca. "Bana öyle geliyor ki, hakem kimlerin girmek istediğini öğrendikten sonra, her okuldan en iyi olanı seçecek ve yaşlarının kaç olduğuna da aldırmayacak. Dumbledore isimlerimizi vermemizi engellemeye çalışıyor."</p><p class="calibre9">"Ama insanlar ölmüş!" dedi Hermione kaygılı bir sesle. Bir duvar halısının arkasına gizlenmiş kapıdan geçip dar bir merdivenden yukarı çıkmaya koyuldular.</p><p class="calibre9">"Evet," dedi Fred ciddiye almayarak, "ama bu yıllar önce olmuş, değil mi? Neyse, zaten birazcık risk olmazsa işin tadı kalmaz. Hey, Ron, de ki Dumbledore'u atlatmanın bir yolunu bulduk... sen de katılmak ister misin?"</p><p class="calibre9">"Ne dersin?" dedi Ron, Harry'ye. "Katılmak süper olurdu, değil mi? Ama sanırım daha büyük birini isterler... Yeterince şey öğrendik mi bilmiyorum..."</p><p class="calibre9">"Benim öğrenmediğim kesin," dedi Neville Longbottom'ın kasvetli sesi, Fred ve George'un arkasından. "Ama herhalde ninem denememi isterdi. Boyuna aile şerefini ayakta tutmam gerektiği konusunda konuşup duruyor. Ben sadece - ayy..."</p><p class="calibre9">Neville'in ayağı merdivenin ortasındaki bir basamağa gömülmüştü. Hogwarts'ta bu tuzaklı merdivenlerden çok vardı; yaşı büyük çoğu öğrenci için bu basamağı atlamak alışkanlık haline gelmişti, ama Neville'in hafızasının çok zayıf olduğunu herkes bilirdi. Harry ve Ron onu koltuk altlarından tutup çekerek kurtardılar. Bu sırada merdivenin tepesindeki bir şövalye zırhı gıcırdayıp tangırdıyor, hırıltıyla kahkaha atıyordu.</p><p class="calibre9">"Kes sesini," dedi Ron, onun yanından geçerken siperliğini kapatarak.</p><p class="calibre9">Gryffindor Kulesi'nin girişine geldiler. Giriş, pembe, ipek bir elbise giymiş şişman bir hanımın büyük portresinin arkasında gizliydi.</p><p class="calibre9">"Parola?" diye sordu, yaklaşırlarken.</p><p class="calibre9">"Zırva," dedi George. "Alt katta bir sınıf başkanı söyledi."</p><p class="calibre9">Portre öne doğru savruldu ve arkasında bir delik belirdi, bu delikten yukarı çıktılar. Pofidik koltuklarla ve masalarla dolu, daire biçimindeki Ortak Salon'u çıtır çıtır yanan bir ateş ısıtıyordu. Hermione neşeyle dans eden alevlere karanlık bir bakış attı, Harry onun "köle emeği" diye mırıldandığını açık seçik duydu. Sonra Hermione onlara iyi geceler diledi ve kızların yatakhanesine açılan kapıdan geçip gözden kayboldu.</p><p class="calibre9">Harry, Ron ve Neville döne döne yükselen son merdiveni de çıkıp kulenin en üst katındaki yatakhanelerine geldiler. Koyu kırmızı perdelerle ayrılmış, dört direkli beş yatak duvarların dibinde duruyordu, her birinin ayakucunda sahibinin sandığı vardı. Dean ve Seamus yatmak üzereydiler; Seamus, İrlanda rozetini karyola başlığına iğnelemiş, Dean ise başucundaki komodine Viktor Krum'un bir posterini koymuştu. West Ham futbol takımının eski posteriyse onun hemen yanına iğnelenmişti.</p><p class="calibre9">"Kafadan kontak," diye içini çekti Ron, tamamen hareketsiz futbolculara bakarak.</p><p class="calibre9">Harry, Ron ve Neville pijamalarını giyip yattılar. Biri -şüphesiz bir ev cini- çarşafların arasına sıcacık yatak mangalları yerleştirmişti. Yatakta yatıp dışarıda fırtınanın kükreyişini dinlemek çok rahatlatıcı bir şeydi.</p><p class="calibre9">"Ben de katılabilirim aslında" dedi Ron karanlığın içinden, uykulu bir sesle. "Yani Fred'le George bir yol bulurlarsa... Turnuva'ya girmek için... olur mu olur, bilemeyiz, değil mi?"</p><p class="calibre9">"Bilemeyiz herhalde..." Harry yatağında dönüp durdu. Zihninde bir sürü göz kamaştırıcı tablo canlanıyordu... Tarafsız hakemi on yedi yaşında olduğuna inandırmıştı... Hogwarts şampiyonu olmuştu... dışarıda, bütün okulun önünde kollarını muzaffer bir şekilde havaya kaldırmıştı, herkes alkışlıyor, çığlık atıyordu... Üç-Büyücü Turnuvası'nı kazanmıştı... Bulanıklaşan kalabalığın içinde Cho'nun çehresi öne çıkıyor, hayranlıkla ışıldıyordu...</p><p class="calibre9">Harry'nin yastığa yasladığı ağzı kulaklarına vardı. Ron'un kendi gördüklerini göremiyor olmasından son derece memnundu.</p><div class="mbppagebreak" id="calibre_pb_26"></div>
</body></html>
