<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ateş Kadehi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos753290" class="calibre1"><span class="calibre2">
</span></p><p class="calibre7"><span class="calibre4"><span class="bold">YİRMİ  BİRİNCİ  BÖLÜM: EV  CİNİ  KURTULUŞ  CEPHESİ</span></span></p><p class="calibre8">Harry, Ron ve Hermione o akşam Pigwidgeon'ı bulmak için Baykuşhane'ye gittiler. Harry onunla Sirius'a bir mektup gönderip, ejderhasının yanından sağ salim geçmeyi başardığını haber vermek istiyordu. Harry yolda Ron'a, Sirius'un ona Karkaroff hakkında bütün söylediklerini anlattı. Ron, Karkaroff'un bir Ölüm Yiyen olduğunu ilk duyduğunda şok geçirdiği halde, Baykuşhane'ye girdiklerinde ta en başından beri bundan şüphelenmeliydik demeye başlamıştı bile.</p><p class="calibre9">"Cıkk oturuyor, değil mi?" dedi. "Malfoy'un trende ne dediğini hatırlıyor musun, hani babam Karkaroff'la arkadaş demişti? Şimdi birbirlerini nereden tanıdıklarını biliyoruz. Herhalde Dünya Kupası'nda yüzlerinde maskelerle yan yana dolaşıyorlardı... Baksana, bir şey diyeceğim, Harry. Eğer adını Kadeh'e atan gerçekten Karkaroff'sa, şimdi kendini nasıl salak gibi hissediyordur, değil mi? Tutmadı, değil mi? Sadece bir sıyrığın var! Gel buraya - ben yaparım -"</p><p class="calibre9">Pigwidgeon teslimat yapma fikriyle öyle heyecanlanmıştı ki, Harry'nin başının çevresinde uçarak dönüp duruyor, hiç durmaksızın ötüyordu. Ron, Pigwidgeon'ı havada yakaladı ve Harry mektubu bacağına iliştirirken onu sımsıkı tuttu.</p><p class="calibre9">Baykuşu pencereye götürürken de konuşmaya devam etti: "Diğer görevler bu kadar tehlikeli olamaz artık, değil mi? Hem, biliyor musun, bence sen bu turnuvayı kazanabilirsin, Harry, ciddi söylüyorum."</p><p class="calibre9">Harry onun son birkaç haftaki davranışını telafi etmek için böyle konuştuğunu biliyordu ama, yine de hoşuna gitti. Hermione ise Baykuşhane'nin duvarına yaslanıp kollarını kavuşturmuş, Ron'a kaşları çatık bakıyordu.</p><p class="calibre9">Ciddi ciddi, "Harry'nin bu turnuvayı tamamlamasına daha çok var," dedi. "Eğer birinci görev buysa, sonrakileri düşünmek bile istemiyorum."</p><p class="calibre9">"Sen de bir güneş ışını gibi iyimserlik saçıyorsun yani!" dedi Ron. "Profesör Trelawney ile bir ara kafa kafaya vermelisiniz."</p><p class="calibre9">Pigwidgeon'ı pencereden dışarı salıverdi. Pigwidgeon önce dört metre kadar düştü, sonra kendini toparlayıp yeniden yükseldi. Bacağına ilişik mektup her zamankinden uzun ve ağırdı - Harry kendini tutamamış ve Sirius'a, Macar Boynuzkuyruk'un çevresinde nasıl fır döndüğünü, nasıl da çevresinde daireler çizip ona şaşırtmaca verdiğini hamle hamle anlatmıştı.</p><p class="calibre9">Pigwidgeon'ın karanlığa karışıp yok olmasını izlediler. Sonra Ron, "Sürpriz partin için aşağı insek iyi olur, Harry," dedi. "Fred ve George şimdiye kadar mutfaktan yeterince yiyecek aşırmış olmalı."</p><p class="calibre9">Gerçekten de, Gryffindor Ortak Salonu'na girdiklerinde ortalık tezahüratla ve feryatlarla inledi. Her yerde dağ gibi pastalar, sürahi sürahi balkabağı suyu ve kaymakbirası vardı. Lee Jordan birkaç tane Filibuster Maytabı yakmıştı. Hava yıldızlar ve kıvılcımlarla doluydu. Ve çok iyi resim yapan Dean Thomas, etkileyici yeni pankartlar hazırlamıştı. Bunların çoğu, Ateşoku'na binmiş, Boynuzkuyruk'un başının çevresinde ok gibi dönen Harry'yi gösteriyordu. Bir iki tanesinde de başı alev almış Cedric vardı.</p><p class="calibre9">Harry afiyetle yedi; doğru dürüst acıkmanın nasıl bir şey olduğunu bir süredir unutmuştu; sonra da Ron ve Hermione'nin yanına oturdu. Bu kadar mutlu olduğuna inanamıyordu; Ron yine onun yanındaydı, ilk görevi atlatmıştı, ikincisi ise taa üç ay sonraydı.</p><p class="calibre9">Lee Jordan, "Vay canına, amma ağır," dedi. Harry'nin bir masaya bıraktığı altın yumurtayı almış, elinde tartıyordu. "Aç onu, Harry, hadi! Bakalım içinde ne var!"</p><p class="calibre9">Hermione hemen, "O ipucunu kendi başına çözmesi gerek," dedi. “Turnuva'nın kuralları..."</p><p class="calibre9">Harry sadece Hermione'nin duyabileceği bir sesle "Ejderhanın yanından nasıl geçeceğimi de kendi başıma çözmem gerekiyordu," dedi. Hermione suçlu suçlu gülümsedi.</p><p class="calibre9">Birçok kişi hep bir ağızdan, "Evet, Harry, hadi, aç şunu," dedi.</p><p class="calibre9">Lee yumurtayı Harry'ye verdi, Harry de yumurtayı çepeçevre dolanan oluğa tırnaklarını soktu ve kanırtıp açtı.</p><p class="calibre9">İçi oyuktu ve tamamen boştu - ama daha Harry açtığı anda, odayı en korkunç cinsinden bir ses, gürültülü ve tiz bir çığlık doldurdu. Harry'nin duyduğu sesler arasında buna en yakın olanı, Neredeyse Kafasız Nick'in Ölum Günü Partisi'ndeki, hepsi müzikli testere çalan hayalet orkestrasının çıkardığı sesti.</p><p class="calibre9">Fred kulaklarını elleriyle örtüp, "Kapat şunu!" diye haykırdı.</p><p class="calibre9">Seamus Finnigan, Harry'nin bir hamlede kapattığı yumurtaya bakarak, "O da neydi öyle?" diye sordu. "Ölüm perisine benziyordu... Belki de bir dahaki sefere onlardan birinin yanından geçmen gerekiyordur, Harry!"</p><p class="calibre9">"İşkence gören birinin sesiydi!" dedi Neville. Bembeyaz olmuştu, sosis rulolarını yerlere dökmüştü. "Cruciatus lanetiyle mücadele etmek zorunda kalacaksın!"</p><p class="calibre9">"Aptal aptal konuşma, Neville, o yasadışı bir lanet," dedi George. "Şampiyonlar için Cruciatus lanetini kullanamazlar. Bana biraz Percy'nin şarkı söylemesi gibi geldi... Belki de duştayken ona saldırman gerekecek, Harry."</p><p class="calibre9">"Marmeladlı turta ister misin, Hermione?" diye sordu Fred.</p><p class="calibre9">Hermione onun uzattığı tabağa kuşkuyla baktı. Fred sırıttı.</p><p class="calibre9">"Bir şey yok," dedi. "Onlara bir şey yapmadım. Sen asıl hardallı kremalı keklere dikkat et -"</p><p class="calibre9">Tam o sırada hardallı kremalı kekten bir ısırık almış olan Neville, tıkanır gibi öksürüp keki tukürdü.</p><p class="calibre9">Fred güldü. "Küçük bir şaka yaptım, Neville..."</p><p class="calibre9">Hermione marmeladlı bir turta aldı.</p><p class="calibre9">Sonra da, "Bunların hepsini mutfaktan mı getirdiniz, Fred?" diye sordu.</p><p class="calibre9">Fred ona sırıtarak, "Evet," dedi. Sonra da tiz bir ciklemeyle bir ev cinini taklit etti: " '<span class="italic">Elimizden ne gelirse, efendim, ne isterseniz!</span>' Acayip yardımcı oluyorlar... Midem kazınıyor desem, kızarmış öküz getirirler."</p><p class="calibre9">Hermione masum ve kayıtsız bir sesle, "Oraya nasıl giriyorsunuz?" diye sordu.</p><p class="calibre9">"Kolay," dedi Fred, "bir meyve kâsesi tablosunun arkasında gizli bir kapı var. Armudu gıdıklayınca kıkırdamaya başlıyor, sonra da -" Susup kuşkuyla ona baktı. "Niye sordun?"</p><p class="calibre9">Hermione hemen, "Hiç," dedi.</p><p class="calibre9">George, "Yoksa şimdi de gidip grev yapsınlar diye ev cinlerine önderlik etmeye mi kalkacaksın?" dedi. "O broşür işlerini bırakıp onları isyana mı teşvik edeceksin?"</p><p class="calibre9">Epeyce kıkırdayan oldu. Hermione cevap vermedi.</p><p class="calibre9">Fred, "Sakın gidip de onların rahatını bozmaya, giysi ve ücret istemeleri gerektiğini söylemeye kalkma," dedi uyarırcasına. "Yemek yapmalarına engel olursun!"</p><p class="calibre9">Tam o sırada Neville koca bir kanaryaya dönüşerek dikkatleri dağıttı.</p><p class="calibre9">Fred kahkahaları bastıran bir feryatla, "Ah - kusura bakma, Neville!" dedi. "Unuttum - biz gerçekten de hardallı kremalı keklere biraz büyü yapmıştık -"</p><p class="calibre9">Ancak Neville bir dakikada tüy dökmüş ve son derece normal görünmeye başlamıştı. Hatta kahkahalara o bile katıldı.</p><p class="calibre9">"Kanarya Kreması!" diye bağırdı Fred, heyecanlanmış topluluğa. "George'la ben icat ettik - tanesi yedi Sickle, kelepir!"</p><p class="calibre9">Harry sonunda Ron, Neville, Searnus ve Dean'le birlikte yatakhaneye çıktığında, saat gecenin biri olmuştu. Dört direkli karyolasının perdelerini çekmeden önce, küçük Macar Boynuzkuyruk modelini yatağının yanındaki komodinin üstüne koydu. Minik ejderha esnedi, kıvrıldı ve gözlerini yumdu Gerçekten de, diye düşündü Harry, dört direkli karyolasının perdelerini çekerken, Hagrid haklıymış... hiç de fena değiller gerçekten, bu ejderhalar...</p><p class="calibre10">*****</p><p class="calibre8">Aralık ayıyla birlikte Hogwarts'a rüzgâr ve sulu sepken kar geldi. Şato kışın hep rüzgârlı olurdu ama, Harry göldeki Durmstrang gemisinin yanından her geçişinde, şatonun şömineleriyle kalın duvarlarına şükrediyordu. Gemi şiddetli rüzgârda baş kıç vuruyor, kara yelkenleri karanlık gökyüzünün altında şişip duruyordu. Beauxbatons arabasının da hayli soğuk olacağını düşünüyordu Harry. Hagrid'in Madam Maxime'in malt viskiyi tercih eden atlarına iyi baktığının farkındaydı, padoklarındaki yalaktan yükselen buharlar bütün Sihirli Yaratıkların Bakımı sınıfının başını döndürmeye yeterliydi. Bunun da pek faydası olmuyordu, çünkü hâlâ korkunç Kelekerler'e bakıyorlardı ve akıllarının başlarında olması gerekiyordu.</p><p class="calibre9">Hagrid bir sonraki derste rüzgârlı balkabağı tarhında titreyen sınıfa, "Kış uykusuna yatıp yatmadıklarını bilmiyorum," dedi. "Diyorum ki bir deneyelim bakalım, canları şöyle bir kestirmek istiyor mu... Onları şu kutulara koyuverelim..."</p><p class="calibre9">Artık kala kala on Keleker kalmıştı, belliki birbirlerini öldürme arzuları henüz dinmemışti. Her birinin boyu iki metreye yaklaşıyordu. Kalın, gri zırhlarıyla; güçlü, hızlı koşan bacaklarıyla; ateş püsküren uçlarıyla; iğneleri ve vantuzlarıyla Kelekerler, Harry'nin gördüğü en iğrenç şeylerdi. Sınıf Hagrid'in getirdiği kocaman kutulara neşesi kaçmış halde baktı; bütün kurularda yastıklar ve yumuşacık tüylü battaniyeler vardı.</p><p class="calibre9">Hagrid, "Onları bunlara sokalım," dedi, "ve kapakları kapatalım. Bakalım ne olacak?"</p><p class="calibre9">Ama anlaşıldı ki, Kelekerler kış uykusuna yatmadıkları gibi, yastıklı kutulara zorla sokulup kapaklarının çivilenmesinden de hiç hoşlanmıyorlardı. Çok geçmeden, kutuların duman tüten enkazıyla dolu balkabağı tarlasında oraya buraya saldırırlarken, Hagrid, "Paniğe kapılmayın, paniğe kapılmayın millet!" diye feryat etmeye başlamıştı. Sınıfın çoğu -Malfoy, Crabbe ve Goyle başta olmak üzere- arka kapıdan Hagrid'in kulübesine kaçmıştı. Harry, Ron ve Hermione ise, dışarıda kalıp Hagrid'e yardım etmeye çalışanlar arasındaydı. El birliğiyle Kelekerler'in dokuz tanesini zaptetmeyi ve bağlamayı başardılar Bu da onlara sayısız yanığa ve kesiğe mal oldu. Sonunda dışarıda sadece tek bir Keleker kalmıştı.</p><p class="calibre9">Ron ve Harry, Keleker'e ateşli kıvılcımlar saçmak için asalarını kullanırlarken, Hagrid, “Onu korkutmayın ha!" diye bağırdı. Bu arada, iğnesi ok gibi dikilmiş Keleker hem titriyor, hem de tehdit eder bir tavırla onlara yanaşıyordu. Hagrid, "İpi iğnesinden geçirin yeter," dedi, "ki ötekilerin canını yakmasın.”</p><p class="calibre9">Ron, "Böyle bir şey ister miyiz hiç!” dıye bağırdı öfkeyle. Harry ile ikisi geri geri Hagrid'in kulübesinin duvarına doğru gidiyorlardı, hâlâ kıvılcım saçan Keleker'i kendilerinden uzakta tutuyorlardı.</p><p class="calibre9">"Bak sen... Bu çok eğlenceli bir şeye benziyor</p><p class="calibre9">Rita Skeeter, Hagrıd'in bahçe çitine yaslanmış, karşısındaki kargaşayı izliyordu. Bugün yakası mor kürklü, kalın, bordo renkli bir pelerin giymişti. Timsah derisi çantasını da koluna takmıştı.</p><p class="calibre9">Hagrid kendini, Harry ve Ron'u köşeye kıstırmış olan Keleker'in üstüne attı. Keleker'in ucundan bir alev çıktı, yakındaki balkabaklarını soldurdu.</p><p class="calibre9">"Sen de kimsin?" diye sordu Hagrid, bir yandan da Keleker'in iğnesine bir ip ilmiği atıp sıkıştırırken.</p><p class="calibre9">"Rita Skeeter, Gelecek Poslası muhabiri," dedi Rita, ona gulümseyince altın dişleri ışıldadı.</p><p class="calibre9">Hagrid, "Dumbledore senin okula girmene artık izin yok dedi sanıyordum." dedi, kaşlarını hafitçe çatarak. Birazcık ezilmiş Keleker'in üstünden kalktı ve onu arkadaşlarının yanına doğru çekiştirmeye koyuldu.</p><p class="calibre9">Rita, Hagrid'in dediğini duymamış gibi davrandı</p><p class="calibre9">Bu sefer ağzı kulaklarına varan bir gülümsemeyle “Bu büyüleyici yaratıkların adı ne?" diye sordu.</p><p class="calibre9">"Patlar-Uçlu Keleker," diye homurdandı Hagrid.</p><p class="calibre9">"Öyle mi?" diye sordu Rita, baştan aşağı ilgi kesilmiş gibi bir hali vardı. "Daha önce hiç adlarını duymamıştım. .. Nereden buldun?"</p><p class="calibre9">Harry, Hagrid'in dağınık, kara sakalının üstüne bir kızarıklık yükseldiğini fark etti ve kalbi sıkıştı. Gerçekten de Hagrid nereden almıştı Kelekerler'i?</p><p class="calibre9">Onunla aynı şeyi düşünüyor gibi görünen Hermione hemen, "Çok ilginçler, değil mi?" dedi. "Değil mi, Harry?"</p><p class="calibre9">"Ne? Ya, evet... ayy... ilginç," dedi Harry, Hermione ayağına basınca.</p><p class="calibre9">Çevresine bakınan Rita Skeeter, "Ah, sen de buradasın, Harry!" dedi. "Demek sen de Sihirli Yaratıkların Bakımı dersinden hoşlanıyorsun, öyle mi? En sevdiğin derslerden biri mi?"</p><p class="calibre9">"Evet," dedi Harry kararlı bir şekilde. Hagrid ona bakıp sırıttı.</p><p class="calibre9">"Harika," dedi Rita. "Cidden harika. Uzun süredir mi ders veriyorsun?" diye sordu Hagrid'e.</p><p class="calibre9">Harry onun bakışlarının Dean (bir yanağında berbat bir kesik vardı), Lavender (cüppesi fena halde alazlanmıştı) ve Seamus (yanmış birkaç parmağının acısını dindirmeye çalışıyordu) üzerinde dolaştığını, sonra da kulübenin pencerelerine çevrildiğini gördü. Sınıfın çoğu pencereye burnunu yapıştırmış, tehlikenin geçmesini bekliyordu.</p><p class="calibre9">"Daha ikinci yılım," dedi Hagrid.</p><p class="calibre9">"Harika... Bilmiyorum, söyleşi yapmak ister miydin? Sihirli yaratıklarla yaşadığın şeylerin bir kısmını paylaşmak için. Her çarşamba, Geleceğin bir zooloji sütunu var, eminim biliyorsundur. Bu -şey- Patpat-Uçlu Kelek'ler hakkında bir yazı yazabiliriz."</p><p class="calibre9">Hagrid hevesle, "Patlar-Uçlu Kelekerler," dedi. "Şey - evet, neden olmasın?"</p><p class="calibre9">Bu iş Harry'nin hiç hoşuna gitmemişti. Ama Rita Skeeter görmeden Hagrid'i uyarması da imkânsızdı. Hagrid ile Rita Skeeter o hafta içinde Üç Süpurge'de buluşup şöyle upuzun bir söyleşi yapmayı kararlaştırırlarken, orada durup sessizce gözledi. Sonra şatoda zil çaldı ve ders sona erdi.</p><p class="calibre9">Rita Skeeter, Ron ve Hermione ile ayrılan Harry'ye neşeyle, "Güle güle, Harry!" diye seslendi. "Öyleyse, cuma gecesi görüşürüz, Hagrid."</p><p class="calibre9">Harry, "Hagrid'in söylediği her şeyi çarpıtacak," diye fısıldadı.</p><p class="calibre9">Hermione de çaresizce, "O Kelekerler'i yasadışı biçimde ithal falan etmemiş olsun da," dedi. Birbirlerine baktılar, bu tam da Hagrid'den beklenecek bir şeydi.</p><p class="calibre9">Ron onları teskin etti. "Hagrid'in daha önce de başı çok derde girdi ve Dumbledore onu kovmadı. En kötü ihtimalle Kelekerler'den kurtulmak zorunda kalır. Pardon... en kötü mü dedim? En iyi ihtimal demek istemiştim."</p><p class="calibre9">Harry ve Hermione gülüştüler, kendilerini biraz daha iyi hissederek öğle yemeğine gittiler.</p><p class="calibre9">Harry o öğleden sonraki iki saatlik Kehanet dersinin iyice tadını çıkardı. Gerçi yine yıldız haritaları çıkarıp tahminlerde bulunuyorlardı ama, Ron'la yeniden arkadaş oldukları için her şey ona yine komik görünmeye başlamıştı. Kendi korkunç ölümlerine ilişkin tahminlerde bulundukları sırada ikisinden de pek hoşnut kalmış olan Profesör Trelawney, az sonra Plüton'un gündelik hayatı bozma biçimlerini açıklarken bıyık altından gülüp durdular diye onlara kızdı.</p><p class="calibre9">Apaçık kızgınlığını gizlemekten uzak kalan gizemli bir fısıltıyla, "Sanırım ki," dedi, "bazılarımız" -pek anlamlı bir şekilde Harry'ye baktı- "dün gece kristalime bakarken benim görmüş olduklarımı görseler, bu kadar ciddiyetsiz davranmazlardı. Burada oturup kendimi elimdeki nakışa vermiştim ki, karşı konulmaz bir şekilde küreme danışma arzusuna kapıldım. Kalktım, önüne oturdum ve billur derinliklerine baktım... Bana oradan ne bakıyordu dersiniz?"</p><p class="calibre9">Ron alçak sesle, "Kocaman gözlüklü, çirkin ve yaşlı bir yarasa mı?" diye sordu.</p><p class="calibre9">Harry gülmemek için kendini zor tuttu.</p><p class="calibre9">"Ölüm, canlarım."</p><p class="calibre9">Parvati de, Lavender da ellerini ağızlarına götürdüler. Dehşete kapılmış görünüyorlardı.</p><p class="calibre9">"Evet," dedi Profesör Trelawney, çok önemli bir şey söylüyormuş edasıyla başını sallayarak. "Gittikçe yaklaşıyor, tepede akbaba gibi daireler çiziyor, gittikçe alçalıyor... şatonun üstünde daha da alçalıyor..."</p><p class="calibre9">Anlamlı anlamlı Harry'ye baktı. O da hiç saklamadan ağzını ardına kadar açıp esnedi.</p><p class="calibre9">Profesör Trelawney'nin odasının altındaki merdivende yeniden temiz havaya kavuştuklarında, "Daha önce seksen kez falan aynı şeyi yapmamış olsa, daha etkili olabilirdi," dedi Harry. "Ama bana öleceğimi her söylediğinde ölmüş olsaydım eğer, şimdi tıbbi bir mucize haline gelmiştim."</p><p class="calibre9">Kıkır kıkır gülen Ron, fincan gibi gözleri tekinsiz bir edayla bakarak karşıdan gelen Kanlı Baron'un yanından geçerlerken, "Fazlaca yoğunlaşmış bir hayalet olurdun," dedi. "Neyse bari, hiç değilse ödev vermedi. Umarım Profesör Vector, Hermione'ye bir sürü ödev vermiştir. O ders yaparken boş oturmaya bayılıyorum..."</p><p class="calibre9">Ama Hermione akşam yemeğine gelmedi, daha sonra onu aramaya gidince kütüphanede de bulamadılar. Oradaki tek kişi Viktor Krum'du. Ron bir süre rafların arkasında dikilerek Krum'u gözledi. Harry'ye fısıldayarak acaba imzasını alsam mı diye sordu - derken bir sonraki raf sırasının oraya sinmiş altı yedi kızın da aynı şeyi tartıştıklarını fark etti ve coşkusunu yitirdi</p><p class="calibre9">Harry'le ikisi Gryffindor Kulesi'ne dönerlerken, "Hermione nereye gitti acaba?" dedi Ron.</p><p class="calibre9">"Bilmiyorum... Zırva."</p><p class="calibre9">Ama Şişman Hanım henüz ileri savrulup açılmaya başlamıştı ki, arkalarından koşar adım ayak sesleri duydular. Gelen Hermione'ydi.</p><p class="calibre9">Yanlarında pat diye durup, soluk soluğa, "Harry!" dedi (Şişman Hanım, kaşlar havada, tepeden ona baktı). "Harry, gelmen gerek - mutlaka gelmelisin. Çok hayret verici bir şey oldu - lütfen -"</p><p class="calibre9">Harry'nin kolunu yakalayıp onu koridorda geriye doğru çekmeye çalıştı.</p><p class="calibre9">"Neler oluyor?" dedi Harry.</p><p class="calibre9">"Oraya gidince gösteririm sana - gel ama hadi, çabuk -"</p><p class="calibre9">Harry dönüp Ron'a baktı. Ron da ona. Neler olduğunu anlamamıştı.</p><p class="calibre9">"Peki," dedi Harry. Hermione ile koridorda geri dönüp yürümeye koyuldu. Ron yetişmek için telaşla peşlerinden gitti.</p><p class="calibre9">Şişman Hanım öfkeyle arkalarından seslendi: "Aa, tabii canım, bana aldırmayın hiç! Beni rahatsız ettiğiniz için özür dilemeyin! Ben burada böyle siz gelene dek ardıma kadar açık durup bekleyeyim, öyle mi?"</p><p class="calibre9">"Evet, sağ ol!" diye bağırdı Ron omzunun üstünden.</p><p class="calibre9">Hermione onları altı kat aşağı indirip, sonra da Giriş Salonu'na giden mermer merdivenden inmeye başlayınca, Harry, "Hermione, nereye gidiyoruz?" diye sordu.</p><p class="calibre9">Hermione heyecanla, "Görürsün," dedi, "şimdi görürsün!"</p><p class="calibre9">Merdiveni indikten sonra sola döndü. Ateş Kadehi'nin Cedric Diggory ile Harry'nin adlarını püskürttüğünün ertesi gecesi Cedric'in geçtiği kapıya yöneldi aceleyle. Harry daha önce bu kapıdan hiç geçmemişti. Ron'la ikisi Hermione'nin ardı sıra birkaç basamak taş merdiven indiler. Ama kendilerini Snape'in zindanına giden karanlık yeraltı geçidi gibi bir yerde bulacaklarına, geniş bir taş koridora çıktılar. Meşalelerle pırıl pırıl aydınlatılmıştı, daha çok yiyecekleri konu alan neşeli tablolarla süslenmişti.</p><p class="calibre9">Harry koridorun ortasında yavaşlayarak, "Ağır ol," dedi. "Dur bir dakika, Hermione..."</p><p class="calibre9">"Ne var?" Hermione dönüp ona baktı, yüzünden beklenti akıyordu.</p><p class="calibre9">"Niyetini biliyorum," dedi Harry.</p><p class="calibre9">Ron'u dürtüp Hermione'nin tam arkasındaki tabloyu gösterdi. Tabloda devasa bir gümüş meyve tabağı vardı.</p><p class="calibre9">"Hermione!" dedi neler olup bittiğini kavrayan Ron. "Sen bizi yine o erit işine bulaştıracaksın!"</p><p class="calibre9">Hermione hemen, "Hayır, yok öyle bir şey!" dedi. "Ayrıca, onun adı erit değil, Ron -"</p><p class="calibre9">Ron ona bakıp kaşlarını çatarak, "Adını değiştirdin, öyle mi?" dedi. "Şimdi ne oldu peki? Ev Cini Kurtuluş Cephesi mi? Ben o mutfağa dalıp onları işlerini bırakmaya falan zorlayacak değilim. Yapmayacağım diyorum sana -"</p><p class="calibre9">Hermione sabırsızlıkla, "Senden böyle bir şey isteyen yok!" dedi. "Ben az önce buraya geldim, onlarla konuşmak için. Bir de baktım ki - haydi gel ama, Harry. Sana göstermek istiyorum!"</p><p class="calibre9">Yeniden kolunu yakaladı, onu devasa meyve tabağı tablosunun önüne çekti, işaret parmağını uzatarak koskoca yeşil armudu gıdıkladı Armut kıvranıp kıkırdamaya başladı ve birden büyük, yeşil bir kapı koluna dönüştü Hermione kolu tuttu, kapıyı açtı ve Harry'yi sırtından ittirip onu zorla içeri soktu</p><p class="calibre9">Harry yukarıdaki Büyük Salon'dan aşağı kalmayan, muazzam büyüklükteki, yüksek tavanlı odaya şöyle bir göz attı. Taş duvarların önüne ışıl ışıl pirinç tencerelerle tavalar yığılmıştı, öteki uçta tuğladan yapılmış koca bir şömine vardı. Derken küçük bir şey odanın orta yerinden ona doğru ok gibi fırladı, bir yandan da, "Harry Potter, efendim! Harry Potter!" diye cik cik bağırıyordu.</p><p class="calibre9">Bir saniye sonra, ciyaklayan bir cin karnına hızla vurunca Harry'nin soluğu kesildi. Cin ona öyle sıkı sıkı sarıldı ki, Harry kaburgalarının kırılacağını sandı.</p><p class="calibre9">Harry, "Do-Dobby?" dedi, soluğu kesilmiş halde.</p><p class="calibre9">Ses onun göbeği hizasında bir yerlerden, "Evet, Dobby, efendim, Dobby!" diye cikledi. "Dobby, Harry Potter'ı görmeyi ümit edip duruyordu, efendim. Şu işe bakın, Harry Potter onu görmeye geldi, efendim!"</p><p class="calibre9">Dobby onu bırakıp birkaç adım geri çekildi, başını kaldırıp ağzı kulaklarında Harry'ye baktı. Tenis topu gibi, patlak yeşil gözleri mutluluk gözyaşlarıyla dolmuştu, tıpatıp Harry'nin onu hatırladığı gibiydi. Düğme gibi burun, yarasa gibi kulaklar, uzun parmaklarla ayaklar - giysileri hariç, onlar çok farklıydı çünkü.</p><p class="calibre9">Dobby, Malfoy'ların yanında çalışırken, hep aynı eski, pis yastık kılıfını giyerdi. Şimdi ise, sırtında Harry'nin o güne kadar gördüğü en tuhaf giysi çeşitlemesi vardı. Hani, Dünya Kupası'ndaki büyücülerden bile beter giyinmişti. Şapka niyetine başına bir çay peçetesi takmıştı, onun üzerine de birkaç parlak rozet tutturmuştu. Çıplak göğsündeki kravatı at nalı desenleriyle süslüydü, çocukların futbol şortlarına benzer bir şort giymişti, çorapları birbirinden farklıydı. Harry bunlardan birinin, kendi ayağından çıkarıp, Mr. Malfoy'a numara çekerek Dobby'ye vermesini sağladığı siyah çorap olduğunu gördü. Dobby'yi böyle serbest bırakmıştı. Öteki çorap pembe-turuncu çizgiliydi.</p><p class="calibre9">Harry hayretle, "Dobby, sen burada ne arıyorsun?" dedi.</p><p class="calibre9">Dobby heyecan içinde, "Dobby, Hogwarts'ta çalışmaya geldi, efendim!" diye cikledi. "Profesör Dumbledore, Dobby ile Winky'ye iş verdi, efendim!"</p><p class="calibre9">"Winky mi?" dedi Harry. "O da mı burada?"</p><p class="calibre9">"Evet, efendim, evet!" dedi Dobby. Harry'yi elinden tutup, oradaki dört uzun tahta masanın arasından mutfağın içine çekti. Harry yanlarından geçerken, bu masaların yukarıda, Büyük Salon'daki dört bina masasının tam altına yerleştirilmiş olduklarını gördü. O anda üzerlerinde yiyecek yoktu, çünkü akşam yemeği bitmişti. Ama bir saat önce hepsinin tabaklarla dolu olduğundan emindi. Sonra da bu tabaklar tavandan geçerek yukarıda, tam üstlerinde duran masalara gönderiliyordu.</p><p class="calibre9">Mutfakta en azından yüz küçük cin duruyordu. Dobby, Harry'yi onların yanından geçirirken gülümsediler, eğilip selam verdiler, reverans yaptılar. Hepsi aynı üniformayı giymişti: Üzerinde Hogwarts arması olan ve daha önce Winky'nin sarındığını gördükleri birer çay peçetesi.</p><p class="calibre9">Dobby tuğladan yapılmış şöminenin önünde durdu ve parmağıyla işaret etti.</p><p class="calibre9">"Winky, efendim!"</p><p class="calibre9">Winky ateşin yanındaki bir taburede oturuyordu. Dobby'nin aksine, belli ki o giysi peşinde dolanmamıştı. Derli toplu, küçük bir etekle bluz giymiş, bir de onlara uygun mavi şapka takmıştı. Şapkasında koca kulakları için delikler vardı. Buna karşılık, Dobby'nin tuhaf giysi çeşitlemesi son derece temiz ve bakımlı olduğu için yepyeni görünürken, Winky giysilerine hiç bakmıyor gibiydi. Bluzunda boydan boya çorba lekeleri, eteğinde de bir yanık vardı.</p><p class="calibre9">"Merhaba, Winky," dedi Harry.</p><p class="calibre9">Winky'nin dudakları titredi. Sonra da gözyaşlarına boğuldu. Yaşlar kocaman, kahverengi gözlerinden süzülüyor ve önünden aşağı akıyordu, tıpkı Quidditch Dünya Kupası'nda olduğu gibi.</p><p class="calibre9">"Ah, canım," dedi Hermione. O ve Ron mutfağın ucuna kadar Harry ile Dobby'yi izlemişlerdi. "Winky, ağlama, lütfen ağlama..."</p><p class="calibre9">Ama Winky daha da beter ağlamaya koyuldu. Dobby ise Harry'ye bakarak sırıttı.</p><p class="calibre9">Winky'nin hıçkırıklarını bastırmak için yüksek sesle, "Harry Potter bir fincan çay ister miydi?" diye ciyakladı.</p><p class="calibre9">"Şey - evet, olur," dedi Harry.</p><p class="calibre9">O anda altı tane ev cini koşturarak arkasından geldi. Ellerindeki kocaman, gümüş tepside bir çaydanlık, Harry, Ron ve Hermione için fincanlar, bir süt sürahisi ve büyük bir bisküvi tabağı vardı.</p><p class="calibre9">"Sağlam servis!" dedi Ron, etkilendiği sesinden anlaşılıyordu. Hermione ona kaşlarını çatarak baktı, ama cinlerin hepsi çok sevinçli görünüyordu. Yerlere kadar eğilip selam vererek çekildiler.</p><p class="calibre9">Dobby çaylarını verirken, Harry ona, "Ne zamandır buradasın, Dobby?" diye sordu.</p><p class="calibre9">Dobby halinden memnun bir şekilde, "Sadece bir hafta, Harry Potter, efendim!" dedi. "Dobby, Profesör Dumbledore'u görmeye geldi, efendim. Görüyorsunuz ya, efendim, sahibinin yol verdiği bir ev cininin yeni bir iş bulması zor, efendim, cidden çok zor -"</p><p class="calibre9">Winky bunu duyunca daha da beter uludu, ezilmiş domates gibi burnu da şırıl şırıl önüne akıyordu. Önüne akıyordu ama, Winky bunu durdurmak için en ufak bir çaba göstermiyordu.</p><p class="calibre9">"Dobby tam iki yıl boyunca iş bulmaya çalışarak bütün ülkeyi dolaştı, efendim!" diye cikledi Dobby. "Ama Dobby iş bulamadı, efendim, niye, çünkü Dobby şimdi ücret istiyor!"</p><p class="calibre9">Mutfakta onları ilgiyle dinleyen ve gözleyen bütün ev cinleri, bu kelimeleri duyunca, sanki Dobby kaba ve utandırıcı bir şey söylemiş gibi, başlarını çevirdiler.</p><p class="calibre9">Hermione ise, "Aferin sana, Dobby!" dedi.</p><p class="calibre9">"Teşekkür ederim, küçükhanım!" dedi Dobby, dişlerini açığa çıkaran bir gülümsemeyle. "Ama çoğu büyücü ücret isteyen bir ev cini istemiyor, küçükhanım. '<span class="italic">Ev cini bu demek değil,</span>' dediler, kapıyı Dobby'nin yüzüne kapattılar! Dobby çalışmayı seviyor, ama giysiler istiyor, ona para versinler istiyor, Harry Potter... Dobby özgür olmayı seviyor!"</p><p class="calibre9">Hogwarts ev cinleri, sanki Dobby'de bulaşıcı bir hastalık varmış gibi ondan uzaklaşmaya başlamışlardı şimdi. Winky'ye gelince, o olduğu yerde kaldı, ama daha da şiddetle ağlamaya koyuldu.</p><p class="calibre9">"Ve sonra, Harry Potter, Dobby, Winky'yi ziyarete gitti ve onun da özgür kaldığını öğrendi, efendim!" dedi Dobby keyifle.</p><p class="calibre9">Winky bunu duyunca kendini taburesinden aşağı attı ve taş döşemede yüzü koyun yatıp minik yumruklarıyla yeri döverek üzüntüden resmen çığlık atmaya başladı. Hermione hemen onun yanına diz çöktü ve teselli etmeye çalıştı. Ama söylediklerinin en ufak bir yararı olmadı.</p><p class="calibre9">Dobby, Winky'nin tiz feryatlarını bastırmak için ciyak ciyak haykırarak hikâyesini sürdürdü: "Ve sonra Dobby'nin aklına bir şey geldi, Harry Potter, efendim!" “Dobby ile Winky niye birlikte iş bulmuyorlar?” dedi Dobby. “İki ev cinine de yetecek iş nerede var?” dedi Winky. Ve Dobby düşündü ve aklına geldi, efendim! Hogwarts! Böylece Dobby ile Winky, Profesör Dumbledore'u görmeye geldiler, efendim, Profesör Dumbledore da bizi işe aldı!"</p><p class="calibre9">Dobby ağzı kulaklarında sırıttı ve gözlerine yeniden sevinç yaşları doldu.</p><p class="calibre9">"Ve Profesör Dumbledore, Dobby'ye ücret vereceğini söyledi, efendim, eğer Dobby ücret istiyorsa! Ve Dobby özgür bir cin, efendim. Haftada bir Galleon alıyor, ayda bir gün de izin!"</p><p class="calibre9">"Bu yeterli değil!" diye isyanla haykırdı Hermione, Winky'nin sürüp giden çığlıklarını ve yumruğuyla yeri dövme sesini bastırarak.</p><p class="calibre9">Dobby, "Profesör Dumbledore, Dobby'ye haftada on Galleon, hafta sonlarında da izin önerdi," dedi. Sanki böylesine boş vakit ve servet fikri onu korkutuyormuş gibi, hafiften titredi. "Ama Dobby pazarlık edip fiyatı indirdi, küçükhanım... Dobby özgürlük seviyor, küçükhanım, ama fazlasını istemiyor, küçükhanım. Dobby çalışmayı daha çok seviyor."</p><p class="calibre9">Hermione şefkatle, "Peki, Profesör Dumbledore sana ne kadar ücret veriyor, Winky?" diye sordu.</p><p class="calibre9">Bunun Winky'yi neşelendireceğini düşündüyse eğer, fena halde yanılmıştı. Winky ağlamayı bıraktı, ama doğrulup oturduğunda muazzam, kahverengi gözlerinden ateşler saçarak Hermione'ye baktı. Bütün yüzü sırılsıklam olmuştu ve birden öfkeli bir ifade takınmıştı.</p><p class="calibre9">"Winky onurunu yitirmiş bir cin, ama Winky daha ücret almıyor!" diye cıyakladı. "Winky daha o kadar düşmedi! Winky özgür kalmaktan utanacak kadar edepli!"</p><p class="calibre9">"Utanmak mı?" dedi neye uğradığını şaşıran Hermione. "Ama - haydi, Winky! Utanması gereken sen değilsin, Mr. Crouch! Sen yanlış bir şey yapmadın, o sana korkunç davrandı -"</p><p class="calibre9">Ama o böyle deyince, Winky sanki tek kelime daha duymak istemiyormuş gibi ellerini şapkasındaki deliklere kapatıp kulaklarını kapattı. "Efendime hakaret edemez, küçükhanım! Siz Mr. Crouch'a hakaret edemez! Mr. Crouch iyi büyücü, küçükhanım! Mr. Crouch kötü Winky'yi kovmakta haklı!"</p><p class="calibre9">Dobby bir sır verir gibi, "Winky yeni durumuna uyum göstermekte zorluk çekiyor, Harry Potter," diye ciyakladı. "Winky artık Mr. Crouch'a bağlı olmadığını unutuyor. Artık ne istese söyleyebilir, ama bunu yapmıyor."</p><p class="calibre9">"Yani ev cinleri efendileri hakkında düşündüklerini söyleyemezler mi?" diye sordu Harry.</p><p class="calibre9">"Ah, hayır, efendim, hayır," dedi Dobby. Birden ciddileşmiş görünüyordu. "Bu, ev cinlerinin köleliğinin bir parçasıdır, efendim. Biz efendilerin sırlarını tutarız, suskun kalırız, efendim. Ailenin şerefini her şeyden üstün tutarız, onlar hakkında kötü konuşmayız efendim - ama Profesör Dumbledore '<span class="italic">bu şart değil</span>' dedi. Profesör Dumbledore dedi ki, özgürmüşüz -şeyde-"</p><p class="calibre9">Dobby birden tedirginleşti, eliyle Harry'ye yaklaşmasını işaret etti. Harry öne eğildi.</p><p class="calibre9">Dobby fısıldadı: "Dedi ki, istersek ona - kaçık bir ihtiyar demekte özgürmüşüz, efendim!"</p><p class="calibre9">Dobby ürkmüş gibi kikirdedi.</p><p class="calibre9">"Ama Dobby istemiyor,, Harry Potter," dedi. Yeniden normal konuşmaya başlamıştı, başını öyle bir hızla salladı ki, kulakları lap lap etti. "Dobby, Profesör Dumbledore'u çok seviyor, efendim ve onun sırlarını tutmaktan gurur duyuyor."</p><p class="calibre9">Harry sırıtarak, "Arna artık Malfoy'lar hakkında istediğini söyleyebilirsin, değil mi?" dedi.</p><p class="calibre9">Dobby'nin koskocaman gözlerine biraz korkmuş bir bakış geldi.</p><p class="calibre9">Kuşkulu bir şekilde, "Dobby - Dobby istese söyleyebilir," dedi. Sonra küçük omuzlarını dikleştirdi. "Dobby, Harry Potter'a diyebilir ki, eski efendileri -efendileri- kötü kara büyücülerdi"</p><p class="calibre9">Dobby bir an durdu, tir tir titriyordu, kendi cüretinden dehşete düşmüştü - sonra en yakın masaya koştu ve başını hızla masaya vurup ciyaklamaya koyuldu: "Kötü Dobby! Kötü Dobby!"</p><p class="calibre9">Harry onu kravatının arkasından yakalayıp masadan uzaklaştırdı.</p><p class="calibre9">Dobby başını ovuşturarak, soluk soluğa, "Teşekkürler, Harry Potter, teşekkürler," dedi.</p><p class="calibre9">Harry, "Biraz alıştırma yapman gerek, hepsi bu," dedi.</p><p class="calibre9">"Alıştırma, ha!" diye cikledi Winky öfke içinde. "Kendinden utanmalısın, Dobby, efendilerin hakkında böyle konuşmak!"</p><p class="calibre9">Dobby meydan okurcasına, "Onlar artık benim efendilerim değil, Winky!" dedi. "Dobby artık onların ne düşündüğüne aldırmıyor!"</p><p class="calibre9">Winky, yaşlar yüzünden bir kez daha akmaya başlarken, "Ah, sen kötü bir cin, Dobby!" diye inledi. "Zavallı Mr. Crouch'um, Winky'siz ne yapıyor? Bana ihtiyacı var onun, yardımıma ihtiyacı var! Ben ömür boyu Crouch'lara baktım, benden önce annem baktı, ondan önce ninem... Ah, Winky özgür kaldı bilseler ne derler? Ah, ne ayıp, ne ayıp!" Yüzünü yeniden eteğine gömdü ve böğürdü.</p><p class="calibre9">Hermione kararlı bir şekilde, "Winky," dedi, "eminim Mr. Crouch sensiz de pek güzel idare ediyordur. Anlıyorsun ya, onu gördük -"</p><p class="calibre9">Winky soluk soluğa, "Efendimi görüyor siz?" dedi. Yaşlarla kaplı yüzünü bir kez daha eteğinden kaldırmıştı, gözleri faltaşı gibi açılmış, Hermione'ye bakıyordu. "Onu burada, Hogwarts'ta görüyor?"</p><p class="calibre9">"Evet," dedi Hermione. "Mr. Bagman'la ikisi Üç-Büyücü Turnuvası'nın jürisindeler."</p><p class="calibre9">"Mr. Bagman da mı geliyor?" diye cikledi Winky. Ve Harry'yi çok şaşırtarak (yüzlerindeki ifadelere bakılırsa, Ron'la Hermione'yi de) yeniden öfkelendi. "Mr. Bagman kötü büyücü! Çok kötü büyücü! Efendim onu sevmiyor, ah hayır, hiç!"</p><p class="calibre9">"Bagman - kötü mü?" dedi Harry.</p><p class="calibre9">"Ah evet," dedi Winky, şiddetle başını sallayarak. "Efendim Winky'ye bir şeyler söylüyor. Ama Winky kimseye söylemiyor... Winky - Winky efendisinin sırrını saklıyor..."</p><p class="calibre9">Yeniden gözyaşlarına boğuldu. Başını eteğine gömüp konuşmaya devam etti: "Zavallı efendi, zavallı efendi, ona yardım edecek Winky'si de yok artık!"</p><p class="calibre9">Winky'den akla yakın tek kelime daha alamadılar. Onu ağlar halde bırakıp çaylarını bitirdiler. Bu arada Dobby de pek keyifli bir şekilde, özgür bir cin olarak sürdüğü hayatı ve parasıyla neler yapacağını anlatıyordu.</p><p class="calibre9">"Dobby bundan sonra bir de kazak alacak, Harry Potter!" dedi neşeyle, çıplak göğsünü göstererek.</p><p class="calibre9">Cinden çok hoşlanmışa benzeyen Ron, "Bak ne diyeceğim, Dobby" dedi. "Sana bu Noel'de annemin benim için ördüğü kazağı vereyim. Her Noel bir tane yollar. Açık kahverengiye itirazın yok ya?"</p><p class="calibre9">Dobby çok sevindi.</p><p class="calibre9">Ron, "Senin için biraz çektirmemiz gerekebilir," dedi. "Ama çay peçetene pek uyar."</p><p class="calibre9">Ayrılmaya hazırlanırlarken, çevredeki cinlerin çoğu gelip onlara, yukarı götürmeleri için yiyecek bir şeyler ikram etti. Cinler boyuna eğilip selam verdikleri ve reverans yaptıkları için acılı bir ifade takınan Hermione reddetti ama, Harry ile Ron ceplerini kremalı kekler ve pastalarla doldurdular.</p><p class="calibre9">Harry iyi geceler demek için kapı ağzına yığılan cinlere, "Çok teşekkürler!" dedi. "Görüşürüz, Dobby!"</p><p class="calibre9">Dobby duraksayarak, "Harry Potter..." dedi, "Dobby bazen gelip sizi görebilir mi, efendim?"</p><p class="calibre9">Harry, "Tabii," deyince, Dobby sırıttı.</p><p class="calibre9">Ron, Hermione ve Harry mutfağı geride bırakıp merdivenden yine Giriş Salonu'na doğru çıkarlarken, Ron, "Biliyor musunuz?" dedi. "Bunca yıldır Fred ve George'un mutfaktan yiyecek aşırmasından çok etkilenmiştim - eh, pek de zor değilmiş, ha? Vermek için amma hevesliler!"</p><p class="calibre9">Hermione öne düşmüş, mermer merdivenden çıkarken, "Bence bu cinlerin başına gelebilecek en hayırlı şey bu," dedi. "Dobby'nin buraya çalışmaya gelmesi yani. Öteki cinler onun özgür olduğu için ne kadar mutlu olduğunu görecek ve yavaş yavaş kendilerinin de bunu istediğini anlayacaklar!"</p><p class="calibre9">"Dua et de Winky'ye pek yakından bakmasınlar," dedi Harry.</p><p class="calibre9">Hermione, "Eh, o da yakında kendine gelir," dedi ama, sesinde biraz kuşkucu bir ton vardı. "Şok etkisi geçince ve Hogwarts'a alışınca, o Crouch denen adamdan uzakta kalmanın onun için çok daha iyi olduğunu anlayacaktır."</p><p class="calibre9">Ron boğuk bir sesle (bir kremalı kek yemeye başlamıştı), "Onu çok seviyora benziyor," dedi.</p><p class="calibre9">Harry, "Ama Bagman için pek iyi şeyler düşünmüyor, değil mi?" dedi. "Crouch evde Bagman için neler diyor acaba?"</p><p class="calibre9">Hermione, "Herhalde iyi bir Daire Başkanı olmadığını söylüyordur," dedi. "Doğrusu... haksız sayılmaz, değil mi?"</p><p class="calibre9">"İhtiyar Crouch'un yanında çalışacağıma onun yanında çalışırım, daha iyi," dedi Ron. "Hiç değilse Bagman'ın espri anlayışı var."</p><p class="calibre9">"Aman Percy bunu dediğini duymasın," dedi Hermione, hafifçe gülümseyerek.</p><p class="calibre9">Ron şimdi de bir çikolatalı ekler atıştırmaya başlayarak, "Eh, ama zaten Percy espri anlayışı olan biriyle çalışmak istemez, değil mi?" dedi. "Percy şakadan ne anlar? Espriyi Dobby'nin çay peçetesine sarıp gözünün önünde dans ettirsen, tanımaz."</p><div class="mbppagebreak" id="calibre_pb_46"></div>
</body></html>
