<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ateş Kadehi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos594835" class="calibre1"><span class="calibre2">
</span></p><p class="calibre7"><span class="calibre4"><span class="bold">ON  SEKİZİNCİ  BÖLÜM: ASALAR  TARTILIYOR</span></span></p><p class="calibre8">Harry pazar sabahı uyandığında, kendini niye bu kadar berbat, niye bu kadar endişeli hissettiğini hatırlaması biraz vakit aldı. Sonra aniden, önceki gecenin anıları adeta üzerine üşüştü. Harry doğrulup dört direkli yatağının perdelerini araladı. Niyeti Ron'la konuşmak, Ron'u ona inanmaya zorlamaktı - ama Ron'un yatağı boştu; belli ki kahvaltıya inmişti.</p><p class="calibre9">Harry giyindi ve dönen merdivenden Ortak Salon'a indi. İçeri girer girmez, kahvaltıyı çoktan bitirmiş olan öğrencilerden yine bir alkış yükseldi. Büyük Salon'a inip de, ona kahraman muamelesi edecek olan diğer Gryffindor'larla karşılaşma fikri Harry'nin pek hoşuna gitmiyordu. Ama ya onu tercih edecek, ya da burada kalıp, kendilerine katılması için çılgınca el kol hareketleri yapan Creevey kardeşlere yakalanacaktı. Kararlı adımlarla portreye doğru yürüdü, itip açtı ve dışarı çıktı. Karşısında Hermione duruyordu.</p><p class="calibre9">"Merhaba," dedi Hermione, elinde peçeteye sarılı birkaç tostla. "Bunu sana getirdim... Biraz yürümek ister misin?"</p><p class="calibre9">"İyi fikir," dedi Harry, minnetle.</p><p class="calibre9">Aşağı indiler ve Büyük Salon'a hiç göz atmadan çabucak Giriş Salonu'ndan geçtiler. Az sonra çimlerin üstünden göle doğru yürüyorlardı. Durmstrang gemisi göle demir atmış, suyun yüzeyinde kara yansımalar oluşturuyordu. Soğuk bir sabahtı, tostlarını yiyerek yürümeye devam ederlerken, Harry önceki gece Gryffindor masasından ayrıldıktan sonra olanları en küçük ayrıntısına kadar Hermione'ye anlattı. Hermione hikâyesini sorgusuz sualsiz kabul edince çok rahatladı.</p><p class="calibre9">"Eh, kendin katılmadığını biliyordum tabii," dedi kız, Harry odadaki sahneyi anlatmayı bitirdiğinde. "Dumbledore adını okuduğunda yüzündeki ifadeyi bir görebilseydin! Asıl mesele, senin adını kim koydu? Çünkü Moody haklı, Harry... Bunu bir öğrencinin yapmış olabileceğini sanmıyorum... Kadeh'i hayatta kandıramazlardı, ayrıca Dumbledore'un koyduğu engeli de -"</p><p class="calibre9">"Ron'u gördün mü?" diye lafını kesti Harry.</p><p class="calibre9">Hermione tereddüt etti.</p><p class="calibre9">"Şeyy... evet... kahvaltıdaydı."</p><p class="calibre9">"Hâlâ kendim katıldığımı mı düşünüyor?"</p><p class="calibre9">"Şeyy... hayır, sanmıyorum... aslında hayır," dedi Hermione, ne söyleyeceğini bilemeyerek.</p><p class="calibre9">"Aslında hayır da ne demek?"</p><p class="calibre9">"Aman, Harry, çok belli değil mi?" dedi Hermione sabırsızca. "Kıskanıyor!"</p><p class="calibre9">"Kıskanıyor mu?" dedi Harry inanamayarak. "Neyi kıskanıyormuş? Kendini bütün okulun önünde maskara etmek mi istiyormuş?"</p><p class="calibre9">"Bak," dedi Hermione sabırla, "ilgiyi toplayan hep sensin, bunu biliyorsun." Harry'nin hiddetle ağzını açtığını görünce, "Biliyorum, bu senin suçun değil," diye ekledi. "Biliyorum, sen istiyorsun diye olmuyor bunlar... ama -şeyy- biliyorsun, Ron'un evde de bir sürü kardeşiyle rekabet etmesi gerekiyor. Sen onun en iyi arkadaşısın ve çok ünlüsün - insanlar seni gördüğünde o hep bir kenara itiliyor, o da buna katlanıyor ve hiç lafını etmiyor, ama sanırım artık bu bardağı taşıran son damla oldu..."</p><p class="calibre9">"Harika," dedi Harry sert sert. "Gerçekten harika. Ona söyle, istediği zaman yer değiştirebiliriz. Söyle, ben buna çok memnun olurum... Nereye gitsem, insanlar ağızları bir karış açık alnıma bakıyorlar..."</p><p class="calibre9">"Ben Ron'a hiçbir şey söylemiyorum," diye kestirip attı Hermione. "Kendin söyle. Bu sorunu çözmenin tek yolu bu."</p><p class="calibre9">"O büyüsün diye peşinden koşacak değilim!" dedi Harry. O kadar yüksek sesle konuşmuştu ki, yakındaki bir ağaçta duran baykuşlar ürküp havalandı. "Belki boynum kırılınca halimden hiç de memnun olmadığıma inanır, ya da belki bir tarafım -"</p><p class="calibre9">"Komik değil," dedi Hermione usulca. "Hiç komik değil." Son derece kaygılı görünüyordu. "Harry, düşünüyordum da - ne yapmamız lazım, biliyor musun? Derhal, şatoya döner dönmez?"</p><p class="calibre9">"Evet, Ron'a bir tekme -"</p><p class="calibre9">"Sirius'a yazmamız lazım. Olanları ona anlatman gerekiyor. Onu Hogwarts'ta olan biten her şeyden haberdar etmeni istemişti... Böyle bir şeyin olmasını bekliyordu sanki. Yanımda parşömenle tüy kalem getirdim -"</p><p class="calibre9">"Yapma," dedi Harry. Biri kulak misafiri olmuş mudur diye çevresine bakındı, ama okul arazisi bomboştu. "Sırf yara izim acıyor diye ülkeye geri döndü. Birinin beni Üç-Büyücü Turnuvası'na soktuğunu söylersem herhalde tozu dumana katarak gelir şatoya -"</p><p class="calibre9">"Ona söylemeni isterdi," diye ısrar etti Hermione. "Nasılsa bir şekilde öğrenecektir -"</p><p class="calibre9">"Nasıl?"</p><p class="calibre9">"Harry, bu konu hasıraltı edilmeyecek," dedi Hermione, çok ciddi bir edayla. “Turnuva ünlü, sen de ünlüsün. Gelecek Postası'nda senin Turnuva'ya katılacağınla ilgili bir şey çıkmazsa çok şaşırırım... Biliyorsun, zaten şimdiden Kim-Olduğunu-Bilirsin-Sen'le ilgili kitapların yarısında adın geçiyor... Üstelik Sirius bu haberi senden duymayı tercih ederdi, eminim buna."</p><p class="calibre9">“Tamam, tamam, ona yazacağım," dedi Harry, tostundan arta kalan parçayı göle atarak. Orada öylece durup ekmek parçasının suyun üzerinde yüzmesini seyrederlerken, sudan büyük bir dokunaç uzandı ve onu yüzeyin altına çekti. Sonra ikisi geri dönüp şatoya gittiler.</p><p class="calibre9">"Kimin baykuşunu kullanacağım?" dedi Harry, merdiveni çıkarlarken. "Bir daha Hedwig'i kullanma demişti."</p><p class="calibre9">"Ron'a sorsana bakalım, onunkini ödünç–"</p><p class="calibre9">"Ron'dan hiçbir şey istemem," diye noktayı koydu Harry.</p><p class="calibre9">"Eh, okul baykuşlarından birini al o zaman, onları herkes kullanabiliyor," dedi Hermione.</p><p class="calibre9">Baykuşhane'ye çıktılar. Hermione, Harry'ye bir parşömen parçası, bir tüy kalem ve bir şişe mürekkep verdi. Sonra da sıra sıra tüneklerin arasında dolaşıp çeşit çeşit baykuşlara baktı, bu arada Harry de bir duvarın dibine oturup mektubunu yazdı.</p><p class="calibre8"><span class="calibre12"><span class="italic">Sevgili Sirius,</span></span></p><p class="calibre16"><span class="calibre12"><span class="italic">Hogwarts'ta olan biten her şeyden seni haberdar etmemi söylemiştin, işte ben de ediyorum - duydun mu bilmiyorum, ama bu yıl Üç-Büyücü Turnuvası düzenleniyor ve cumartesi gecesi ben dördüncü şampiyon olarak seçildim. Adımı Ateş Kadehi'ne kim koydu bilmiyorum, çünkü ben koymadım, öteki Hogwarts şampiyonu, Hufflepuff'tan Cedric Diggory.</span></span></p><p class="calibre8">O anda durup düşündü. Önceki geceden beri böğrüne yerleşen o devasa kaygı konusunda bir şeyler söylemek istiyordu, ama bu hissi sözcüklere nasıl dökeceğini bilmiyordu. Bu yüzden tüy kalemini mürekkep şişesine bir kez daha batırıp şöyle yazdı:</p><p class="calibre8"><span class="calibre12"><span class="italic">Umanm iyisindir, Şahgaga da.</span></span></p><p class="calibre13"><span class="calibre12"><span class="italic">Harry.</span></span></p><p class="calibre8">"Bitti," dedi Hermione'ye. Ayağa kalkıp cüppesinin üstündeki samanları temizledi. Bunun üzerine Hedwig uçarak gelip omzuna kondu ve bacağını uzattı.</p><p class="calibre9">"Seni kullanamam," dedi Harry. Okul baykuşlarına göz gezdirdi. "Bunlardan birini kullanmak zorundayım..."</p><p class="calibre9">Hedwig kulak tırmalayıcı bir sesle öttü. Sonra öyle ani yükseldi ki, pençeleri Harry'nin omzunu kesti. Harry mektubunu iri bir hüthüt kuşunun bacağına bağlarken, Hedwig sırtı ona dönük oturdu. Hüthüt kuşu uçup gittikten sonra, Harry uzanıp Hedwig'i okşamak istedi, ama o hiddetle gagasını şaklattı ve çatı kirişlerine doğru yükselip gitti.</p><p class="calibre9">"Önce Ron, sonra da sen," dedi Harry kızgın kızgın. "Bu benim suçum değil."</p><p class="calibre10">*****</p><p class="calibre8">Harry insanlar onun şampiyon olduğu fikrine alışınca işler biraz düzelir sanmıştı belki, ama ertesi gün ne kadar yanıldığı ortaya çıktı. Artık derslere döndüğü için, okulun geri kalanını görmezden gelemiyordu - ve belli ki okulun geri kalanı da, tıpkı Gryffindor'lar gibi, Harry'nin Kadeh'e adını kendisinin koyduğuna inanıyordu. Ancak Gryffindor'ların aksine, onlar bunu pek hoş karşılamışa benzemiyorlardı.</p><p class="calibre9">Genellikle Gryffindor'larla araları çok iyi olan Hufflepuff'lar, şimdi hepsine karşı çok soğuk davranıyorlardı. Bu durumun açıkça ortaya çıkması için bir Bitkibilim dersi yetti. Belli ki Hufflepuff'lar, Harry'nin, şampiyonlarının zaferine gölge düşürdüğünü düşünüyorlardı. Hufflepuff binasının tarihinde zaten çok az zafer vardı. Bu az sayıdaki zaferlerden birini onlara yine Cedric'in, Gryffindor'u Quidditch'te yenerek kazandırmış olması, kırgınlıklarını daha da artırıyordu. Normalde Harry'nin çok iyi geçindiği Ernie Macmillan ve Justin Finch-Fletchley, Sıçrayan Soğan'ların saksılarını değiştirirken aynı tepsiyi kullanmalarına rağmen, onunla konuşmadılar - ama Sıçrayan Soğanlar'dan biri Harry'nin elinden fırlayıp yüzüne çarpınca sevimsiz sevimsiz gülmeyi ihmal etmediler. Ron da Harry'le konuşmuyordu. Hermione ikisinin ortasında oturuyor, kendini zorlayarak bir sohbet ortamı yaratmaya çalışıyordu. Her ne kadar ikisi de normal cevaplar verseler de, göz göze gelmekten kaçınıyorlardı. Harry, Profesör Sprout'un bile ona mesafeli davrandığını düşünüyordu - ama o da zaten Hufflepuff bina sorumlusuydu.</p><p class="calibre9">Normal koşullar altında Harry, Hagrid'le görüşmeyi iple çekerdi. Ne var ki, Sihirli Yaratıkların Bakımı dersi demek, Slytherin'lerle bir arada olmak demekti - şampiyon seçildiğinden beri onlarla ilk kez yüz yüze gelecekti.</p><p class="calibre9">Tahmin edilebileceği üzere, Malfoy, Hagrid'in kulübesine vardığında yine pis pis sırıtıyordu.</p><p class="calibre9">Harry'nin işitme menziline girer girmez, "Aa, çocuklar, bakın, şampiyon," dedi Crabbe ve Goyle'a. "imza albümleriniz yanınızda mı? İmzasını hemen alsanız iyi olur, çünkü pek uzun süre bizimle kalacağını sanmıyorum... Tarihteki Üç-Büyücü şampiyonlarının yarısı ölmüştür... sence sen ne kadar dayanacaksın, Potter? İddiaya varım, ilk görevin onuncu dakikasını çıkaramazsın."</p><p class="calibre9">Crabbe ve Goyle dalkavukça güldüler. Ama Malfoy daha ileri gidemedi, çünkü Hagrid kucağında sandıklardan oluşan bir kuleyle kulübesinin köşesini dönmüştü. Sandıkların her birinin içinde çok iri bir Patlar-Uçlu Keleker vardı. Hagrid dehşete düşmüş olan sınıfa, Kelekerler'in birbirlerini öldürme nedeninin fazladan enerji birikmesi olduğunu, çözümün de her öğrencinin bir Keleker'e tasma takıp kısa bir yürüyüşe çıkarmasında yattığını açıkladı. Bu planın tek iyi yanı, Malfoy'un dikkatini tamamen başka yöne çekmesiydi.</p><p class="calibre9">Kutulardan birinin içine bakarak, "Bu şeyi yürüyüşe çıkarmak ha?" dedi tiksinti dolu bir sesle. "Peki ya tasmayı nereye geçireceğiz? İğneye mi, patlar ucuna mı, yoksa vantuzuna mı?"</p><p class="calibre9">"Ortaya bir yere," dedi Hagrid, nasıl yapılacağını göstererek. "Şeyy - evet, belki ejderha derisi eldivenlerinizi taksanız iyi olur, hani iyicene güvenli olsun diye. Harry - gel de şu iri olanı bağlamada bana yardım et..."</p><p class="calibre9">Ancak Hagrid'in asıl niyeti, Harry'le sınıftaki diğer öğrencilerden uzak bir yerde konuşmaktı.</p><p class="calibre9">Herkes kendi Kelekeri'yle uzaklaşana dek bekledi, sonra da Harry'ye dönüp çok ciddi bir sesle, "Ee - katılıyorsun, Harry," dedi. "Turnuva'ya yani. Okul şampiyonu."</p><p class="calibre9">"Şampiyonlarından biri," diye düzeltti Harry.</p><p class="calibre9">Hagrid'in çalı gibi kaşlarının altındaki böcek karası gözleri çok kaygılı görünüyordu. "Adını Kadeh'e kim koydu, hiçbir fikrin yok mu, Harry?"</p><p class="calibre9">"Benim koymadığıma inanıyor musun yani?" dedi</p><p class="calibre9">Harry. Hagrid'in sözlerinin içinde yarattığı minnettarlık hissinin yüzüne vurmasını zar zor engelledi.</p><p class="calibre9">“Tabii inanıyorum," diye homurdandı Hagrid. "Yapmadım diyorsun, ben de sana inanıyorum - Dumbledore falan da inanıyor."</p><p class="calibre9">"Keşke kimin yaptığını bilseydim," dedi Harry.</p><p class="calibre9">İkisi öylece durup çimenliğe baktılar; öğrenciler şimdi iyice dağılmıştı, hepsi de çok zor durumdaydı. Boyları bir metreye erişmiş olan Kelekerler çok güçlüydü. Artık kabuksuz ve renksiz değillerdi, üstlerinde kalın, grimsi, parlak bir zırh çıkmıştı. Dev akreplerle, çekip uzatılmış yengeçlerin karışımına benziyorlardı - ama görünürde hâlâ kafaları ya da gözleri yoktu. Çok kuvvetlenmişlerdi, onları kontrol altında tutmak çok zordu.</p><p class="calibre9">"Görünüşe bakılırsa bayağı eğleniyorlar, ne dersin?" dedi Hagrid mutlu mutlu. Harry onun Kelekerler'den bahsettiğine karar verdi, çünkü sınıf arkadaşlarının eğlenmediği kesindi; arada bir endişe verici bir bam sesi çıkıyor, Kelekerler'den birinin ucu patlıyor ve Keleker birkaç metre öteye fırlıyordu. Onun arkasından birkaç kişi karnının üstünde sürükleniyor, çaresizce yeniden ayağa kalkmaya çabalıyordu.</p><p class="calibre9">"Off, bilemiyorum, Harry," diye iç geçirdi Hagrid birden. Harry'ye bakan yüzünde kaygılı bir ifade vardı. "Okul şampiyonu... her şey de senin başına geliyor gibi, değil mi?"</p><p class="calibre9">Harry yanıt vermedi. Evet, her şey onun başına geliyor gibiydi... Gölün çevresinde yürürlerken Hermione de aşağı yukarı bunu söylemişti. Ve yine Hermione'ye göre, Ron'un Harry'ye küsmesinin nedeni de buydu.</p><p class="calibre10">*****</p><p class="calibre8">Sonraki birkaç gün Harry'nin Hogwarts'ta geçirdiği en kötü günler arasındaydı. Sadece ikinci sınıfta geçirdiği o kötü aylar şimdikiyle kıyaslanabilirdi; o sıralar okulun büyük bir bölümü onun diğer öğrencilere saldırdığından şüphelenmişti. Ancak o zaman Ron onun tarafındaydı. Ron yine arkadaşı olsa bütün okulun davranışlarına katlanabilirdi, ama Ron istemiyorsa Harry de gidip onu kendisiyle barışsın diye ikna etmeye çalışacak değildi. Öte yandan, her taraftan üzerine antipati akarken insan kendini çok yalnız hissediyordu.</p><p class="calibre9">Hufflepuff'ların tavrını beğenmese de anlayabiliyordu; onların destekleyecek kendi şampiyonları vardı. Slytherin'lerden gelen acımasız hakaretleri de bekliyordu zaten - o binanın öğrencileri arasına hiçbir zaman sevilmezdi, çünkü Gryffindor'un onları hem Quidditch'te, hem de Binalar-Arası Şampiyona'da defalarca yenmesinde önemli payı olmuştu. Ama Ravenclaw'ların kalplerini dinleyip onu da Cedric kadar destekleyeceklerini ummuştu. Ne var ki, yanılmıştı. Ravenclaw'ların çoğu Harry'nin biraz daha şöhrete kavuşabilmek için Kadeh'i kandırıp adını kabul ettirdiğini düşünüyordu.</p><p class="calibre9">Bir de Cedric'in şampiyona ondan çok daha fazla benzediği gerçeği vardı. Düzgün burnu, koyu renk saçları ve kurşuni gözleriyle son derece yakışıklı olan Cedric'in de artık Viktor Krum kadar hayranı vardı. Hatta Harry daha önce Krum'un imzasını almak için ellerinden geleni yapan altıncı sınıf öğrencisi kızların, bir öğle yemeği sırasında Cedric'e çantalarını imzalatmak için yalvardıklarını gördü.</p><p class="calibre9">Bu arada Sirius'tan cevap gelmemişti, Hedwig yanına gelmeyi reddediyordu, Profesör Trelawney onun öleceğine dair kehanetine her zamankinden de çok güveniyordu ve Profesör Flitwick'in dersinde Çağırma Büyüsü'nde öyle kötüydü ki fazladan ev ödevi aldı - Neville dışında bir tek kendisi fazladan ev ödevi almıştı.</p><p class="calibre9">Flitwick'in dersinden çıkarlarken, Hermione ona cesaret vermek istercesine, "O kadar da zor değil, Harry," dedi. Hermione bütün ders boyunca sınıfın her tarafındaki nesneleri kendisine doğru uçurup durmuştu; tahta silgilerini, çöp sepetlerini ve Ayskoplar'ı çeken bir mıknatıs gibiydi. "Doğru dürüst konsantre olamıyordun, o kadar -"</p><p class="calibre9">"Neden acaba," dedi Harry sıkıntıyla. Cedric Diggory yanlarından geçiyordu, pişmiş kelle gibi sırıtan kızlarla çevriliydi. Kızların hepsi de Harry'ye sanki çok iri bir Patlar-Uçlu Keleker'miş gibi baktı. "Amaan - boşvereyim, değil mi? Nasılsa bu öğleden sonra her zaman iple çektiğim bir şey var: üst üste iki ders İksir..."</p><p class="calibre9">Gerçi üst üste iki ders İksir'e girmek her zaman korkunç bir deneyimdi, ama şu sıralar iyiden iyiye işkence halini almıştı. Snape'le ve Slytherin'lerle birlikte bir buçuk saat boyunca bir zindanda kapalı kalmak, Harry'nin aklına gelip gelebilecek en nahoş şeydi.</p><p class="calibre9">Slytherin'lerin hepsi de Harry'yi, okul şampiyonu olmaya cüret ettiği için ellerinden geldiğince cezalandırmaya kararlı görünüyordu. Zaten koca bir cuma günü boyunca Hermione yanında oturup sürekli "Aldırma onlara, aldırma onlara, aldırma onlara" diye fısıldayıp durmuştu. Bugünün daha iyi geçmesi için de bir neden göremiyordu.</p><p class="calibre9">Öğle yemeğinden sonra Hermione'yle birlikte Snape'in zindanına vardıklarında, Slytherin'lerin dışarıda bekleştiğini gördüler. Hepsi de cüppesinin göğsüne büyük bir rozet tutturmuştu. Harry bir an çılgın bir düşünceye kapılarak onların E. R. İ. T. rozetleri olduğunu sandı - ama sonra hepsinin üstünde, yeraltı geçidinin loşluğunda parlayan ışıl ışıl kırmızı harflerle aynı yazının bulunduğunu gördü:</p><p class="calibre8"><span class="calibre12"><span class="italic">CEDRIC DIGGORY'yi Destekle - GERÇEK Hogwarts Şampiyonu'nu!</span></span></p><p class="calibre8">"Hoşuna gitti mi, Potter?" dedi Malfoy yüksek sesle, Harry yaklaşırken. "Tek yapabildikleri de bu değil - bak!"</p><p class="calibre9">Rozeti göğsüne bastırınca üstündeki yazı kayboldu ve yerine yeşil yeşil parlayan yeni bir yazı belirdi:</p><p class="calibre8"><span class="calibre12"><span class="italic">DANDİK POTTER</span></span></p><p class="calibre8">Slytherin'ler uluya uluya gülmeye başladılar. Hepsi aynını yapıp rozetini göğsüne bastırdı ve Harry'nin çevresi parıldayan “<span class="italic">DANDİK POTTER</span>” yazılarıyla doldu. Harry yüzünün ve ensesinin kızarmaya başladığını hissediyordu.</p><p class="calibre9">Hermione herkesten daha çok gülen Pansy Parkinson ve Slytherin kız grubuna, "Aman, ne komik," dedi alaylı bir ses tonuyla. "Gerçekten çok esprili."</p><p class="calibre9">Ron, Dean ve Seamus'la birlikte duvarın yanında duruyordu. Gülmüyordu, ama Harry'ye arka çıkıyor da değildi.</p><p class="calibre9">"Sen de bir tane ister misin, Granger?" dedi Malfoy, Hermione'ye bir rozet uzatarak. "Bende bir sürü var. Ama şu anda elime dokunma en iyisi. Daha yeni yıkadım; bir Bulanık'ın kirletmesini istemem."</p><p class="calibre9">Harry'nin günlerdir duyduğu kızgınlık göğsündeki bir barajı yıkıp dışarı püskürmüştü sanki. Daha kendi de ne yaptığının farkına varamadan, eli asasına gitmişti. Çevrelerindeki insanlar önlerinden kaçıp koridorda gerilemeye başladılar.</p><p class="calibre9">"Harry!" dedi Hermione, uyaran bir sesle.</p><p class="calibre9">"Haydi, Potter," dedi Malfoy sakin sakin. O da kendi asasını çıkardı. "Burada sana göz kulak olacak Moody yok - davran, gözün yiyorsa -"</p><p class="calibre9">Bir an için birbirlerinin gözlerinin içine baktılar, sonra aynı anda ikisi de harekete geçti.</p><p class="calibre9">"Furnunculus!" diye bağırdı Harry.</p><p class="calibre9">"Densaugeo!" diye haykırdı Malfoy.</p><p class="calibre9">İki asadan da ışık huzmeleri fırladı, havada birbirlerine çarpıp yön değiştirdiler - Harry'ninki Goyle'un yüzüne, Malfoy'unki de Hermione'ye isabet etti. Goyle böğürüp ellerini burnuna götürdü, burnunda kocaman, iğrenç çıbanlar çıkmaya başlamıştı. Panik içinde inildeyen Hermione ise ağzını eliyle kapatmıştı.</p><p class="calibre9">"Hermione!" Ron onun nesi olduğuna bakmak için hızla fırlamıştı.</p><p class="calibre9">Harry döndü ve Ron'un Hermione'nin elini ağzından çektiğini gördü. Hiç hoş bir manzara değildi. Hermione'nin zaten normalden daha iri olan ön dişleri şimdi endişe verici bir hızla uzuyordu, kız gitgide bir kunduza benzemeye başlamıştı. Dişleri uzadı, uzadı, alt dudağını geçti, çenesine vardı - panik içindeki Hermione onlara dokununca dehşet dolu bir çığlık koyuverdi.</p><p class="calibre9">"Bu tantananın sebebi nedir?" dedi yumuşak, ölümcül bir ses. Snape gelmişti.</p><p class="calibre9">Slytherin'ler yaygara koparıp açıklama yarışına giriştiler. Snape uzun, sarı parmağını Malfoy'a doğrultarak, "Açıkla," dedi.</p><p class="calibre9">"Potter bana saldırdı, efendim -"</p><p class="calibre9">"Birbirimize aynı anda saldırdık!" diye bağırdı Harry.</p><p class="calibre9">"- ve Goyle'u vurdu - bakın -"</p><p class="calibre9">Snape, Goyle'u inceledi. Goyle'un yüzünün şu halinin resmi zehirli mantarlarla ilgili bu kitaba konsa kimse yadırgamazdı.</p><p class="calibre9">"Hastane kanadına, Goyle," dedi Snape sakin sakin.</p><p class="calibre9">"Malfoy da Hermione'yi vurdu!" dedi Ron. "Bakın".</p><p class="calibre9">Snape'e dişlerini göstermesi için Hermione'yi zorladı - Hermione elleriyle onları saklamak için çırpınıyordu, ama yaka hizasını geçmiş oldukları için bu hayli güç bir işti. Pansy Parkinson ve diğer Slytherin kızları Snape'in arkasında sessiz kahkahalardan iki büklüm olmuş, parmaklarıyla Hermione'yi gösteriyorlardı.</p><p class="calibre9">Snape, Hermione'ye soğuk soğuk baktı ve, "Ben bir fark göremiyorum," dedi.</p><p class="calibre9">Hermione'den bir inilti çıktı; gözleri yaşla doldu ve arkasını dönüp koşmaya başladı. Koşa koşa koridordan çıkıp gözden kayboldu.</p><p class="calibre9">Belki de Harry ile Ron'un Snape'e bağırmaya aynı anda başlamaları bir şanstı; taş koridorda seslerinin o kadar yankılanması da. Bu sayede Snape o şamatanın içinde ona tam olarak ne sıfatlar yakıştırdıklarını duyamadı. Yine de özünü anlamıştı besbelli.</p><p class="calibre9">"Bir bakalım," dedi en ipeksi sesiyle. "Gryffindor'dan elli puan, ayrıca Potter'a ve Weasley'ye birer ceza. Şimdi çabuk içeri girin, yoksa bir haftalık ceza alırsınız."</p><p class="calibre9">Harry'nin kulakları çınlıyordu. Durumun adaletsizliğini düşününce, Snape'e bir lanet yollayıp onu bin yıvışık parçaya ayırmak istiyordu. Snape'in yanından geçti, Ron'la birlikte zindanın arka tarafına doğru yürüdü ve çantasını masanın üstüne vurdu. Ron da sinirden tir tir titriyordu - bir an için sanki ikisinin arasında her şey normale dönmüş gibiydi, ama sonra Ron gidip Dean ve Seamus'la birlikte oturdu ve Harry'yi masasında yalnız bıraktı. Zindanın öbür ucunda, Malfoy, Snape'e arkasını döndü ve pis pis sırıtarak rozetini göğsüne bastırdı. Odanın içinde bir kez daha “<span class="italic">DANDİK POTTER</span>” yazısı parladı.</p><p class="calibre9">Ders başlarken Harry orada öylece oturup Snape'e bakarak, onun başına korkunç şeyler geldiğini canlandırdı kafasında... ah, Cruciatus lanetini yapmayı bir bilseydi... Snape'i tıpkı o örümcek gibi yerde sırtüstü süründürür, titretir, kasardı...</p><p class="calibre9">"Panzehirler!" dedi Snape, nahoş nahoş parıldayan soğuk, kara gözleriyle onlara bakarak. "Şimdiye kadar hepinizin tariflerinizi hazırlamış olmanız gerekiyordu. Hepinizin panzehirini dikkatlice karıştırmasını istiyorum, bir tanesini test etmek içini aranızdan birini seçeceğiz..."</p><p class="calibre9">Snape, Harry'le göz göze geldi ve Harry o anda başına gelecekleri anladı. Snape onu zehirleyecekti. Harry kazanını alıp koşarak sınıfın ön tarafına gittiğini ve kazanın içindekileri Snape'in yağlı kafasından aşağı boca ettiğini hayal etti -</p><p class="calibre9">Tam o anda birisi zindan kapısını çaldı ve Harry'nin düşünceleri dağıldı.</p><p class="calibre9">Gelen Colin Creevey'di; Harry'ye gülen gözlerle bakarak usulca içeri girdi ve Snape'in masasına doğru yürüdü.</p><p class="calibre9">"Evet?" dedi Snape.</p><p class="calibre9">"İzninizle, efendim, Harry Potter'ı yukarı götürmem gerekiyor."</p><p class="calibre9">Snape kanca burnunun üzerinden Colin'e dik dik baktı. Colin'in hevesli yüzündeki gülümseme kayboldu.</p><p class="calibre9">"Potter'ın İksir dersinin bitmesine daha bir saat var," dedi Snape soğuk soğuk. "Ders bitince yukarı gelir."</p><p class="calibre9">Colin hafifçe kızardı.</p><p class="calibre9">"Efendim - efendim, onu Mr. Bagman istiyor," dedi tedirgin bir sesle. "Bütün şampiyonların gitmesi gerekiyor, sanırım fotoğraf çekmek istiyorlar..."</p><p class="calibre9">Harry, Colin'in o son birkaç kelimeyi söylememesi için sahip olduğu her şeyi verebilirdi. Cesaret edip göz ucuyla Ron'a baktı, ama Ron gözlerini kararlı bir şekilde tavana dikmişti.</p><p class="calibre9">"Peki, peki," dedi Snape sinirle. "Potter, eşyalarını burada bırak, daha sonra panzehirini denemek için buraya dönmeni istiyorum."</p><p class="calibre9">"Efendim, lütfen - eşyalarını da alması gerekiyor," dedi Colin cikcik bir sesle. "Bütün şampiyonlar -"</p><p class="calibre9">"Peki, tamam!" dedi Snape. "Potter - çantanı al da kaybol gözümün önünden!"</p><p class="calibre9">Harry çantasını sırtına attı, kalkıp kapıya gitti. Slytherin'lerin sıralarının arasından yürürken, her tarafta “<span class="italic">DANDİK POTTER</span>” yazıları parlıyordu.</p><p class="calibre9">Harry zindan kapısını arkasından kapatır kapatmaz konuşmaya başlayan Colin, "İnanılmaz bir şey, değil mi, Harry?" dedi. "Değil mi ama? Yani şampiyon seçilmen?"</p><p class="calibre9">"Evet, gerçekten inanılmaz," dedi Harry ağır ağır, Giriş Salonu'nun basamaklarına doğru yürürlerken. "Niçin fotoğraf istiyorlar, Colin?"</p><p class="calibre9">"Sanırım Gelecek Postası için!"</p><p class="calibre9">"Harika," dedi Harry donuk bir sesle. "Bir bu eksikti. Daha çok reklam."</p><p class="calibre9">Gidecekleri odaya vardıklarında, Colin, "İyi şanslar!" dedi. Harry kapıyı çalıp içeri girdi.</p><p class="calibre9">Oldukça küçük bir sınıfa gelmişti; sıraların çoğu odanın arka tarafına itilmiş, ortada geniş bir açıklık oluşturulmuşu. Sadece üç sıra, karatahtanın önünde yan yana dizilmiş ve üstlerine uzun bir kadife örtü örtülmüştü. Kadife kaplı sıraların arkasına beş sandalye yerleştirilmişti. Bunlardan birinde Ludo Bagman oturmuş, Harry'nin daha önce hiç görmediği, bordo cüppeli bir cadıyla konuşuyordu.</p><p class="calibre9">Viktor Krum her zamanki gibi düşünceli bir halde bir köşede duruyor ve kimseyle konuşmuyordu. Cedric ve Fleur sohbet ediyorlardı. Fleur, Harry'nin o zamana kadar gördüğünden çok daha mutlu görünüyordu; başını arkaya atıp duruyor, böylece uzun, gümüşi saçları ışıkta parıldıyordu. Elinde hafif hafif tüten büyük, siyah bir fotoğraf makinesi tutan şiş göbekli bir adam, gözünün ucuyla Fleur'u izliyordu.</p><p class="calibre9">Bagman birden Harry'yi fark etti ve çabucak ayağa kalkıp ona doğru ilerledi. "Hah, işte geldi! Dördüncü şampiyon! Gel bakalım, Harry, gel bakalım... Endişelenecek bir durum yok, sadece Asa Tartma töreni yapılacak. Diğer jüri üyeleri de birazdan burada olurlar -"</p><p class="calibre9">"Asa Tartma mı?" dedi Harry gergin bir halde.</p><p class="calibre9">"Asalarınızın tamamen işler durumda olup olmadığını kontrol etmemiz gerekiyor. Bir sorun falan çıkmasın diye, çünkü biliyorsun, önünüzdeki görevlerde kullanacağınız en önemli araç onlar," dedi Bagman. "Uzman şu anda yukarıda, Dumbledore'la birlikte. Sonra da küçük bir fotoğraf çekimi olacak. Bu, Rita Skeeter," diye ekledi, bordo cüppeli cadıyı işaret ederek. "Gelecek Postası için Turnuva'yla ilgili küçük bir yazı hazırlıyor..."</p><p class="calibre9">"Belki o kadar da küçük olmaz, Ludo," dedi Rita Skeeter, Harry'den gözlerini ayırmadan.</p><p class="calibre9">Saçının şatafatlı ve tuhaf bir şekilde sert bukleleri, iri çeneli yüzüyle tuhaf bir tezat oluşturuyordu. Gözündeki gözlük mücevherlerle bezeliydi. Timsah derisi el çantasını tutan kalın parmaklarının ucunda beş santimlik, kırmızıya boyanmış tırnaklar vardı.</p><p class="calibre9">"Başlamadan önce Harry'le biraz konuşabilir miyim?" chedi Bagman'a. Gözlerini ısrarla Harry'den ayırmıyordu. "Biliyorsun, o en küçük şampiyon... Biraz renk katar, ne dersin?"</p><p class="calibre9">"Elbette!" diye haykırdı Bagman. "Yani tabii eğer - Harry için bir mahzuru yoksa."</p><p class="calibre9">"Şeyy -" dedi Harry.</p><p class="calibre9">"Harika," dedi Rita Skeeter. Bir anda kırmızı tırnaklı parmakları Harry'nin kolunu şaşırtıcı bir kuvvetle kavramıştı. Onu odadan dışarı sürükledi ve yakındaki bir kapıyı açtı.</p><p class="calibre9">"O gürültünün ortasında olmayı istemeyiz herhalde," dedi. "Bakayım... evet, burası güzel, samimi bir yer."</p><p class="calibre9">Orası bir süpürge dolabıydı. Harry gözlerini ona çevirdi.</p><p class="calibre9">"Gel, canım -işte böyle- harika," dedi Rita Skeeter. Ters dönmüş bir kovanın üstüne tasasızca tünedi, Harry'yi mukavva bir kutunun üstüne oturttu ve kapıyı kapattı. İçerisi karanlığa büründü. "Şimdi, dur bakayım..."</p><p class="calibre9">Timsah derisi çantasını açtı ve içinden bir avuç dolusu mum çıkardı. Asasını şöyle bir sallayıp mumları yaktı, sonra da çevrelerini görebilsinler diye onları sihirli bir şekilde kaldırıp havada asılı durmalarını sağladı.</p><p class="calibre9">"Harry, Tez-Tekrar Tüyü kullanmama bir itirazın yoktur herhalde. Bu sayede elim boş kalır ve seninle normal bir şekilde konuşabiliriz..."</p><p class="calibre9">"Ne tüyü, ne tüyü?" dedi Harry.</p><p class="calibre9">Rita Skeeter'ın gülümsemesi bütün yüzünü kapladı. Harry üç tane altın diş saydı. Rita Skeeter elini bir kez daha çantasına sokup asit yeşili, uzun bir tüy kalem ve bir rulo parşömen çıkardı. Parşömeni Mrs. Skower'ın Her Amaca Uygun Sihirli Pislik-Gidericisi'yle dolu bir sandığın üzerine koyup açtı. Yeşil tüy kalemin ucunu ağzına sokup gözle görülür bir hazla bir süre emdikten sonra, parşömenin üzerine dimdik koydu. Tüy kalem hafifçe titreyerek ucunun üstünde dengede durdu.</p><p class="calibre9">"Deneme... benim adım Rita Skeeter, Gelecek Postası muhabiri."</p><p class="calibre9">Harry hemen tüy kaleme baktı. Rita Skeeter konuşur konuşmaz, yeşil tüy kalem parşömenin üzerinde gezinerek bir şeyler yazmaya başlamıştı.</p><p class="calibre9">Amansız tüy kalemi nice şöhret balonunu patlatan, kırk üç yaşındaki çekici sarışın Rita Skeeter -</p><p class="calibre9">Rita Skeeter yine, "Harika," dedi. Parşömenin üst kısmını yırtıp buruşturdu ve çantasına tıktı. Sonra da Harry'ye doğru eğilip, "Ee, Harry..." dedi, "Üç-Büyücü Turnuvası'na girme kararını nasıl verdin?"</p><p class="calibre9">"Şeyy -" dedi Harry yine, ama tüy kalem dikkatini dağıtıyordu. Henüz o konuşmaya başlamadığı halde, parşömenin üzerinde son sürat geziniyordu. Harry'nin gözü tüy kalemin yazmakta olduğu cümleye gitti:</p><p class="calibre8"><span class="calibre12"><span class="italic">Trajik bir geçmişin yadigârı olan çirkin bir yara izini saymazsanız, Harry Potter'ın çekici bir yüzü var, gözleriyse -</span></span></p><p class="calibre8">"Tüy kaleme aldırma, Harry," dedi Rita Skeeter sert bir sesle. Harry isteksizce başını kaldırıp gözlerini ona dikti. "Pekâlâ - niye Turnuva'ya girmeye karar verdin? Harry?"</p><p class="calibre9">"Vermedim," dedi Harry. "Nasıl oldu da adım Ateş Kadehi'ne girdi, bilmiyorum. Ben koymadım."</p><p class="calibre9">Rita Skeeter epey kalem çekilmiş olan kaşlarından birini kaldırdı. "Yapma, Harry, başını belaya girecek diye korkmana gerek yok. Turnuva'ya hiç girmemiş olman gerektiğini hepimiz biliyoruz. Ama bu konuda endişelenme. Okurlarımız asilere bayılır."</p><p class="calibre9">"Ama ben adımı koymadım," diye tekrarladı Harry. "Kim yaptı bilmi-"</p><p class="calibre9">"Seni bekleyen görevler konusunda kendini nasıl hissediyorsun?" dedi Rita Skeeter. "Heyecanlı mısın? Gergin misin?"</p><p class="calibre9">"Pek düşünmedim... Evet, gerginim sanırım," dedi Harry. Konuşurken içi rahatsız edici bir şekilde burkuluyordu.</p><p class="calibre9">"Geçmişte, ölen şampiyonlar olmuş, değil mi?" dedi Rita Skeeter canlı bir sesle. "Bu konuyu hiç düşündün mü?"</p><p class="calibre9">"Şey... bu yıl çok daha güvenli olacak diyorlar," dedi Harry.</p><p class="calibre9">Tüy kalem ikisinin arasındaki parşömenin üstünde paten yaparcasına kayıp duruyordu.</p><p class="calibre9">"Tabii ki daha önce de ölümün gözlerinin içine bakmıştın, öyle değil mi?" dedi Rita Skeeter, onu dikkatle izleyerek. "Sence bu seni nasıl etkiledi?"</p><p class="calibre9">"Şeyy," dedi Harry yine.</p><p class="calibre9">"Sence geçmişindeki bu travma sende kendini kanıtlama arzusu yaratmış olabilir mi? Şöhretine layık olma arzusu? Sence Üç-Büyücü Turnuvası'na girmek istemenin nedenlerinden biri de -"</p><p class="calibre9">"Ben kendim girmedim," dedi Harry. Sinirlenmeye başlamıştı.</p><p class="calibre9">"Annenle babanı hatırlayabiliyor musun hiç?" dedi Rita Skeeter, Harry'nin tepesinden.</p><p class="calibre9">"Hayır," dedi Harry.</p><p class="calibre9">"Sence Üç-Büyücü Turnuvası'na katıldığını bilseler ne hissederlerdi? Gurur mu? Endişe mi? Kızgınlık mı?"</p><p class="calibre9">Harry'nin şimdi iyice canı sıkılmıştı. Annesiyle babasının hayatta olsalar neler hissedeceklerini o nereden bilecekti ki? Rita Skeeter'ın onu büyük bir dikkatle izlediğini hissedebiliyordu. Kaşlarını çattı, onunla göz göze gelmekten kaçınarak bakışlarını tüy kalemin yeni yazdığı kelimelere dikti.</p><p class="calibre9">Konu çok az hatırlayabildiği annesiyle babasına geldiğinde, o müthiş yeşil gözler yaşlarla doluyor.</p><p class="calibre9">"Gözümde yaş YOK!" dedi Harry yüksek sesle.</p><p class="calibre9">Rita Skeeter bir şey diyemeden, süpürge dolabının kapısı açıldı. Parlak ışıktan kamaşan gözlerini kırpıştıran Harry çevresine baktı. Albus Dumbledore'du bu. Orada durmuş, dolabın içinde sıkış tıkış oturan Rita ile Harry'ye bakıyordu.</p><p class="calibre9">"Dumbledore!" diye haykırdı Rita Skeeter. Sesinde belirgin bir sevinç vardı, ama Harry tüy kalemle parşömenin Sihirli Pislik-Giderici sandığının üzerinden kaybolduğunu ve Rita'nın pençe gibi ellerinin timsah derisi çantasının ağzını alelacele kapattığını gördü. "Nasılsın?" dedi Rita, ayağa kalkıp Dumbledore'a iri, erkeksi elini uzatarak. "Umarım yazın Uluslararası Büyücüler Konfederasyonu Kongresi hakkındaki yazımı görmüşsündür."</p><p class="calibre9">"Enfes bir nahoşluğu vardı," dedi Dumbledore, gözleri ışıldayarak. "Özellikle beni antika bir kenar süsü olarak betimlemene bayıldım."</p><p class="calibre9">Rita Skeeter'ın yüzünde en ufak bir mahcubiyet belirtisi yoktu. "Sadece bazı fikirlerinin biraz eski moda olduğunu vurgulamak istemiştim, Dumbledore, sokaktaki büyücü -"</p><p class="calibre9">"Kabalığın arkasındaki mantığı duymak çok hoşuma gider, Rita," dedi Dumbledore. Nezaketle eğilip selam verdi ve gülümsedi. "Ama korkarım ki bu meseleyi daha sonraya bırakmamız gerekecek. Asa Tartma töreni başlamak üzere ve şampiyonlarımızdan biri bir süpürge dolabındayken başlaması imkânsız."</p><p class="calibre9">Rita Skeeter'dan uzaklaşmaktan çok memnun olan Harry çabucak odaya döndü. Diğer şampiyonlar kapının yakınındaki sandalyelere oturmuşlardı. O da hemen Cedric'in yanına oturdu ve gözlerini kadife kaplı masaya çevirdi. Beş jüri üyesinin dördü masadaydı şimdi - Profesör Karkaroff, Madam Maxime, Mr. Crouch ve Ludo Bagman. Rita Skeeter gelip köşede bir yere oturdu; Harry onun parşömeni yeniden çantasından çıkarıp dizine yaydığını, Tez-Tekrar Tüyü'nün ucunu emdiğini ve onu bir kez daha parşömenin üzerine yerleştirdiğini gördü.</p><p class="calibre9">Dumbledore jüri masasındaki yerini alarak, şampiyonlara dönüp, "Size Mr. Ollivander'ı takdim edeyim," dedi. "Asalarınızı kontrol edip Turnuva'dan önce iyi durumda olduklarından emin olmamızı sağlayacak."</p><p class="calibre9">Harry çevresine bakındı ve pencerenin yanında sessiz sessiz duran, iri ve solgun gözlü yaşlı büyücüyü görünce bir hayli şaşırdı. Daha önce Mr. Ollivander'la karşılaşmıştı - yıllar önce Diagon Yolu'nda asasını aldığı asa yapımcısıydı.</p><p class="calibre9">"Matmazel Delacour, önce sizi alabilir miyiz lütfen?" dedi Mr. Ollivânder, odanın ortasındaki açıklığa gelerek.</p><p class="calibre9">Fleur Delacour, Mr. Ollivander'ın yanına doğru azametle yürüdü ve asasını verdi.</p><p class="calibre9">"Hmmm..." dedi Mr. Ollivânder.</p><p class="calibre9">Baston çevirirmiş gibi uzun parmaklarının arasında çevirdiği asadan birtakım pembe ve alan rengi kıvılcımlar çıktı. Sonra Mr. Ollivânder onu gözlerine yaklaştırıp dikkatle incelemeye başladı.</p><p class="calibre9">"Evet," dedi usulca, "yirmi dört santim... esnemez... gül ağacından yapılma ... ve içinde de... vay vay..."</p><p class="calibre9">"Veela kafasından alınmış bi' saç teliy," dedi Fleur. "Büyükanemin saçından."</p><p class="calibre9">Demek Fleur'da gerçekten de biraz veela'lık var, diye düşündü Harry, bunu Ron'a söylemek için aklının bir köşesine yazarak... Sonra Ron'un ona küs olduğunu hatırladı.</p><p class="calibre9">"Evet," dedi Mr. Ollivânder, "evet, tabii ki ben kendim hiç veela saçı kullanmadım. Kanımca asaların hayli asabi olmasına yol açıyorlar... Yine de, herkesin tercihi kendine... madem size uyuyor..."</p><p class="calibre9">Mr. Ollivânder parmaklarını asanın üzerinde gezdirdi, belli ki çizik ya da çıkıntı var mı diye bakıyordu. Sonra, "Orchideous!" diye mırıldandı ve asanın ucundan bir demet çiçek fışkırdı.</p><p class="calibre9">"Güzel, güzel, iyi durumda," dedi Mr. Ollivânder, çiçekleri toplayıp asayla birlikte Fleur'e vererek. "Mr. Diggory, sıra sizde."</p><p class="calibre9">Fleur süzülürcesine gidip yerine otururken, yanından geçen Cedric'e gülümsedi.</p><p class="calibre9">Cedric asasını uzatırken, "Ah, işte bu benimkilerden biri, öyle değil mi?" dedi Mr. Ollivander, Fleur'un asasına gösterdiğinden çok daha büyük bir şevkle. "Evet, çok iyi hatırlıyorum. Üstünde tek boynuzlu bir erkek atın kuyruğundan alınmış tek bir kıl var... Çok güzel bir yaratıkta... En az 1.70 yükseklikte olmalı; kuyruğundan kılı çektikten sonra neredeyse boynuzuyla beni deşiyordu. Otuz buçuk santim... dişbudak ağacından... hoş bir esnekliğe sahip. İyi durumda... ona düzenli bakım yapıyor musun?"</p><p class="calibre9">"Dün gece cilaladım," dedi Cedric sırıtarak.</p><p class="calibre9">Harry kendi asasına baktı. Her tarafında parmak izleri görebiliyordu. Cüppesini diz hizasından çekiştirip asasını çaktırmadan silmeye çalıştı. Ucundan altın renginde kıvılcımlar püskürdü. Fleur Delacour dönüp ona hor gören bir bakış atınca, Harry vazgeçti.</p><p class="calibre9">Mr. Ollivander, Cedric'in asasının ucundan bir dizi gümüşi duman halkası çıkarıp odanın öbür ucuna yolladı, tatmin olduğunu söyledi ve, "Mr. Krum, buyrun lütfen," dedi.</p><p class="calibre9">Viktor Krum kalkıp düşük omuzlar ve paytak adımlarla Mr. Ollivander'a doğru ilerledi. Asasını uzattı ve elleri cüppesinin ceplerinde, somurtarak bekledi.</p><p class="calibre9">"Hmm..." dedi Mr. Ollivander, "yanılmıyorsam bu bir Gregoroviç eseri, öyle değil mi? İyi bir asa yapımcısı, her ne kadar üslubu benim hiç... ancak..."</p><p class="calibre9">Asayı kaldırdı ve gözlerinin önünde defalarca çevirerek, büyük bir dikkatle inceledi.</p><p class="calibre9">"Evet... gürgen ve ejderha yürek lifi, değil mi?" dedi Krum'a bakarak, Krum da başıyla onayladı. "Genellikle gördüklerimizden oldukça kalın... epey katı... yirmi beş buçuk santim... Avis!"</p><p class="calibre9">Gürgen asadan tabanca sesi gibi bir patlama duyuldu. Ucundan bir dizi küçük, cik cik öten kuş çıkıp açık pencereden dışarı, puslu gün ışığına uçtu.</p><p class="calibre9">"Güzel," dedi Mr. Ollivander, Krum'a asasını geri vererek. "Geriye bir kişi kaldı... Mr. Potter."</p><p class="calibre9">Harry kalktı ve Krum'un yanından geçerek Mr. Ollivander'a doğru yürüdü. Asasını verdi.</p><p class="calibre9">"Aaah, evet," dedi Mr. Ollivander. Solgun gözleri birden parıldamıştı. "Evet, evet, evet. Çok iyi hatırlıyorum."</p><p class="calibre9">Harry de hatırlıyordu. Sanki dün olmuş gibi hatırlıyordu...</p><p class="calibre9">Dört yaz önce, on birinci doğum gününde, kendine bir asa almak için Hagrid'le birlikte Mr. Ollivander'ın dükkânına girmişti. Mr. Ollivander ölçü almış ve denemesi için eline çeşitli asalar tutuşturmuştu. Harry'ye sanki dükkândaki bütün asaları tek tek alıp sallamış gibi gelmişti, ama sonunda ona uyan bir tane bulmuştu - dikenli defneden yapılma, yirmi sekiz santim uzunluğunda, üstünde bir anka kuşu teleği bulunan, işte bu asa. Mr. Ollivander, Harry'nin asasına bu kadar uyum göstermesine çok şaşırmıştı. "Enteresan," demişti, "...çok enteresan." En sonunda Harry ona neyin enteresan olduğunu sorunca, Mr. Ollivander, Harry'nin asasındaki anka kuşu teleğinin Lord Voldemort'un asasındakiyle aynı kuştan geldiğini açıklamıştı.</p><p class="calibre9">Harry bu bilgiyi kimseyle paylaşmamışh. Asasını çok seviyordu ve Lord Voldemort'la bağının asanın kabahati olmadığını düşünüyordu - nasıl ki Petunia Teyze'yle kan bağı olması Harry'nin kabahati değilse. Yine de Mr. Ollivander'ın bunu odadakilere söylemeyeceğini umuyordu. Söylerse, Rita Skeeter'ın Tez-Tekrar Tüyü'nün heyecandan patlayacağına dair bir his vardı içinde.</p><p class="calibre9">Mr. Ollivander, Harry'nin asasını diğerlerinden çok daha uzun süre inceledi. Yine de, en sonunda ucundan bir şarap pınarı fışkırttı ve onu Harry'ye geri verip, odadakilere asanın hâlâ mükemmel durumda olduğunu duyurdu.</p><p class="calibre9">"Hepinize teşekkürler," dedi Dumbledore, jüri masasında ayağa kalkarak. "Şimdi derslerinize dönebilirsiniz - ya da belki doğruca akşam yemeğine inseniz daha iyi, çünkü dersler bitmek üzere -"</p><p class="calibre9">Bugün en azından bir şeyin iyi gittiğini düşünen Harry çıkmak için ayağa kalktı, ama siyah fotoğraf makineli adam ortaya fırlayıp boğazını temizledi.</p><p class="calibre9">"Fotoğraflar, Dumbledore, fotoğraflar!" diye heyecanla bağırdı Bagman. "Jüri üyeleri ve şampiyonlar birlikte, ne dersin, Rita?"</p><p class="calibre9">"Eee - evet, önce onları çekelim," dedi Rita Skeeter. Gözleri yine Harry'nin üstündeydi. "Belki sonra da tek tek çekeriz."</p><p class="calibre9">Fotoğraf çekimi çok uzun sürdü. Madam Maxime nerede dursa yanındakilerin üstüne gölgesi düşüyordu ve fotoğrafçı onu çerçevenin içine alacak kadar geri gidemiyordu. Sonunda, çevresindeki herkes ayakta dururken Madam Maxime oturmak zorunda kaldı. Karkaroff keçi sakalını parmağıyla burup iyice kıvrıklaştırmaya çalışıyordu; Harry'nin bu tür şeylere alışık olacağını sandığı Krum ise grubun arkasında, yarı gizlenmiş halde duruyordu. Fotoğrafçı Fleur'u en öne çıkarmaya çok hevesli görünüyordu, ama Rita Skeeter ikide bir gelip Harry'yi önlere sürüklüyordu. Sonra da bütün şampiyonların ayrı ayrı fotoğraflarının çekilmesinde ısrar etti. Nihayet, iş bitti ve serbest kaldılar.</p><p class="calibre9">Harry yemeğe indi. Hermione orada değildi - Harry onun dişlerini düzelttirmek için hâlâ hastane kanadında olduğunu tahmin etti. Masanın bir ucunda tek başına yemeğini yedi, sonra da yapması gereken Çağırma Büyüsü ödevini düşünerek Gryffindor Kulesi'ne döndü. Yatakhanede Ron'la karşılaştı.</p><p class="calibre9">Harry içeri girer girmez, Ron, "Sana bir baykuş geldi," dedi ters ters. Parmağıyla Harry'nin yastığını işaret ediyordu. Okula ait hüthüt kuşu onu orada bekliyordu.</p><p class="calibre9">"Ha - tamam," dedi Harry.</p><p class="calibre9">"Bir de yarın akşam cezaya kalıyoruz, Snape'in zindanında," dedi Ron.</p><p class="calibre9">Sonra da Harry'ye bakmadan odadan çıktı gitti. Bir an için Harry onun peşinden gitmeyi düşündü -onunla konuşmayı mı, yoksa ona bir tane patlatmayı mı istediğinden pek emin değildi, iki seçenek de oldukça cazip görünüyordu- ama Sirius'un yanıtını çok merak ediyordu. Hızla hüthüt kuşunun yanına gitti, mektubu onun bacağından çıkardı ve açtı.</p><div class="mbppagebreak" id="calibre_pb_39"></div>
</body></html>
