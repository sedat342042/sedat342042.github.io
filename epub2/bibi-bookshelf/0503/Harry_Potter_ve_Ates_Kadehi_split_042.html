<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ateş Kadehi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1367411" class="calibre1"><span class="calibre2">
</span></p><p class="calibre7"><span class="calibre4"><span class="bold">OTUZ  DÖRDÜNCÜ  BÖLÜM: PRIORI  INCANTATEM</span></span></p><p class="calibre8">Kılkuyruk, ayaklarını yeniden hissetmek, ipler çözülmeden önce kendi ağırlığını taşıyabilmek için debelenen Harry'ye yaklaştı. Yeni, gümüş elini kaldırdı, Harry'nin ağzını tıkayan kumaş tıkacı aldı ve onu mezar taşına bağlayan ipleri bir vuruşta kesti.</p><p class="calibre9">Harry'nin kaçmayı düşünmüş olabileceği kısacık bir an söz konusuydu belki; ama yabani otların bürüdüğü mezarda dururken, Ölüm Yiyenler orada olmayanların boşluklarını doldurup safları sıklaştırarak onun ye Voldemort'un çevresinde daha da sıkı bir çember oluştururken, yaralı bacağı titriyordu. Kılkuyruk çemberden ayrılarak Cedric'in cesedinin olduğu yere gitti ve Harry'nin asasıyla döndü. Onun yüzüne bile bakmadan asayı hoyratça eline tutuşturdu. Sonra da, seyreden Ölüm Yiyenler çemberindeki yerini aldı.</p><p class="calibre9">Voldemort usulca, "Sana nasıl düello edileceğini öğrettiler mi, Harry Potter?" diye sordu, kırmızı gözleri karanlıkta parıldıyordu.</p><p class="calibre9">Bu sözcüklerle birlikte Harry, sanki daha önce yaşadığı bir hayata aitmiş gibi, iki yıl önce Hogwarts'ta kısa süreyle katıldığı Düello Kulübü'nü hatırladı... Orada tek öğrendiği şey, Silahsız Bırakma büyüsü "Expeliarmus"tu... Ve, eğer yapabilse bile, çevresini otuzdan fazla Ölüm Yiyen çevirmişken, Voldemort'u asasından yoksun bırakmak ne işe yarardı ki? Onu bu durum için donatacak bir şey hiç öğrenmemişti. Moody'nin her zaman uyardığı şeyle karşı karşıya olduğunu biliyordu... Önüne geçilmez Avada Kedavra laneti -ve Voldemort haklıydı- bu sefer annesi onun uğruna ölmek için orada değildi... Tamamen korunmasızdı...</p><p class="calibre9">Voldemort, "Karşılıklı eğiliyoruz, Harry," dedi, biraz eğildi, ama yılan yüzü gibi yüzünü Harry'ye dönük tuttu. "Haydi, bütün inceliklere uymalıyız... Dumbledore senin kibar davranmanı isterdi... Ölüm karşısında eğil, Harry..."</p><p class="calibre9">Ölüm Yiyenler yine gülüyorlardı. Voldemort'un dudaksız ağzı gülümsüyordu. Harry eğilmedi. Voldemort'un onu öldürmeden önce onunla oyun oynamasına izin vermeyecekti... ona bu zevki tattırmayacaktı.</p><p class="calibre9">"Eğil, dedim." Voldemort asasını kaldırdı - ve Harry sanki muazzam büyüklükte, görünmez bir el onu amansızca ileri doğru itiyormuş gibi omurgasının büküldüğünü hissetti; Ölüm Yiyenler daha da gürültülü kahkahalar attılar.</p><p class="calibre9">Voldemort usulca, "Çok iyi," dedi, o asasını kaldırırken Harry'nin üstündeki baskı da azaldı. "Ve şimdi bir erkek gibi benim karşıma çıkacaksın... sırtın dik ve gururlu, babanın öldüğü gibi...</p><p class="calibre9">"Ve şimdi de - düelloya başlıyoruz."</p><p class="calibre9">Voldemort asasını kaldırdı ve Harry daha kendini koruyacak bir şey yapamadan, hareket bile edemeden, Cruciatus laneti onu tekrar çarptı. Acı öyle yoğun, öyle yakıcıydı ki, nerede olduğunun bile farkında değildi artık... Akkor kesilmiş bıçaklar teninin her santimini deliyordu, başı kesinlikle acıdan patlayacaktı; hayatında haykırmadığı kadar yüksek sesle haykırıyordu -</p><p class="calibre9">Ve sonra durdu. Harry yana yuvarlandı ve güçlükle ayağa kalktı. Tıpkı eli kesildiği zaman Kılkuyruk'un titrediği gibi, kontrolsüzce titriyordu; sendeleyerek yan yan gidip, seyreden Ölüm Yiyenler'in oluşturduğu duvara çarptı; onlar da onu geriye, Voldemort'a doğru ittiler.</p><p class="calibre9">"Küçük bir mola," dedi Voldemort, yarıktan farksız burun delikleri heyecandan titriyordu, "küçük bir mola... Acıdı, değil mi, Harry? Sana bunu tekrar yapmamı istemezsin, değil mi?"</p><p class="calibre9">Harry cevap vermedi. Cedric gibi ölecekti, o acımasız kırmızı gözler ona öyle diyordu... ölecekti ve bu konuda yapabileceği hiçbir şey yoktu... ama onun oyununa uymayacaktı. Voldemort'a boyun eğmeyecekti... yalvarmayacaktı...</p><p class="calibre9">Voldemort usulca, "Sana bunu tekrar yapmamı ister misin diye sordum," dedi. "Bana cevap ver! Imperio!"</p><p class="calibre9">Ve Harry, hayatında üçüncü kez, aklından bütün düşüncelerin silindiği hissini duydu... Ah, ne mutluluktu düşünmemek, yüzüyor gibiydi, rüya görüyordu... bana "hayır" de yeter... "hayır" de... bana "hayır" de yeter...</p><p class="calibre9">Başının gerisindeki daha baskın bir ses, demeyeceğim, dedi, cevap vermeyeceğim...</p><p class="calibre9">"Hayır" de yeter...</p><p class="calibre9">Yapmayacağım, demeyeceğim...</p><p class="calibre9">"Hayır" de yeter...</p><p class="calibre9">"YAPMAYACAĞIM!"</p><p class="calibre9">Ve Harry'nin ağzından bu söz çıktı; mezarlıkta yankılandı. Rüya hali, sanki üstüne soğuk su dökülmüş gibi bir anda ortadan kalktı -Cruciatus lanetinin bedeninin her yanında bıraktığı acılar bir anda geri döndü- nerede olduğunu ve neyle karşı karşıya olduğunu da bir anda fark etti...</p><p class="calibre9">"Yapmayacak mısın?" dedi Voldemort yavaşça, Ölüm Yiyenler artık gülmüyorlardı. " 'Hayır demeyecek misin? Harry, itaat, sana ölmenden önce öğretmem gereken bir erdem... belki bir doz daha acı gerek, ha?"</p><p class="calibre9">Voldemort asasını kaldırdı, ama bu sefer Harry hazırdı; Quidditch eğitiminden gelen reflekslerle kendini yanlamasına yere attı; Voldemort'un babasının mermer mezar taşının arkasına yuvarlandı ve lanet kendisini es geçerken, taşın çatladığını duydu.</p><p class="calibre9">Ölüm Yiyenler gülerken, Voldemort'un gittikçe yaklaşan yumuşak, soğuk sesi, "Saklambaç oynamıyoruz, Harry," dedi. "Benden saklanamazsın. Yoksa bu, düellomuzdan bezdiğin anlamına mı geliyor? Benim artık işi bitirmemi tercih ettiğin anlamına mı geliyor? Çık ordan, Harry... çık ordan da oyna, öyleyse... çabuk olacak... hatta acısız bile olabilir... ben bilemem... ben hiç ölmedim..."</p><p class="calibre9">Harry mezar taşının arkasına çömeldi, sonunun geldiğini anladı. Hiç umut yoktu... hiç yardım da yoktu. Voldemort'un daha da yakına geldiğini duyarken, sadece bir tek şey biliyordu, korku ya da mantığın ötesinde olan bir şey: Burada, saklambaç oynayan bir çocuk gibi çömelmiş halde ölmeyecekti; Voldemort'un ayakları dibine diz çökmüş halde ölmeyecekti... babası gibi dimdik ölecekti ve kendini savunmaya çalışarak ölecekti, savunmak mümkün olmasa bile...</p><p class="calibre9">Voldemort yılan yüzü gibi yüzünü mezar taşının yanından uzatamadan, Harry ayağa kalktı... asasını elinde sımsıkı kavradı, önünde tuttu ve kendini mezar taşının yanından öne doğru atıp Voldemort'la yüz yüze geldi.</p><p class="calibre9">Voldemort hazırdı. Harry, "Expelliarmus!" diye bağırırken, Voldemort da, "Avada Kedavra!" diye feryat etti.</p><p class="calibre9">Tam Harry'nin asasından kırmızı bir ışık seli fırlarken, Voldemort'un asasından da yeşil bir ışık seli fışkırdı -havada buluştular- ve birden Harry'nin asası, sanki içinden bir elektrik akımı geçiyormuşçasına titreşmeye koyuldu; eli onu sıkı sıkı sarmıştı; istese de bırakamazdı zaten - ve dar bir ışık huzmesi iki asayı birbirine bağladı; bu ışın kırmızı da, yeşil de değildi, parlak ve koyu bir altın sarısıydı - şaşkın bakışlarla ışını izleyen Harry, Voldemort'un uzun, beyaz parmaklarıyla kavradığı asanın da sallanıp titreştiğini gördü.</p><p class="calibre9">Ve sonra -hiçbir şey Harry'yi buna hazırlayamazdı- ayaklarının yerden kesildiğini hissetti. O da, Voldemort da havaya yükselmişlerdi, asaları hâlâ o parlak altın sarısı ışık ipliğiyle birbirine bağlıydı. Voldemort'un babasının mezar taşından kayarak uzaklaştılar ve açık, mezarların olmadığı bir toprak parçasında durdular... Ölüm Yiyenler haykırıyordu; Voldemort'dan talimat istiyorlardı; yaklaşıyorlar, Harry ile Voldemort'un çevresindeki çemberi yeniden oluşturuyorlardı, yılan kıvrıla kıvrıla hemen arkalarından geliyordu, bazı Ölüm Yiyenler asalarını çekmişlerdi -</p><p class="calibre9">Harry ile Voldemort'u birbirine bağlayan altın ışık ipliği küçük parçalara ayrıldı; ama asalar birbirlerine bağlı kaldılar, Harry ile Voldemort'un tepesinde, çevrelerinde birbirlerini çaprazlamasına kesen bir ışın daha kavisler çizdi; ta ki, ikisi altın rengi, kubbe biçimi bir ağ ile sarılana kadar. Işıktan kafesin ötesinde Ölüm Yiyenler çakal gibi dolaşıp daireler çiziyorlardı, çığlıkları şimdi tuhaf bir şekilde bastırılmıştı...</p><p class="calibre9">Voldemort, "Hiçbir şey yapmayın!" diye haykırdı Ölüm Yiyenler'e. Harry onun kırmızı gözlerinin olup bitenler karşısında hayretle açılmış olduğunu gördü, asasını hâlâ Harry'ninkine bağlı tutan ışık ipliğini koparmak için mücadele ettiğini gördü. Harry kendi asasına iki eliyle daha da sıkı sarıldı ve altın iplik kopmadı. Voldemort, Ölüm Yiyenler'e, "Ben size emir vermeden hiçbir şey yapmayın!" diye bağırdı.</p><p class="calibre9">Ve sonra, bu dünyaya ait olmayan güzel bir ses havayı doldurdu... Bu ses Harry ile Voldemort'un çevresinde titreşen ışıkla örülmüş ağın her ipliğinden yükseliyordu. Daha önce hayatında bir tek kez duyduğu halde Harry'nin tanıdığı bir sesti bu: Anka kuşunun şarkısı...</p><p class="calibre9">Bu, Harry için umudun sesiydi... hayatında duyduğu en güzel, en rahatlatıcı şeydi... Şarkı sanki sadece çevresinde değil de, içindeymiş hissine kapılmıştı... Bu, Dumbledore'la özdeşleştirdiği bir şarkıydı ve sanki kulağına bir dost konuşuyor gibiydi...</p><p class="calibre9">Bağlantıyı koparma.</p><p class="calibre9">Biliyorum, dedi Harry müziğe. Koparmamam gerektiğini biliyorum... Ne var ki, daha bunu düşündüğü anda, yapması daha da zor bir hal aldı. Asası çok daha kuvvetle titreşmeye başladı... Şimdi onunla Voldemort arasındaki ışının biçimi de değişmişti... Sanki büyük ışık küreleri, asaları bağlayan ışık ipliğinde yukarı aşağı kayıyordu - Harry, ışık küreleri yavaşça ve düzenli olarak onun tarafına doğru kaymaya başlarken, asasının elinde titrediğini hissetti... Şimdi ışının hareket yönü Voldemort'dan kendisine doğruydu, asası öfkeyle titredi...</p><p class="calibre9">En yakındaki ışık küresi Harry'nin asasının ucuna doğru yaklaşırken, ellerinin altındaki tahta öyle ısındı ki, alev alacak diye korktu. O küre ne kadar yaklaşırsa, Harry'nin asası da o kadar titriyordu; asasının o kürenin temasına dayanamayacağından emindi; sanki parmaklarının arasında tuzla buz olacak gibiydi -</p><p class="calibre9">Zihninin her zerresini, küreyi geriye, Voldemort'a doğru gitmeye zorlamak üzerinde yoğunlaştırdı; kulakları anka kuşunun şarkısıyla doluydu, gözleri öfkeli, bakışları sabitti... ve yavaşça, çok yavaşça, küreler titreyerek durdular ve aynı yavaşlıkla diğer yönde gitmeye başladılar... Şimdi fena halde titreşen, Voldemort'un asasıydı... şaşkın ve neredeyse korkmuş görünen Voldemort'un...</p><p class="calibre9">Işık kürelerinden biri Voldemort'un asasının ucundan birkaç santim ötede titriyordu. Harry bunu niye yaptığını anlamıyordu, eline ne geçeceğini bilmiyordu... ama şimdi o ışık küresini Voldemort'un asasının içine zorla sokabilmek için, hayatında olmadığı kadar konsantre oldu... ve yavaşça... çok yavaşça... küre altın iplik boyunca ilerledi... bir an titredi... ve sonra da temas etti...</p><p class="calibre9">Birden, Voldemort'un asasından, yankılanan ıstırap çığlıkları yükselmeye başladı... sonra -Voldemort'un kırmızı gözleri şokla açılırken- yoğun, dumansı bir el onun asasının ucundan dışarı uçup kayboldu... Kılkuyruk'a yaptığı elin hayaleti... yine ıstırap çığlıkları... ve sonra çok daha büyük bir şey Voldemort'un asasının ucundan çıkmaya koyuldu; büyük, grimsi bir şey, en katı, en yoğun dumandan yapılmışa benzeyen bir şey... bir baştı bu... şimdi bir göğüs ve kollar... Cedric Diggory'nin gövdesi.</p><p class="calibre9">Harry asasını elinden korkuyla düşürecek olsa, bu noktada yapardı bunu, ama içgüdüsel biçimde ona sıkı sıkı sarıldı ki, altın iplik kopmadan kalsın. Cedric Diggory'nin gri hayaleti (gerçekten hayalet miydi? Öyle somut görünüyordu ki) çok dar bir tünele sıkışmış gibi Voldemort'un asasından bütünüyle çıktığında bile, Harry asasını bırakmadı... Gölge Cedric ayağa kalktı, altın rengi ışık ipliğinin iki tarafına bakıp konuştu.</p><p class="calibre9">"Sıkı tut, Harry."</p><p class="calibre9">Ses uzaktan geliyor, yankılanıyordu. Harry, Voldemort'a baktı... kocaman açılmış kırmızı gözlerinde hâlâ bir şok ifadesi vardı... Harry gibi o da bunu beklemiyordu... ve Harry, hafiften hafife, altın kubbenin kıyısında sinsi sinsi dolaşan Ölüm Yiyenler'in korkmuş feryatlarını duyuyordu.</p><p class="calibre9">Asadan başka ıstırap çığlıkları da geldi... ve sonra ucundan bir şey çıktı... ikinci bir başın, hemen ardından da onu izleyen kollarla gövdenin yoğun gölgesi... Harry'nin bir kere rüyasında gördüğü yaşlı bir adam, tıpkı Cedric gibi kendini asanın ucundan dışarı itiyordu şimdi... hayaleti, ya da gölgesi, ya da her neyse, Cedric'inkinin yanına düştü. Bastonuna dayanarak, Harry ve Voldemort'u, altın kubbeyi, birbirine bağlanmış asaları hafif bir hayretle gözden geçirdi...</p><p class="calibre9">Yaşlı adam, gözleri Voldemort'un üstünde, "Gerçekten büyücüymüş demek," dedi. "Öldürdü beni, şurdaki... Onunla boğuş, evlat..."</p><p class="calibre9">Ama asadan yeni bir baş çıkmaya başlamıştı bile... ve dumanlı bir heykel gibi gri olan bu baş bir kadına aitti... Harry, asasını durdurmaya çalışırken her iki kolu da sarsılarak, onun yere atladığını ve diğerleri gibi doğrulup baktığını gördü...</p><p class="calibre9">Bertha Jorkins'in gölgesi, önündeki savaşı iri iri açılmış gözlerle izledi.</p><p class="calibre9">"Bırakma sakın!" diye bağırdı, onun sesi de Cedric'inki gibi çok uzaklardan geliyordu sanki. "Seni haklamasına izin verme, Harry - sakın bırakma!"</p><p class="calibre9">O ve diğer iki gölge, altın ağın iç duvarları çevresinde volta atmaya koyuldular, Ölüm Yiyenler ise kubbenin dışında hızlı hızlı dolanıyorlardı... Voldemort'un ölü kurbanları düellocuların çevresinde daireler çizerken fısıldıyor, Harry'ye fısıltılarıyla cesaret veriyor, Voldemort'a ise tıslayarak Harry'nin duymadığı şeyler söylüyorlardı.</p><p class="calibre9">Ve şimdi de Voldemort'un asasının ucundan bir baş daha çıkıyordu... Harry onu görür görmez kim olacağını anladı... sanki Cedric asanın ucunda belirdiği andan itibaren bunu beklermiş gibi, biliyordu... biliyordu, çünkü şimdi belirmekte olan kadın bu akşam herkesten fazla düşündüğü kişiydi...</p><p class="calibre9">Uzun saçlı, genç bir kadının dumanlı gölgesi Bertha gibi yere düştü, doğruldu ve ona baktı... ve kolları şimdi çılgınca sarsılan Harry de annesinin hayalet yüzüne baktı.</p><p class="calibre9">"Baban geliyor," dedi annesi usulca. "Seni görmek istiyor... her şey yoluna girecek... sıkı tut..."</p><p class="calibre9">Geldi de... önce başı, sonra bedeni... uzun boylu ve Harry gibi dağınık saçlı bir adamın, James Potter'ın dumanlı, gölgeli bedeni Voldemort'un asasının ucundan tomurcuklandı, yere düştü ve karısı gibi doğruldu. Harry'ye yaklaştı, eğilip ona baktı, diğerlerininki gibi uzaktan gelen, yankılanan bir sesle konuştu. Ama usulca konuştu ki, kurbanları çevresinde dolanırken yüzü korkudan moraran Voldemort duymasın...</p><p class="calibre9">"Bağlantı kopunca sadece birkaç saniye daha kalacağız... ama sana zaman sağlayacağız... Anahtara gitmelisin, seni Hogwarts'a götürür... anlıyor musun, Harry?"</p><p class="calibre9">"Evet," diye soludu Harry, parmaklarından kayıp gitmekte olan asasını tutmak için var gücüyle mücadele ediyordu.</p><p class="calibre9">"Harry..." diye fısıldadı Cedric'in hayali, "bedenimi de geri götür, olur mu? Bedenimi annemle babama geri götür..."</p><p class="calibre9">"Götürürüm," dedi Harry, yüzü asayı tutmanın çabasıyla kasıldı.</p><p class="calibre9">Babasının sesi, "Haydi şimdi," diye fısıldadı, "koşmaya hazır ol... haydi şimdi..."</p><p class="calibre9">"ŞİMDİ!" diye haykırdı Harry; zaten asasını bir saniye daha tutabileceğini sanmıyordu - asasını büyük bir şiddetle yukarı çekti ve altın iplik koptu; ışık kafesi yok oldu, anka kuşunun şarkısı sustu - ama Voldemort'un kurbanlarının gölgeleri yok olmadı - Voldemort'un çevresini sarmış, Harry'yi onun bakışından koruyorlardı.</p><p class="calibre9">Ve Harry hayatında koşmadığı hızla koştu, sersemlemiş iki Ölüm Yiyen'i yanlarından geçerken savurdu; mezar taşlarının ardında zikzaklar çizdi, onların lanetlerinin kendisini izlediğini hissetti, lanetlerin mezar taşlarına çarpışını duydu - lanetlerden kaçmaya, mezarlara çarpmamaya çalışıyordu, Cedric'in bedenine doğru koşuyordu, artık bacağındaki acının farkında değildi, yapması gereken şey üzerinde bütün benliğiyle yoğunlaşmıştı -</p><p class="calibre9">Voldemort'un, "<span class="italic">Sersemletin onul</span>" diye haykırdığını duydu.</p><p class="calibre9">Cedric'in üç metre kadar uzağında, Harry kırmızı ışık selinden kaçınmak için mermerden bir meleğin arkasına daldı ve büyüler çarpınca meleğin kanadının ucunun parçalandığını gördü. Asasına daha da sıkı sarılarak meleğin arkasından fırladı -</p><p class="calibre9">"Impedimenta!" diye böğürdü, omzunun üstünden asasını ona doğru gelmekte olan Ölüm Yiyenler'e doğrultarak.</p><p class="calibre9">Boğuk bir çığlık hiç değilse birini durdurduğunu düşünmesine yol açtı ama, durup bakacak vakit yoktu; Kupa'nın üstünden atladı ve arkasında başka asa patlamaları duyunca ileriye doğru daldı; o düşerken ışık seli başının üstünden uçtu. Harry, Cedric'in kolunu yakalamak için elini uzattı -</p><p class="calibre9">"Yana çekilin! Onu ben öldüreceğim! O benim!" diye haykırdı Voldemort.</p><p class="calibre9">Harry'nin eli Cedric'in bileğini kavramıştı; Voldemort'la arasında bir mezar taşı vardı, ama Cedric taşıyamayacağı kadar ağır, Kupa da uzanamayacağı kadar uzaktı -</p><p class="calibre9">Voldemort'un kırmızı gözleri karanlıkta alev gibi parladı. Harry onun ağzının bir gülümsemeyle büküldüğünü gördü, asasını kaldırdığını gördü.</p><p class="calibre9">"Acciol" diye bağırdı Harry, asasını Üçbüyücü Kupası'na doğrultarak.</p><p class="calibre9">Kupa havalanıp ona doğru süzüldü - Harry onu sapından yakaladı -</p><p class="calibre9">Voldemort'un öfke çığlığını duyduğu anda, göbeğinin gerisindeki, Anahtar'ın çalıştığını gösteren sarsılmayı da hissetmişti - Anahtar onu bir rüzgâr ve renk anaforu içinde hızla götürüyordu, Cedric de yanındaydı... geri dönüyorlardı...</p><div class="mbppagebreak" id="calibre_pb_75"></div>
</body></html>
