<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Ümit Çiçeği</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_2"><a id="bookmark2"></a>6</h1>

  <p>Kâğıdı bir zarfa koydu, üzerine adresi yazdı ve ; sonra hemen sokağa çıkıp postaladı onu. Yarın sabaha duyguları değişebilirdi; iyisi mi şimdi... Böylece, ..bir arkadaş daha kaybetmiş oluyordu.</p>

  <p>Ah şu kadınsızlık yok mu! Ne büyük bir derttir! Hiç değilse diğer yaratıklar gibi olabilseydik: birkaç dakikalık aşk, sonra mevsimler boyu tek başına yaşayabilmek.. Sözgelişi, bir horozu ele alalım: Daha siz gözünüzü açıp kapamadan tavukların sırtına biniverir. Sonra da, daha işi biter bitmez, bu mesele onun için tamamen kapanmış, unutulmuştur artık. Tavuklarına dönüp bakmaz bile. Ayrıca, yavrularının geçim derdini düşünmek diye bir mesele de sözkonusu değildir onun için. Ahh şanslı horoz!</p>

  <p>O gece Gordon’un hiç çalışmaya niyeti yoktu; yemek yer yemez tekrar sokağa fırlamıştı. Kadınları düşünerek şehrin güney kesimine doğru ağır ağır yürümekteydi. Ilık, puslu bir geceydi; kıştan ziyade sonbaharı andırıyordu. Günlerden Salıydı ve bu yüzden cebinde biraz para vardı; istese Crichton barına gidebilirdi. Hiç şüphesiz Flaxman de oradaydı, arkadaşlarıyle kafayı çekmeye başlamıştı bile. Ancak, beş-parasız olduğu günlerde kendisini pek cezbeden, gözüne bir cennet gibi görünen Crichton; şimdi, oraya gitmeye gücü yettiği halde, hiç de çekici gelmiyordu. Kadınların olmadığı bir yerdi; sadece kıkırdayıp duran bir garson kız...</p>

  <p>Kadınlar, kadınlar! Her elektrik direğinin dibinde bir kız görür gibi oluyordu. Rosemary’yi düşündü birden. Bugün bütün öğleden sonra onu düşünmüştü zaten Şimdiye kadar hiç çıplak göremediği, o sağlıklı vücudunu... Karanlık cadde boyunca yürürken, garip fakat umut dolu bir duygu gelişiyordu içinde: karanlıkların ötesinde onu bekleyen bir kadın vücudu vardı sanki.. Ahh Rosemary, ahh! Tam sekiz gün olmuştu ondan mektup almayalı. Ahh küçük canavar! Sekiz gündür bir tek satır dahi yok! Mektuplarının ne çok şey ifade ettiğini, ne zaman öğrenecek?! Belki de., belki de bir daha hiç yazmaz artık. Ondan bıkmış, onu unutmuştur. Beş-parasızın biri nasıl sevilir ki zaten!</p>

  <p>ileriden tek başına bir kız geliyordu. Elektrik direğinin altında karşılaştılar, işçi sınıfına mensup bir kız, onsekiz yaşlarında, yaban gülü gibi bir şey.. Gordon’un kendisine baktığını hisseder etmez başını çevirdi. ince, dar bir yağmurluğun altında vücudunun bütün hatları belli oluyordu. Dönüp, peşine düşebilirdi onun. Ama ne yararı var ki? Bir şey elde, edebileceğini hiç sanmıyordu. Ya kaçıp giderdi, ya da polis çağırırdı kız.</p>

  <p>Ahh bu kadınsızlık! Belki insan evli olsa daha başka türlü düşünebilirdi. Ama evlenmemeye yemin etmişti o. Evlilik, para tanrısının bir tuzağından ibaretti. Bebek arabası sürmek ve arada sırada biraz kaçamak.. Ve eğer bir de hanım bu kaçamakların farkına varırsa!..</p>

  <p>Ama yine de, evlenmenin bir bakıma gerekli olduğunu kavrayabiliyordu: Eğer evlilik kötüyse, onun alternatifi daha da kötüydü. Bir an için; keşke evli olsaydım şimdi, diye düşündü. Kadın dırıltısı, kavgalar, yanık yemekler, çocuk ağlamaları, kaynana... Bu başıboş, korkunç hürriyetten belki çok daha iyiydi bütün bunlar. Hiç değilse, yaşadığın şeyin gerçek bir hayat olduğuna emin olabilirdin o zaman.</p>

  <p>Ama haftada iki sterlinle evlenilebilir mi hiç? Para, para, her zaman para! işin en kötü tarafı; evlilik dışında hiçbir kadınla doğru dürüst bir ilişki kurabilme imkânı yoktu. Geçmişi düşündü, son on senelik hayatını... Birkaç kadın yüzü geldi aklına. Şimdiye kadar on on iki kadın tanımıştı. Ayrıca, birkaç da sokak kadını.. Comme au long d’un cadavre un cadavre étendu (Bir cesedin yanına uzanmış başka bir ceset gibi.). Hiç de sağlıklı ilişkiler değildi bunlar; sokak kadınlarıyle olmasa bile.. Çünkü burada da paranın rolü vardı. O olmadıkça, kadınlarla dolaysız, dürüst ilişkiler kurmak mümkün değildi. Seçme şansına sahip olamazdınız; sadece elinizdekiyle yetinmek zorundaydınız. Sonra da, ergeç elinizdekini de terketmek.. Bütün diğer kalıcı değerler gibi, süreklilik de, karşılığında para ödenmesi gereken bir şeydi. Ve paradan vazgeçmekle, kadınlardan da vazgeçmiş oluyordunuz. Ya para tanrısına hizmet edecektin, yada kadınsız yaşayacaktın., sadece iki alternatif vardı. Fakat bu ikisine de tahammül etmek çok güçtü.</p>

  <p>Tam o sırada kendisini büyük şaşkınlığa düşüren bir şey oldu: Bir an için hayâl gördüğünü sandı. Fakat hayır! Gerçekten de Rosemary’ydi bu!</p>

  <p>Yirmi otuz metre kadar ötede yürümekteydi. Gordon’u görmemişti henüz. Ufak tefek, zarif bir kız.. Ona doğru hızla yürümeye başladı Gordon; bir taraftan da sesleniyordu:</p>

  <p>«Rosemary! Hey, Rosemary!»</p>

  <p>Duymamıştı. Tekrar bağırdı:</p>

  <p>«Rosemary! Rosemary!»</p>

  <p>«Gordon! Ne arıyorsun sen burada?»</p>

  <p>«Asıl seni sormalı.»</p>

  <p>«Seni ziyarete geliyordum.»</p>

  <p>Ara sıra Willowbed Yolundaki evde Gordon’u görmeye gelirdi Rosemary. Bayan Wisbeach, ona, «genç bir hanımın kendisini görmek istediğini» bildirir; bunun üzerine aşağı inen Gordon, Rosemary’yi alıp sokak sokak gezmeye başlardı. Hiçbir zaman içeri bırakılmazdı kız; hattâ antreye bile sokulmazdı. Buydu pansiyonun kuralı. «Genç hanımlar», sanki veba mikrobu taşıyan birer fareydi Bayan Wisbeach’in gözünde.</p>

  <p>Gordon, Rosemary’nin koluna yapışıp, onu kendine çekti.</p>

  <p>«Rosemary! Ne güzel seni tekrar görebilmek! öylesine yalnızdım ki.. Niçin daha önce gelmedin?»</p>

  <p>Kız, kolunu itti onun. Kızgın görünmeye çalışıyordu.</p>

  <p>«Bırak, bırak beni! Çok kızdım sana. O gönderdiğin mektuptan sonra az daha hiç gelmeyecektim.»</p>

  <p>«Hangi mektup?»</p>

  <p>«Bilmiyormuş gibi davranma şimdi.»</p>

  <p>«Hadi gel gidelim buradan. Başbaşa konuşabileceğimiz bir yere gidelim.»</p>

  <p>Gordon tekrar kolunu tutmak istedi onun; ama kız buna izin vermedi. Yan yana yürümeye başladılar. Boyu, Gordon’dan pek az kısaydı. Yaşça da farklı sayılmazlardı. Fakat şimdiye kadar hiç kimse; otuza yakın, evde kalmış bir kız olarak nitelendirmemişti Rosemary’yi. Kuvvetli, çevik bir vücuda sahipti. Gür, siyah saçları, üç köşeli bir yüzü vardı. Onaltıncı yüzyıl portrelerinde rastlanan o küçük, sivri, dürüst bir ifadeyle dolu yüzlerden.. Şakaklarında, siyah saçlarının arasında gümüş gibi parlayan üç beyaz tel görülüyordu. Diğer kızlar gibi, başındaki beyaz telleri çekip koparmazdı Rosemary. Ama yine de, çok genç bir kızmış gibi görürdü kendisini; üstelik onu bütün tanıyanlar da aynı fikirdeydiler. Ancak yüzüne dikkatle bakıldığında, yılların bıraktığı izleri görebilmek mümkündü.</p>

  <p>Rosemary yanındayken daha bir güvenle yürümekteydi Gordon. Onunla iftihar ediyordu. Herkes yanındaki kıza bakmaktaydı; dolayısıyle kendisine de.. Her zamanki gibi tertemiz giyinmişti Rosemary. Haftada dört sterlinle bunu nasıl başarabildiği bir muammaydı.</p>

  <p>Hâlâ ona kırgınmış gibi davranmakta devam ediyordu kız. Yürürken, özellikle omuzlarının birbirine değmemesine dikkat ediyordu. Ana caddeye varır -varmaz durdu; gözlerini Gordon’a dikti.</p>

  <p>«Bana ne demeye öyle mektuplar gönderiyorsun?» diye sordu.</p>

  <p>«Nasıl mektuplar?»</p>

  <p>«Kalbini kırdığımı söyleyen mektuplar..»</p>

  <p>«Yalan mı? Kırmadın mı kalbimi?.»</p>

  <p>«Demek öyle düşünüyorsun?!»</p>

  <p>«Bilmem. Bana öyle geliyor.»</p>

  <p>Bütün bu sözler yarı şaka, yarı ciddi bir şekilde söylenmişti. Fakat yine de, Gordon’un görünüşü, Rosemary’nin dikkatini çekmişti birden: Solgun bir yüz, uzamış saçları; bir kendini bırakmışlık, çöküntü belittiler!.. Niçin hiç kendisine bakmazdı acaba? Gordon onu omuzlarından tuttu, kendisine yaklaştırdı. Kollarının arasına alıp sıktı. Bu sefer hiç karşı koymamıştı Rosemary.</p>

  <p>«Sefil bir yaratıksın sen Gordon!» diye acıyla inledi.</p>

  <p>«Niçin, niçin sevgilim?»</p>

  <p>«Neden hiç bakmazsın kendine? Tam bir dilenci gibisin. Şu giydiğin eski püskü elbiselere bak!»</p>

  <p>«Durumum bunu gerektiriyor, insan, haftada iki sterlinle daha iyi giyinemez ki.»</p>

  <p>«Fakat., fakat şu ceketinin düğmesi., kırılmış! Herhalde yeni bir düğme alamayacak kadar berbat değil durumun!?»</p>

  <p>Eliyle kırık düğmeye dokundu Rosemary. Sonra birden Gordon’un rengi solmuş kravatını yukarı kaldırdı. Kadınca bir önseziyle, gömlek düğmelerinin de kopuk olduğunu düşünmüştü.</p>

  <p>«Bir tek düğme bile yok gömleğinde! Korkunçsun, tek kelimeyle korkunçsun sen Gordon!»</p>

  <p>«Böyle şeylerle uğracaşak vaktim yok benim.»</p>

  <p>«Peki, bana versen de ben diksem olmaz mıydı sanki? Ahh Gordon! üstelik bugün tıraş bile olmamışsın. Hiç değilse, her sabah tıraş olmayı öğrenmelisin artık.»</p>

  <p>«Buna gücüm yetmez.»</p>

  <p>«Ne demek istiyorsun? Sakal tıraşı olmak da parayla değil ya?!»</p>

  <p>«Parayla.. Her şey parayla.. Temizlik, iyi giyinmek, kuvvetli olmak, kendine güven duygusu., hepsi parayla bunların.»</p>

  <p>«Ahh ne budalaymışım ben!»</p>

  <p>«Niye budala olacakmışsın?»</p>

  <p>«Senin gibi birisini sevdiğim için..»</p>

  <p>«Gerçekten seviyor musun beni?»</p>

  <p>«Tabii seviyorum ve sen de biliyorsun bunu. Çok aptalca bir şey ama; tapıyorum sana.»</p>

  <p>«Gel öyleyse, karanlık bir yere gidelim. Seni öpmek istiyorum.»</p>

  <p>«Hah! Tıraş bile olmamış bir adam tarafından öpülmek..»</p>

  <p>«Fena mı? böylesini de denemiş olursun.»</p>

  <p>Karanlık bir arka sokak buldular. Şimdiye kadar bütün aşk hayatları böyle yerlerde gerçekleşebilmişti zaten. Yalnız kalabildikleri tek yer, sokaklardı. Kızın sırtını bir duvara dayadı Gordon, ve sonra hemen öptü onu. Vücutları birbirine yapışmış olduğu halde, yine de aralarında bir zırh vardı sanki. Hep böyle olurdu zaten. Rosemary’yi tahrik etmek pek kolay değildi, o küçük, biçimli vücudunda daima direnen, sakınan bir şey vardı. Bedeni aşkı öğrenmek için yanıp tutuşuyor, ama yine de korkuyordu. O genç, çocuksu dünyasının yıkılmasından...</p>

  <p>«Beni seviyor musun sahiden?» diye sordu Gordon.</p>

  <p>«Tabii.. Neden hep soruyorsun bunu?»</p>

  <p>«Birtürlü emin olamıyorum da ondan.»</p>

  <p>«Sebep?»</p>

  <p>«Bu konuda fikrini değiştirmiş olabilirsin. Sonra ben, genç kızların pek beğeneceği bir tip de sayılmam. Otuz yaşında, yıpranmış bir adamım.»</p>

  <p>«Saçmalama! Söylediklerini duyan da seni yüz yaşında sanacak.. Oysa ben de aynı yaşta sayılırım seninle.»</p>

  <p>«Ama sen benim gibi yıpranmış, içi geçmiş değilsin ki.»</p>

  <p>Hâlâ vücutları birbirine yapışık durumdaydı. Gordon, iki yıldır, onu arzu ettiği halde, bir türlü sahip olamayışını düşündü. Dudaklarını kızın kulağına değdirerek mırıldandı :</p>

  <p>«Benimle hiçbir zaman yatmayacak mısın sen?»</p>

  <p>«Bir gün., bir gün o da olacak herhalde. Ama şimdi değil..»</p>

  <p>«Bir gün., hep bir gün., iki senedir birtürlü gelmek bilmiyor bu ‘bir gün’.»</p>

  <p>«Ne yapalım? Beklemek zorundayız.»</p>

  <p>Kızın sırtını yeniden duvara dayadı; yüzünü onun saçlarına gömdü. Ona bu kadar yakın olmak ve hiçbir şey yapamamak., müthiş bir işkenceydi bu.</p>

  <p>«Lütfen Rosemary: artık benim olacağını söyle.»</p>

  <p>«Olacağım Gordon, senin olacağım. Er geç.. Sen de biliyorsun bunu.»</p>

  <p>«Ama şimdi.. Şu an demek İstemiyorum tabii, fakat çok yakında.. İlk fırsatta. Söz ver bana!»</p>

  <p>«Hayır, yapamam. Söz veremem.»</p>

  <p>«Lütfen, lütfen Rosemary! Bana ‘evet’ de artık!»</p>

  <p>«Hayır.»</p>

  <p>Gordon, onun yüzünü okşayarak bir şeyler mırıldandı :</p>

  <p><i>Tatlı, yumuşak halinizle</i></p>

  <p><i>Söyleyiverin o kelimeyi</i></p>

  <p><i>Çünkü bu tatlı kelime</i></p>

  <p><i>Hiç de ağzınızı yoracak kadar uzun değil.</i></p>

  <p>«Hayır Gordon, yapamam. Elimde değil.»</p>

  <p>«Evet demek bu kadar zor mu? Yalvarırım sana: ‘evet’ de!»</p>

  <p>«Bir duyan olsa papağana konuşma öğretiyorsun sanacak.»</p>

  <p>«Allah kahretsin! Alayı bırak şimdi!»</p>

  <p>Tartışmanın yararı yoktu. Yeniden ana caddeye dönüp, yürümeye başladılar. Çevik, serbest hareketleri; bir genç kız olarak havası; temiz giyinişi., bütün bunlar Rosemary’nin nasıl bir aileye mensup olduğu ve yetişme tarzı hakkında bir fikir vermeye yeterliydi. Orta sınıflar arasında hâlâ rastlanan, o çok çocuklu, geniş ailelerden birinin en küçük çocuğuydu. Tam on dört kardeştiler. Babaları, dâva vekiliydi. Rosemary’nin kızkardeşlerinden bir kısmı evliydi; bekâr olanları ise, ya öğretmendiler, ya da daktiloluk yapmaktaydılar. Erkek kardeşler çiftçilikle uğraşmakta; kimi Kanada’da, kimi Seylân’daki çay plantasyonlarında çalışmaktaydı. Genç kızlık çağı hareketli geçmiş olan bütün kadınlar gibi, Rosemary de birtürlü evlenmeye yanaşamamıştı. Cinsi bakımdan olgunluğa erişemeyişi de bu yüzdendi zaten. Gordon’u çok seviyor, onun bütün garipliklerine, tahammül ediyordu. Hayat ve dürüstlük anlayışı; iki seneden beri Gordon’a bir kere bile, geçimini doğru dürüst sağlamaya çalışmadığı İçin, serzenişte bulunmasına izin vermemişti. Kısacası; dürüst, soylu bir kızdı Rosemary.</p>

  <p>Bütün bunların farkındaydı tabii Gordon. Ne var ki, o anda başka şeylerle meşguldü kafası. Rosemary’-nin temiz, bakımlı görünüşü karşısında kendisini çok daha pis ve kılıksız hissediyordu. Keşke bu sabah bir sakal tıraşı olsaydım, diye düşündü. Sonra elini cebine attı; paralarını yokladı. Bu kadarla yemeğe götüremezdi onu. Sokak, sokak dolaşmak zorundaydılar. Her zamanki gibi., ya da Lions’a gidip birer kahve içebilirlerdi.</p>

  <p>«Tabii, her şey gelip paraya dayanıyor önünde-sonunda» dedi düşünceli bir tavırla.</p>

  <p>«Ne demek istiyorsun yine?»</p>

  <p>«Hayatım çok düzensiz; işlerim, her şeyim ters gidiyor. Ama daima para, para, para.. Her şey paraya dayanıyor, özellikle seninle olan ilişkilerim.. Beni gerçekten sevemeyişinin sebebi de bu. Aramızda bir çeşit perde, saydam bir perde var sanki.. Para.. Seni her öptüğümde hissediyorum bu engeli.»</p>

  <p>«Paranın bu işle ne ilgisi var Allahaşkına Gordon?»</p>

  <p>«Paranın her işle ilgisi vardır. Eğer param olsa beni daha çok severdin.»</p>

  <p>«Hayır, hayır, bin kere hayır!»</p>

  <p>«Senin elinde olan bir şey değil ki bu. Anlamıyor musun; eğer daha çok para kazansaydım, daha çok sevilmeye değer olacaktım?. Bak bana! Yüzüme bak, şu üstüme başıma bak! Senede ikibin sterlin kazansaydım, şimdi böyle mi olurdum? O zaman bambaşka bir insan görürdün karşında.»</p>

  <p>«Başka bir insan olsaydın seni zaten sevemezdim ki.»</p>

  <p>«Saçma! Fakat meseleye bir de şu açıdan bakalım: Şimdi evli olsaydık, benimle yatmaz mıydın?»</p>

  <p>«Ne biçim sorular soruyorsun?! Bundan tabii ne olabilir ki! Aksi halde evlenmenin hiçbir mânâsı kalmazdı.»</p>

  <p>«Tamam öyleyse.. Durumum daha iyi olsaydı, benimle evlenir miydin?»</p>

  <p>«Bunları konuşmanın ne mânâsı var şimdi; biliyorsun evlenecek durumda değiliz. »</p>

  <p>«Biliyorum: değiliz. Ama, eğer iyi olsaydı durumumuz diyorum..»</p>

  <p>«Herhalde evlenirdim.»</p>

  <p>«Tamam öyleyse! Dememiş miydim: Para!»</p>

  <p>«Hayır, Gordon, hayır! Kelime oyunu yapıyorsun sen! Doğru değil bu!»</p>

  <p>«Dinle beni şimdi: bu para meselesi, senin şuuraltının derinliklerinde yatıyor. Her kadın aynı kafadadır. Şimdi benim iyi bir işde olmamı istemez miydin?»</p>

  <p>«Senin kasdettiğin mânâda değil. Fakat yine de, daha çok para kazanmanı arzu ederdim.»</p>

  <p>«Ve.. New Albion’da kalmış olmamı da isterdin, değil mi? Q. T. Sos’u, ya da Truweet Kahvaltı Gevrekleri İçin sloganlar yaratmaya devam etmemi tercih -ederdin? Söyle, öyle değil mi?»</p>

  <p>«Hayır. Hiçbir zaman da böyle bir şey söylemiş değilim sana.»</p>

  <p>«Belki söylemedin ama, mutlaka düşünmüşsündür. Her kadının düşünebileceği şeyler bunlar.»</p>

  <p>Rosemary’ye haksızlık ettiğini biliyordu ama; şu -anda bunu düşünecek, sözlerini tartabilecek durumda değildi. Cinsi başarısızlıklarının acısını çıkartıyordu ondan.</p>

  <p>Birkaç dakika sonra, Rosemary’nin gayretiyle, bu konuyu kapatmışlar ve yine yan karanlık bir arka sokağa sapmışlardı. Bir sokak lâmbasının altında, alele, yüzyüze durdular. Rosemary, yanağını onunkine sürdü.</p>

  <p>«Gordon, ne tatlı bir çocuksun sen! Seni sevmemek elimde değil!»</p>

  <p>«Sahi mi söylüyorsun?»</p>

  <p>«İnan: çok seviyorum seni.»</p>

  <p>Kollarını Gordon’un boynuna atmıştı.</p>

  <p>«Hayat, güzel şey, değil mi Gordon?»</p>

  <p>«Bazan.»</p>

  <p>«Eğer bir de daha sık görüşebilseydik.. Haftalarca görüşemiyoruz bazan.»</p>

  <p>«Ahh keşke! Bilsen, akşamlan ne kadar yalnız hissediyorum kendimi.»</p>

  <p>«işten saat yediden önce çıkamıyorum. Boş zamanlarımız o kadar az ki.. Pazar günleri nasıl vakit geçiriyorsun Gordon?»</p>

  <p>«Hiiç.. Sıkıntıdan patlıyorum sadece.»</p>

  <p>«Ara sıra şehir dışına çıksak, gezsek., ne dersin? Hem böylelikle bütün gün birlikte oluruz. Sözgelişi, gelecek Pazara?..»</p>

  <p>Bu sözler ürpertti Gordon’u. Yine para meselesi gelmişti aklına. Şehir dışında bir gezi, para demekti. Hem onun karşılayabileceğinden çok daha fazla para..</p>

  <p>Soğukkanlı görünmeye çalışarak, «Evet, hiç de fena olmaz. Richmond Park, ya da Hampstead Heath, Pazar günleri güzel olur. Hele bir de, ortalık kalabalıklaşmadan, sabah erkenden gidilirse...» dedi.</p>

  <p>«Hayır, şehir dışına çıkalım! Sözgelişi, Surrey’e ya da Bumham’e gidelim. Bu mevsim çok güzel olur oraları! Yerlerde kuru yapraklar, tertemiz bir hava., üstelik kimseler de olmaz. Saatlerce yürür, herhangi bir yerde de yemeğimizi yiyiveririz.. Olmaz mı?»</p>

  <p>Allah kahretsin! Hep paraya dayanıyordu bütün bunlar. Burnham’e gitmek en azından on şilin’e patlardı. Çabucak bir hesap yaptı kafasında: Kendisi beş şilin temin edebilirdi; bir beşlik de Julla’dan.. Ama birden Julia’dan artık borç almaması gerektiğini düşündü. Bu konudaki yeminini hatırlamıştı. O sık sık bozduğu yeminini.. Hiçbir şey belli etmemeye çalışarak, konuştu :</p>

  <p>«Bir düşüneyim bakalım. Herhalde gideriz. Hafta içinde haber veririm sana.»</p>

  <p>Kolkola çıktılar arka sokaktan. Köşede bir birahane vardı. Rosemary, Gordon’a tutunarak ayak parmakları ucunda yükseldi, ve buzlu camlardan içeri baktı.</p>

  <p>«Bak Gordon, bir saat var orada: neredeyse dokuzbuçuk.. Karnın acıkmadı mı senin?»</p>

  <p>Hemen, «hayır» dedi Gordon. Oysa karnı zil çalıyordu.</p>

  <p>«Bense, açlıktan öleceğim nerdeyse. Hadi gidelim de, bir şeyler yiyelim.»</p>

  <p>Yine para! Artık cebinde dört şilin dört peni bulunduğunu itiraf etmenin zamanı gelmişti. Hem de, tâ cuma gününe kadar idare etmek zorundaydı.</p>

  <p>«Bir şey yiyecek durumda değilim. Ama belki bir içki.. En iyisi Lyons’a gidip, birer kahve içsek?..»</p>

  <p>«Ne yapacağız Lyons’da Gordon! Çok güzel bir İtalyan lokantası biliyorum ben; hemen yakında, şu yolun aşağısında. Oraya gidelim; spagetti yer, kırmızı şarap içeriz. Hadi yürü!»</p>

  <p>«Açık konuşmak gerekirse; cebimde sadece dört şilin dört peni var. Ve bununla da cumaya kadar idare etmek zorundayım.»</p>

  <p>Rösemary onun koluna öyle bir çimdik attı ki.. Çok kızmıştı anlaşılan.</p>

  <p>«Sen bir eşeksin Gordon! Tam bir budalasın! Şimdiye kadar karşılaştığım en budala insansın!»</p>

  <p>«Ne var, ne oldu Rösemary?»</p>

  <p>«Paran olup olmadığını sormadım ki ben! Sadece. yemeğe davet ettim seni!»</p>

  <p>«Ne! Sen mi ödeyeceksin yemek parasını?»</p>

  <p>«Niçin olmasın?»</p>

  <p>«Çünkü., çünkü., olmaz böyle şey!»</p>

  <p>«Niçin olmazmış?»</p>

  <p>«Beni sen yemeğe götüreceksin ha! Bir kadın beni yemeğe götürecek!»</p>

  <p>«Ahh Gordon! Kraliçe. Victoria devrinde yaşamıyoruz!»</p>

  <p>«Gelenekler o kadar çabuk değişmez.»</p>

  <p>«Fakat benimkiler çoktan değişti.»</p>

  <p>«Hayır, değişmedi. Sen öyle sanıyorsun, ama değişmedi. Bir kız nasıl yetiştirilirse öyle yetiştirildin ve o yüzden de başka türlü düşünemezsin. Her ne kadar öyle görünmeye çalışsan da..»</p>

  <p>«Yetişme tarzından neyi kastediyorsun, anlayamadım.»</p>

  <p>«İş, böyle bir konuya gelip dayandı mıydı, her kadın aynı tutuma sahip'olur: Kendisini sömüren erkeği hor görür. Ne kadar aksini söylese de. yine hor görür onu.»</p>

  <p>Arkasını döndü Rosemary’ye. Çok çirkin davrandığının farkındaydı ama, bazı şeyleri söylemesi gerektiğine inanıyordu. Bütün insanların, hattâ Rosemary’nin bile, yoksulluğu yüzünden kendisini hor gördüğü saplantısından kurtulamıyordu birtürlü. Ancak kimseye minnet borcu bulunmadıkça gururunu koruyabilirdi. Ama Rosemary gerçekten de üzülmüştü bu sefer. Kolundan tutup çevirdi onu; yüzüne baktı.</p>

  <p>«Gordon! Nasıl böyle şeyler söyleyebiliyorsun? Seni nasıl hor görebilirim ben?»</p>

  <p>«Senin sırtından geçinirsem, seni sömürürsem hor görürsün beni.»</p>

  <p>«Sırtımdan geçinmek! Sömürmek! Ne biçim deyimler bunlar! Seni bir kere yemeğe götürmekle mi olacak bütün bunlar?»</p>

  <p>«Bir bakıma beni zaten hor görüyorsun. Evet, beni seviyorsun, ama yine de pek ciddiye almıyorsun. Senin için garip, gülünç bir adamım ben. Kendine eşit göremediğin birisi..»</p>

  <p>Ağlamaklı bir sesle haykırdı Rosemary:</p>

  <p>«Doğru değil bu Gordon! Sen de biliyorsun ki doğru değil!»</p>

  <p>Sonra başını, Gordon’un göğsüne gömüp ağlamaya başladı. Diğerlerini hatırlamıştı Gordon. Ağlatmış olduğu öteki kadınları.. Hayatta başarı kazandığı tek saha buydu galiba: kadınları ağlatmak.. Kolları kızın omuzlarında, kırık dökük bir sesle avutmaya çalıştı onu :</p>

  <p>«Affet Rosemary! Ağlattım seni. Lütfen, lütfen ağlama artık sevgilim.»</p>

  <p>«Gordon, bir tanem! Niçin böyle davranıyorsun bana?»</p>

  <p>«Özür dilerim, özür dilerim! Elimde değil.. Bazan böyle oluyor işte.»</p>

  <p>«Ama niçin? Niçin?»</p>

  <p>Susmuştu. Kendini toplamaya çalıştı. Göz yaşlarını silecek bir şey aradı. Bulamadı, ikisinde de mendil yoktu.</p>

  <p>«Neden böyle budalalık ediyoruz biz Gordon? Bak şimdi rica ediyorum senden: bir kere olsun beni dinle, seni şu lokantaya götüreyim.»</p>

  <p>«Hayır.»</p>

  <p>«Sadece bir kereye mahsus olmak üzere. Ne olur! Rica ediyorum.»</p>

  <p>«Hayır, yapamam bunu. Kendimi savunmam gerek..»</p>

  <p>«Ne demek istiyorsun? Niçin kendini savunman gerekiyormuş?»</p>

  <p>«Paraya karşı savaş ilân etmişim ben. Oyunun kurallarına uymam gerekir. Ve bu kuralların birincisi de, kimseden bağış kabul etmemektir.»</p>

  <p>«Bağış mı! Ah Gordon, saçmalıyorsun!»</p>

  <p>Kız tekrar sarıldı ona. Artık tartışmak istemediğinin bir belirtisiydi bu. Belki onu anlayamıyor fakat olduğu gibi kabul ediyordu. Dudakları tuzluydu; göz yaşları oraya kadar ulaşmıştı. Birden, o her zaman direnen şeyin artık varolmadığını hissetti Gordon<sup>-</sup> büyük bir teslimiyet içinde sarılmıştı ona kız. Aynı anda bir güven duygusu gelip yerleşti içine. Aralarındaki mücadelenin artık sona erdiğini kesinlikle hissediyordu. Bundan böyle tamamen ona aitti Rosemary; istediği anda sahip olabilirdi.</p>

  <p>«Ne kadar aptallık ediyoruz, değil mi Gordon? Böyle tartışmakla.. Oysa zaten pek seyrek görüşebiliyoruz.»</p>

  <p>«Biliyorum. Benim kabahatim. Ama ne yapayım, elimde değil. Hep para yüzünden..»</p>

  <p>«Ah para! Seni çok üzüyor bu konu.»</p>

  <p>«Öyle.. üzülmeye değer tek şey bu..»</p>

  <p>«Her neyse.. Pazar günü gideceğiz, değil mi? Burnham’e. ya da başka bir yere..»</p>

  <p>«Çok iyi olur gidebilirsek. Sabah erkenden koyuluruz yola. Böylece bütün günü birlikte geçirebiliriz.»</p>

  <p>Vakit bir hayli geç olmuştu. Rosemary’nin kaldığı kız yurduna dönmesi gerekiyordu artık. Saat on biri geçirirse, dişi muhafızlar içeri almazlardı onu sonra. Birbirlerine iyi geceler dileyerek ayrıldılar. Gordon, Tottenham Court yoluna çıktı ve bir tramvaya atladı. Tramvay, bir peni daha ucuzdu. Çok mutluydu: onun metresi olacaktı Rosemary. «Birden ürpertici bir rüzgâr eser.» Tramvayın ritmik gürültüsüne uyarak, şiirini içinden tekrarladı. Hiç de fena değildi. Şair olduğuna inanmaya başlamıştı yine. Gordon Comstock, Fareler’in yazarı.. Hattâ Londra Nimetleri’ni tamamlayacağı ümidini bile taşıyordu şu anda.</p>

  <p>Gelecek Pazar gününü düşündü. Saat dokuzda Paddington istasyonunda buluşacaklardı. Aşağı yukarı on şilin tutardı bu gezi. Ama gömleğini rehine vereceğini bilse dahi bulacaktı bu parayı. Ve Rosemary metresi olacaktı; hem de bu Pazar., eğer şansı yardım ederse tabii.. Bu konuda herhangi bir şey söylenmiş değildi ama; biliyordu: sessizce anlaşmışlardı.</p>

  <p>Yalvarırım sana Tanrım: bu Pazar iyi olsun hava! üstelik tam da kış ortasıydı. Ama hiç belli olmaz: rüzgâr tamamen durur, hava birden ılınıverir, ve otlar üzerinde saatlerce yatabilirdi insan, hiç üşümeden.. Yoksa, evsiz barksız sevgililer, kış mevsimi ne yaparlardı!?</p>

  <h1 class="sigil_not_in_toc" id="calibre_pb_3"><a id="bookmark3"></a></h1>
</body>
</html>
