<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Ümit Çiçeği</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>12</h1>

  <p>Evlendirme dairesinin önünde onlardan ayrılmak istedi Ravelston. Ama imkân yok bırakmıyorlardı; birlikte yemek yiyeceklerdi. Modigliani’ye olmasa da, Soho’daki o küçük, temiz lokantalardan birine gittiler. Tereyağlı sosis, balık, krem karamel, bir şişe de Médoc Supérieur şarabı...</p>

  <p>Nikâhta sadece Ravelston vardı. Ikibuçuk şilin verip iki de şahit bulmuşlardı evlendirme dairesinin kapısında. Julia işten izin alamamıştı. Gordon ve Rosemary, New Albfon’dan bir günlüğüne güç kurtulmuşlardı. Kimse bilmiyordu evleneceklerini, Julia ve Ravelston dışında.. Birkaç ay daha çalışmaya kararlıydı Rosemary; daha sonra çocuğunu büyütmek üzere eve çekilecekti. Gordon’a kalsa, kilisede evlenmelerini istiyordu ama, Rosemary buna hiç gerek görmemişti.</p>

  <p>Gordon, New Albion’a gireli iki ay olmuştu. Haftada dört sterlin-on şilin kazanmaktaydı. Rosemary işten çıkınca belki biraz sıkışacaklardı ama, gelecek sene maaşının artmasını bekliyordu Gordon. New Albion, onun edebi kabiliyetine güvenmekteydi.</p>

  <p>Lokantanın önünde Ravelston’dan ayrıldılar. Bir taksiye bindiler. Rosemary başını Gordon’un omzuna koymuştu; eleleydiler. Rosemary’nin parmağındaki nikâh yüzüğüyle oynamaktaydı Gordon. Sonra yüzünü elleri arasına aldı; onu öpmek istiyordu. İlk defa makyaj yapmıştı bugün Rosemary pek ustaca olmasa da. Yirmisekiz yaşından bir gün daha fazla göstermiyordu. Belki de bir sebebi vardı bunun: dün, şakaığındaki o üç beyaz teli koparmıştı.</p>

  <p>«Beni seviyor musun?» diye sordu.</p>

  <p>«Hem de nasıl!»</p>

  <p>«Artık inanıyorum buna.» öpüştüler.</p>

  <p>Edgrawe Yolundaki apartman katları hiç de fena değildi. Sessiz, sâkin bir yer.. Arka pencereden (en üst kattı burası) Paddington İstasyonunu, görebilmek mümkündü. Bir yatak odası, bir salon-salamanje, banyo, mutfak.. Pek dişe dokunur olmamakla birlikte döşemişlerdi de burasını. Ravelston, onlara evlenme hediyesi olarak bütün mutfak eşyalarını almış, Julia ise bir yemek masası armağan etmişti. Allah bilir bunu almak nelere mal olmuştu ona. Zavallı Julia!</p>

  <p>Büyük bir heyecanla merdivenleri tırmandılar. Bu, bir alışkanlık haline gelmişti. onlarda; son haftaları hep evi düzenlemekle geçirmişlerdi. ... Bir eve sahip olmanın heyecanını yenememişlerdi bir türlü. Buradaki her şey, ama her şey onlarındı! Temiz bir, örtüyle örtülü iki kişilik yatak, dolap ve dolaptaki özenle katlanmış havlular, dört İskemle, İki koltuk, divan, kitaplık, kırmızı Hint halısı, Caledonian pazarından çok ucuza aldıkları bakır kömür kovası Hepsi, hepsi onlarındı! Tabii taksitleri zamanında ödedikleri takdirde.. Elele tutuşup, Paddington istasyonuna bakan pencerenin önünde durdular.</p>

  <p>«Ahh, Gordon! Pansiyon odalarından kurtulup böyle bir dairede oturabilmek ne güzel, değil mi?»</p>

  <p>«Hadi gel! Bir şeyler pişirip yiyelim. Şu mutfak eşyalarını bir an önce kullanmak istiyorum.»</p>

  <p>Rosemary birer fincan kahve yapıp getirdi. Salonda, Julia’nın hediyesi yemek masasına oturdular. Aşağıda, cadde günışığı altında pınl pırıldı.</p>

  <p>Gordon pencereye doğru baktı.</p>

  <p>«İşte, buraya koymalıyız kılıç çiçeğini» dedi. «Ne? Ne dedin?»</p>

  <p>«Kılıç çiçeği.»</p>

  <p>Kahkahalarla güldü Rosemary. Onun şaka yaptığını sanmıştı.</p>

  <p>«Aman, hemen gidip çiçekçiler kapanmadan ısmarlayalım bir tane» dedi alayla. Ama birden Gordon'un yüzündeki ifadeyi farkedip şaşırmıştı.</p>

  <p>“Gordon! Ciddi mi söylüyorsun yoksa? Sahiden</p>

  <p>istiyor musun bir kılıç çiçeği?»</p>

  <p>«Tabii. Hem bizimkinin tozlanıp çürümesine de müsaade etmeyeceğim hiç. Bir diş fırçasıyle yaprakları çok iyi temizlenir diyorlar.»</p>

  <p>Ona yaklaşıp koluna bir çimdik attı Rosemary. «Benimle alay ediyorsun sen Gordon! öyle değil mi?»</p>

  <p>«Niçin alay edecekmişim?»</p>

  <p>«Bir kılıç çiçeği, ha! Peki, nereye koyabiliriz ki onu? Yatak odasına istemem. Burada ise...»</p>

  <p>«Onu bu camın içine koyacağız sevgilim. Dışarıdan geçenlerin görebileceği bir yere.»</p>

  <p>«Gordon, şaka yapıyorsun sen! Mutlaka şaka yapıyorsun.»</p>

  <p>«Hayır, Rosemary, hayır. Şaka yapmıyorum. Bizim de bir kılıç çiçeğimiz olmalı.»</p>

  <p>«Ama niçin?»</p>

  <p>«Evlenir evlenmez alınan bir şeydir bu. Daha doğrusu, evlenme töreninin bir parçası.»</p>

  <p>«Saçma! Hiç sevmiyorum kılıç çiçeklerini ben. Eğer istersen bir sardunya alabiliriz. Ama kılıç çiçeği değil.»</p>

  <p>«Sardunyayı ne yapacaksın? Bir kılıç çiçeği gerekli bize.»</p>

  <p>Bu konuda biraz daha tartıştılar. Karı-koca olarak ilk çatışmaları olmuştu bu. Fakat yarım saat sonra en yakın çiçekçiden bir kılıç çiçeği ısmarlanmıştı bile.</p>

  <p>Yeniden eve dönerlerken, ilk katın sahanlığında durakladı birden Rosemary. Gordon’a tutundu.</p>

  <p>«Ahh, Gordon!»</p>

  <p>«Ne var? Ne oldu sevgilim?»</p>

  <p>«Kımıldadı.»</p>

  <p>«Ne kımıldadı?»</p>

  <p>«Ne olacak! Çocuk! içimde kımıldandığını hissettim onun.»</p>

  <p>«Sahi mi, sahi mi Rosemary?»</p>

  <p>Garip, şimdiye kadar hiç duymamış olduğu bir his sarmıştı bütün benliğini. Diz çöktü, kulağını Rosemary’nin karnına dayadı, dinledi.</p>

  <p>«Bir şey duyamıyorum.»</p>

  <p>«Tabii duyamazsın budala! Ancak birkaç ay sonra.»</p>

  <p>«Demek ileride duyabileceğim?»</p>

  <p>«Yedi aylıktan sonra.. Bense dört aylıkken farkedebiliyorum. Zaten çocuk da o kadar zannedersem.»</p>

  <p>Uzun bir süre dizleri üzerinde kaldı Gordon. Yeniden başını Rosemary’nin karnına koymuştu. Evet; şimdilik bir şey duyamıyordu ama, emindi; oralarda bir yerde; ılık, mahfuz karanlıklarda, bir canlı vardı. Büyümekle meşgul...</p>

  <p>Bu sefer Comstock Ailesinde, gerçekten kayda değer bir şeyler oluyordu galiba.</p>

  <p>— SON —</p>
</body>
</html>
