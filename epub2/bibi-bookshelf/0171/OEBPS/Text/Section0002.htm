<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Ümit Çiçeği</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 class="sigil_not_in_toc" id="calibre_pb_0"><a id="caption1"></a><a id="bookmark0"></a></h1>

  <h1 id="sigil_toc_id_1">1</h1>

  <p>Saat ondört-otuzu çaldı. Bay McKechnie’nin kitabevindeki küçük yazıhanede oturmakta olan Gordon, uyuşuk bir hareketle masaya doğru uzandı; sigara paketiyle oynamaya başladı. Gordon Comstock, Comstock Ailesinin son ferdiydi ve henüz yirmidokuz yaşında olmasına rağmen oldukça yıpranmıştı.</p>

  <p>Daha uzaktan, caddenin karşı tarafından bir yerlerden gelen başka bir saat sesi duyuluyordu şimdi. Gordon güçlükle doğruldu ve sigara paketini iç cebine soktu. Dört tane kalmıştı pakette; canı çok istemesine rağmen şimdilik içmemesi gerekiyordu. Ancak iki gün sonra para alabilecekti. O gece ve ertesi gün sigarasız kalmak istemiyordu.</p>

  <p>Bu kadarcık sigara ile nasıl idare edebileceğinin sıkıntısı içinde kalktı, kapıya doğru yürüdü. Ufaktefek, ince yapılı bir adamdı; endişeli bir görünüşe sahipti. Ceketinin sağ kolu, dirsek yerinden yıpranmıştı ve bir düğmesi de eksikti. Yer yer lekeli, boru gibi bir pantolon giymişti. Ayakkaplarının tamire muhtaç olduğu ise hemen göze çarpıyordu.</p>

  <p>Ayağa kalkarken, pantolonunun cebindeki paralar şıngırdamıştı. Bütün serveti oradaydı: topu-topu birkaç peni.. Bir an durakladı ve sonra cebinden bir üç-peni, çıkartıp baktı. Çok aptallık etmişti bunu almakla! Dün, sigara alırken olmuştu bu iş. Dükkândaki o küçük yosma, «size bir üç-peni versem olur mu efendim?» demişti. Ve kendisi de buna hiç ses çıkartmamıştı tabii. Budala, sersem budala!</p>

  <p>Cebinde sadece beşbuçuk peni’si olduğunu düşünerek büyük bir üzüntüye kapıldı birden. Boş bulunup aldığı o üç-peni, tek başına hiçbir işe yaramazdı. «Ne kadar?» diyecektiniz; tezgâhtar kız, «üç-peni» diye cevap verecekti. Ve siz cebinizden o pis parayı, ufacık bir fiş gibi, tek başına çıkartıp uzattığınızda; kız, sizin beş - parasız biri olduğunuzu hemen anlayıverecekti. Bir daha o dükkâna girebilirsen gir bakalım sonra..</p>

  <p>Bu saatlerde pek az müşteri olurdu. Yedi bin kitapla başbaşaydı Gordon, şimdi. Toz ve rutubet kokan, küçük, loş oda, ağzına kadar kitapla doluydu. Tavanın hemen altındaki üst raflarda eski, kalın ciltli ansiklopediler durmaktaydı. Gordon, diğer odaya açılan mavi perdeleri araladı. Burası, kiralık kitapların muhafaza edildiği yerdi. Tabii hepsi de roman.. Hem de ne romanlar! Zevk meselesi, diye düşündü.</p>

  <p>Romanlar, odayı çepeçevre kaplamış, tavana kadar uzanıyor; renkli sırtları, duvarların rengârenk tuğlalarla örülmüş olduğu hissini veriyordu. Alfabetik bir düzen içindeydiler: Arien, Burroughs, Deeping, Dell, Frankau, Galsworthy, Gibbs, Priestley, Sapper, Walpole... Şu anda bütün kitaplardan, özellikle romanlardan nefret ettiğini hissetti Gordon. Düşüncesi bile iğrendiriyordu insanı: böyle bir yığın değersiz şeyin, bir tek odada toplanmış, kümelenmiş oluşu.. Onun dört-duvarı bunlardı işte.</p>

  <p>Dükkânın ön tarafına geçti. Bu arada, eliyle saçlarını da düzeltmeyi ihmal etmemişti. Cam kapıların ötesinde kızlar olabilirdi zira. Aslında, pek de yakışıklı sayılmazdı. 1.68 boyundaydı. Uzun saçları yüzünden, başı, vücuduna göre biraz büyükmüş hissini veriyordu. Ufak-tefek yapısının farkındaydı Gordon. Birisinin kendisini seyrettiğini sezdiğinde, hemen göğsünü şişirir, başını arkaya atar ve basit insanları çok zaman etkileyen kibirli bir tavır takınırdı.</p>

  <p>Fakat dışarıda kimsecikler yoktu. Bu kısım, mağazanın en güzel, en iyi düzenlenmiş yeriydi. Camekândakiler hariç, iki bin kadar kitap vardı burada.</p>

  <p>Gordon, bakışlarını caddeye çevirdi. Hava kötüydü, rüzgâr gittikçe artmaktaydı. Kasımın on üçüydü bugün. Kitabevi, dört caddenin kesiştiği bir köşebaşındaydı. Solda, dükkânın içinden görülebilen, büyük bir karaağaç vardı. Yaprakları çoktan dökülmüştü. Sayısız ince dalları, gökyüzünün grisinde, kahverengi danteller çiziyordu. Tam karşıdaki tahta-perdelerin üzerinde ise, kuvvet verici yiyecek ve ilâçların ilânları yer almaktaydı: Reklâmcılığın yarattığı boş, mânâsız, iyimserlik dolu suratlar... Q.T. Sos’u, Truweet Kahvaltı gevrekleri, Kanguru Burgundy, Vitamalt Çikolataları, Bovex... Bunların içinde en çok Bovex’in reklâmı sinirine dokunmaktaydı: Gözlüklü, fare - suratlı bir adam, bir masada oturmuş, beyaz bir fincandan Bovex yudumlamaktaydı. «Köşedeki masa, yemeğini Bovex ile çeşnilendiriyor» diye yazılıydı resmin altında da.</p>

  <p>Birden camdaki kendi hayâline gözü takıldı Gordon’un: Daha otuz yaşında bile olmamasına rağmen, oldukça yıpranmış bir yüz.. Solgun, derin çizgilerle dolu., insanların makbul saydıkları geniş bir alın; buna karşılık yüze, oval değil de, armut biçimi veren küçük, sivri bir çene.. Kumral, iyi taranmamış saçlar; elâ gözler... Yeniden uzaklara baktı. Bugünlerde aynalardan nefret ediyordu.</p>

  <p>Dışarıda, artık herşey rüzgârın hâkimiyetine girmişti. Yerlerdeki kuru yapraklar hışırdıyor, karaağacın dalları batıya doğru eğiliyordu. Sağ taraftaki yan sokakta, kaldırım boyunca uzanan çıplak kavak ağaçlarının da belini bükmekteydi rüzgâr. Bu hava, kışın ilk habercisiydi. Bir şiirin ilk iki mısraı oluşmaya başladı Gordon’un kafasında :</p>

  <p><i>Birden ürpertici bir rüzgâr eser</i></p>

  <p><i>Eğilir kavaklar, çıplak ağaçlar</i></p>

  <p>Güzel.. Beğenmişti. Fakat hemen günlük endişelerine döndü yeniden. Elini cebine attı, paralarına dokundu, insan böylesine züğürt olursa, oturup da nasıl şiirle uğraşabilirdi. Yine canı sıkılmıştı.</p>

  <p>Hah! Bir müşteri.. Gordon hemen kendisine çeki - düzen verdi. Sonra müşteriyi incelemeye başladı.</p>

  <p>Orta-yaşlı, siyah elbiseli, melon şapkalı, koltuğunun altında bir evrak çantasıyle şemsiye taşıyan bir adamdı bu. Bir dâva vekiline ya da bir belediye memuruna benziyordu, iri, açık renk gözleriyle camekânı süzmekteydi. Bakışlarında bir çekingenlik vardı. Tamam! Şu uzak köşedeki D. H. Lawrence’ın eserleri, değil mi? Açık-saçık bir şeyler okumak istiyor besbelli. «Lady Chatterley» in bahsini duymuş olacak.</p>

  <p>Çirkin bir surat, diye düşündü Gordon. Gai’li herhalde. Dudaklarının kenarında memnuniyetsiz bir kıvrıntı var. Bütün kalbiyle onun içeri girmesini diledi. «Âşık kadınlar» romanından satmak isterdi ona.</p>

  <p>Fakat hayır! Gal’li dâva vekili ürkmüştü birden. Şemsiyesini koltuğunun altına sıkıştırmış, kararlı bir tavırla uzaklaşıyordu. Ama hiç şüphesiz bu gece, karanlıklar utançtan kızaran yüzünü gizlediğinde, üçüncü sınıf bir kitapçıya dalacak ve Sadie Blackeyes’ın «Bir Paris Manastırında Cümbüş» adlı romanını satın alacaktı.</p>

  <p>Gordon kitap raflarına doğru yöneldi. Sol tarafta yeni, parlak kuşe kapaklı kitaplar durmaktaydı. Müşterinin içeri girer-girmez gözüne çarpacak bir biçimde yerleştirilmişlerdi. Çekici, lekesiz sırtları gerçekten de göz alıyor; onları satınalmanız için sizi âdeta zorluyorlardı, Gordon, bakışlarını başka tarafa çevirdi. Kendi kitabını hatırlamıştı, iki yıl kadar önce yayınlamış olduğu o tek kitabı.. Tam yüz elli üç tane satmıştı. Hepsi o kadar..</p>

  <p>Donuk bir bakışla, duvarları çepeçevre kuşatmış olan kitaplara bir daha göz attı. Nefret ediyordu onlardan<i>,</i> hepsinden nefret ediyordu. Yenisinden, eskisinden, değerlisinden, değersizinden., hepsinden. Bütün bu kitaplar ona kendi verimsizliğini hatırlatmaktaydı. Sözde bir yazardı o; fakat bir türlü yazamayan bir yazar!. Oysa bu raflardaki ciltler, iyi veya kötü bir emeğin ürünleriydiler. Fakat en çok o yüksek tabakaya hitap eden eserlerden nefret ediyordu. Eleştiri kitaplarından ve edebi eserlerden.. Cambridge mezunu, o paralı genç heriflerin büyük bir rahatlıkla yazdıkları şeylerdi bunlar. Birazcık parası olsa Gordon da yazabilirdi. Para! Para ve kültür! İngiltere gibi bir ülkede parasız kültür olamazdı. Parasız ne olabilirdi ki zaten? iyi bir eğitim için para, seçkin dostlara sahip olmak için para, iç huzuru için para, seyahat için.. hep para gerekliydi. Para, kitaplar yazdırır ve sonra yine para, o kitapları satar veya satınaldırır. Ah Tanrım, bana para ver, sadece para!</p>

  <p>Cebindeki bozuklukları şıkırdattı. Hemen hemen otuz yaşına geldiği halde hayatta hiçbir başarı elde edememişti henüz. Sadece, okuyucu bulamayan bir şiir kitabı.. Ve o kitap yayınlandığından beri, tam iki yıldır yeni bir kitap üzerinde çalışmaktaydı. Fakat öyle bir kitaptı ki bu, bir türlü ilerlemek bilmiyor, hiçbir zaman biteceğe benzemiyordu. Parasızlıktan! Sadece parasızlık yüzündendi bütün bunlar. Yazma gücünü yok ediveriyordu parasızlık. Para, para, para! Her kapının anahtarı paraydı.</p>

  <p>Ama yine de, raflara daha dikkatli bir göz gezdirdiğinde biraz rahatlıyordu. Kitapların birçoğu unutulmuş, eskimiş, okunmaz bir hale gelmişti. Onların eserleri de benimkinden farklı bir durumda değil, diye düşündü. Beni de, siz Cambridge’li delikanlıları da aynı şey bekliyor: unutulmak.. Yalnız, belki onlar için bu durum biraz daha ilerideki bir tarihe aitti, işte hepsi o kadar.. Ayağının hizasındaki rafta yatan klâsiklere baktı, ölü, hepsi ölü bunların! Carlyle, Ruskin, Meredith ve Stevenson, hepsi.. Çürümeye mahkûm olmuşlar. Sanat! Hah!</p>

  <p>Mağaza kapısının açıldığını belli eden çıngırak! Hemen döndü Gordon: iki müşteri..</p>

  <p>Bütün görünüşüyle aşağı - sınıfa mensup olduğu anlaşılan, kederli bir yüz ifadesine sahip bir kadın, elinde bir pazar çantası, İçeri daldı. Yanında şişman, kısa boylu bir kadın daha vardı. Onun elinde ise «Forsyte Destanı» adlı bir kitap bulunmaktaydı.</p>

  <p>Gelen - geçen onun ne kadar ciddi eserler okumakta olduğunu anlasın diye kitabın başlığı dışa gelecek bir şekilde tutulmuştu.</p>

  <p>Gordon, yüzündeki memnuniyetsiz ifadeyi değiştirmişti. Onları, kitabevinin kiralık kitap servisine abone olan müşterilerine sakladığı sıcak gülümsemeyle karşıladı.</p>

  <p>«Merhaba Bayan Weaver. Merhaba Bayan Penn. Ne kötü hava değil mi! »</p>

  <p>«Berbat!» dedi Bayan Penn.</p>

  <p>Gordon, kadınların geçmesi için kenara çekildi. Ethel M. Dell’in «Gümüş Evlilik» adlı, kitabının yıpranmış bir nüshası çıkmıştı. Bayan Penn, kitaba göz-ucuyla baktı; sonra Bayan Weaver’in arkasından Gordon’a hafifçe gülümsedi. Dell! Ne âdi bir kitap! Ah bu aşağı - sınıfın okudukları! Kiralık kitapların bulunduğu kısma geçtiler.</p>

  <p>Bayan Penn, «Forsyte Destanı» nı masanın üzerine koydu ve Gordon’a döndü! Genç adama daima çok nâzik davranır, onu Bay Comstock diye çağırırdı. Karşısındaki bir tezgâhtar olmasına rağmen, Gordon’-la sık sık edebi sohbetlerde bulunmaktan zevk alırdı. Aralarında, ciddi eserler konusunda birtakım ortak kanaatler olduğu inancındaydı.</p>

  <p>«Foryste Destanı hoşunuza gitti sanırım Bayan Penn?»</p>

  <p>«Çok müthiş bir kitap Bay Comstock! inanır mısınız, bu dördüncü okuyuşum.. Büyük bir destan!»</p>

  <p>Kitapların alfabetik bir şekilde düzenlenmiş olduğunu farkedecek anlayışta olmadığı için, onları gelişigüzel karıştırmaktaydı Bayan Weaver.</p>

  <p>«Bu hafta ne alsam acaba? hiç bilemiyorum..» diye homurdandı. «Kızım, bir kere, de Deeping’i denemem için ısrar ediyor. Deeping’in hayranı.. Damadım derseniz, o, Burroughs’dan hoşlanıyor daha çok.. Bilmem ki ne alsam..»</p>

  <p>Burroughs’dan sözedilmesi, Bayan Penn’in yüzünde küçümseyici bir ifadenin belirmesine yol açmıştı. Bayan Weaver’a hemen sırtını döndü.</p>

  <p>«Öyle hissediyorum ki Bay Comstock, Glasworthy’de büyük bir şey var. Nasıl anlatsam? Çok derin, çok evrensel; fakat aynı zamanda bir o kadar da milli niteliklere, milli ruha sahip.. Eserleri gerçek birer belge sanki..»</p>

  <p>«Ya Priestley’e ne dersiniz?» diye konuştu Gordon. «Çok iyi bir yazar bence Priestley. »</p>

  <p>«Aynı fikirdeyim; Çok engin, çok hümanist bir yazar Priestley! Tam bir İngiliz yazarı!»</p>

  <p>Bayan Weaver, kararsız bir tavırla dudaklarını ısırdı. O dudakların ardında sadece üç tanecik sararmış diş bulunduğunu biliyordu Gordon.</p>

  <p>«En iyisi yine bir Dell alayım ben» dedi. «Dell’in başka eserleri de var sizde, değil mi?. Ne yalan söyleyeyim : onun kitaplarını okumaktan çok hoşlanıyorum. Kızıma da söylüyorum, Deeping’ler Burroughs’lar sizin olsun diye; Dell bana yetiyor.»</p>

  <p>Bayan Penn, gözleriyle Gordon’s hafifçe bir işaret yaptı. Gordon da aynı şekilde karşılık verdi buna. İyi geçinmeli Bayan Penn’le! Devamlı bir müşteri!</p>

  <p>«Tabii Bayan Weaver. Bütün bir raf, tamamen Ethel M. Dell’in kitaplarıyle dolu. Size «Hayatın Arzusu» kitabını versem ne dersiniz? ya da «Şeref Mihrabı» nı?.»</p>

  <p>«Hugh Walpole’un son kitabı var mı sizde, acaba?» diye sordu Bayan Penn. «Bu hafta yine şöyle epik bir şeyler okumak istiyorum. Bence Walpole da büyük bir <i>yazar.</i> Tabii Galsworthy’den sonra.. Çok engin, çok hümanist bir yazar..»</p>

  <p>«Aynı zamanda tam bir İngiliz yazarı..» diye yapıştırdı Gordon.</p>

  <p>«Ah tabii! Tam bir İngiliz yazarı!»</p>

  <p>«Bir Kartalın Yolu’nu bir kere daha okumak en iyisi..» dedi Bayan Weaver nihayet. «İnsan bu kitabı kaç kere okusa yine de sıkılmıyor.»</p>

  <p>İş icabı böyle konuştuğunu anlatmak için, gözünü Bayan Penn’den ayırmadan, «muhakkak ki çok popüler bir kitap» diye başını salladı Gordon.</p>

  <p>Bayan Penn, «oh çok popüler!» diye alaycı bir ifadeyle tekrarladı.</p>

  <p>Onlardan ikişer peni alan Gordon; Bayan Penn’i Walpole’un Rouge Herries’i, Bayan Weaver’i de Bir Kartalın Yolu ile birlikte evlerine yolladı.</p>

  <p>Az sonra diğer kısma geçti; şiir kitaplarının bulunduğu rafa yaklaştı. Bu raflar, onu hüzünlü bir cazibeyle kendisine çekerdi hep. Aralarında, kendi zavallı kitabı da bulunmaktaydı. Tabii en üstteki rafta, müşteri bulma şansını tamamen kaybetmiş olanların yanında.. «Fareler», yazan Gordon Comstock.. Fiatı şimdi bir şilin’e indirilmiş olduğu halde alıcı bulamıyordu. Bu kitabevinde çalıştığı iki yıl boyunca bir tek, ama bir tek müşterinin bile «Fareler» i rafından çıkartıp bakmış olduğunu hatırlamıyordu.</p>

  <p>Kapı! Bir müşteri daha.</p>

  <p>Yirmi yaşlarında, kırmızı dudaklı, saçları özenle taranmış bir genç girmişti içeri. Paralıydı besbelli. Yalnız paranın sağlayabileceği o büyüleyici kokuya sahipti. Daha önce birkaç kere gelmişti buraya. Gordon, zengin müşterilerine sakladığı o ölçülü gülümsemesiyle konuştu :</p>

  <p>«Hoşgeldiniz. Bir emriniz var mı? Aradığınız belirli bir kitap?.»</p>

  <p>«Hayır.» Kadınsı bir sesi vardı; R’leri pek telâffuz edemiyordu. «Sadece şöyle bir bakmak istemiştim. Camekânınız çok çekici; dayanamadım, girdim. Kitabevlerine karşı müthiş bir zaafım vardır benim!»</p>

  <p>Gordon anlayışlı bir bakışla gülümsedi. Bir kitapsever, diğer bir kitapsevere nasıl gülümserse öyle.</p>

  <p>«Tabii, tabii, istediğiniz gibi bakın. Biz kitabevimizde daima müşteri bulunmasından hoşlanırız.. Acaba şiir sever misiniz?»</p>

  <p>«Hem de nasıl! Bayılırım şiire!»</p>

  <p>Seni küçük züppe seni! Hiç şiir sevmeden olur mu? tabii. Gordon, şiir kitaplarının bulunduğu raftan ince, kırmızı bir cilt çıkardı :</p>

  <p>«Yeni çıktı. Belki ilgilendirir sizi. Tercüme bunlar. Alışılmışın dışında, çok değişik şiirler. Bulgarcadan çevrilmiş.»</p>

  <p>iyi bir taktikdir bu : Vereceksin kitabı eline, sonra da müşteriyi kendi başına bırakacaksın. Hiç acele etmemek gerek; yarım saat kadar baksın, karıştırsın kitapları. Sonra nasıl olsa utanacak ve bir tanesini satınalacaktır.</p>

  <p>Gordon, elleri cebinde, delikanlıya engel olmamak için çekildi; yavaşça kapıya doğru yaklaştı.</p>

  <p>Sokakta kimsecikler yoktu. Uzaktan uzağa taşıtların gürültüsü duyulmaktaydı. Binaların bacalarından çıkan dumanları, rüzgâr önüne katıyor, kararsız bir esişle onları çeşitli yönlere dağıtıyordu.</p>

  <p><i>Birden ürpertici bir rüzgâr eser</i></p>

  <p><i>Eğilir kavaklar, çıplak ağaçlar,</i></p>

  <p><i>Ve bacaların kara bulutları</i></p>

  <p><i>Yerlere eğilirler; rüzgârın kamçıları önünde...</i></p>

  <p>Güzel.. Fakat ilham perisi, geldiği gibi hemen yokoluvermişti yine. Gözleri tekrar karşı taraftaki reklâm afişlerine takıldı.</p>

  <p>Gülünçtü bu afişler, çok gülünç! Canlı görünmeleri için harcanan bütün çabalara, başvurulan bütün tekniğe rağmen ölü ve. anlamsızdılar. Bu reklâmların kimi etkileyebileceğini sanıyorlardı ki!? Ama yine de kendisine bir çeşit hüzün verdiklerini kabul etmeliydi. Para, para! Her yerde para çıkıyordu karşısına! Kırmızı dudaklı delikanlıya bir göz attı: Şiir kitaplarının bulunduğu raflardan uzaklaşmış, başka bir yerden Rus balesi üzerine pahalı, büyük bir kitap bulmuş, onu karıştırmaktaydı. Hiç şüphesiz, para babaısı bir sanatseverdi bu çocuk; ve bütün paralı insanlar gibi kibar, sevimli bir havası vardı. Para ve sevimlilik; bu ikisini birbirinden ayırmak mümkün mü hiç?..</p>

  <p>Gordon çok sevdiği arkadaşı Ravelston’u düşündü birden. Zengin ve sevimli Ravelston’u.. «Antichrist» adlı bir derginin sahibiydi. Onu pek sık göremiyordu. Ancak onbeş günde bir.. Sonra sevgilisi Rosemary’yi düşündü. Kendisini çok sevdiği halde, onunla bir türlü yatmayı kabul etmeyen Rosemary.. 'Para, yine para vardı işin içinde. Bütün insan ilişkileri eninde - sonunda paraya dayanıyordu. Eğer paran yoksa kimse ilgilenmez seninle; kadınların aşkını bile kazanamazsın! Ama beş - parasız birine böyle davranmakta haklı sayılmazlar mı!? Parasızlık, sevgisizlik demektir bir bakıma...</p>

  <p>Birkaç kişi geçti sokaktan. Bir - iki sokak ötedeki meydanda hareket eden bir tramvayın gürültüsü duyuldu. Saatler üçü çalıyordu, iki ihtiyar; (bir serseri, ya da dilenci, yanında karısı) uzun, pis pardesüleri neredeyse yerleri süpürerek kitabevine doğru yaklaşmaktaydılar. Sonra adam olduğu yerde kaldı, kadın ise kapıya yöneldi.</p>

  <p>«Kitap alıyor musunuz?» diye sert bir sesle sordu kadın, Gordon’a.</p>

  <p>«İşimize yararsa alırız.»</p>

  <p>«Çok güzel kitaplar var bende.»</p>

  <p>Kapıyı küt diye kapatarak içeri girdi. Bu arada kırmızı dudaklı delikanlı, omuzunun üzerinden memnuniyetsiz bir bakış fırlatmış ve sonra birkaç adım geriye çekilmişti. İhtiyar kadın, pardesüsünün göğsünden yağlı, kirpas içinde küçük bir torba çıkarttı ve iyice yaklaştı Gordon’a. Sanki bir sır verecekmiş gibi..</p>

  <p>Torbasını sıkı sıkı tutarak, «alacak mısınız?» diye konuştu; «hepsi ikibuçuk şilin..»</p>

  <p>«Ne olduğunu göstermediniz ki daha!»</p>

  <p>«Çok., çok güzel kitaplar» diyerek soludu kadın. Sonra hemen torbayı açıp, içinden küf kokan bir şeyler çıkarttı.</p>

  <p>«İşte!»</p>

  <p>Gordon’un suratına doğru eski, içi dışına çıkmış birkaç kitap uzatıyordu.</p>

  <p>Charlotte M. Yonge’un romanlarıydı bunlar. Hem de 1884 baskısı.. Burnuna doğru uzatılan bu pis, küf kokulu şeylerden birden iğrenen Gordon, geri çekildi.</p>

  <p>«Bunları almamız imkânsız» dedi kısaca.</p>

  <p>«Almayacak mısınız? <i>Niçin</i> almayacakmışsınız?»</p>

  <p>«Çünkü bunlar işimize yaramaz da ondan. Böyle şeyler satamayız biz.»</p>

  <p>«Peki neden görmek istedin öyleyse, torbamdan çıkarttırdın?»</p>

  <p>Gordon, kadının pis kokusunu duymamak için ondan uzaklaştı ve sonra hemen gidip kapıyı açtı; sessizce bekledi. Tartışmaya değmez. Bu tür insanlarla sık sık karşılaşmak mümkündü burada, ihtiyar kadın, homurdanarak çıktı; sonra kapının önünde beklemiş olan kocasıyla birlikte ayaklarını sürüyerek, yavaş yavaş uzaklaştılar.</p>

  <p>Arkalarından baktı Gordon. Bunlar gibi binlercesi, onbinlercesi vardı Londra’da, insandan başka herşeye benzeyen birtakım yaratıklar.. Para - ilâhının hafifleyip yükselmek için attığı safra...</p>

  <p>Böyle bir caddede, böyle bir şehirde yaşanılan her hayatın mânâsız, çekilmez bir şey olacağı hissine kapıldı birden. Güçlü bir kötümserlik duygusuydu bu. Modern hayatın yarattığı bir boşluk, yalnızlık, terkedilmişlik hissi.. Bir intihar olayı, bir mektup, uyku hapları.. Ve savaşın ilk belirtileri.. Londra üzerinde düşman uçakları., patlayan bombalar., işte bunları vaadediyordu gelecek...</p>

  <p>Yeni müşteriler geliyordu. Geri çekildi Gordon. Kibarca..</p>

  <p>Kapı açıldı; orta-sınıflara mensup oldukları anlaşılan iki kadın, gürültülü bir şekilde içeri girdiler. Birisi; pembe-beyaz, otuzbeş yaşlarında, çok iri göğüslü bir kadındı. Diğeri ise orta yaşlı ve esmerdi. Onların hemen arkasından mahçup görünüşlü, derbeder kılıklı bir genç adam süzüldü içeri. Kitabevinin en iyi müşterilerinden biriydi. Pek az konuşur, suratı daima birkaç günlük sakalla kaplı olurdu.</p>

  <p>Gordon her zamanki sözlerini tekrarladı :</p>

  <p>«Hoşgeldiniz. Bir emriniz var mı? Aradığınız belirli bir kitap?.»</p>

  <p>Pembe-beyaz, bu sözlere gülümseyerek karşılık verdi; fakat esmer kadın pek hoşlanmamıştı anlaşılan : Arkadaşının koluna girip, onu' kedi ve köpeklerle ilgili kitapların bulunduğu raflara doğru yöneltti. Sonra da hemen kitapları karıştırmaya ve yüksek sesle konuşmaya koyuldular. Esmer kadının konuşması, bir kıta çavuşununkine benziyordu. Hiç şüphesiz bir albay karısıydı. Hâlâ Rus balesiyle ilgili kitapla meşgut bulunan Kırmızı dudaklı, İyice köşeye sinmişti. Diğerlerinden rahatsız olmuş gibiydi. Utangaç genç adam İse, çoktan şiir kitaplarına dalmıştı bile.</p>

  <p>Bir müşteri daha geldi. Fakat bu sefer kiralık kitaplar için.. Yirmi yaşlarında çirkin bir genç kız.. Dürüst bakışları ve kalın mercekli gözlükleri vardı. Beyaz bir göğüslük giymişti; bir eczacı kalfası.. Gordon’a gülümsedi ve sonra onu, kiralık kitapların bulunduğu bölüme kadar takip etti.</p>

  <p>«Bu sefer nasıl bir kitap istiyorsunuz Bayan Weeks?»</p>

  <p>«Şey..» Elleri göğüslüğünün önünde kenetlenmişti. Miyop gözleri, Gordon’unkilere güven dolu bir ifadeyle baktı. «Şeyy.. şöyle ateşli bir aşk hikâyesi istiyorum. Modern bir şey olsun.»</p>

  <p>«Peki.. Barbara Bedworthy’ye ne dersiniz? ‘Bir Bâkire Gibi’ romanını okudunuz mu?»</p>

  <p>«Hayır, onu istemem. Daha değişik bir şey. Modern.. Seks problemleri, boşanma falan.. Anlıyorsunuz ya., öyle bir şeyler istiyorum işte.»</p>

  <p>«Ne versem acaba size?»</p>

  <p>Modern aşk hikâyelerinin bulunduğu rafları gözden geçirdi. Bu konuda en azından üç yüz kadar roman vardı kitaplıkta, ön kısımdan, köpekler hakkında konuşan bayanların sesleri gelmekteydi. Kapının çıngırağı çaldı yine. Gordon, kıza «Yedi Kızıl Gece» yi verdi ve sonra onun uzattığı iki peni’yi aldı.</p>

  <p>Yeniden ön tarafa geçtiğinde, Kırmızı - dudaklının, kitabı yanlış bir rafa koyup kaybolmuş olduğunu farketti. Utangaç genç adam ise bir köşeye çekilmiş, D. H<i>.</i> Lawrence’in bir şiir kitabını incelemekteydi.</p>

  <p>Köpek kitaplarına meraklı iki bayan, birden kitabevini terkediverdiler. Gordon, onlara kapıyı açtı. Bakmış oldukları kitapları masanın üzerinde öylece bırakmışlardı.</p>

  <p>Rüzgâr daha soğuk esiyordu şimdi. Işıkları yakmanın zamanı gelmişti. Yırtılan afişlerden bir parça, şiddetle sağa-sola sallanıyordu.</p>

  <p><i>Birden ürpertici bir rüzgâr eser</i></p>

  <p><i>Eğilir kavaklar, çıplak ağaçlar,</i></p>

  <p><i>Ve bacaların kara bulutları</i></p>

  <p><i>Yerlere eğilirler; rüzgârın kamçıları önünde,</i></p>

  <p><i>Yırtılan duvar ilânları acıyla çırpınır.</i></p>

  <p>Fena değil.. hiç de fena değil. Fakat devam edecek hali kalmamıştı. Cebindeki parayla oynadı, şıkırdatmamaya çalışarak.. Utangaç genç adam duyabilirdi. Sigara da yok yarına! Bütün kemiklerinin sızladığını hissetti.</p>

  <p>Karşı taraftaki Prince of Wales barının ışıkları yanmıştı. Temizlik vardı anlaşılan. Uzaklardan bir tramvay sesi geldi. Yukarıdaki katta Bay McKechnie’nin yürüdüğü duyuluyordu. Dükkâna pek az inerdi patron.</p>

  <p>Utangaç genç müşteri, birden yalnız olduğunu</p>

  <p>farkederek, suçlu bir ifadeyle Gordon’a baktı. Kitabevlerinin müdavimi sayılan tiplerdendi, ama yine de hiçbir kitapçıda on dakikadan fazla kalmazdı. Hiç konuşmaksızın Lawrence’in şiir kitabını bir eline alıp, diğeriyle cebinden para çıkardı.</p>

  <p>«Sarayım» dedi Gordon.</p>

  <p>Utangaç genç adam sadece başını sallamakla yetindi. Mümkün olduğu kadar az konuşmak adetindeydi.</p>

  <p>Yine yalnız kalmıştı Gordon. Tekrar kapıya yöneldi. Prince of Wales barındaki saat, üçü çeyrek geçtiğini bildiriyordu.</p>

  <p>Buçukta yakmalı ışıkları. Dükkânı kapatmaya dört saat üç çeyrek kaldı. Akşam yemeğine ise beşbuçuk saat.. Cepte topu topu beşbuçuk peni.. Yarına sigara yok..</p>

  <p>Gordon, birden sigara içmek için müthiş bir arzuya kapıldı. Oysa bu öğleden sonra hiç sigara iç-memeye karar vermişti. Sadece dört tane kalmıştı pakette. Onları geceye saklamalıydı; yazarken sigarasız duramazdı. Fakat yine de dayanamayıp, paketi çıkarttı. Aslında hiç de doğru yapmıyordu; şimdi içilen bir sigara, bu gece yarım saat daha az çalışmasına, daha az yazmasına sebep olacaktı. Ama artık iş işten geçmişti: büyük bir zevkle, dumanı ciğerlerine çekti.</p>

  <p>Bakışları camdaki hayâline takıldı yine: Gordon Comstock, «Fareler» adlı şiir kitabının yazarı.. Yirmi dokuz yaşında.. Daha şimdiden ağzında yirmi altı diş kalmış.. Buna da şükretmek gerek...</p>

  <p>Reklâm afişlerine bir daha baktı. Medeniyetimiz can çekişiyor, diye düşündü. Daha doğrusu öyle olması gerek! Hem de rahat yatağında olmayacak ölürken.. Uçaklar gelecek. Vuwv - bum! Bütün Batı âlemi yok olacak!</p>

  <p>Gittikçe kararmaya başlayan sokağa baktı. Sonra da camdaki kendi hayâline, ve gelip geçenlere.. Elinde olmaksızın tekrarladı :</p>

  <p>«C’est l’Ennui - l’ceil chargé d’un pleur involontaire, li rêve d’échafauds en fumant son houka!» (Bu, sıkıntıdır - gözlerinde isteksiz bir ağlama çubuğunu tüttürürken darağacını düşünüyor.)</p>

  <p>Para, para! Reklâm afişleri! Uçakların uğultusu</p>

  <p>ve patlayan bombalar...</p>

  <p>Kurşuni bir renk almış olan gökyüzüne baktı. Geliyordu işte uçaklar. Onları gerçekten gördüğünü hayâl etti Gordon. Sayısız uçaklar; sivrisinek bulutları gibi göğü karartan.. Dişlerinin arasından garip bir ses çıkartmaya başladı : Vuvvvv... Bütün kalbiyle duymayı <i>arzu</i> ettiği tek ses buydu şimdi.</p>
</body>
</html>
