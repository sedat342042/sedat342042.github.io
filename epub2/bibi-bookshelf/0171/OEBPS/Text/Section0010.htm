<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Ümit Çiçeği</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>8</h1>

  <p>Saat biri çalarken Gordon, kitabevinin kapısını gürültüyle kapattı, ve caddenin aşağı tarafındaki Westminster Bankasına doğru hızla yürümeye başladı.</p>

  <p>Yarı şuursuz bir hareketle, sık sık ceketinin göğüs cebini yokluyordu. Orada, varlığından hâlâ emin olamadığı bir şey vardı: üzerinde bir Amerikan posta pulu yapışık, mavi bir zarftı bu. Zarfın içinde ise, Gordon Comstock adına düzenlenmiş, tam elli dolarlık bir çek bulunmaktaydı!</p>

  <p>Çek, Californian Review adlı edebiyat dergisinden gönderilmişti. Bu Amerikan dergisine aylar önce bir şiirini postalamış bulunuyordu Gordon; herhangi bir cevap beklemiyordu artık. Unutmuştu bile. Fakat o sabah, bir mektup alıvermişti. Hem de ne mektup! Hiçbir İngiliz editör, böyle bir mektup yazamazdı: Şiirinden «çok etkilenmişlerdi»; gelecek sayıda yayınlayacaklardı onu. «Acaba diğer eserlerini de göstermeyi lütfeder miydi?» Ve üstelik, sadece, kuru iltifatla kalmamış, bir de çek göndermişlerdi. Şu 1934 senesinde, bir şiir için elli dolar ödeyecek bir babayiğidin yeryüzünde bulunabileceğine, söyleseler inanmazdı.</p>

  <p>Çek’in karşılığı, kendisine ödenene kadar imkân yok huzur bulamazdı. Daha şimdiden onunla neler yapacağını tasarlamaya koyulmuştu. Gözlerinin önüne neler gelmiyordu ki: kızlar, şarap şişeleri, bardaklar dolusu biralar, yeni elbiseler, Rosemary’yle Brighton’da bir haftasonu, Julia’ya vereceği beş sterlinlik gıpgıcır bir banknot.. Evet, herşeyden önce Julia’ya birşeyler vermeliydi. Hattâ paranın yarısını.. Senelerce, hiç karşılıksız borç almıştı ondan.. Yarısını olmasa da, mutlaka bir beşlik...</p>

  <p>Banka, çeki ödemekte hiçbir güçlük çıkarmadı. Gordon’un bankada hesabı olmamasına rağmen, tanıyorlardı onu; Bay McKechnie’nin yardımcısıydı.</p>

  <p>İsteği üzerine, vezneden kendisine, bir beş sterlinlik kâğıt para ve diğer kısmı bozukluk olmak üzere ödeme yapıldı. Bu beş sterlinlik banknotu, derginin gönderdiği mavi zarfın içine koyarak ayırdı Gordon. Julia’nın hakkı.. Bunu hemen postalamalıydı ona.</p>

  <p>Yemek için eve gitmedi. Kılıç çiçekleriyle dolu bir odada, kayış gibi biftekleri kemirmenin mânâsı yoktu artık. Julia’nın beş sterlinini de akşama gönderirdi; aceleye ne gerek vardı Cebinde bu kadar parayla nasıl da başka türlü hissediyordu insan kendini. Çok garip bir duygu.. Sanki yeniden doğmuş gibi.. Ama gerçekten de başka bir insandı artık: Atlantik’in her iki kıyısında da tanınmış olan bir şair; Gordon Comstock. Eserleri: (Yayın tarihine göre) Fareler (1932), Londra Nimetleri (1935).. Londra Nimetleri konusunda emindi artık; üç aya kalmaz o da yayınlanırdı. .</p>

  <p>Bir şeyler yemek için Prince of Wales barına daldı. Yemek yiyip, bir paket. de Gold Flake aldıktan sonra bile, hâlâ on sterlinin üzerinde para vardı cebinde. (Daha doğrusu; Julia’nın payı çıktıktan sonra, beş sterlinin üzerinde) Birasını da yuvarladıktan sonra, kafası dumanlı, beş sterlinle neler yapabileceğini düşünmeye koyuldu: Yeni bir takım elbise, sayfiyede bir haftasonu, birkaç günlük bir Paris seyahati, Soho barlarında eğlence.. Birden, bu gece Ravelston ile Rosemary’yi yemeğe götürmek geldi aklına. Evet, bu olayı hep birlikte kutlamalıydılar; insan her zaman böyle havadan para kazanamazdı. Bütün parasını bu ziyafete harcayacak değildi tabii. Sadece., sadece iki sterlin. Az sonra Ravelston’a telefon ediyordu :</p>

  <p>«Sen misin Ravelston? Bak: bu akşam yemeğe davet ediyorum seni.»</p>

  <p>Hattın diğer ucundan Ravelston’un sesi duyuldu: «Ne diye sen dâvet ediyormuşsun? Ben. »</p>

  <p>«Saçmalama! Bendensin bu akşam.»</p>

  <p>Nihayet, gönülsüz bir şekilde bu daveti kabul etti Ravelston. Ne olduğunu tahmin etmişti: mutlaka bir yerden para bulmuş ve şimdi de onu hemen yemeğe hazırlanıyordu Gordon. Her zamanki gibi, başkalarının işine karışmaya hakkı olmadığını düşündü; sesini çıkarmadı. Nereye gideceklerini soruyordu Gordon. Ravelston herhangi bir Soho lokantasına gidebileceklerini söyledi. Ama hayır., kabul etmiyordu bunu Gordon; daha iyi bir yere gitmeliydiler. Zira daha Ravelston’un ağzından çıkar çıkmaz bütün cazibesini kaybedivermişti Soho. Modigliani? Modigliani’ye ne derdi peki?. Fakat çok., dedi ve sustu Ravelston. Telefonda bile o iğrenç kelimeyi kullanmaya tahammülü yoktu. Gerçekten de bir hayli «pahalı» idi Modigliani; ama «pahalı» kelimesini kullanıp Gordon’a yoksulluğunu hatırlatmak gibi bir kabalıkta bulunamazdı. Tamam mı? Sekiz buçukta Modigliani’de.., Bu dâvet için üç sterlin harcayacak olsa bile, kendisine bir çift ayakkabı ve bir de yelek alabilecek kadar para kalıyordu geriye.</p>

  <p>Beş dakika sonra Rosemary’yle de sözleşmişti. Herşey hazırdı artık. Ravelston’la Rosemary’yi hep tanıştırmak istemiş, fakat birtürlü mümkün olmamıştı bu, şimdiye kadar. Ne var ki para, imkânsızı hemen mümkün kılıveriyordu işte.</p>

  <p>Gittikçe kararan sokaklardan geçerek, şehrin batı kesimine doğru yol alan bir taksideydi. Sadece üç millik bir yol., olsun; yürümeye, ya da daha ucuz bir vasıtaya binmeye ne gerek var. Nasıl olsa para doluydu cebi, istediği kadar harcayabilirdi. Ama hayır! üç-buçuk sterlin yeterdi bu akşam için. Ya da, en fazlası, dört! Yalnız bir de., az daha unutuyordu: Julia’nın beş sterlini! Zarar yok. Yarın sabah ilk işi, onu postalamak olacaktı.</p>

  <p>Ne de rahattı şu taksinin minderleri! Oturduğu yerde hafifçe sallandı. Çoktaan başlamıştı içmeye. Daha yola çıkmadan önce iki, ya da üç kadeh yuvarlanıştı. Şu taksi şoförü de hayli sevimli adamdı. Tam kafa dengi, kalender bir tip.. West End’e yaklaştıklarında, köşedeki bir birahane önünde duruverdi. Nasıl da anlamıştı Gordon’un aklından geçenleri: iki tek daha atmak istiyordu. Tabii şoförle birlikte.</p>

  <p>Arabadan inerken, «düşüncelerimi okuyorsun benim» dedi Gordon şoföre.</p>

  <p>«Biraz öyle efendim.»</p>

  <p>«Şuracıkta iki tek atarsam iyi olacak.»</p>

  <p>«Ben de öyle düşünmüştüm efendim.»</p>

  <p>«Ya sen? Sen de içmez misin?»</p>

  <p>«Siz nasıl arzu ederseniz efendim.»</p>

  <p>«Gel benimle öyleyse.»</p>

  <p>Birer sigara yakarak, bar-amerikana abandılar. Gordon kendisini çok muttu hissediyordu. Şoföre hayat hikâyesini anlatmak isterdi. Beyaz önlüklü barmen yaklaştı.</p>

  <p>«Ne emrediyorsunuz efendim?» diye sordu. «Cin» dedi Gordon.</p>

  <p>«İki tane olsun» diye ekledi şoför.</p>

  <p>Şerefe kaldırdılar.</p>

  <p>«Nice senelere» dedi Gordon.</p>

  <p>«Yoksa doğum gününüz mü bugün efendim?»</p>

  <p>«Bir bakıma öyle sayılır. 'Hayata dönüş günüm’ de diyebiliriz buna.»</p>

  <p>«Pek anlayamadım efendim.»</p>

  <p>«Sadece bir teşbih yapmıştım.»</p>

  <p>«Kusura bakmayın: İngilizceden başka dil bilmem de bendeniz..»</p>

  <p>«Shakespeare lisanı sadece..»</p>

  <p>«Ha! Anladığıma göre, bir edebiyat adamısınızsiz efendim.»</p>

  <p>«Sahiden o hava mı var bende?»</p>

  <p>«Hem de nasıl efendim! Tam bir entellektüel olduğunuz hemen anlaşılıyor.»</p>

  <p>«İyi bildin. Bir şairim ben.»</p>

  <p>«Şair! Ahh ne diyorsunuz efendim!? Çok, çok memnun oldum.»</p>

  <p>Birer kadeh daha içip yola koyuldular. Gordon, dünyayı pembe gözlükler ardından görüyordu artık. Müthiş bir ziyafet verecekti bu gece. Çok müthiş!</p>

  <p>Modigliani’ye vardıklarında, restoranın kapıcısı hemen koşup arabanın kapısını açtı. Yoksa., yoksa üstüne başına mı bakmıştı adam? Modigliani’ye gitmek için de «giyinecek» değildi ya insan! Daha neler! Hem sonra, burada herkes çok «bohem» bir şekilde giyinirdi. Ama bu şekilde giyinmenin de bir yolu yordamı vardı tabii; ve Gordon’un kılığı, bu açıdan hiç de «bohem» sayılmazdı. Umurumda bile değil., diye düşündü. Sonra şoföre dostça veda ederek, ücretini ödedi. Ayrıca, ikibuçuk şilin de bahşiş.. Daha içeri girer girmez Ravelston’la karşılaştı Gordon. Düşünceli bir tavırla onu antrede beklemekteydi arkadaşı. Daha şimdiden, bu yemeğin Gordon’a kaça mal olacağı konusunda endişelenmişe benziyordu.</p>

  <p>«Aa, merhaba Gordon!»</p>

  <p>«Merhaba Ravelston! Rosemary nerede?»</p>

  <p>«Belki içeride bekliyordur. Biliyorsun: henüz tanımıyorum onu.. Bir dakika Gordon, girmeden önce bir şey söylemek istiyordum sana. Ben...»</p>

  <p>«Aa, bak: işte Rosemary!»</p>

  <p>Onlara doğru yürümekteydi Rosemary; her zamanki gibi çok zarifti. Gordon heyecanlanmıştı, işte tam bana göre bir kız, diye düşündü. Onu Ravelston’a tanıştırırken koltukları kabaracaktı.</p>

  <p>Restoranın içi, Gordon’u bir an için ürkütmüştü. Çok lüks bir yerdi burası. Koyu renk, antika yemek masaları; pirinç şamdanlar; duvarlarda modern Fransız ressamlarından tablolar.. Hemen göğsünü şişirip başını geriye attı. Allah kahretsin, ne vardı korkacak!? Ayrıca, mavi zarfın içinde duran bir beş sterlini daha vardı nasılsa. Tabii bunu harcayacak değildi ama., yine de onun varlığı, bir güven duygusu vermeye yeterliydi.</p>

  <p>Köşedeki bir masaya yerleştiler. Oturur oturmaz Ravelston, Rosemary’nin duymaması için, ağzını Gordon’un kulağına yaklaştırdı:</p>

  <p>«Bak Gordon.»</p>

  <p>«Ne var?»</p>

  <p>«Bu akşamki yemeğin parasını ben ödeyeceğim.»</p>

  <p>«Saçmalama!»</p>

  <p>«Fakat..»</p>

  <p>«Bu gece para bahsi istemiyorum. Anladın mı?»</p>

  <p>«öyleyse... Yarı yarıya ödesek hesabı ha?»</p>

  <p>«Katiyen..» dedi Gordon kesin bir tavırla.</p>

  <p>Ravelston, ısrar etmenin bir işe yaramayacağını anlamıştı; sustu.</p>

  <p>Az sonra, şişman bir İtalyan garson, gülümseyerek onlara yaklaşmıştı. Ancak Gordon’a değil de, Ravelston’aydı bu tebessüm. Gordon, kendini göstermek zamanının geldiğini düşünerek hemen atıldı:</p>

  <p>«önce, neler içeceğiz onu kararlaştıralım» dedi.</p>

  <p>Ravelston da, Rosemary de bira içmek istiyorlardı.</p>

  <p>«Saçmalamayın!» diye konuştu Gordon sert bir tavırla. «Şarap içeceğiz. Kırmızı mı istersiniz, beyaz mı?» Garsona dönerek: «En iyisi, şu şarap listesini ver bana.»</p>

  <p>«öyleyse Bordo içelim» dedi Ravelston. «Ya da Medoc..»</p>

  <p>«Ah ben de St. Julien içsem» dedi Rosemary. St. Julien’in, şarap listelerinde daima en ucuz şarap olarak gösterildiğini hatırlamıştı.</p>

  <p>Gordon, kahredici bakışlarla süzdü onları. Yine kendisine karşı birleşmişti herkes. Para harcamasına engel olmak istiyorlardı. «Ah parana yazık olur!» zihniyetiyle.. Bu tutum, onu daha da cömert davranmaya yöneltti. Az önce Burgonya şarabı içmeleri gerektiğini düşünüyordu ama.. Hayır! Şöyle gerçekten lüks bir şey almalıydılar. Şampanya?. Neden olmasın! Ama imkânı yok şampanya ısmarlamasına izin vermezlerdi.</p>

  <p>Garsona dönüp, «Asti bulunur mu?» diye sordu.</p>

  <p>işte şimdi anlatabilmişti Garsona: Patron kendisiydi, bu yemeği ısmarlayan oydu; Ravelston değil..</p>

  <p>Fransızca-ingilizce karışımı o garip diliyle, gözleri parlayarak cevap verdi Garson:</p>

  <p>«Asti mi dediniz efendim? Tabii efendim. Çok güzel Asti! Asti Spumanti. Très fin! Très vif!»</p>

  <p>Ravelston’un bakışlarında endişe bulutları dolaşmaya başlamıştı. Canı sıkılmıştı. Asti’nin Gordon’a ne kadara patlayacağını biliyordu. Gordon ise hiçbir şeye aldırmaz görünüyordu; edebi sohbetlere dalmıştı bile. Modern hayatın ve modern kitapların kahrediciliği.. Böyle bir yerde, nefis yemekler yiyip lüks şaraplar içerken, çok daha başkaydı böyle konuları tartışmak. Büyük şair Gordon, birkaç dakika içinde bütün modern yazarları yerin dibine batırıvermişti: Shaw, Yeats, Eliot, Joyce, Huxley, Lewis, Hemingway.. Hepsi de bu eleştirilerden yeterince paylarını aldılar. Ahh, ne kadar da büyük ve güçlü hissediyordu kendisini şimdi!.</p>

  <p>Fakat nedense ikinci şişe Asti, birincisi kadar keyifli olmamıştı. Kendinde bir tuhaflık hissetti Gordon. Garsona işaret etti:</p>

  <p>«Bir şişe daha bundan.»</p>

  <p>Şişman garson, gülümseyerek eğildi:</p>

  <p>«Başüstüne efendim! Mais certainement, monsieur!»</p>

  <p>Rosemary, masanın altından onun ayağına basmaktaydı ama, ne gam!</p>

  <p>Aslında, ikinci şişe Asti’yi ısmarlamak bile büyük bir hâtaydı. Hâlâ gülüyor, konuşuyor ve tartışıyorlardı ama, sanki birden garip bir derişiklik oluvermişti. Gordon hiç de eskisi kadar neşeli hissetmiyordu kendini. (Daima böyledir zaten; ikinci şişeyi ısmarlamak yersizdir. Bu, bir yaz günü, ikinci defa denize girmeye benzer: ilk banyo ne kadar büyük bir zevk vermiş olursa olsun, aldığınız ikinci banyo, sizi mutlaka hayâl kırıklığına uğratacaktır.)</p>

  <p>Modigliani’de saat onu çaldı.</p>

  <p>«Gidelim mi artık?» dedi Ravelston.</p>

  <p>«Evet, ama Cafe Imperial’e gidelim.» diye konuştu Gordon.</p>

  <p>Hesap pusulası bile onu ayıltmayı başaramamıştı: iki-buçuk sterlin.. Garsonun getirdiği tepsiye dört sterlin fırlattı ve «üstü kalsın» dedi. Böylelikle, Julia için ayırdığı beş sterlinden başka, sadece on şilin kalıyordu cebinde. Gordon’un böyle hesapsızca harcamalarda bulunduğunu gören Rosemary ve Ravelston, şaşkınlıkla birbirlerine baktılar.</p>

  <p>Dışarı çıkar çıkmaz, «hadi, bir taksiye atlayalım»</p>

  <p>dedi Gordon.</p>

  <p>Diğerleri yürümeği tercih ediyorlardı ama, Gordon’un ısrarlarına karşı koyamayarak bir taksiye binmek zorunda kaldılar.</p>

  <p>Arabada, Gordon, Rosemary’nin yanına oturmuştu. Birden, arabanın camından buz gibi bir hava girdi içeri, ve Gordon’un yüzüne çarptı. Bir şok etkisi yaratmıştı bu. Hani bazı geceler derin bir uykudan ansızın uyanır da, acı bir gerçeğin şuurunda bulursunuz kendinizi: Sözgelişi; er-geç öleceğinizi, ya da hayatınızın bir hiçden ibaret bulunduğunu birden kavrayıverirsiniz. İşte kısacık bir süre için, Gordon da ansızın ayılıvermiş, ve ne kadar budalaca hareket etmekte olduğunu farketmişti. Julia geldi gözlerinin önüne. İncecik zayıf yüzü, ve gitgide aklaşan saçlarıyie.. Zavallı, zavallı Julia! Ona hayatını, her şeyini adamış olan Julia!.. Bu düşüncelerden kendisini kurtarmaya çalıştı; sarhoşluğa, içkiye sığınmak zorundaydı, içki, biraz daha içki! yoksa ayılacağız! Birden hızla cama vurdu elini. Araba dürmüştü. Gordon kapıyı açmış, Rosemary’nin dizleri üzerinden dışarı çıkmaya uğraşıyordu.</p>

  <p>«Gordon! Nereye?»</p>

  <p>Kaldırıma yuvarlanırken, «bu fırsatı kaçırmamalıyız?» diye homurdandı Gordon.</p>

  <p>«Ne diyorsun sen?»</p>

  <p>«Şu dükkân açık.. Biraz daha içki almamız gerek., yoksa., yarım saate kadar her yer kapanacak.»</p>

  <p>«Hayır! Hayır Gordon! Yeter derecede içtin zaten!»</p>

  <p>Çok geçmeden elinde bir şişe Chianti şarabıyla döndü Gordon. Şişenin ağzını bile açtırmıştı. Rosemary ile Ravelston, onun artık iyice sarhoş olduğunu ve daha Modigliani’ye gelmeden çok önce içmeye başlamış bulunduğunu anlamışlardı. Ama yapacak bir şey yoktu. Çaresiz Cafe imperial’e gittiler. Artık kafalarındaki tek düşünce, bir yolunu bulup, bir an önce Gordon’u eve götürmek ve yatağa sokmaktı. Rosemary, Gordon’un arkasından Ravelston’a işaret etti: «Aman daha fazla içmesine izin vermeyelim!» Bu sırada Gordon, elindeki şarap şişesine hayretle bakanlara hiç aldırmaksızın, boş bir masaya doğru ilerlemekteydi. Oturup kahve ısmarladılar. Cafe, müthiş kalabalık ve gürültülüydü; orkestra hiç durmadan çalmaktaydı. Gordon hoşlanmamıştı buradan. Susuzluktan yanıyordu. Saate bir göz attı: on-buçuğa geliyordu. On bir dedi miydi Westminster’deki bütün birahaneler kapanırdı. Oysa bira içmek istiyordu canı. Chianti şarabını daha sonraya saklamalıydı, her yer kapandıktan sonraya.. Rosemary karşısında oturmaktaydı. Hâlâ Shakespeare’den sözetmekteydiler. Birden, çok güçlü bir arzuyle sarsıldı Gordon: bu gece Rosemary’ye sahip olmalıydı. Niçin olmasın?! Böyle bir akşam, ancak bu şekilde bitirilebilirdi! Hem çok da kolaydı bu şimdi: Shaftesbury Caddesinde birçok otel vardı; parayı ödeyecek olduktan sonra kim olduğunuzu sorup soruşturmazlardı bile. Hele Gordon gibi cebinde beş sterlini olan birisi için pekâlâ mümkündü böyle bir şey.</p>

  <p>Birden ayağa kalkarak, «Hadi, gidelim buradan!» dedi.</p>

  <p>«Gidelim» diye tekrarladı Rosemary. Onlar da bunu istiyorlardı zaten.</p>

  <p>Yeniden Regent Caddesindeydiler. Solda, Piccadilly Meydanı bir ışık havuzu gibi pırıl pırıl aydınlıktı.</p>

  <p>Rosemary’nin gözü karşıdaki otobüs durağındaydı.</p>

  <p>«Artık gitmem gerek» diye konuştu. «Saat on birden sonra almazlar İçeri, biliyorsun.»</p>

  <p>«Bırak şimdi bu lâfları! iyi bir birahane bulalımda..»</p>

  <p>«Hayır Gordon, hayır! Bu gecelik yeter! İçecek halimiz kalmadı zaten. Hem senin de...»</p>

  <p>«Boş veer! Gel benimle!»</p>

  <p>Kızın koluna girip, onu Regents Caddesinin aşağısına doğru sürüklemeye başladı. Ravelston’un varlığını unutmuştu. Ravelston ise ne yapacağını şaşırmış, onları kendi hallerine bırakmak mı, yoksa takip edip</p>

  <p>Gordon’a göz kulak olmak mı gerektiğini düşünüyordu. Onu sürükleyiş şeklinden hiç hoşlanmamıştı Rosemary.</p>

  <p>«Nereye götürüyorsun beni Gordon?»</p>

  <p>«Şu ilerdeki karanlık köşeye, öpmek istiyorum seni.»</p>

  <p>«Hayır, hayır. Olmaz şimdi.»</p>

  <p>«Niçin olmazmış?»</p>

  <p>«Çünkü istemiyorum.»</p>

  <p>«isteyeceksin.»</p>

  <p>Rosemary daha fazla ses çıkaramadı. Yürüdü'er. Ravelston, Regents Palace’ın köşesinde, hâlâ kararsızlık içinde beklemekteydi. Gordon ile Rosemary köşeyi dönüp karanlık arka sokaklara dalmışlardı. Her taraf sokak kızlarıyle doluydu. Rosemary irkildi. Oysa Gordon pek neşelenmişti bu durumdan.</p>

  <p>«Seni de kendilerinden sandılar» diyerek güldü.</p>

  <p>Sonra şarap şişesini dikkatle yere koyup, Rosemary’yi kucakladı. Hiç vakit kaybetmek istemiyordu: kızı öpmeye başladı. Bir an için şaşkınlıktan ses çıkartamayan Rosemary, ona engel olamadı. Fakat sonra hemen itti Gordon’u.</p>

  <p>«Gordon, ne yapıyorsun!»</p>

  <p>«Ne var? Ne olacak?»</p>

  <p>Kızın sırtını duvara dayadı, elbisesinin önünü açmağa uğraştı. Rosemary kızmıştı artık. Ona engel olmaya savaştı.</p>

  <p>«Çıldırdın mı sen?»</p>

  <p>«Niye çıldıracakmışım?»</p>

  <p>«Eğer bir daha böyle bir şeye kalkışırsan tokatlarım seni!»</p>

  <p>«Numara yapma bana şimdi.»</p>

  <p>«Bırak, bırak beni! Gitmek istiyorum!»</p>

  <p>«Geçen pazar gününü unuttun mu yoksa?»</p>

  <p>Birden, elini tekrar kızın göğüslerine attı. Eski Gordon gitmiş, yerine bambaşka, kaba bir erkek gelmişti sanki. Rosemary, artık onun için herhangi bir kızdan ibaretti. Rosemary’yi de alt üst eden bu oldu zaten. Kendisini güçlükle onun elinden kurtardı, ve bütün kuvvetiyle Gordon’un suratına bir tokat indirdi.</p>

  <p>«Niçin yaptın bunu?» diye bağırdı canı yanan Gordon.</p>

  <p>«Sana tahammül edemeyeceğim artık. Eve gidiyorum. Yarına kendine gelirsin herhalde.»</p>

  <p>«Hayır! Gel buraya! Bu gece benimle yatacaksın.»</p>

  <p>«iyi geceler» diyerek ondan hızla uzaklaştı Rosemary. Çok geçmeden köşeyi dönmüş ve gözden kaybolmuştu.</p>

  <p>Bir an için onu takip etmeyi düşündü Gordon. Fakat adım atacak hali yoktu. Ayrıca, bu mesele pek de önemli bir şey değildi nasıl olsa. Ravelston’un hâlâ beklemekte olduğu tarafa doğru yürüdü.</p>

  <p>«Rosemary nerede?» diye hemen sordu Ravelston.</p>

  <p>«Gitti» dedi Gordon. «Ama biz geceye devam edebiliriz.»</p>

  <p>«Bak Gordon: çok geç oldu artık. Bu saatte yatmış olman gerekirdi.»</p>

  <p>«Doğru söylüyorsun. Ama yalnız yatmak istemiyorum.»</p>

  <p>Ravelston’un bütün amacı boş bir taksi bulmaktı. Vakit geçmeden Gordon’u eve götürüp, yatırmalıydı. Oysa Gordon, birden şarap şişesinin (satınaldığı sırada açtırdığı) mantarını çekip çıkarıvermiş, sokağın</p>

  <p>ortasında kafayı çekmeye başlamıştı.</p>

  <p>«Ne yapıyorsun Allah aşkına Gordon! Karakolluk olmak mı istiyorsun?»</p>

  <p>«İçmek istiyorum. Bırak beni!»</p>

  <p>«Fakat., burada olmaz ki!»</p>

  <p>«öyleyse bir birahaneye gidelim.»</p>

  <p>Ravelston, çaresizlik içinde bir an durakladı. Öyle ya, bir birahaneye gitmek, böyle sokağın ortasında içmekten daha iyiydi.</p>

  <p>Haymarket’a doğru yürüdüler. Fakat bütün birahaneler kapanmıştı artık.</p>

  <p>«Görüyorsun» dedi Ravelston. «Artık eve gitmen gerek. Hem sarhoşsun da sen.»</p>

  <p>«Sarhoş muyum?»</p>

  <p>Ravelston onu kolundan tuttu. «Korkarım ki öylesin. Bir an önce yatağa girmen gerekiyor.» Sonra caddenin iki ucuna da bir göz atarak, «Ahh, bir taksi bulabilsek» diye söylendi.</p>

  <p>Fakat görünürde hiç taksi yoktu. Kapanan birahanelerden akın akın gelip birikmiş olan kalabalık vasıta aramaktaydı. O sırada parlak bir fikir geldi Gordon’un aklına; Ravelston’u dürttü.'</p>

  <p>«Hişt Ravelston! Ravelston, bak ne diyeceğim.»</p>

  <p>«Ne?»</p>

  <p>«Hadi, iki tane sokak kızı bulalım.»</p>

  <p>Gordon’un sarhoş olduğunu bildiği halde, bu teklife pek şaşırmıştı Ravelston.</p>

  <p>«Aziz dostum, ne diyorsun sen! Sakın ha böyle bir şey yapmaya kalkışma!»</p>

  <p>«Ahh, bırak şu yüksek tabaka numaralarını şimdi. Niçin olmasın?»</p>

  <p>«Fakat nasıl yapabilirsin bunu? Daha şimdi Rosemary gibi iyi, tatlı bir kızla vedâlaştıktan sonra?»</p>

  <p>«Boş veer!» dedi Gordon. «Bütün kadınlar aynıdır yatakta..»</p>

  <p>Ravelston, bu konuyu kapatmak istermiş gibi, «Piccadilly’ye kadar yürüsek iyi olacak» diye konuştu. «Orada bir taksi bulabiliriz.»</p>

  <p>Şimdi de tiyatrolar boşalmaktaydı. Kalabalık iyice artmış, trafik yoğunlaşmıştı. Gordon’un kafası bir dinamo gibi çalışmaktaydı: ne kadar büyük aptallıklar yapmış olduğunu ve şimdi de bunu devam ettirmek istediğini gayet iyi biliyordu. Ne var ki hiçbir şeyin önemi yokmuş gibi geliyordu ona hâlâ. Harcanmış otuz senelik hayatım, Julia’yı ve Rosemary’yi düşünüyordu; bu gecenin iyice tadını çıkarmayı amaçlıyordu. Bir dipsiz kuyuya düşmekte olduğunu hissediyordu ama, buna engel olmak mümkün değildi.</p>

  <p>Ravelston, onu metro istasyonu civarında bırakıp, bir taksi bulup getirmek üzere koşup gitti. Bir an büyük bir boşluk içinde hissetti kendini Gordon. Sonra iki genç kadının varlığını farketti. Yakınında, çok yakınmdaydılar. Onlarla uzun bir süreden beri konuşmakta. şakalaşmaktaydı sanki.</p>

  <p>«Merhaba Dora! Merhaba Barbara! (Evet, nasıl olduysa isimlerini de hemen öğrenivermişti.) Nasılsınız? Gecenin bu saatinde ne arıyorsunuz burada?»</p>

  <p>«Sadece şöyle bir dolaşalım demiştik.»</p>

  <p>«Tıpkı av peşindeki bir aslan gibi, değil mi?»</p>

  <p>O sırada, bir taksi bulmuş olan Ravelston, arabayla Gordon’un bulunduğu yere gelmişti. Hemen dışarı atladı; fakat arkadaşının yanındaki kızları görünce, şaşkınlıktan ağzı bir karış açık, olduğu yerde kalakaldı.</p>

  <p>«Aman Allahım! Gordon, ne yapıyorsun!»</p>

  <p>«Sana, Dora ve Barbara’yı tanıştırayım» dedi Gordon, sâkin bir tavırla.</p>

  <p>Bir an için gerçekten öfkelenmiş gibi göründü Ravelston; fakat aslında hiçbir zaman tam mânâsiyle kızamayan bir tipti. Şaşırır, altüst olur, sinirlenir, ama katiyen öfkesini tam olarak dışa vuramazdı. Kızların varlığına aldırış etmez görünerek Gordon’a yaklaştı. Arkadaşını kolundan tutup, arabanın içine sürüklemeye uğraştı.</p>

  <p>«Hadi Gordon! Gel Allahaşkına! Gidelim artık.»</p>

  <p>Fakat Dora birden Gordon’un koluna asılarak onları durdurdu.</p>

  <p>«Sen ne karışıyorsun onun işine!» diye edepsizce bağırdı Ravelston’a.</p>

  <p>«Bu iki bayana kaba davranmak istemezsin herhalde, değil mi Ravelston?» diyordu Gordon.</p>

  <p>Ravelston durakladı, bir adım geri çekildi. Ne yapması gerektiğini bilemiyordu. Oysa kararlı davranılması gereken bir andı bu. Ama Ravelston, hayatının hiçbir devresinde âni kararlar alabilmiş bir adam değildi ki, bunu yapabilsin. Bir Dora’ya bir Gordon’a bakıp duruyordu. Kaçınılması imkânsız bir durum! Ne yapacaktı şimdi! Hakaret edemezdi ya; nihayet onlar da birer insandı. Zavallı sokak kızları! Birden, bu işin altından kalkamayacağının şuuruna vardı Ravelston: zoraki de olsa, hayatında ilk defa bir sokak kızıyla yatacaktı.</p>

  <p>Taksi şoförü, Dora’dan talimatı almıştı bile: bekliyordu. Hep birlikte arabaya bindiler. Gordon, iyice sarhoş olmasına rağmen, olan biteni gayet iyi takip edebiliyordu. Ne var ki, arabanın yumuşak koltuklarına gömülünce kendinden geçivermişti.</p>

  <p>«Gordon! Gordon! Uyan, kendine gel!»</p>

  <p>Raveiston, hızla dürtmekteydi onu.</p>

  <p>«Ne var?»</p>

  <p>«Gordon! Allah kahretsin! Causons en français. Qu’est-ce que tu as fait? Crois-tu que je veux coucher avec une saie..» («Fransızca konuşalım. Ne yaptın? Pis bir kadınla yatacağımı mı zannediyorsun...»).</p>

  <p>«Oo, Fransızca da mı biliyorsunuz siz!» diye kıkırdadı kızlar.</p>

  <p>Gordon durumdan pek memnun görünüyordu., iyi bir tecrübe olacak Raveiston için, diye düşündü. Sokak kızlarıyle düşüp kalkan bir salon sosyalisti! Çok proleterce bir davranış.. Sanki onun aklından geçenleri anlamış gibi, köşeye büzülmüştü Ravelston. Barbara’ya mümkün olduğu kadar yaklaşmamaya çalışarak..</p>

  <p>Taksi, arka sokaklardan birinde, üçüncü sınıf bir otelin önünde durdu. Gordon yalpalayarak arabadan indi ve Dora’nın koluna yapıştı.</p>

  <p>Küçük, karanlık, pis kokan, bakımsız bir koridora daldılar. Yandaki odalardan birinden şarkı söyleyen bir ses geliyordu :</p>

  <p>«Güzel bir kızı öpüp de</p>

  <p>Gidip annesine söyleyenin</p>

  <p>Dudaklarını kopartmalı</p>

  <p>Dudaklarını kopartmalı.»</p>

  <p>Şu şarkı, nedense Gordon’a şarap şişesini hatırlatmıştı. Barbara ile birlikte onları takip etmekte, olan Ravelston’a dönüp sordu :</p>

  <p>«Hey., benim Chianti nereye gitti?»</p>

  <p>Raveiston şişesini uzattı ona. Yüzü çok solgun görünüyordu. Barbara’ya gözünü kaldırıp bakamıyordu bile; ama kaçmak da gelmezdi elinden.</p>

  <p>Az sonra Gordon’la Dora bir odadaydılar. Ravelston ile Barbara da bir diğer odada..</p>

  <p>Gordon odaya şöyle bir göz gezdirdi: Pis, korkunç bir yer; muşamba döşeli. Duvarda, La Vie Parisienne’den kesilip çerçevelenmiş renkli bir resim. Ve.. evet! pencerenin yanındaki bir sehpa üzerinde duran bir kılıç çiçeği! Ahh, burada da mı buldun sen beni!.</p>

  <p>Yataktaydı galiba. Pek iyi göremiyordu çevresini. Şu şarap şişesini ver Dora. Ver bakayım şunu.</p>

  <p>Şarabın boğazından geçip, midesine ulaştığını hissetti. Acı, apacı bir tad.. Boğuluyordu sanki. Bir şarap denizinde boğuluyordu. Yataktan aşağı yuvarlandığını hissetti. Başı yere çarpmıştı. Ayakları ise hâlâ yataktaydı. Son olarak, aşağıdan gelen neşeli, genç seslerin söylediği şarkıyı duyabildi:</p>

  <p>«Bu gece iyice eğleneceğiz,</p>

  <p>Bu gece iyice eğleneceğiz,</p>

  <p>Bu gece çılgınca içeceğiz»</p>

  <p>Yarına ayılmak üzere!»</p>

  <h1 class="sigil_not_in_toc" id="calibre_pb_4"><a id="bookmark4"></a></h1>
</body>
</html>
