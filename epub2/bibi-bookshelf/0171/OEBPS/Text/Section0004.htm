<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Ümit Çiçeği</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>3</h1>

  <p>«Gordon Comstock» oldukça garip bir isimdi; ne var ki, Gordon’un mensup olduğu aile de oldukça garip bir aileydi. Anlaşılacağı gibi, «Gordon» bir İskoç adıydı. Gordon, Colin, Malcolm, Donald.. bütün bunlar iskoçya’nın bir armağanıdır dünyamıza. Tıpkı golf, viski, yulaf lapası... ve Barrie ile Stevenson’-un eserleri gibi...</p>

  <p>Comstock’lar, sosyal sınıfların içinde en sönük, en sessiz olanına mensuptular: Orta sınıfa.. Yâni, topraksız kibar takımı.. Sefalet ve yoksulluğa düştüklerinde bile, eski bir aile olmakla övünmeye kalkışmamışlardı. Çünkü gerçekten de pek öyle köklü, eski bir aileden gelmemekteydiler. Sadece, Viktoriyen refahın dalgalarıyle yükselen ve sonra hemen, bu dalgadan da daha büyük bir hızla alçalarak sefaletin kucağına düşen o zavallı ailelerden biriydiler. Gordon’un büyükbabası Samuel Comstock’un devrinde, elli yıl kadar, nisbeten müreffeh bir hayat sürdürmüşlerdi. Comstock Dede -Gordon onu böyle çağırırdı- Gordon’un doğumundan dört yıl sonra ölmüştü.</p>

  <p>Fakat Comstock Dede, mezarından bile insanları etkilemeye devam eden o güçlü kişilerdendi. Hayattayken; merhametsiz, kurnaz bir ihtiyar olarak tanınmıştı. işçilerden ve yabancılardan elli bin sterlin sızdırmış, bununla kendisine Mısır piramitleri kadar dayanıklı, kırmızı tuğlalı bir köşk yaptırmıştı. Tam on iki çocuğu olmuş ve bunlardan ancak biri yaşamamıştı. Nihayet, beyin kanamasından ansızın öldü bir gün. Çocukları, onun Kensal Green’deki mezarının başına şu kitâbeyi diktiler :</p>

  <p>SAMUEL EZEKİEL COMSTOCK’UN AZİZ HÂTIRASINA :</p>

  <p>VEFAKÂR BİR KOCA VE MÜŞFİK BİR BABA,</p>

  <p>DÜRÜST VE DİNDAR BİR ADAM,</p>

  <p>9 TEMMUZ 1828’DE DOĞMUŞ VE 5 EYLÜL 1909’DE ÖLMÜŞTÜR.</p>

  <p>BU TAS KEDERLİ EVLÂTLARI TARAFINDAN DİKİLMİŞTİR.</p>

  <p>MESİH’İN KOLLARINDA UYU AZİZ BÜYÜĞÜMÜZ.</p>

  <p>Comstock Dede’nin, mezartaşına kazılan bu son cümleye ne kadar kızacağını, onu tanıyan herkesin takdir edebileceği şüphesizdi. Fakat şunu belirtmek gerekir ki; sözkonusu mezartaşı, yaklaşık olarak beş ton ağırlığında bir granit parçasıydı ve belirli bir maksada hizmet etsin diye, dikilmişti oraya: Olur ya, belki Comstock Dede yeniden hayata dönmeye kalkışıverirdi. Gerçekten de, eğer bir ölünün akrabalarının, müteveffa hakkındaki gerçek düşüncelerini bilmek istiyorsanız, onun için yaptırdıkları mezartaşının ağırlığını öğrenmeniz yeterlidir.</p>

  <p>Comstock’lar; Gordon’un tanıdığı kadarı ile, garip bir şekilde sessiz, cansız, gösterişsiz ve güçsüz bir aileydi. Fakat en şaşırtıcı yanları, yaşama gücünden yoksun oluşlarıydı hiç şüphesiz; ve bunun sorumlusu da Comstock Dede’ydi. öldüğünde, bütün çocukları yetişmiş, hattâ bazıları ortayaşlı insanlar haline gelmişlerdi. Comstock Dede ise, onlardaki hayat ateşini çoktan söndürmüş bulunuyordu. Bir çim-biçme âletinin papatyalar üzerinden geçivermesi gibi, babaları da onların üzerinden şöyle bir geçmiş ve hepsini ezivermişti. Ve artık, tahribe uğrayan bu kişiliklerin hiçbir gelişme şansı kalmamıştı. Hepsi de tembel, korkak ve başarısız insanlar olarak hayatlarını sürdürdüler. Erkeklerin hiçbiri doğru dürüst bir meslek sahibi olamamıştı; çünkü Comstock Dede, onların herbirini, kendilerine hiç de uygun olmayan sahalara itmekte elinden geleni yapmış bulunuyordu. Yalnız bir tanesi, -Gordon’un babası John- babasının son zamanlarında, ona karşı gelmiş ve evlenmeye kalkışacak kadar ileri gitmişti. Onlardan birisinin herhangi bir şey başarabileceğini, bir zamanlar yaşamış olduğuna dair dünyada bir iz bırakabileceğini tasavvur etmek imkânsızdı. Ne bir şey yaratabilirler, ne de bir şeyi yokedebilirlerdi. Mutiu muydular, mutsuz muydular; hattâ tam mânâsiyle yaşıyorlar mıydı? bilinemezdi. Doğru dürüst, kendilerini geçindirebilecek bir kazanç sağlamak kabiliyetinde bile değillerdi. Sadece, hayatın rüzgârlarına tâbi sürükleniyorlardı; işte o kadar.. Kısacası; orta sınıflar arasında çok rastlanan, hiçbir değişikliğin yer almadığı, o renksiz, hüzün verici ailelerden birisiydi Comstock Ailesi de.</p>

  <p>Gordon, kendini bildi bileli, akrabalarını çok cansıkıcı kişiler olarak tanımıştı. O zamanlar, birçok amca ve teyzeye sahipti. Fakat hepsi de az çok birbirlerine benzerlerdi: Karamsar, neşesiz, gösterişsiz birtakım yaratıklar.. Hepsi de sağlık durumlarından biraz şikâyetçiydiler, ve hiçbir zaman (heyecanlı ve önemli bir olay meydana getirebilecek olan) iflâsa kadar varmayacak, ama yine, de sürekli bir para sıkıntısı içinde bulunmaktaydılar. Daha o zamanlar bile üreme, çoğalma içgüdüsünü kaybetmiş oldukları dikkati çekiyordu. (Hayatı tam mânâsıyle yaşayan insanlar, paraları olsun olmasın, diğer yaratıklar gibi hızla çoğalırlar.) Comstock Dede’nin on bir çocuğa sahip olmasına karşılık, bu çocuklar, gelecek kuşağa ancak iki üye bırakabildiler: Gordon ve ablası Julia.. Comstock’ların sonuncusu olan Gordon, 1905 yılında doğdu. (Aslında, ablasından sonra bir çocuğa sahip olmayı hiç düşünmemişti ana-baba.) Ve bu doğumdan sonra geçen koskoca otuz yıl, bir tek bebek daha getirmedi aileye. Hep ölüm., ölümler de bir yana bırakılırsa, yine hiçbir değişiklik yer almamış, kayda değer bir tek olay dahi cereyan etmemişti Comstock Ailesinde. Sanki ailenin bütün fertleri bir bedduanın kurbanı olmuş; hareketsiz, renksiz, kimsenin farkına varmadığı bir hayat yaşamaya mahkûm edilmişlerdi, öyle kişilerdi ki bunlar, sözgelişi bir otobüse binerken bile, kalabalık tarafından bir kenara itilir, oturacak yer bulamazlardı. Her davranışlarında geride, kalmak, onların bir özelliği olmuştu artık.</p>

  <p>Nihayet, Comstock Dede onlara bir iyilik etti ve bütün servetini, aralarında oldukça eşit bir şekilde paylaştırdı. Böylece, kırmızı tuğlalı köşkün de satılmasından sonra, herbirine aşağı yukarı beş bin sterlin düştü. Babaları ölür ölmez, paraları yemeye başladı Comstock’lar. Ama hiçbir zaman öyle gürültülü bir şekilde değil.. Sözgelişi, servetini kadınlarla yemeye veya at yarışlarında kaybetmeye kalkışmadı hiçbiri de. Ama yine de, ufak tefek işlere girişiyor, birtakım yersiz yatırımlar yapıyor ve birkaç sene sonra da bu işlerden mutlaka zararlı çıkıyorlardı. Yarıdan fazlası, ömürlerinin sonuna kadar evlenemedi. Kızların bir kısmı ise, babalarının ölümünden sonra, âdet yerini bulsun diye başarısız bazı evlenmeler yaptılar. Erkeklere gelince : Hiçbir zaman ev geçindiremeye-cek durumda oldukları <i>için</i> böyle bir şeye kalkışmadılar tabii. Aralarında bir tek Angela Hala, ev denebilecek bir yere sahip olabilmişti. Diğerleri ise bütün ömürlerini daracık pansiyon odalarında tükettiler. 1934 yılında, bu kuşaktan sadece üç kardeş hayattaydı : 1916’da Clapham’deki akıl hastahanesine düşen Charlotte Hala, büyük bir talih eseri bir eve ve belirli bir senelik gelire sahip olabilen Angela Hala ve beş bin sterlinden elinde ne kaldıysa onunla geçinmeye çalışan ve arada sırada ufak komisyon işleri yapan Walter Amca...</p>

  <p>Gordon, eski püskü elbiseler ve yahni yemeğinin hâkim olduğu bir atmosferde büyüdü. Babası, bütün diğer Comstock’lar gibi, cansıkıcı bir insandı. Ancak, onlardan biraz daha akıllıydı ve edebiyata karşı özel bir merakı vardı. O yüzden olacak, sayılarla ilgili herşeyden nefret ederdi. Tabii bu durum, Comstock Dede’nin onu bir muhasebeci yapmasına yetti. 1922’de öldüğünde, henüz elli altı yaşında olmasına rağmen, hayli yıpranmıştı.</p>

  <p>Comstock’lar, hiç de parlak bir durumda olmamalarına rağmen kibarlık tasladıklarına göre, Gordon’un öğrenimi için her türlü fedakârlığı yapmak zorunda olduklarını düşündüler. Ah ne büyük bir yüktü şu öğrenim meselesi! (Tabii öyle olurdu bu durumda : Oğlunu doğru-dürüst bir devlet okuluna göndereceğine bir özel okula verir ve bu yüzden de, bir musluk tamircisinden daha berbat bir geçim seviyesine düşer, orta sınıf mensubu baba..) Gordon, yıllık ücreti 120 sterlin civarında, gösterişli fakat aslında hiç de iyi bir öğretim kurumu olmayan bir okula gönderildi. Bu ücret, evde, büyük fedakârlıklara yol açıyordu. Gordon’dan beş yaş büyük olan Julia, sırf o yüzden hemen hemen hiç öğrenim göremedi. Gordon, «erkek çocuk» tu ve kız çocuğun erkek çocuk için bazı fedakârlıklara katlanması çok tabii idi. Ayrıca; daha işin başından, ailece Gordon’un «akıllı» olduğuna karar kılınmıştı. Bu müthiş akıllılığı ile burslar kazanacak, hayatta büyük başarılar elde edecek, ve aileyi eski refahına ulaştıracaktı. Buna da en çok Julia inanmıştı. Julia, Gordon’dan çok daha uzun boylu, hantal bir kızdı, ince bir yüzü, ve uzunca bir boynu vardı, ilk gençlik çağında bile, karşısındakine bir kazı hatırlatan kızlardandı Julia. Fakat iyi huylara ve müşfik bir tabiata sahipti. Eve bağlı, ev işlerinden pek başını kaldırmayan, süpüren, diken, pişiren, yıkayan bir tipti Julia. Daha onaltı yaşındayken bile evde kalmış bir kız hissini uyandırıyordu. Bütün hayatını Gordon’a adamıştı. Ona annesinden de iyi baktı; okula giderken erkek kardeşi temiz giyinsin diye kendisi giymedi, giydirdi, yemedi yedirdi; ufak cep harçlıklarını biriktirip onu hiçbir Noel ve doğumgününde hediyesiz bırakmadı. Tabii Gordon da büyüyünce ablasına olan borçlarını ödedi (!) hemen : akıllı ve güzel olmadığı için onu hor görmeye başladı.</p>

  <p>Gönderildiği okulların en kötülerinde bile, hemen hemen bütün çocuklar Gordon’dan daha zengindiler. Kısa zamanda onun durumunu farkettiler. Böylece Gordon için bir cehennem hayatı başladı. Muhakkak ki bir çocuğa yapılacak en büyük eziyet, onu; kendisinden daha iyi giyinen, yiyen, içen, bol cep harçlığına sahip çocukla aynı okula göndermektir. Diğer zengin öğrencileri görerek yoksulluğunun farkına varan çocuk, hiçbir yetişkin insanın tasavvur edemeyeceği kadar büyük acılar çeker, işte o günlerde Gordon da aynı durumdaydı. Bütün okul günleri, zevahiri kurtarmaya çalışmak, çevrede ailesinin çok zengin olduğu intibaını uyandırmaya uğraşmakla geçiyordu. Ah, ne acı günlerdi onlar! Sözgelişi; her öğretim döneminin başlangıcında, bütün öğrenciler, herkesin içinde, evden kaç para getirdiklerini okul müdürüne bildirmek zorundaydılar. Eğer sıranız geldiğinde on şilin’den aşağı bir meblâğ çıkarsa ağzınızdan, seyreyleyin diğer çocukların yuhalarını, alaylı sözlerini!. Ya bir de, arkadaşlarının, Gordon’un otuzbeş şilin’lik bir hazır elbise giymekte olduğunu keşfettikleri gün!. Fakat Gordon’un en korktuğu olay, ailesinin onu okulda ziyaret etmeye gelmeleri idi. O zamanlar henüz dini inançlarını kaybetmemiş olan Gordon, Tanrıya yalvarır, ana-babasının okula gelmemelerini dilerdi... Aradan yirmi yıl geçmiş olmasına rağmen, o günlerin acı hâtıraları, Comstock’ların bu son ferdini hâlâ etkilemeye devam etmekteydi.</p>

  <p>Bütün bunların sonucu, genç çocukta paraya karşı büyük bir tutku belirdi. Akrabalarından nefret ediyordu. Annesinden, babasından, Julia’dan, hepsinden.. Onların yoksul evlerinden, kılıksızlıklarından, renksiz hayatlarından, para sıkıntılarından iğreniyordu.</p>

  <p>Okulda hiçbir başarı sağlayamamıştı. Değil burs kazanmak, orta halli bir öğrenci bile olamamıştı. Fakat hoşuna giden sahalarda kabiliyetlerini geliştirmeye çalıştığı inkâr olunamaz : Okul müdürünün; kiliseye topluca gittikleri günlerde, mihraptan öğrencilere hitap ederek, açıkça kara listeye aldığı kitapları büyük bir hazla okuyordu. Zamanla birçok sosyal konuda aykırı inançlar beslemeye başladı. Bu arada şiir yazmaya, da koyulmuştu. Kısa bir süre sonra şiirlerini, Athenaeum, Yeni Çağ, Haftalık Westminster gibi edebiyat dergilerine göndermeye başladı. Tabii bunların hiçbiri de yayınlanacak değerde görülmüyor, geri gönderiliyordu. Gordon, kısa zamanda kendisi gibi edebiyata meraklı öğrencilerle ilişki kurdu. O sıralar, savaş- sonrası İngiltere, ihtilâlci fikirlerle kaynamaktaydı, her okul bu gelişimden kendisine düşen payı almaktaydı. Genç zihinler, eşyanın tabiatı gereği radikal fikirlere rağbet gösteriyorlar, eski kuşağa büyük bir öfkeyle karşı çıkıyorlardı. Yaşlılar ise, bu ani gelişmeden ürkmüş, ne yapacaklarını şaşırmışlardı. Gordon ve arkadaşları, bütün bir ders yılı boyunca, Bolşevik adlı bir dergi yayınladılar. Sosyalizmi savunuyor, İngiltere İmparatorluğunun sömürgelerini terk etmesini istiyorlardı. Ah ne günlerdi onlar!. Eh, onaltı yaşındaki her çocuk biraz sosyalisttir, insan o yaşlarda, yem’in ardındaki o koskoca oltayı pek farkedemez.</p>

  <p>Gordon; zamanla bu para meselesinin içyüzünü, çocuksu bir yoldan da olsa, kavramaya başladı. Diğer insanlardan çok daha genç bir yaşta, modern reklâmcılığın madrabazlıktan başka bir şey olmadığını anladı. İlk dikkatini çeken ve onu uyandıran, metro istasyonlarında rastladığı reklâm afişleri olmuştu. Ama bir gün gelip, kendisinin de bir reklâmcılık şirketinde çalışacağını hiç düşünmemişti. Ne var ki iş, sadece reklâmcılığın bir dalavereden ibaret olduğunun anlaşılması ile bitmiyordu. Zamanla bu konuda daha da derinleşti Gordon : Toplumdaki para tutkusu, âdeta bir tapınma halini almıştı. Eskiden Tanrı, insanlara ne ifade ediyorsa, şimdi para onu ifade etmekteydi. İyilik ve kötülük kavramlarının ise hiçbir anlamı kalmamıştı; geçerli olan sadece başatıydı. On Emir’den geriye yalnız iki madde kalmıştı : «Para Kazanacaksın» ve «işinden Atılmamaya Çalışacaksın».. işte bu sıralardadır ki Gordon, «Pantolonu Yamalı Hayırseverler» adlı kitapla karşılaştı ve her-şeyini rehine vermiş, açlıktan kıvranan, buna rağmen kılıç çiçeğinden ayrılmayan marangozun hayatını okudu. Bundan böyle, Gordon’un bir çeşit sembolü oldu kılıç çiçeği. (Evlerin pencerelerinde kılıç çiçekleri bulunmakta devam ettiği sürece, İngiltere’de ihtilâl olmayacaktır.)</p>

  <p>Artık akrabalarından eskisi kadar nefret etmiyor, onları hor görmüyordu. Onların niçin böyle olduklarını anlamaya başlamıştı : Mesele, sadece, yoksulluk değildi; yoksulluğa rağmen kibar, saygıdeğer görünme çabaları idi. Oysa yapılması gereken; para olsun-olmasın, hayatın akışına karışmak, yaşamaktı. Tıpkı aşağı sınıfların yaptıkları gibi..</p>

  <p>Bütün bunları dikkate alan Gordon, hayat yolunun ikiye ayrıldığına karar kıldı nihayet: insan ya zengin olurdu, ya da zengin olmayı bilhassa reddederdi. Ya sevecektin parayı, ya da onu hor görecektin. İnsanı en kötü hale düşüren şey; paraya taptığı halde ona sahip olamamaktı. Gordon, hayatta hiçbir zaman paraya sahip olabileceğine inanmıyordu. Bunu kabullenmişti, öyleyse? öyleyse hayatta başarı kazanmaya çalışmanın, bunun için uğraşmanın hiçbir yararı yoktu. Tam tersini yapacaktı : hayatta başarı kazanmamaya çalışacaktı. «Cennette hizmet etmektense, cehennemde hüküm sürmek evlâdır.» Böylece, daha on altı yaşındayken Gordon’un tuttuğu saf belli olmuştu : para tanrısına karşıydı, ona savaş ilân etmişti. Fakat gizlice tabii...</p>

  <p>On yedi yaşına geldiğinde, babasını kaybetti. Adam onlara ikiyüz sterlin bırakmıştı. Julia işe gireli birkaç sene oluyordu o sırada. 1918-1919 yıllarında ise bir devlet dairesinde çalıştı ablası. Bundan sonra da, Earl’s Court Metro istasyonu yakınlarındaki küçük bir çayhanede iş buldu. Haftada yetmiş iki saat çalışıyor, buna karşılık öğle yemeğini işyeri temin ediyor ve yirmi beş şilin haftalık kazanıyordu. Bu durumda yapılacak en akıllıca iş; Bay Comstock ölmüş olduğuna göre, Gordon’u okuldan alıp onu bir işe sokmak, ve babadan kalan ikiyüz sterlin’i Julia’ya vererek, kızın kendi başına bir çayhane açmasını sağlamak olurdu. Ne var ki, burada da, Comstock’ların paraya karşı o budalaca tutumları işe karıştı : Ne Julia, ne de annesi. Gordon’un «öğrenimini terketmesi» meselesini ağızlarına bile almak istemiyorlardı. Orta-sınıfların o garip ve züppece idealizmiyle. Gordon okusun diye, kendileri düşkünlerevine bile gitmeye razıydılar. İki yüz sterlin, onun öğrenimi için saklanacaktı. Ve Gordon da bu karara hiç ses çıkarmadı. Evet, paraya karşı savaş ilân etmişti ama, bu onun bencil davranışlarına hiç de engel değildi. Tabii ayrıca, işe girmek meselesi de hiç hoşuna gitmiyordu.</p>

  <p>Ama yine de paraya ihtiyaçları vardı Comstock’ların. Gordon’un annesi, evlenmeden önce müzik öğretmenliği yapmış, sonra da, ailenin mali durumu her zamankinden daha kötülediği günlerde birkaç öğrenci almış, özel dersler vermişti. Yine bu derslere başlaması gerektiğini düşünüyordu. Kenar mahallelerde öğrenci bulmak pek güç değildi; Julia’nın da desteğiyle bu şekilde birkaç yıl daha «idare edebilirlerdi.»</p>

  <p>Fakat Bayan Comstock’un sağlığı pek parlak sayılmazdı. Doktor; yorgunluktan kaçınmasını, iyi beslenmesini, üşütmemesini tavsiye ediyordu. Piyano dersleri vermenin, kadıncağıza hiç yaramayacağı açıktı. 'Gordon’un durumdan haberi yoktu ama, Julia herşeyi biliyordu. Ana-kız, bu konuda ona hiçbir şey söylememeye karar vermişlerdi.</p>

  <p>Aradan bir sene geçti. Bu sırada Gordon, kılıksızlığından gittikçe daha fazla utanmaya başlamış; parasızlığı yüzünden kızlardan kaçar olmuştu. Yalnız, o yıl, Yeni Çağ dergisi, şiirlerinden birini kabul ederek yayınladı. Bu sırada annesi, rahatsız tabureler üzerine oturup, saati iki şilin’e piyano dersleri vermeye devam etmekteydi. Sonra birden okulu terk ediverdi Gordon; on sekiz yaşını doldurmuştu, okula tahammülü kalmamıştı artık. Walter Amca ortaya çıktı hemen : bir arkadaşının arkadaşı, Gordon’u «iyi» bir işe sokmaya hazırdı. Bir boya fabrikasının muhasebe servisindeydi bu «iyi» iş.. Bir genç adam için parlak bir gelecek vaadediyordu; çalıştığı takdirde kısa zamanda yükselebilirdi. Fakat delikanlının karnı toktu böyle «iyi» işlere.. Aile fertlerini dehşete düşüren bir kararlılıkla, reddetti bu teklifi.</p>

  <p>Tartışmalar birbirini kovaladı. Onu birtürlü anlayamıyorlardı. Bir kere denemeye bile kalkışmadan böylesine «iyi» bir işi nasıl reddedebilirdi? Gordon saldırılar karşısında kendisini savunmaya çalışıyor, başka türlü bir işte çalışmak istediğini söylüyordu. Peki, nasıl bir iş İstiyordu öyleyse?. Çekingen bir tavırla «ben yazmak istiyorum» dedi Gordon nihayet. «Yazmak» mı? Ama yazarlıkla nasıl geçinebilirdi ki insan?. Tabii buna cevap vermek çok güçtü; delikanlı hiç bir şey söylemedi. Ama yine de, yarı-şuurlu yarı-şuursuz bir şekilde, şiir yazarak hayatını iyi-kötü kazanabileceğini umuyordu. Ancak bu, sözü edilemeyecek kadar saçma bir düşünceydi. Ne olursa olsun iş hayatına atılmayacaktı; önemli olan da oydu zaten. Hiçbiri onun ne yapmak istediğini anlayamadı.' Bu işi kaçırmaması için günlerce ısrar ettiler. Ve kısa bir süre sonra, ansızın o dehşet verici olay cereyan etti : Bir akşam yemeğinde, şiddetli bir öksürük nöbetine tutulan annesi, oturduğu yere, yığılıverdi. Ağzından kan geliyordu.</p>

  <p>Dehşet içinde kalmıştı Gordon. Annesi ölmemisti ama, onu yukarıya, yatağına taşırlarken berbat bir durumdaydı. Hemen doktor getirdiler. Kadın, günlerce ağır hasta yattı. Yorucu piyano derslerinin sonucuydu bu. Suçluluk duyguları içinde kıvranan Gordon, günlerce evden dışarı çıkmadı. Kesinlikle bilmiyordu ama, onun okul ücretlerini ödeyebilmek için annesinin kendisini feda etmiş olduğunu tahmin ediyordu. Bundan sonra karşı gelemezdi ona : Wa'ter Amca’ya gitti, boya fabrikasındaki işe girmeye razı olduğunu söyledi. Haftada yirmi şilin’le işe başladı ve tam altı sene çalıştı bu fabrikada..</p>

  <p>Bir süre sonra, uzun zamandır oturmakta oldukları Acton’dan çıkmışlar, Paddington semtinde bir apartman katı tutmuş'ardı. Bayan Comstock piyanosunu da getirmişti; kendini iyi hissettiği zamanlarda ders vermeye devam ediyordu. Gordon’un maaşı ise yavaş yavaş artmaktaydı, işyerindeki durumu fena sayılmazdı. Ama yine de kimse, yükselmekte, gözü olan bir memur diye nitelendiremezdi onu. Bu «iş hayatı» ndan kurtulacağı günü sabırla bekleyerek, kendine verilen görevleri iyi-kötü yerine getirmeye çalışmaktaydı genç adam. Belki bir gün, «yazarak» geçinmeyi başarabilecekti. Çevresinde rastladığı tipler, özellikle yaşlı adamlar onu tiksindiriyordu. Buydu işte paraya tapmak; Ev-bark sahibi olmak, hayatta başarı kazanmak, penceresinde kılıç çiçeği bulunan bir sayfiye evi karşılığında ruhunu satmak! Ne hayat!, insanın bunlardan, para çirkefinden kurtulması gerek! Ama Gordon’un paraya karşı ilân ettiği savaş hâlâ gizliydi. Çalıştığı yerdeki kişiler, onun bu garip ve aykırı inançlarından habersizdiler. Hattâ şiir yazdığını bile bilmiyorlardı. Dış görünüşüyle herhangi bir büro memurundan farksızdı : Her sabah gündoğuşu ile birlikte metrolara binip doğuya, akşamları da batıya koşan işçi-memur ordusunun bir neferi...</p>

  <p>Annesi öldüğünde Gordon yirmidört yaşındaydı. Aile dağılmaya başlıyordu. Comstock’ların eski kuşağına mensup üç kardeş kalmıştı hayatta: Angela Hala, Charlotte Hala ve Walter Amca.. Gordon ve Julia. Paddington’daki apartman katını terk ettiler. Gordon, Doughty Caddesinde bir pansiyona yerleşti; Julia ise işyerine yakın olsun diye Eari’s Court’a taşındı. Neredeyse otuz yaşındaydı Julia artık, fakat daha da yaşlı gösteriyordu. Sağlığı yerinde olmasına rağmen, oldukça zayıflamış ve saçlarında aklar belirmişti. Hâlâ günde on iki saat çalışıyordu. Buna karşılık haftalığında sadece on şilin’lik bir artış olmuştu. Annesinin ölümünden dört ay sonra, ansızın işten çıkıverdi Gordon. İstifası için sebep göstermeye bile gerek duymamıştı. Daha iyi bir işe gireceğini zannetti herkes; oysa yeni bir iş aramaya dahi niyeti yoktu delikanlının. Bundan böyle hürriyetin tadını çıkarmaya karar vermişti; o kokuşmuş «iş dünyası» ile olan bütün bağlarını ebediyen koparmak istiyordu. Tasavvurlarını gerçekleştirmek için annesinin ölümünü beklemişti denemez; ama yine de, annesinin var-olmayışı cesaretlendirmişti onu.</p>

  <p>Tabii bunun üzerine, altı sene önce olduğu gibi bir patırtı daha koptu ailede. Comstock’lardan hayatta kalanlar, Gordon’un çıldırmış olduğunu düşünüyorlardı. Delikanlı, tekrar tekrar böyle bir işde hayatını niçin tüketmeyeceğini izah etmeye çalıştı onlara. Peki ama ,nasıl geçinecekti öyleyse?, işte, bundan hiç sözetmiyordu delikanlı; ne var ki, bu konuda eski tasavvurlarını muhafaza etmekteydi: Bir yolunu bulup, «yazarak» geçinmek., ama iyi, ama kötü! işte bu sıralarda, Antichrist Dergisinin sahibi-Ravelston ile tanıştı. Ravelston, onun şiirlerini dergisinde yayınlamakla kalmıyor, arasıra ona, hakkında eleştiri yazıları yazmak üzere kitaplar da buluyordu. Edebi yetenekleri, altı yıl öncekine nazaran daha iyi sayılırdı, öyle hissediyordu ki; eğer insan parayı gerçekten hor görebilirse, iyi-kötü yaşayıp gidebilir. Tıpkı havadaki kuşlar gibi.. Ancak unuttuğu bir şey vardı : havadaki kuşların oda kirası ödemek zorunda olmadıkları..</p>

  <p>Nitekim, yedi ay boyunca büyük sıkıntılar çekti. Tasavvur ettiği, özlediği hayatın gerçekte nasıl bir şey olduğunu anladı. Haftalarca ekmek, peynir yiyerek yaşamanın, yarı aç bir durumda «yazmaya» çalışmanın, elbiselerini rehine vermenin, kaldığı odanın kirasını bile ödeyememenin ne demek olduğunu öğrendi. üstelik, bu yedi ay boyunca hemen hemen hiçbir şey yazamamıştı. Yoksulluk, insana düşünme yeteneğini kaybettiriyordu; parasız olmak, para ile bütün ilişkilerin kesilmesini sağlamıyordu ne yazık ki. Tam tersine; (orta sınıfın deyimiyle :) «geçinecek kadar» para temin olunmadıkça, paranın umutsuz bir kölesi olmaya mahkûmdu insan. Gordon nihayet bu gerçeği anlayabilmişti.</p>

  <p>Sonunda, aylardır kirasını ödeyemediği pansiyo' dan kovuldu ve tam üç gün, dört gece sokakta kaldı. Korkunç bir şeydi bu. Thames Nehrinin kıyılarında rastladığı kendisi gibi bir yersiz yurtsuzun tavsiyesine uyarak, üç gün Billinsgate balıkpazarında çalıştı. Billingsgate’den Eastchap’e giden inişli yokuşlu yollarda, balık dolu el arabalarını sürmekteydi. Kanter içinde kalıyordu, üstelik, bu işe gönüllü daha bir sürü adam vardı; çalışmak için sıranızı beklemek zorundaydınız. Sabahın dördünden dokuzuna kadar on-sekiz peni kazanabilirseniz ne âlâ! Buna ancak üç gün dayanabildi Gordon. Yenilmişti. Akrabalarından biraz borç alıp, yeni bir iş bulmaktan başka yapacak şey yoktu.</p>

  <p>Ne var ki, her istendiği vakit iş bulmak mümkün değildi. Aylarca akrabalarının sırtından geçindi. Julia, o güne kadar biriktirebilmiş olduğu ne varsa verdi kardeşine. Çok, çok kötüydü bu! Para hırsına karşı çıkmış, para tanrısına savaş ilân etmiş; fakat bütün elde edebildiği, ablasının sırtından geçinmek zorunda kalışı olmuştu! Ve üstelik biliyordu ki; yıllardan beri biriktirdiği birkaç sterlin’in eriyip gitmesinden ziyade onun başarısızlığına kahrolmaktaydı Julia. Gerçekten de kardeşi için büyük umutlar beslemişti. Hattâ şimdi bile, onun bir gün aileyi eski refahına kavuşturacağına inanmaktan kendini alamıyordu. Çok «akıllıydı» Gordon; istese öyle bir para kazanırdı ki!. Tam iki ay Angela Hala’nın Gighgate’deki mütevazı evinde kaldı. Bu arada, hiç durmadan iş arıyordu. Ona Walter Amca da yardımcı olamıyordu artık. Yaşlı adamın iş çevrelerindeki nüfuzu hiç denecek kadar azdı. Derken, hiç beklenmedik bir şekilde iş buluverdi Gordon. Julia’nın patronu, kardeşinin bir arkadaşı vasıtasiyle, New Albion Reklâmcılık Firmasının muhasebe servisinde onun için bir iş temin etmişti.</p>

  <p>Savaştan sonra mantar gibi biten reklâmcılık firmalarından biriydi New Albion. Ufak bir kuruluştu; her türden reklâm işiyle uğraşmaktaydı. Fakat asıl faaliyet sahası, resimli kadın gazete ve dergilerindeki kozmetik reklâmlarını kapsamaktaydı. Tabii bu yüzden de birçok teknisyen ve ressam çalıştırmaktaydı. İşte burada Rosemary ile karşılaştı Gordon. Kız, firmanın «stüdyo» kısmında görevliydi ve elbise modellerinin düzenlenmesine yardım ediyordu. Fakat Gordon’un onunla konuşması bir hayli zaman sonra oldu. Ufak tefek, esmer, hareketli ve çok çekici bir kızdı Rosemary. Koridorlarda birbirlerine rastladıklarında, onun garip hayat felsefesinden sanki haberdarmış gibi, Gordon’a alaycı bakışlar fırlatıyordu. Ne var ki Gordon’un, onun kısmiyle hiçbir ilişkisi yoktu; muhasebe servisinde üç sterlin haftalıkla çalışan basit bir memurdu o sadece.</p>

  <p>New Albion’un en İyi yanı, yepyeni bir çalışma anlayışına sahip olmasıydı. Reklâmcılığın, madrabazlıktan ibaret olduğunu kabul etmeyen belki bir tek kişi bile yoktu firmada. Memurların çoğu tecrübeli, Amerikan iş anlayışına uygun, hayata gerçekçi gözlerle bakan, hırslı tiplerdi. Paraya tapan tipler.. Onları sessizce inceledi Gordon. Eski işinde olduğu gibi burada da kendisine verilen görevleri iyi-kötü yapmakta, kimsenin dikkatini bile çekmemekteydi. İç dünyasında ise değişen hiçbir şey yoktu : paradan hâlâ nefret ediyor, bir gün ondan kaçmayı başarabileceğini umuyordu.</p>

  <p>Bir gün garip bir olay cereyan etti: birisi, dergilerden birinde Gordon’un bir şiirine raslamıştı. «Aramızda bir şair var» sözü ortalığa yayıldı. Pek kaba bir şekilde olmasa da, alaya almışlardı onu. O günden sonra Gordon’a «ozan» adını taktılar. Şiir yazan birisi, onların hayat felsefelerine katiyen uyamazdı. Fakat bütün bunlar hiç umulmadık bir sonuca yol açtı: memurların, artık Gordon’la alay etmekten bıktıkları bir gün, firmanın genel müdürü Bay Erskine, onu yanına çağırtıp konuştu.</p>

  <p>Bay Erskine iri yarı, ağırkanlı bir adamdı. Davranışlarından ve ağır ağır konuşmasından, tarım veya hayvancılıkla uğraştığı şaşılabilirdi. Ama yine de sevimli bir adam sayılırdı New Albion’un genel müdürü. Eleman seçmekte pek yanıldığı görülmemişti. Gordon’un şiir yazmakta oluşu Bay Erskine üzerinde olumlu bir etki yapmıştı; New Albion’da edebi yeteneklere sahip kişilere ihtiyaç vardı. Birçok soru yöneltti Gordon’a : Demek ki şiir yazıyordu ha?. Yayınlanıyor muydu bunlar?. Ne kadar para alıyordu karşılığında?. Pek bir şey vermiyorlardı demek.. Peki başka şeyler de yazıyor muydu acaba?. Hikâye filân.. Eveet, çok ilgi çekici!.</p>

  <p>Sonra, daha fazla bir şey öğrenmeye gerek görmeden, onu New Albion’un başyazarı Bay Clew’nun yanına yardımcı olarak verdi. Terfi etmişti Gordon Bütün reklâmcılık firmaları gibi New Albion da, yaratma gücüne sahip yazarlar aramaktaydı. Belki gariptir ama, gerçekten de, «Q. T. Sos’u Kocanızı Mutlu Kılar», «Çocuklar Kahvaltı Gevreklerini Paylaşamıyorlar» gibi sloganları yaratan elemanlar bulmak, teknisyen temininden çok daha güçtü. Gordon’un maaşı şimdilik arttırılmamıştı ama, firmanın gözü onun üzerindeydi. Hiç şüphesiz, yükselmek için büyük bir fırsattı bu.</p>

  <p>Bay Clew’la çalışmaya başlayalı altı ay olmuştu. Kırk yaşlarında, yorgun görünüşlü bir adamdı Clew. Kendi buluşları olan reklâm afişlerinin, duvarlarını süslediği küçük bir odada çalışmaktaydı. Gordon’a çok iyi davranıyor, ona bu sanatı öğretmeye çalışıyor, hattâ gerektiğinde genç yardımcısının tekliflerine de kulak vermekten kaçınmıyordu. O sıralarda Nisan Şebnemi adlı yeni bir koku - giderici’nin gazete reklâmları üzerinde çalışılmaktaydı. Gordon, belli etmemeye çalıştığı bir tiksintiyle bu konuyu işlemeye koyulmuş, fakat çok kısa bir süre sonra bu dalda büyük bir yeteneğe sahip olduğu ortaya çıkmıştı. Ondan çok şeyler beklenebileceğini düşünüyordu Bay Clew.</p>

  <p>Nisan Şebnemi’yle ilgili reklâmlar etkileyici olmuştu. Gordon’un haftalığına on şilin zam yapıldı, işte o zaman korktu Gordon : para çirkefinin içine düşmeye başlıyordu. Biraz daha., ve o zaman boğazına kadar batmış olacaktı! Bundan kurtulması gerekti. Para dünyasından.. Hem de en kısa zamanda.. Yoksa...</p>

  <p>Fakat aç kalmaya hiç niyeti yoktu bu sefer. Ravelston’a gitti ve ondan yardım istedi : bir işe ihtiyacı vardı; fakat öyle bir iş olacaktı ki bu, insanın ruhunu, beynini, herşeyini satınalmaya kalkışmayacaktı.</p>

  <p>Onun ne demek istediğini çok iyi anlamıştı Ravelston. «İyi» bir işle herhangi bir iş arasındaki farkın neler olduğunun kendisine açıklanmasına gerek yoktu. üstelik Gordon’un yaptığı bu budalalık hakkında ona hiçbir şey de söylemedi. Zaten en üstün yanı da buydu Ravelston’un : daima karşısındakini anlayabilmesi.. (Hiç şüphesiz, paranın sağladığı bir meziyet!. Zira ancak zenginler, bu derece akıllı (!) olmayı başarabilirler.) iki hafta kadar sonra Ravelston, ona uygun bir iş bulduğunu bildirdi: McKechnie adlı, orta halli bir kitabevi sahibi, yardımcı aramaktaydı. Yüksek ücret talep edecek tecrübeli bir kitabevi tezgâhtarı istememekteydi; kitabevinde çalışacak olanın, bir centilmene benzemesi ve kitaplar hakkında biraz bilgiye sahip bulunması yeterliydi. Mesai saatleri uzun, ücret azdı; - haftada iki sterlin-hiç bir yükselme şansı da yoktu. Tam Gordon’un aradığı cinsten bir iş!. Gidip, Bay McKechnie’yle görüştü. Kırmızı burunlu, uykulu yüzlü, beyaz sakallı bir İskoç olan kitabevi sahibi, derhal işe aldı onu. O sıralarda Gordon’un şiir kitabı «Fareler» basılmak üzereydi. Kendisinin hiç haberi yoktu ama, bunu da Ravelston sağlamıştı ona : eski bir arkadaşı olan bir yayınevi sahibini, «Fareler»i kitap haline getirip basmaya ikna etmişti.</p>

  <p>New Albion’a bir ay sonra işten ayrılacağını bildirdi. Tabii yine birtakım tatsızlıklar oldu: Onun bu «iyi» işi terketmesinden hiç hoşlanmamıştı Julia. Artık iyice arkadaş oldukları Rosemary ise, hayatta kimsenin İşine karışmamayı kendine prensip edinmiş bir insandı; «her koyun kendi bacağından asılır» diyordu. Ama yine de, onun New Albion’dan niçin ayrılmak istediğini birtürlü anlayamıyordu. Ancak Gordon’u en çok etkileyen, Bay Erskine’in tutumu oldu : Ona çok yakınlık gösterdi genel müdür; firmadan ayrılmak isteyişini üzüntüyle karşıladığını açıkça belirtti. Ve büyük bir nezaket göstererek, yüzüne karşı budalalık ettiğini haykırmadı. Üstelik, ne zaman isterse, yeniden New Albion’a dönebileceğini, böyle bir şeyi memnuniyetle karşılayacaklarını ekledi. Onun gibi kabiliyetli gençlere her zaman açıktı kapıları.</p>

  <p>Bay Erskine’in yanından suçluluk duyguları içinde ayrıldı Gordon : Kendisine bu kadar değer verenlerden ayrılmakla iyi etmiyordu. Fakat başka türlü yapamazdı; bu iğrenç «İş âlemi» nden, «para dünyası» ndan kurtu'mak zorundaydı.</p>

  <p>McKechnie’nin kitabevinde büyük bir mutluluk hissetmişti; ama sadece başlangıçta.. Hattâ kısa, çok kısa bir an için, paradan gerçekten kaçıp kurtulabildiğini sanmıştı. Kitapçılık tam ona göre bir işti. Burada işleri yetiştirmek için çabalayıp, kan-ter içinde kalmak yoktu; yükselme hırsı yoktu. Bütün iş, günde on saat kitabevinde bulunmaktı. Bay McKechnie’ye gelince : İskoç olmasına rağmen hiç de fena bir adam sayılmazdı. Para hırsı diye bir şeye sahip değildi hiç olmazsa. En göze çarpan huyu ise, tembelliği idi. Ayrıca, Anglikan Kilisesinden ayrı bir mezhebe mensuptu ve -bu yüzden olacak- ağzına hiç içki koymazdı.</p>

  <p>Gordon, kitabevine gireli bir ay kadar olmuştu ki, Fareler yayınlandı.. Birçok gazete eleştirdi kitabı! Ayrıca; Times Gazetesi edebiyat eki, bu şiirlerin «çok şeyler vaadettiğini» belirtti! Gordon ancak aylar sonra, Fareler’in nasıl bir başarısızlık örneği olduğunu anlayabilecekti.</p>

  <p>Olgunlaşmaya başlıyordu. Yirmi yedi, yirmi sekiz, yirmi dokuz.. Artık hayatın tozpembe görünmediği, acı gerçeklerin kaskatı ortaya çıktığı bir yaşa gelmişti. Gittikçe daha çok akrabalarına benzemeye başladığını hissetmekteydi. Birkaç sene daha., ve onlardan hiçbir farkı kalmayacaktı. Kaç kere kendi kendine böyle davranmaktan vazgeçeceğine dair söz vermiş olduğu halde, yine de ara-sıra Julia’dan borç almakta devam ediyordu. Ablası pek mutsuz sayılmazdı; her evlenmemiş kızın yaşadığı o renksiz, sâkin hayatı yaşıyor, işiyle evi arasında gelip gidiyor, bazı akşamlar kendisi gibi yalnız kadınlarla buluşup, biraz çene çalıyordu. Hayatı olduğu gibi kabul etmişti; başka türlü yaşanabildiğinin farkında bile değildi belki de. Fakat hâlâ Gordon için üzülmekte devam ediyordu.</p>

  <p>Yıl 1934’dü, ve Comstock’lardan hayatta kalan beş kişi vardı : Ufak-tefek komisyon işleri ve bitmez-tükenmez hastalıklarıyla. Walter Amca, Highgate’deki mütevazı evinde iyi kötü geçinen Angela Hala ve akıl hastanesinde bitkisel bir hayat yaşamaya devam eden Charlotte Hala.. Haftada yetmiş iki saat çalışan, gecelerini ise yün örmek, ya da kendisi gibi evde-kalmış kızlarla çene, çalarak geçiren Julia., ve Gordon...</p>

  <p>Belki de uzaktan akraba oldukları birkaç Comstock daha vardı hayatta; çünkü Comstock Dede’nin de tam on bir kardeşi olduğu biliniyordu. Herneyse.. hayatta olsalar bile, mutlaka zenginleşmişler ve yoksul akrabalarının izini kaybetmişlerdi. Zira paranın etkisi, kan’dan çok daha güçlüdür.</p>

  <p>1934 yılında hâlâ hayatta olan ve bizim tanıdığımız Comstock’lara gelince.. Bu beş kişinin toplam geliri, yılda altı yüz sterlin kadardı. Yaşlarının toplamı ise iki yüz altmış üç.. Hiçbirisi; İngiltere’den dışarı adımını atmamış, herhangi bir savaşa katılmamış</p>

  <p>hapse girmemiş, uçağa binmemiş, evlenmemiş ve çocuk sahibi olmamıştı, ölünceye, kadar da bu şekilde yaşamaya devam etmemeleri için hiçbir sebep yoktu. Kısacası; bunca yıl sonra, yine kayda değer hiçbir olay cereyan etmemişti Comstock Ailesinde.</p>
</body>
</html>
