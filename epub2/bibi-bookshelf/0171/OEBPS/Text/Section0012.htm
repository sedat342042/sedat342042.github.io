<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Ümit Çiçeği</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_5"><a id="bookmark5"></a>10</h1>

  <p>Dibe doğru, daima dibe doğru! Her geçen gün biraz daha batağa gömülmek.. Dibe., iş bulmak veya işinden olmak gibi dertlerin olmadığı, hiçbir akraba veya arkadaşın seni tedirgin edemeyeceği bir yere doğru.. Umut, korku, hırs, şeref, vazife., böyle kavramların varolmadığı bir sonsuzluğa... işte bütün istediği buydu artık.</p>

  <p>Ama yine de ölümü; gerçek, fiziki bir ölümü amaçladığı söylenemezdi. Garip bir duyguydu bu. Polis karakolunda uyandığı o sabahtan beri peşini bırakmamıştı. O çılgın gece, hayatının bir dönüm noktasını belirlemişti sanki. Birden, büyük bir hızla düşmeye başlamıştı. Daha önce, para tanrısına karşı savaşını yürütürken bile, kendisine olan saygısını az-çok muhafaza etmekteydi. Oysa şimdi, herşeyi terketmişti; kaçıyordu. Yeraltına.. Her geçen gün, biraz daha batıyordu. Serserilerin, dilencilerin, mücrimlerin, fahişelerin alemine doğru... Para dünyasının tam aksi yönünde yer alan bir bölgeydi burası. Yeraltı dünyasında ‘başarı’ ve 'başarısızlık’ kelimeleri hiçbir anlam taşımazdı. Herkes eşitti orada.</p>

  <p>Bir bakıma, girdiği iş de, o yüzden tam istediği gibiydi. Lambeth semtinde çalışan ve oturan bir insanın para ve kültürle hiçbir alış verişi olamazdı. Ne de, «Senin gibi öğrenim görmüş, kafası işleyen bir adamın burada ne İşi var?» diye soracak kimse bulunurdu buralarda. Sefaletin bir parçasıydı artık; ve bütün sefil mahalle sâkinleri gibi, hiçbir tenkide hedef tutulmaz, olduğu gibi kabul edilir, dilediği gibi yaşayabilirdi.</p>

  <p>Bütün gün o küçük kitabevinde oturuyor, (Perşembeleri altı saat, diğer günler dokuz saat) kiraya verilen kitapları kaydediyor, müşterilerden İkişer peni alıyordu. Bunun dışında okumaktan başka yapacak iş yoktu. Hattâ sokağı seyretmeye bile değmezdi. Issız, karanlık bir yerdi. Bir-birbuçuk saatte okunup bitirilebilen cinstendi raflardaki kitaplar. Âdi, basit şeyler.. Ama artık bunların uzmanı olmuştu Gordon: müşteri ister seks, ister polisiye roman talep etsin, o daima değerli tavsiyeleriyle hazırdı.</p>

  <p>Bay Cheeseman, fena bir patron sayılmazdı. Ne var ki, o da, Gordon’un hayatta rastlamış olduğu bütün diğer patronları gibi, yardımcısının ara sıra kendisini dolandırdığından şüphelenmekteydi. Birkaç hafta sonra, yeni bir tasnif sistemi uygulamaya başladı. Böylelikle, belirli bir iş gününde ne kadar kitap kiralanmış olduğu görülebilecek ve bu sayı, kasadaki parayla karşılaştırılarak gerçeği öğrenmek mümkün olabilecekti. Fakat buna rağmen, Bay Cheeseman, yardımcısının hâlâ kasadan günde birkaç peni, hattâ bir şilin cebe attığından şüphelenmeye devam etmekteydi. Varsın etsin! Gordon böyle şeylerden ve hattâ her türlü ihtirastan öylesine uzaktı ki.. Ama yine de sevimsiz bir adam denemezdi By Gheeseman’e. Bazı günler, dükkânı kapayıp kitaplığa, o günkü kazancı toplamaya geldiği akşamlar Gordon’la sohbet ederdi biraz. Bütün bu konuşmalardan Bay Cheeseman’ın geçmişini öğrenmek mümkündü: Çocukluğunda eskicilik yapmaya başlamış, bundan üç yıl kadar önce de, ölen amcasından kitabevi kalınca, bu işe atılmıştı. Aslında bütün kitaplardan nefret ederdi ve başlangıçta bu işte pek kazanç olduğunu ummuyordu. Eskici dükkânı ise hâlâ açıktı, iyi bir teklif alabilirse kitabevini devredip eski işine dönmeyi düşünüyordu.</p>

  <p>Ama artık fena bir iş olmadığını anlamıştı kitapçılığın. Ancak, açık konuşmak gerekirse, şimdiye kadar bir tek kitap bile okumuş değildi hayatında; diğer insanların da niçin kitap okumak ihtiyacını duyduklarını bir türlü anlayamazdı. Kitabevinin üstündeki dairede oturmaktaydı. Bekârdı, ve görünüşte hiç arkadaşı da yoktu.</p>

  <p>Bay Cheeseman, çok zaman Gordon’a tepeden bakar ve ücretini kesebilmek İçin onda bir kusur bulmaya çalışırdı. Buna rağmen, genellikle iyi davranırdı yardımcısına. Kitaplığa geldiği bazı akşamlar, cebinden yağlı bir çips patates paketi çıkarır, Gordon’a ikram ederdi. Fakat bu paketi o koca elinde öyle bir tutardı ki, içinden ancak iki üç patates dilimi alabilmek mümkündü. Ama yine de sıcak, dostça bir davranıştı bu.</p>

  <p>Gordon’un kaldığı yere gelince.. Brewer’s Yard’da, Lambeth yoluna paralel berbat bir yerdi burası. Pansiyon odasına haftada sekiz şilin ödemekteydi. Tam bir tavan arası.. Geniş, yayları çökük bir yatak;</p>

  <p>onbeş günde bir değiştirilen eski çarşaflar; küçük bir masa; eski, her tarafı sallanan bir mutfak iskemlesi; el yüz yıkamak için bir leğen, bir de gaz lâmbası... Yer tahtaları kir- pas içindeydi, daha hiç silindiğini görmemişti onların. Pembe duvar kâğıdıyle kaplı çatlakların arasında belki binlerce tahtakurusu kaynamaktaydı. Fakat mevsim kış olduğundan, pek faaliyette değillerdi şimdilik. (Oda iyice ısınsa belki ortaya çıkarlardı) Evsahibesi Bayan Meakin, ancak dört beş günde bir «temizlerdi» odaları. Hemen hemen bütün kiracılar, yemeklerini odalarında pişirip yerlerdi.</p>

  <p>Gordon’un yaşadığı tavanarasının hemen bitişiğinde, pek aklı başında olmayan yaşlı bir kadın oturmaktaydı. Nedense, hep kir içindeydi suratı; kapkaraydı. Gordon, onun bu pisliği nereden bulduğunu bir türlü anlayamazdı! Kömür tozuna benzer bir şeydi bu. ihtiyar kadın, bir trajedinin baş kahramanı gibi, kendi kendine konuşarak sokaktan geçerken, semtin bütün çocukları peşine takılır, «Arap! Arap!» diye bağırırlardı arkasından. Onun altındaki katta, hiç durmadan ağlayan bir bebek ve annesi vardı. Bir de sık sık kavga edip, sonra da yine gürültülü bir şekilde barışan genç bir çift.. Zemin katta ise karısı ve beş çocuğu ile bir badanacı kalmaktaydı.. Ama herşeye rağmen seviyordu bu evi Gordon; Bayan Wisbeach’inkinden öylesine değişik bir yerdi ki.. Burada, kimse kimseyle ilgilenemezdi. Mesele, kirayı muntazam olarak ödemekti. Bunun dışında herşeyi yapmakta serbesttiniz: ister bütün gün odanızda yatın, ister eve kadın getirin; karışmazdı Bayan Meakin. Perişan görünüşlü, yaşlı bir kadıncağızdı Meakin Ana. Evin bodrum katını işgal etmekteydi. Herkes, onun gençken hiç de fena bir kadın olmadığını söylüyordu. Hâlâ bütün erkeklere karşı büyük bir sempati beslediği dikkate alınırsa, bu söylentide biraz gerçek payı vardı muhakkak...</p>

  <p>Bir gün Gordon, odasındayken, onun merdivenlerden, ağır bir şey taşıyormuşçasına oflaya puflaya çıktığını hissetti. Gidip açtı kapıyı.</p>

  <p>Elleri dolu, içeri girerken, «senin için getirdim» diye o nazik konuşmasıyle hafifçe serzenişte bulundu Meakin Ana. «Hoşuna gideceğini umuyorum. Kiracılarımı memnun etmekten zevk duyarım. Dur, masanın üzerine koyayım. İşte! Nasıl, beğendin mi? Odanın havası bambaşka oluyor bununla.»</p>

  <p>Bir kılıç çiçeğiydi bu. Onu görmek, Gordon’u duygulandırmıştı birden. Demek burada da, bu son sığınağında da onu gelip bulmuştu! Benim zavallı çiçeğim!..</p>

  <p>Eğer insanlar, onu burada da rahatsız etmezlerse, mutlu olabilecekti Gordon. Hayatından memnundu. Bütün gün mânâsız, monoton bir işte çalışmak; parası olduğu akşamlar bakkaldan altı peni’ye bir kutu kömür alıp, odasını ısıtmak., sonra pastırma, peynir ekmek ve çaydan meydana gelen bir akşam yemeği.. arkadan, yatağa uzanıp bir macera romanı okumak, ya da Tit Bits Gazetesindeki bulmacaları çözmek.. işte buydu bütün hayatı ve memnundu da.. Gün geçtikçe eski alışkanlıkları bir bir kaybolmaktaydı: haftada üç kereden fazla sakal tıraşı olmuyor, ara sıra, elini yüzünü silmekle yetiniyordu. Yakınlarda umumi bir banyo da vardı ama, ancak ayda bir gidiyordu oraya. Her sabah yatağını yapmaktan da vazgeçmişti artık. Birkaç mutfak eşyasını ise üç dört kere kullanmadan yıkamaya kalkışmıyordu. Her yer toz içindeydi. Bir gece tahtakuruları, duvardaki çatlaklardan birinden dışarı uğrayıp, birer ikişer tavana doğru tırmanmaya başladılar. Onları yattığı yerden ilgiyle seyretti Gordon. Hiçbir pişmanlık duymadan, isteyerek, bilerek gelmişti bu noktaya. Bütün duygularının temelinde bir küskünlük, bir kırgınlık vardı; dönmüş, bütün dünyanın suratına tükürüyordu sanki. Hayatın sillesini yemişti ama, şimdi hayata sırtını çevirmiş, ondan öç alıyordu.</p>

  <p>Fakat hayata tamamen sırtını çevirmek, bu durumu devam ettirebilmek öylesine kolay değildi, insanın biraz daha dibe gömülmesine engel olan bir şeyler vardı. Birtakım bağlar: akrabalar, arkadaşlar, sevgililer.. Gordon’un bütün tanıdıkları onunla ilgilenmeye başlamışlardı: Angela Teyze, Walter Amca, Rosemary, Ravelston, Julia, hattâ Flaxman’den bile mektup almıştı. Barışmıştı karısıyla Flaxman; Peckham’e, evine dönmüştü. Bu mektuplardan nefret ediyordu; uzaklaşmak istediği bir dünyadan geliyorlardı.</p>

  <p>Ravelston bile aleyhine dönmüştü. Gordon’u, yeni pansiyonunda ziyaret ettikten sonra olmuştu bu: Waterloo yolunun köşesinde taksiden iner inmez bir sürü çocukla çevrilmiş, arabanın kapısına üşüşen bu sefil yığından ürkmüş, onlara birkaç peni fırlatıp Gordon’un kaldığı çıkmaz sokağa yönelmişti. Daracık arnavut kaldırımları köpek pisliklerinden leş gibi kokmaktaydı. Bodrumda Meakin Ana’nın kızarttığı balıkların kokusu ise bütün sokağı tutmuştu. Bu mahalleden iğrenmişti Ravelston. Gordon’un odasına girince, tavanarasının o gıcır gıcır sallanan yegâne sandalyesine oturdu. Ateş çoktan sönmüştü. Gordon ise ayakkabıları hariç tamamen giyinik, yatağa uzanmıştı. Ravelston içeri girdiğinde pek istifini bozmamış, sadece hafifçe gülümsemiş, «hoşgeldin» demişti. Uzun zaman temizlenip havalandırılmamış bütün yerlerde olduğu gibi burada da ağır bir koku vardı.</p>

  <p>«Çay içer misin?» diye sordu Gordon.</p>

  <p>«Hayır, hayır. Teşekkür ederim.»</p>

  <p>Çay falan içecek hali kalmamıştı Ravelston’un. Az önce aşağı kattaki, bütün kiracılar tarafından ortak kullanılan o iğrenç lavaboyu, şimdi de ocağın üzerinde duran, çay kalıntılarından kahverengiye dönüşmüş bardakları gördükten sonra.. Bütün bu semt ve ev bir şok etkisi yaratmıştı onda. Sahip olduğunu hiç sanmadığı sınıf İçgüdüsü birden harekete geçmişti: Kafası çalışan ve biraz zevk sahibi hiçbir insan yaşayamazdı böyle bir yerde! içinden gelenleri Gordon’un suratına haykırmak istedi: Çık, kurtul buradan! Doğru dürüst bir iş bul ve bir centilmen gibi yaşa!.. Fakat böyle şeyleri söylemek çok güçtü. Hele Ravelston gibi birisi için.. Ama Gordon, onun neler hissettiğini tahmin ediyordu. Ve bu durum oldukça eğlenceli geliyordu ona. Oturduğum yeri beğenmeyen ziyaretime gelmesin., diye düşündü, içinde yaşadığı şartlardan, bir zamanlar olduğu gibi utanç duymuyordu artık.</p>

  <p>Tavana bakarak, «Benim bir budala olduğumu düşünüyorsun, değil mi?» dedi.</p>

  <p>«Hayır. Ne diye öyle düşünecekmişim?»</p>

  <p>«Benim bir budala olduğumu düşünüyorsun. Doğru dürüst bir işe girip insan gibi yaşamak istemediğim için.. New Albion’s dönmem gerektiğini geçiriyorsun içinden.»</p>

  <p>«Saçma! Hiç düşünmedim böyle bir şeyi. Sana, prensipler açısından hak veriyorum.»</p>

  <p>«Ama yine de., prensipleri uygulamanın hiç de</p>

  <p>şart olmadığını düşünüyorsun, değil mi?»</p>

  <p>«Hayır, öyle değil. Mesele, bu uygulamanın sonuçları...?» '</p>

  <p>«Çok basit: paraya savaş ilân ettim; ve işte şimdi görüyorsun, bunun beni nereye getirdiğini.»</p>

  <p>Ravelston tedirgin bir hareketle burnunu kaşıdı.</p>

  <p>«Yalnız bir yerde yanılıyorsun dostum: insan; çürümüş, kokuşmuş bir toplumda kendisini bu çürümeden kurtaramaz. Hem, para kazanmayı reddetmekle ne geçiyor eline?. Ekonomik düzenin dışında yaşayabileceğini mi sanıyorsun? Yapılması gereken, bu düzenin değişmesi için çalışmaktır. Yoksa bir köşeye çekilip, kendini sefalete terk etmek değil..»</p>

  <p>Gordon hafifçe gülümsedi.</p>

  <p>«Şimdi nazariyeleri bir kenara bırakalım» dedi. «Benim iyi bir iş bulmamı ister miydin, istemez miydin? onu söyle.»</p>

  <p>«Bu, senin ‘iyi iş’le neyi kasdettiğine bağlı.. Sözgelişi, bir reklâmcılık şirketine beynini satmamakta haklı görüyorum seni. Ama yine de, senin gibi birisinin, bugün bulunduğun işten çok daha başka türlüsüne lâyık olduğuna inanıyorum. Akıllısın, kültürlüsün, birçok meziyete, sahipsin. Bunlardan yararlanman gerek.»</p>

  <p>Gordon alaylı bir gülümsemeyle, «sonra, şiir de yazıyorum, değil mi?» dedi.</p>

  <p>Ravelston şaşırmıştı. Gordon’un artık kendi şiirlerine bile önem vermediğini bilmiyordu. Demek bundan böyle şiir yazmaya da niyeti yoktu. Bırakmıştı, herşeyi bırakmıştı. Hayatla mücadele eden bir şair gibi görünmeye bile niyeti yoktu artık demek.</p>

  <p>Ravelston kalkıp gitmekten başka yapacak bir şey olmadığını anlamıştı. Ziyareti, Gordon’u pek memnun etmişe benzemiyordu zaten. Kalktı; eldivenlerini giyerek kapıya yöneldi. Fakat kapının önünde birden döndü, Gordon’a baktı.</p>

  <p>«Kusura bakmazsan bir şey söyleyeceğim: burası.. bu mahalle, bu ev., berbat bir yer, biliyor musun. Her taraf, her yer...»</p>

  <p>«Biliyorum: domuz ağılından farksız. Ama tam bana göre.»</p>

  <p>«Ama., ama böyle bir yerde yaşamak zorunda mısın?»</p>

  <p>«Aziz dostum, kazancımı biliyorsun: haftada otuz şilin.»</p>

  <p>«Evet, ama!. Eminim ki daha iyi bir yerde kalabilirsin. Ne kadar kira veriyorsun buraya?»</p>

  <p>«Sekiz şilin.»</p>

  <p>«Sekiz şilin mi? Bu parayla daha iyi bir yerde oturabilirsin. Bana bak: niçin möblesiz bir oda tutmuyorsun? Eğer böyle yaparsan, orayı döşemen için on sterlin borç verebilirim sana.»</p>

  <p>«‘Borç’ ha! Şimdiye kadar az ‘borç’ almadım senden. On sterlin vereyim sana demek istiyorsun zannedersem.»</p>

  <p>Ravelston cansıkıntısı içinde tavana baktı.</p>

  <p>«Pekâlâ, öyle olsun!» dedi. «Sana on sterlin vereyim.»</p>

  <p>«İstemiyorum ki.»</p>

  <p>«Ama niçin? Hiç değilse iyi bir yerde oturursun.»</p>

  <p>«iyi bir yerde oturmak istemiyorum ben. Buradan memnunum.»</p>

  <p>«Ama neden? Neden Gordon?»</p>

  <p>«Durumuma uygun da ondan» dedi Gordon, başını duvara çevirirken.</p>

  <p>Birkaç gün sonra Ravelston’dan uzun, pişmanlık dolu bir mektup aldı. Son konuşmalarında söylediklerini geri alıyordu. Gordon’u tamamen anlamakta, durumunu takdir etmekteydi. Prensip olarak kesinlikle haklıydı. Fakat! işte yine o kaçınılmaz «fakat»... Bu mektuba cevap vermedi Gordon. Aylar geçti. Ravelston onunla yeniden irtibat kurabilmek için birçok teşebbüste bulundu. Gordon gibi iyi aileden gelen, akıllı bir insanın, böylesine berbat bir yerde oturup, mânâsız bir işte tükenmesini bir türlü kabul edemiyordu. Hattâ bu mesele, (bir sosyalist için utanç verici bir şey ama) onu, Middlesbrough’daki onbinler-ce işsizden daha çok düşündürmekteydi. Belki araları düzelir umuduyle, birkaç kere ona mektup yazıp, Antichrist’e yeni şiirlerini, yazılarını göndermesini bildirdi. Fakat Gordon cevap vermemekte ısrar ediyordu. Dostlukları sona ermişe benziyordu. Ravelston’un sırtından geçindiği o kötü günler, her şeyi mahvetmişti. Evet; iane, dostlukları öldürebiliyordu.</p>

  <p>Julia ve Rosemary’ye gelince.. Onların Ravelston’dan bir tek farkı vardı: Akıllarından geçenleri olduğu gibi açıklamaktan hiç kaçınmıyorlardı. Hattâ, ne yazık ki, prensip olarak bile hak vermiyorlardı Gordon’a. ‘iyi’ bir işi reddetmek kadar budalaca bir davranış olamazdı; o kadar.. New Albion’a dönmeliydi. işin kötü tarafı, ikisi birden peşine düşmüşlerdi bu sefer. Her nasılsa tanışmışlar, kendisine karşı bir ortak cephe meydana getirmişlerdi. Sık sık buluşuyor, Gordon’u çekiştiriyorlardı. Tek müşterek noktaları buydu zaten: Gordon’un özellikle kadınları deli eden o mantık dışı tutumuna karşı duydukları öfke..</p>

  <p>Böylece, Gordon’u tedirgin eden mektupları birbirini kovalamaya başladı. Tahammül edilmez bir baskıydı bu.</p>

  <p>Neyse ki, ne Julia ne de Rosemary kaldığı odayı görmüşlerdi henüz. Rosemary belki buna tahammül edebilirdi ama; Gordon’un o pis, iğrenç tavanarasında yaşadığını görmek Julia'nın sonu olurdu herhalde. Birkaç kere çalıştığı yere gelmişlerdi. Julia bir, Rosemary ise iki üç sefer.. Bu bile, hiç iyi olmamıştı: işyerinin ne kadar berbat bir yer olduğunu görmek, onları üzmüştü. Oysa McKechnie’nin kitabevi, —aldığı ücret fazla olmasa da— hiç de insanı utandıracak bir yer değildi. Hiç değilse, orada kültürlü insanlarla karşılaşıyor, ‘yazarlık’ kabiliyetini geliştirebilme şansına sahip bulunuyordu. Fakat burası., burası iyi bir yer değildi; gelecek için nasıl bir şeyler umabilirdi buradan?. Hem de, haftada otuz şilin alıyordu demek.. Tartışmalar bir türlü sona ermek bilmiyordu: Niçin New Albion’a dönmek istemiyordu?.. Israr ediyordu Rosemary. Gordon’da köklü bir değişiklik olduğunu seziyor ve bundan korkuyordu: sadece paraya değil, hayata da sırtını çevirdiğini anlamaya başlamıştı Gordon’un. Oysa eskiden, onun paraya karşı tutumunu, garip hayat felsefesini hiç de ciddiye almazdı. Aralarında bir şaka konusuydu bu sanki. Ama şimdi., şimdi işler çatallaşmaya başlamıştı: zaman geçiyor ve gerçekler kaskatı beliriyordu. Doğru dürüst bir işe sahip olma şansını gün geçtikçe kaybetmekteydi Gordon, istikbal ufkunda en ufak bir ışık dahi yoktu. Çıkmaz bir yoldu bu girdikleri.</p>

  <p>Korkmaya başlamıştı artık Rosemary. Zaman hızla akıp gidiyordu. Gordon, birkaç ay önce işini kaybertiğinde, ansızın şaşırtıcı bir keşifte bulunmuştu: çok genç bir kız değildi artık. Gordon gibi o da otuz yaşındaydı. Ya gelecek? Gelecekten ne umabilirdi peki? Sevdiği erkek, bir batağın derinliklerine gömülmekteydi. Ve işin kötü tarafı, bunu istiyerek yapıyordu. Bir gün evlenebilmeleri için ne kadar umut besleyebilirdi ki?.. Gordon da biliyordu bütün bunları ve Rosemary’ye hak vermiyor değildi. Hiçbir şeye imkân tanımayan bir durumdu bu. Böylece, hiç sözünü etmedikleri halde, kafalarında, ayrılmaları gerektiğine dair bir düşünce belirmeye başladı...</p>

  <p>Bir gece, trenyolu köprüsü altında buluşacaklardı. Buz gibi bir kış gecesi.. Aylardan ocaktı. Onu beklemekteydi Gordon: Ufak tefek, üstü başı perişan, saçları karmakarışık bir adam. Rosemary ona <i>doğru</i> koştu yanağından öptü.</p>

  <p>«Gordon, sevgilim, buz kesmişsin! Paltosuz çıkılır mı hiç?»</p>

  <p>«Paltomu rehine koymuştum. Tâ geçen sene.. Bilmiyor muydun?»</p>

  <p>«Ahh, evet! Hatırladım şimdi.»</p>

  <p>Acımayla karışık bir sevgiyle baktı ona Rosemary: öylesine perişan, öylesine umutsuz bir görünüşü vardı ki.. Koluna girip sürükledi onu. Daha ışıklı bir yere doğru..</p>

  <p>«Hadi, yürüyelim. Belki ısınırız biraz. Hem sana önemli bir şey söyleyeceğim!»</p>

  <p>«Ne?»</p>

  <p>«Bana belki kızacaksın ama...'»</p>

  <p>«Nedir?»</p>

  <p>«Bugün gidip Bay Erskine’le görüştüm.»</p>

  <p>Anlamıştı neyin geleceğini. Kolunu Rosemary’den kurtarmaya çalıştı ama, kız bırakmadı.</p>

  <p>«Peki, devam et» dedi.</p>

  <p>«Senin hakkında konuştum onunla. Yeniden işe alabileceğini söyledi seni. Hem de uygun, kabiliyetinle ilgili bir kısma vereceklerinden sözetti.»</p>

  <p>Hiç sesini çıkarmıyordu Gordon.</p>

  <p>«Ne dersin?» diye sordu Rosemary.</p>

  <p>«Ne diyeceğimi biliyorsun.»</p>

  <p>Rosemary’nin yüzü allak bullak olmuştu. Gordon’un da korktuğu buydu zaten: kızın herşeyi hazırlayıp, onu bir olup-bitti karşısında bırakmak isteyeceğinden şüpheleniyordu hep. Bunun kaçınılmaz sonucu ise, herşeyin daha açık belirlenmesiydi. Geleceğin nasıl bir durum alacağının...</p>

  <p>Ağır ağır, elleri cebinde yürüyordu. Kızın yüzüne bile bakmadan..</p>

  <p>«Kızdın mı bana?» diye sordu Rosemary.</p>

  <p>«Yoo, hayır. Ama neden yaptın bunu? Onu anlayamıyorum. Benden habersiz..»</p>

  <p>«Sana yardım etmek istiyordum sadece.»</p>

  <p>«istemediğim bir işe sokmaya çalışmakla nasıl yardım edebilirsin bana?»</p>

  <p>«Yâni., yâni, kesin mi kararın? New Albion’a dönmeyecek misin?»</p>

  <p>«Asla.»</p>

  <p>«Neden?»</p>

  <p>«Tekrar mı aynı tartışmalara girelim?!» dedi bezgin bir ifadeyle.</p>

  <p>Kız, bütün kuvvetiyle kolunu sıktı Gordon’un. Son umudu da boşa çıkmıştı. Sevdiği erkek ondan gittikçe uzaklaşıyor, sanki yerini bir hayalete bırakıyordu.</p>

  <p>«Eğer böyle devam edecek olursan kalbimi kıracaksın» dedi.</p>

  <p>"Benimle uğraşmasan çok daha iyi olacak.»</p>

  <p>«Ama niçin? Niçin hayatını böyle tüketeceksin?»</p>

  <p>«Söylüyorum: elimde değil bu. Kendimi savunmak, prensiplerime sadık kalmak zorundayım.»</p>

  <p>«Peki, bunun neye varacağını biliyor musun?»</p>

  <p>içinde hafif bir ürperti hissetti. Ama yine de bir çeşit rahatlık, bir çeşit ferahlık hissi.. «Ayrılacağız demek istiyorsun zannedersem. Bir daha hiç görüşmemek üzere..»</p>

  <p>Rosemary susuyordu. Yürümeye devam ettiler. Westminster yoluna varmışlardı.</p>

  <p>Birden, «Benden kurtulmak istiyorsun» dedi Gordon.</p>

  <p>«Hayır, hayır. Onu demek istemedim.»</p>

  <p>«Ama<sup>-</sup> ayrılmamız gerektiğini düşünüyorsun, değil mi?»</p>

  <p>«Böyle devam etmez ki bu.»</p>

  <p>«Demek beni sevmiyorsun artık.»</p>

  <p>«Seviyorum, seviyorum. Bunu sen de biliyorsun.»</p>

  <p>«Belki bir bakıma seviyorsundur. Ama seninle evlenebilecek durumda olmadığım için beni terketmeyecek kadar değil.. Beni bir koca olarak istiyorsun, sevgili olarak kabul edemiyorsun. Görüyorsun: sadece bir para meselesi bu.»</p>

  <p>«Değil Gordon! Değil!»</p>

  <p>«Evet, para! Başından beri aramıza girmişti zaten: para meselesi! Daima para meselesi!»</p>

  <p>Tartışma fazla sürmedi. Her ikisi de soğuktan tir tir titriyorlardı. Böyle bir havada, sokak ortasında, duygulara pek yer yoktu: vedalaşmaları kısa sürdü. «Gitsem iyi olacak artık» dedi kız ve koşa koşa caddeyi geçip tramvay durağına yöneldi. Arkasından baktı Gordon. Sırtından büyük bir yük kalkmıştı sanki. Ama yine de onu sevip sevmediğini sordu kendi kendine... Bir cevabı yoktu bunun. Bütün istediği; bu soğuk, rüzgârlı sokaklardan gitmek, herkesten uzaklaşmak, tavanarasındaki odasının yalnızlığına dönmekti. Eğer gözlerinde yaş varsa, bu tamamen havanın soğuk oluşundandı; başka bir şeyden değil.</p>

  <p>Bir gece saat dokuz sularında, ısınmak için yatak örtüsünü üzerine çekmiş, elleri başının altında, uzanmıştı. Ateş sönmüştü. Odadaki her şey kalın bir toz tabakası altındaydı. Kılıç çiçeği bir hafta önce 'ölmüş, saksısında boynu bükük, çürümekteydi.</p>

  <p>Bir süre hemen hemen hiçbir şey düşünmeksizin, tavana bakarak daldı. Hafif bir gürültü., kapısı vurulmuştu. Hiç kımıldamadı yerinden. Meakin Ana’ydı bu herhalde.</p>

  <p>«Girin» diye seslendi.</p>

  <p>Kapı açıldı. Rosemary’ydi gelen.</p>

  <p>Odanın ne biçim bir yer olduğunu farkeder. etmez duraklamıştı kız: masanın üzerindeki yemek artıkları, kâğıt parçaları; ağzına kadar külle dolu bir ocak; yıkanmamış bulaşıklar; ve ölü bir kılıç çiçeği...</p>

  <p>«Döndün demek ki,» dedi Gordon.</p>

  <p>«Evet.»</p>

  <p>«Beni ikna etmek için mi?»</p>

  <p>«Hayır.»</p>

  <p>«öyleyse.?»</p>

  <p>«Çünkü., çünkü...»</p>

  <p>Yatağın yanında diz çöktü kız; onu öpmek istiyordu. Fakat birden şaşkınlıkla durakladı. Sonra, Gordon’un şakaklarını okşamaya başladı.</p>

  <p>«Gordon!»</p>

  <p>«Söyle.»</p>

  <p>«Saçların beyazlanıyor!»</p>

  <p>«Sahi mi? Neresi?»'</p>

  <p>«Şakakların.. Sanki birden oluvermiş bu. Birkaç hafta içinde..»</p>

  <p>«Demek öyle..» dedi Gordon ilgisizce..</p>

  <p>«Desene, ikimizin de beyazlanıyor artık saçları.»</p>

  <p>Kendi şakaklarındaki üç beyaz teli göstermek için, başını eğdi Rosemary. Sonra onun yanına uzandı, kollarına atılıp Gordon’un bütün yüzünü öpücüklere boğdu. Ona engel olmuyordu. Kızın yüzündeki ifadeden, onu buraya neyin getirmiş olduğunu anlamıştı. Bâkireydi ne de olsa, ne yaptığını pek bilemezdi.</p>

  <p>«Kendimi tutamadım, geldim.»</p>

  <p>«Niçin?»</p>

  <p>«Senin burada yapayalnız olduğunu düşünmek, çok acıydı.»</p>

  <p>«Oysa iyi etmiştin beni terketmekle.. Dönmeseydin daha da iyi olurdu. Seninle hiçbir zaman evlenemeyeceğimi biliyorsun.»</p>

  <p>«Umurumda bile değil artık. Seni seviyorum, önemli olan bu.»</p>

  <p>«Pek akıllıca bir davranış değil yaptığın.»</p>

  <p>«Keşke daha önce yapabilseydim bunu.»</p>

  <p>«Hayır. Doğru değil.»</p>

  <p>«Doğru, doğru!»</p>

  <p>iş işten geçmişti. Hem, çok uzun bir zamandan beri bunu arzulamıştı Gordon; üstelik daha serinkanlılıkla düşünecek bir durumda değildi. Evet, nihayet, olup bitmişti her şey. Meakin Ana’nın o pis, yayları çökük yatağı üzerinde...</p>
</body>
</html>
