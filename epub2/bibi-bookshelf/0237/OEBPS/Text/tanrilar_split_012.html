<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_11">ONUNCU BÖLÜM</h1>

  <h2 class="solbaslik1" id="calibre_toc_37">KARA KRAL</h2>

  <p class="normal">Sabahleyin, şafak sökerken Arangi, yol hazırlıklarına başladı. Yelkenleri, ağır havada gevşek gevşek sallanıyor, dar boğazdan çıkmak için tayfalar, balina teknesinde gayretle kürek çekiyorlardı. Akıntıyla kısa bir süre itilen gemi, mercan kayalıklarına çarpma tehlikesi atlattı. Ne olacağım bilen zenciler, birbirlerine korkuyla sarıldılar. Kurdun yaklaşmasıyla dehşete düşen sürüye benziyorlardı. Van Horn, kürekçilerin korkusunu yatıştırabilirdi; çünkü Arangi, kayalara çarpınca basma gelecekleri bilen tayfalar umutsuzca çabalıyorlardı. Tıpkı revirdeki kız gibi onlar da korkuyorlardı. Bu boğazda, Langa—langa'lılarla, Somo'lular, Su'u'ların saldırısıyla ziyafet yemeği olmuşlardı defalarca.</p>

  <p class="normal">«Vallahi,» dedi, kürekçi Tambi, Van Horn’a, «bu tehlike geçince, Arangi, rahatça gitti, babamın kardeşi gemide uzun süre gitti. Babamın, büyük gemi. Hepsi öldü Su'u'da. Baba kardeşi Su'u'lular kay— kay yaptı.»</p>

  <p class="normal">Van Horn, on beş yıl önce saldırıya uğrayıp yakılan ve tüm tayfaları öldürülen Belle— Hathaway'i anımsadı. Gerçekte, yirminci yüzyıl başlarında, Salomon Takımadaları arasında en vahşileri bu adalardı.</p>

  <p class="normal">Yeşil ve ağaçlıklı tepesi denizden dört bin ayak yüksekliğinde olan ve denizcüere işaret görevi gören Kolorat Tepeleri'ne doğru baktı. İnce duman yığınları görünüyordu.</p>

  <p class="normal">«Vallahi,» diye alay etti Tambi, «çalılıkta çok adam bakıyor buraya!»</p>

  <p class="normal">Van Horn, gülümsedi. Dumanla haberleşmenin anlamını biliyordu. Haber, köyden köye, kabileden kabileye yayılıyordu.</p>

  <p class="normal">Güneşle birlikte çıkan, serin bir rüzgârla itilen Arangi. sabah boyu, kuzeye doğru yol aldı. Yeşil tepelerden dumanlar yükseliyordu. Arangi, iki küçük yeşil adacığın arasındaki boğaza girdiğinde, öğle olmuştu. Yanından Jerry'yi ayırmayan Van Horn, önde duruyor, bu güç yolculuğu sürekli gözlüyordu. Surda burda, masmavi derinliklerden mercan kümeleri çıkıyor, yer yer açık sarıdan koyu renklere dönüşüyordu.</p>

  <p class="normal">Tepelerdeki duman kümeleri anlamlıydı. Arangi, boğazı geçmeden çok önce, kıyıdakilerden en içerde oturanlar bile, toplayıcının Langa-Langa'ya gittiğini öğreniyorlardı.</p>

  <p class="normal">Kıyıya yakın adacıklar zincirini oluşturan lagün göründüğü zaman, Jerry, köylerden gelen kokuları duymaya başladı.</p>

  <p class="normal">Durgun suda çok sayıda kürekli kayık ve yelkenli dolaşıyordu. Yanlarına iyice yaklaşanlara, Jerry, beyaz efendisini korumak için, tüm yırtıcılığıyla havlıyordu. Arada bir, ıslak burnunu efendisinin güneşten yanan bacağına sürtüyordu.</p>

  <p class="normal">Arangi, lagünde hızla yol aldı, sonra, elli ayak derinliğe demir atta. Su öyle duruydu ki, dipteki mercanlar kolayca görünüyordu. Balina sandalını ayırmaya gerek yoktu, çevreye yayılmış yüzlerce kayık yeni gelenleri bekliyordu. Zenciler, sandıklarıyla kıyıya çıkarken, çanlara, akrabalarının ve dostlarının bağırışlarıyla karşılanıyordu.</p>

  <p class="normal">Van Horn, kimsenin gemiye gelmesine izin vermedi. Malenezyalı'lar beklenmedik bir anda saldırırlardı. Tayfalardan ikisi, tüfeklerin başında bırakıldı. Adamların yansını alan Borckman, karaya çıkma işiyle ilgilendi. Arkasına geçilmesine izin vermeyen Van Hara, yanında Jerry'yle dikenli tellerin ötesindekileri de gözden kaçırmadan, döneklerin Langa - langa'ya çıkışlarına bakıyordu. Somo'lu yerliler bir Langa— langalı'nın denize atacağı korkusuyla sandıklarının üstüne oturmuşlardı.</p>

  <p class="normal">Zenciler, yarım saat boyunca, kıyıyı şenlendirdi. Sonra birkaç ürkek kayık kaldı. İçlerinden birinde Van Horn, Langa— langa'nın en büyük şefi olan Nau— Nau'yu tanıdı. Nau— Nau, henüz gençti; çoğu Malenezyalı'nın tersine yakışıklı biriydi.</p>

  <p class="normal">«Selam« Babil kralı!»</p>

  <p class="normal">Sami soyuna özgü profili yüzünden, ona, bu adı takan Van Horn, böyle selamlardı şefi.</p>

  <p class="normal">Nau— Nau, çırılçıplaktı; bundan da hiç sıkılmıyordu. Giysi olarak altı parmak uzunluğunda bir bıçak ve jilet geçirilmiş bir kayış taşıyordu belinde. Boynuna astığı hindistancevizi lifine geçirilmiş beyaz porselenden tabak altlığı göğsünü örtüyor, tek süsünü oluşturuyordu. Aslında, değerli bir eşyaydı; kimsenin porselen bir tabağı yoktu.</p>

  <p class="normal">Çıplaklığından çok bu süs onu gülünçleştiriyordu. Kral soyundandı. Babası, kendisinden önce kraldı. Kendini, ondan daha büyük ilan etmişti. Halkının ölümü ve yaşamı onun ellerindeydi.</p>

  <p class="normal">Çünkü babası, bir yıl önce işten elini eteğini çekince, oğlunun yönetime karışmasına izin vermişti. O da iki zenci çağırmış, soluğu kesilene dek iple babasının boğazını sıkmalarını buyurmuştu. Birinde de ilk doğan çocuğunun annesini öldürtmüş, kemiğinin iliğine dek bir güzel oturup yemişti tek basma.</p>

  <p class="normal">Doğuştan gelen bir soyluluğu vardı. Damızlık bir aygır gibi, bir Afrika aslanı gibi soyluydu. İhsan türünün tüm güzelliğini ve soyluluğunu simgeliyordu. Gövdesinin şeklinde, omuzlarının ve göğsünün çizgisinde, başının duruşunda soyluluk okunuyordu. Uzun kirpikleri altındaki küstah bakışlarında da aynı hava vardı.</p>

  <p class="normal">Arangi’nin kaptanına göre, üstün bir yürekliliği simgeliyordu, çünkü onun dinamitle oynadığını bilirdi. Acı bir deneyim, beyazların dinamitten yapılmış olduklarını öğretmişti ona. Yeni yetmeyken, Arangi'den daha küçük bir gemiye saldıran bir teknede bulunmuştu ve meydana gelen gizemli olayları hiç unutmamıştı. Gemideki üç adamın, saldırıya uğradığını ve ikisinin kellelerinin uçtuğunu görmüştü. Öteki, savaşarak inmiş, kısa bir süre sonra, tütün, demir yüklü yerli gemisi, tüm içindekilerle birlikte havaya uçarak parçalanmıştı. Bunu yapan gizemli şey, dinamitti. Kendi de, şans eseri kurtulunca, beyaz adamların bu gizemli kaynakla her türlü üstünlüğü sağladıklarına inanmıştı. Van Horn'un da onlardan biri olduğunu bilmesine karşın, tehlikeye tüm gücüyle karşı koyup, yüreklice ilerliyordu.</p>

  <p class="normal">«Vallahi;» diye başladı, «sen benim çocukları neden tuttu, uzun uzun?»</p>

  <p class="normal">Adam haklıydı, çünkü üç yıllığına götürülen zenciler, üç buçuk yıl kalmışlardı.</p>

  <p class="normal">«Sen böyle, konuşmak, ben var çok kızmak!» diye karşılık verdi, Van Horn, birden. Elini cebine sokup bir avuç tütün çubuğu çıkardı ve ekledi: «Sen tütün içmek, daha kibar konuşmak o zaman.»</p>

  <p class="normal">Ama Nau-Nau, verilen armağanı gururla geri çevirdi.</p>

  <p class="normal">«Bende ondan çok,» diye blöf yaptı. «Adamlardan biri neden dönmemek?»</p>

  <p class="normal">Van Horn, belinden ince uzun bir karne çıkardı, sayfalan karıştırırken, Nau-Nau, bazı şeyleri aklında tutacağı yerde deftere geçiren bu beyaz adamın, gücüne hayran oluyordu.</p>

  <p class="normal">«Sati,» diye okudu, parmağıyla defteri işaret ederek, önünde duran vahşi şef, onun arkasına geçip, ensesine bıçağını saplamanın yollarını araştırıyordu o anda.</p>

  <p class="normal">«Sati, son musonda, hasta, çok hasta, ölmüş,» diye okudu Van Horn. Günlükte, «4 Temmuz'da dizanteriden öldü» yazıyordu.</p>

  <p class="normal">«Sati, çok çalıştı,» diye belirtti Nau - Nau. «Kaç parası var?»</p>

  <p class="normal">Van Hora, aklından hesapladı.</p>

  <p class="normal">«Onun, altı kez on lira ve iki lira (bu altmış iki lira demekti). Ben babasına önceden, bir on ve beş lira ödemek. Geriye, dört kez on lira ve yedi lira kalmak.»</p>

  <p class="normal">«Neden sen almak, dört tane on ve yedi lira?», diye sordu Nau – Nau.</p>

  <p class="normal">Van Hora, elini kaldırdı.</p>

  <p class="normal">«Acele etme, Nau - Nau. Sati, sandık aldı, iki on ve bir liraya. Sati'ye iki on ve altı lira kalır.»</p>

  <p class="normal">«Sen, neden almak, iki on ve altı lira,?» diye sürdürdü Nau - Nau.</p>

  <p class="normal">«Benim için!» diye karşı çıktı, kaptan.</p>

  <p class="normal">«Sen bana vermek, iki on ve altı lirayı.»</p>

  <p class="normal">«Sen, şeytansın!» diye karşı çıktı Van Horn.</p>

  <p class="normal">Bakışındaki kıvılcım şefe, o gizemli dinamiti anımsattığından, bedenlerin dinamitle havaya uçmuş olduğu o kanlı gün geldi gözünün önüne.</p>

  <p class="normal">«Bu ihtiyar, neden kayıkta?» diye sordu Van Horn, parmağıyla arkada duran ihtiyar adamı göstererek. «O, Sati’nin babası.»</p>

  <p class="normal">«O, Sati’nin baba,» diye onayladı Nau-Nau.</p>

  <p class="normal">Van Horn, adama gemiye gelmesi için işaret etti. Kendisi aşağıya kasayı getirmeye giderken, Borckman'a dikkatli olmasını söyledi. Dönünce, şefi yok sayarak, doğrudan ihtiyara döndü:</p>

  <p class="normal">«Adın ne?»</p>

  <p class="normal">«Ben Nino.» diye karşılık verdi adam. «Sati, benim oğlan...»</p>

  <p class="normal">Van Hora, doğru olup olmadığını anlamak için Nau - Nau'ya baktı. Adam başını arkaya atıp doğruladı. Bunun üzerine Van Horn, Sati'nin babasına yirmi altı lira saydı..</p>

  <p class="normal">Nau - Nau, hemen elini uzattı, ihtiyar parayı ona verdi. Şef, kendine yirmi lira alıp, kalan altı lirayı ihtiyara verdi. Bu iş, Van Horn'u ilgilendirmezdi artık. Görevini yapmış, parayı ödemişti. Bir şefin, adamlarına yaptığı baskı, onun sorunu değildi.</p>

  <p class="normal">iki efendi, kara ve ak, memnundular. Birincisi, borcunu ödemiş, öteki de, yasasına göre, Sati'nin babasını soymuştu. Ama Nau-Nau, üstün görünmüştü, verilen tütünü reddetti, ama beş lira ödeyerek bir sandık tütün satın almış, piposunu doldurması için de, sandığı açıp Van Horn'a uzatmıştı.</p>

  <p class="normal">«Langa-langa adamları iyi mi?» diye kibarca sordu Van Hora. Konuşmayı canlandırmak ve arayı düzeltmek istemişti.</p>

  <p class="normal">‹Babil Kralı' gülümsemekle yetindi.</p>

  <p class="normal">«Ben, belki karaya inip dolaşmak,» dedi kaptan.</p>

  <p class="normal">«Belki, iyi olmaz sana,» diye karşı çıktı Nau - Nau. «Belki, çok kötü adamlar, seni kay-kay yapmak.»</p>

  <p class="normal">Bu sözler üzerine Van Horn, Jerry’in tüylerini kabartan benzer bir duygunun içinde uyandığını hissetti.</p>

  <p class="normal">«Hey Borckman!» diye bağırdı, «balina teknesini getirin!»</p>

  <p class="normal">Tekne, geminin yanına gelince, ilk olarak kendi bindi, sonra Nau-Nau'yu çağırdı.</p>

  <p class="normal">«Vallahi, Babil Kralı,» diye mırıldandı şefin kulağına. O anda, kürekçiler, küreklere asılmışlardı. «Biri bana kötülük yapmak, önce seni cehenneme yollamak ben, sonra bütün Langa cehenneme. Sen, hep benimle gezmek. Yok uzaklaşmak.»</p>

  <p class="normal">Van Hora, peşinde sevgili köpeği, yanında kızgın, ama beyaz adamların dinamitine saygılı kara derili bir kralla karaya çıktı. Üç bin yerlinin arasında dolaştı. İkinci kaptan, elinde şişeyle, biraz uzakta demirlemiş geminin güvertesinde duruyor, tayfalar, elleri küreklerde, sevmedikleri, ellerine fırsat geçtiğinde kellesini uçuracakları efendilerinin dönmesini bekliyorlardı sandalda.</p>

  <p class="normal">Aslında, Van Horn'un karaya çıkmaya niyeti yoktu; bunu da şefin kışkırtması üzerine yapmıştı. Durum böyle gerektirirdi. Elini belindeki tabancanın tetiğinden çekmeden, kralı gözünün önünden ayırmadan, bir saat kadar dolaştı. Kral, öfkeden için için köpürüyordu. Van Hora da, pek az beyazın görebildiği şeylerin tadını çıkarıyordu. Çünkü, Langa-Langa ve çevredeki adacıklar çok güzeldi.</p>

  <p class="normal">Kum ve mercan yığınlarından oluşan bu adacıkların halkı, büyük bir güçlük ve yoksulluk içinde yaşıyorlardı. Ama toplu kıyımdan kaçanlar, kabile şeflerinin baskısından yılanlar ve kazanlarda kaynamak istemeyenler, gelip oraya yerleşmişlerdi. Önceleri, çalılıkta yaşamış ve başka türlü yaşamayı bilmeyen bu yaratıklar, denizci bir toplum olmuşlardı. Balıkları incelemişler; ağlar, oltalar yaparak, okyanusun sunduğu etten yararlanmasını öğrenmişlerdi.</p>

  <p class="normal">Yakıcı göğün altında zorlu bir çalışma sonunda, denize hakim olmuşlardı. Karanlık gecelerde, büyük adadan taş çalarak kıyılara yüksek duvarlar örmüşlerdi. Yine kayıklarla, toprak ürünleri getirmişlerdi.</p>

  <p class="normal">Yüzyıllar geçip, soylar değişince, mercan kayalıklar, kayıkların sığınması için kalelere dönüşmüştü. Başka adaların insanlarından kendilerini korumuşlardı. Büyük ekmek ağaçları, hindistancevizi ağaçları ve muz ağaçlan onları besliyor, gölgelik yapıyordu. Toprak verimliydi</p>

  <p class="normal">Eskiden, Adriyatik tuzlalarının döneklerinin Venedik'te görkemli saraylar ve evler inşa etmeleri gibi. bu yoksul zenciler de deniz yoluyla gelip, çalılıktakileri yerlerinde kalmaya zorlamışlardı.</p>

  <p class="normal">İşte, bu baskıcı halk arasında dolaşıyordu, Van Hora. Her adımda ölümün kendisini izlediğini hissediyordu.</p>

  <p class="normal">Bir saat sonra, Van Hora, önce Jerry'yi bindirdi tekneye, sonra kendisi bindi, kıyıda şaşkın, öfkeli bir kral bırakmıştı.</p>
</body>
</html>
