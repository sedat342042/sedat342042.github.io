<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_6">BEŞİNCİ BÖLÜM</h1>

  <h2 class="solbaslik1" id="calibre_toc_32">DENİZDE BİR KÖPEK</h2>

  <p class="normal">Malayta Adası dolaylarında bazen su üstünde kayan, bazen fırtınadan dalıp çıkan Arangi’yi hafif bir tropik gecesi sarmalıyordu. Yavaşlayan güneydoğu rüzgârı neden oluyordu buna. Güvertede, açıkta yemek pişirme işi güçlükle yapılıyordu. Dönekler, kalafat yerine çekilip bekleşiyorlardı.</p>

  <p class="normal">Saat sekizden, gece. On ikiye kadar olan ilk nöbet, ikinci kaptanındı. Yağmur sağanağına tutulan Van Horn, kucağında Jerry ile küçük kamarasına indi. Çok hareketli bir gün geçirmiş, çeşitli aksaklıklar yüzünden yorulmuştu. Jerry uykusunda patilerini kımıldatarak ve homurdanarak yatıp kaldı. Kaptan lambayı kısmadan önce ona bir göz attı.</p>

  <p class="normal">Jerry, öyle derin uykudaydı ki, biraz hava almak için, battaniyesini ve yastığını alıp güverteye çıkan efendisini duymadı bile. Yağmur dinmişti. Ama rüzgâr kesildiği için küçük kamaranın havası nemli ve ağırdı. Soluk almak güçtü içerde.</p>

  <p class="normal">Küçük köpek, patisinin altındaki en duyarlı yerinden gıdıklanarak uyandı. Üç parmak boyunda bir hamamböceği dolaşıyordu. Patisini salladı, kaçacağı yerde yavaşça yürüyen böceğe baktı. Yerde başkaları da geziniyordu. Jerry böylesine çok ve iri hamamböceğini görmemişti hiç. Duvardaki çatlaklardan irili ufaklı böcekler aşağı inip toplaşıyordu.</p>

  <p class="normal">Bu işin usanç verdiğini, dur demenin geldiğini anladı Jerry. Bay Haggin, Rob ve Derby, hamamböceklerine böyle hoşgörülü davranmazlardı hiç. Onların yasası, kendi yasasıydı. Hamamböcekleri tropiklerin ezeli düşmanıydı. Pençeleri ve yer arasında ezmeyi düşünerek ilk böceğin üstüne atladı Jerry. Ama böcek, olağandışı bir şey yaptı uçup gitti, sanki haber vermiş gibi, tüm böcekler tekdüze vızıltılarla uçtular.</p>

  <p class="normal">Yakalamayı deneyerek atladı, havada sıçradı. Ar aşıra başarıp birini yakalıyordu. Böcekler sözleşmişler gibi hep birden çatlaklara girince, savaş sona erdi.</p>

  <p class="normal">Savaş alanın efendisi olarak yalnız kalınca, kendi kendine: «Komutan nerde?» diye sordu. Odada olmadığını biliyordu, ama yine de yatağa gidip kokladı. Bu arada kuyruğunu sallıyordu.</p>

  <p class="normal">Bu komutan da nerdeydi ama? Bu düşünce, inşanda olduğu gibi, beynini kemiriyordu. Bir şeyler yapmalıydı. Kapı, açık kalmıştı. Jerry, zencilerin uyumakta olduğu bölmeye geçti. Balık istifi gibi, yere, sıraların üstüne uzandıklarından, Jerry'nin üstlerinden geçmesi gerekti. Onu koruyacak beyaz tanrı da yoktu yalanlarda. Korkuyu aklından çıkarmalıydı.</p>

  <p class="normal">Komutanın büyük kamarada da olmadığını görünce, Jerry, dik merdivenden inmeye hazırlandı. O anda aklına zenci kız geldi. Revire gidip, eğer semirirse, Van Horn’un kendisini yiyeceğine inanan zenci kızı kokladı.</p>

  <p class="normal">Merdiven başına geri dönünce, havaya baktı ve komutan onu aramaya gelir umuduyla biraz bekledi. Kuşkusuz oradan geçmişti, biliyordu bunu Jerry. İki nedeni vardı: Bu tek açık yoldu ye kokusunu duymuştu. Başlangıçta, aşağı inme denemesi iyi gitti, ama yolun üçte birine varınca, Arangi, hızla sallandı, Jerry yere düştü. İki üç zenci uyandı; yeşil yapraklara sarılı biber ağacı cevizi çiğneyerek kendisine bakıyorlardı.</p>

  <p class="normal">Jerry, iki kez doğruldu, ama yine düştü. Birbirlerini uyandıran zenciler alay ediyorlardı kendisiyle. Dördüncüde yarı yarıya başarmışken, geri itildi birden. Zencilerin kahkahaları çın çın ötüyordu. Yeniden doğruldu ve gülüşen zencileri horlamak için homurdandı. Beyaz tanrıların buyruklarını yerine getiren aşağılık yaratıklardı ne de olsa.</p>

  <p class="normal">Sert düşüşüne aldırmadan bir daha tırmandı. Bu kez Arangi, daha az sallandığından yukarıya çıkabildi. ön ayakları son basamağa ulaşınca, yeni bir sarsıntı oldu. Tüm gücüyle asılıp üst güverteye atladı.</p>

  <p class="normal">Güvertenin ortasında, ambar ağzının önünde birkaç adam, Lerumie'nin yanma diz çökmüşlerdi. Gözdağı verir gibi gürültü çıkaran Lerumie'nin yanından geçip adamlara baktı. Geride bir zenci, dümen yekesini tutuyordu. Yanında da ikinci kaptan vardı. İkinci kaptan, eğilip okşadı ve bir şeyler söyledi. Jerry, o anda komutanın kokusunu aldı. Kuyruğuyla özür diler gibi bir hareket yapıp, efendisinin kokusunun geldiği yöne doğru gitti. Kaptan, sırtüstü yatmış, derin uykuya dalmıştı. İyice sarınmıştı, ancak başı görünüyordu.</p>

  <p class="normal">Jerry kuyruğunu sevinçle sallayarak onu neşeyle kokladı. Ama efendisi uyanmamıştı. Sis gibi ince ve sinsi bir yağmur, Jerry’de efendisinin başıyla omzu arasında kalan üçgene girip uyuma isteği uyandırdı. Adam uyanıp alçak ve uzaktan gelen bir sesle «Jerry!» diye mırıldandı. Jerry, ıslak burnunu yanağına sürterek karşılık verdi. Efendisi, yeniden uykuya daldı, ama Jerry uyumadı. Burnuyla örtüyü kaldırıp, iyice sokuldu. Bu hareketlerle uyanan Van Hom, ona yerleşmesi için yardım etti.</p>

  <p class="normal">Ama Jerry, rahatlayamamıştı daha. Kımıldanarak, efendisinin kolları araşma girdi. O zaman derin derin içini çekip uykuya daldı.</p>

  <p class="normal">Tayf alarm, yelkenleri ayarlarken çıkardığı gürültülerle birçok kez tedirgin oldu kaptan, her uyanışında Jerry'yi anımsayıp, ona daha bir sevecenlikle sarıldı. Öte yandan Jerry, uykusunda, bu okşamalara adama daha sıkı sarılarak karşılık veriyordu.</p>

  <p class="normal">Jerry, kuşkusuz akıllı bir köpekti, ama yetilerinin de sınırı vardı. Genç ve tüylü bedeninin, kaptanda ne gibi bir etki yaratacağını bilemezdi. Eski bir olayı anımsayan Van Horn, küçük kızını kollarında tuttuğu zamanları düşünüyordu. Bu anı içine öylesine işledi ki birden uyandı. Belleğinden kovduğu anılar, gözünün önünde canlanıyordu yine. Hiç kimse, Salomon Adaları'ndan hiçbir beyaz, uyanıkken, bazen de uykusunda onu kovalayan bu imgeleri bilmiyordu. Salomon Adaları'nda uğradığı başarısızlığı aklından silip atması boşunaydı zaten.</p>

  <p class="normal">Kollarında tuttuğu bu küçük vücut ona yavrusunu, karısını ve Harlem'deki küçük yuvasını anımsatıyordu. Evin içi çok sadeydi, ama çok mutlu bir havası vardı.</p>

  <p class="normal">Annesininki gibi parlak, keten sarısı saçların küçük buklelerinin büyüyüp iki uzun saç örgüsü olduğunu gördü yeniden. Bu görüntüleri zihninden kovaladıkça, daha da belirginleşiyorlardı.</p>

  <p class="normal">O günkü işi anımsıyordu. Buyruğunda çalışanları ve tramvay kazasını. Sağ kolu Clancey'e ne olduğunu soruyordu. Ah, sabahın üçünde, bir eczanenin vitrinine dalan tramvayı, oradan çıkarması için kendisini çağırdıkları o uzun gün! Zararı onarmak için gün boyu çalışmış, saat dokuzda hangara çekince, yeni bir çağrı gelmişti.</p>

  <p class="normal">«İyi!» demişti aynı mahallede oturan Clancey, «bize pek uzak değil, işimizi bitirince, kentin aşağısında oturan biri, arabayı garaja çeker, biz de eve döneriz.»</p>

  <p class="normal">«Uzun sürmez,» diye karşılık vermişti.</p>

  <p class="normal">«Ne olmuş?» diye sormuştu Billy Jeffers. O da ekipte çalışırdı.</p>

  <p class="normal">«Biri ezilmiş, çıkaramamışlar.»</p>

  <p class="normal">O arada konuşulanları en ince ayrıntılarına dek anımsadı: Jeffers hakkında Clancey'in yaptığı şakaları falan...</p>

  <p class="normal">Sonra, ardarda sıralanmış tramvaylar, kalabalık, kalabalığı itekleyen memurlar, bekleyen iki cankurtaran, sapsarı yüzlü, genç bir polis memuru: «Korkunç bir şey! İki kişiler. Onları çıkaramadık. Denedim. Biri hâlâ yaşıyor sanırım,» demişti.</p>

  <p class="normal">Ama o. tasasız ve güçlü, böyle şeylere alışkın, günün uğraşıyla yorulmuş olan o, işinin çabuk bitip evine döneceğini düşünerek neşeyle karşılık vermişti. Sonra da dört ayaküstünde çömelerek tramvayın altına girmişti.</p>

  <p class="normal">El fenerinin düğmesine basarken görüyordu kendini. Çok iyi tanıdığı iki, sarı saç örgüyü görünce gözlerine inanamadı!</p>

  <p class="normal">«Biri, hâlâ yaşıyor mu?» diye sormuştu polis.</p>

  <p class="normal">Adam, sorusunu yinelerken, Van Horn, feneri yeniden yakmak için büyük bir çaba harcıyordu. Karşılık veren sesini yeniden duydu: «Birazdan söylerim.»</p>

  <p class="normal">Bakmış, uzun uzun bakmıştı.</p>

  <p class="normal">«İkisi de ölmüş,» diye karşılık vermişti sakince. «Clancey, üç levye yerleştirin, siz de öteki uçtan bir levyeyle gelin.»</p>

  <p class="normal">Şimdiyse o, burada, sırtüstü yatmış duruyor, geminin sarsıntısıyla sisli bir bulut örtüsü, görünen tek yıldızı uzaklaştırıyordu. Eski acısı yüreğini yakıp kavuruyordu, ağzı ve gözleri acıdan kavruluyordu... Kimsenin bilmediği şeyi —düşünmemek için viski içip, Arangi gemisiyle zencileri taşıyarak, yaşamını neden tehlikeye attığını, bu adalarda neden dolaştığını— bir tek kendi biliyordu.</p>

  <p class="normal">Bu korkunç görüntüleri yeniden anımsadıktan sonra kaptan, Jerry'nin küçük başının yanında olmasından mutluluk duyarak, yeniden uykuya daldı. Jerry, düşünde Meringe'i, Bay Haggin, Bob, Biddy, Terrence ve Michael'i görerek yavaşça iç geçirirken, Van Horn, uyanıp dostunu okşadı ve sert bir şekilde: «Zencinin biri bu köpeğe dokunsun da göreyim...» diye söylendi.</p>

  <p class="normal">Geceyarısı, ikinci kaptan, kendini uyandırmaya geldiği zaman, gözlerini açmadan önce bilinçsizce iki şey yaptı. Birinci hareketi, sağ elini, belindeki tabancaya uzatmak, ikincisi de, «Zencinin biri bu köpeğe dokunsun da göreyim...» diye homurdanmak oldu.</p>

  <p class="normal">«İşte, Kopo Burnu.» diye açıkladı Brockman. İki adam rüzgâr yönündeki kara görüntüsüne bakıyorlardı. «On milden fazla yol yapmadık, hava da pek sağlama benzemiyor.»</p>

  <p class="normal">«Oralarda bir sağanak var,» dedi Van Horn, parmağıyla kümelenen bulutları göstererek.</p>

  <p class="normal">İkinci kaptan, bir örtü alıp güverteye henüz yerleşmişti ki, karadan esen fırtına, Arangi’yi dokuz millik bir hızla sakin denize sürüklemeye başladı. Jerry, komutanla birlikte nöbet tutmaya başlayınca, peşinden gitmek için ayaklandı, Jerry beş dakikalık bir dersten sonra da örtülerin araşma girmeye razı oldu.</p>

  <p class="normal">Saat dörtte, ikinci kaptan nöbeti devraldı.</p>

  <p class="normal">«Otuz millik kazancımız var, ama şimdi işler sarpasardı yine,» dedi Van Horn. «Karadan esen fırtınaya karşı uyanık olun! Serenleri ambar ağzına çekerseniz daha iyi olur.»</p>

  <p class="normal">Komutan, örtülerin araşma girince Jerry, kımıldadı, eski bir alışkanlıkla kucağına yerleşti, sonra sevinçle soluklanıp, pembe diliyle Van Horn'un yanağına bir öpücük kondurdu., Adam ona sarılınca, yeniden uykuya daldı.</p>

  <p class="normal">Yarım saat sonra, dünyanın sonu gelmiş gibiydi. Jerry, komutanın ani sarsmasıyla uyandı, Arangi'nin güvertesi, dikine kalkmıştı ve Jerry karanlığa yuvarlandı. Fırtınanın şiddetiyle tüm halatlar çatırdıyordu.</p>

  <p class="normal">«Büyük sereni taşıyın! Çabuk olun!» diye bağırdı, kaptan.</p>

  <p class="normal">Ardından koca yelkenin çatırtıları duyuldu. O sırada Van Horn, elleriyle yelkeni desteklemeye çalışıyordu.</p>

  <p class="normal">Borckman'ın çığlıkları, tayf alarm gürültüleri kulaklarına geldiği sırada, Jerry, kaymaya devam ediyordu. Çarpınca, bir yerinin kırılacağı kesin olan küpeşteye toslamadı. Okyanusun ılık suları, düşmesini yumuşattı. Yüzmek için çırpınmak isterken, sarılan halatlar hareketini engelliyordu.</p>

  <p class="normal">Ama yüzdü yine de; yaşamını kurtarmak, ölmekten korktuğu için değil tek bir düşüncesi yüzünden: «Komutan nerde acaba?» Kendisini kurtarmayı hiç düşünmüyordu. Sevgili dostunu bir daha görmek istiyordu yalnızca. Bir felaket anında, bir anne çocuğunu nasıl düşünürse, Jerry de, bu tufanda, efendisini yeniden görmek için yanıp tutuşuyordu.</p>

  <p class="normal">Fırtına, patladığı gibi birden kesildi. Arangi, son sarsıntıyla Jerry'yi lomboz deliğinin yanında bırakarak dengesini buldu. Ayakları açık, ellerinde halatlarla duran komutanın yanma gitti hemen. Kaptan:</p>

  <p class="normal">«Artık rüzgâr, fırtına kalmadı!» diye bağırıyordu.</p>

  <p class="normal">Jerry’nin neşeyle soluk alan ıslak ve yumuşak burnunu hissedince, okşamak için eğildi. Karanlıkta onu göremiyordu, ama kuyruğunun düzenli sallanışını sezebiliyordu.</p>

  <p class="normal">Bulunduğu yere çok sıkı tutunduğu için, Jerry, bu kez kaymadı. Buyruklar veren efendisinin sesini artık duymuyordu, ama birkaç saniye sonra takıldığı tellerin arasından küfrettiğini işitti. O zaman, Jerry, tiz bir sesle bağırıp, örtülerden kurtulmak için debelendi. Efendisinin basma bir şey gelmişti, seziyordu bunu. Ama ne olduğunu bilmiyordu, bu kargaşada hiçbir şey düşünemiyordu.</p>

  <p class="normal">Yeni bir ses duyabilmek için hırlamayı kesti. Kudurmuş gibi çarpan yelken çatırtılarından ve bağırışlardan başka ses yoktu. Bunun, yarım kalan manevra sonucu olduğunu bilmediğinden, başlarına bir felaket geldiğini sanıyordu.</p>

  <p class="normal">Gürültü gitgide artıyordu. Bir el örtüyü yokladığı zaman yeniden hırlamaya başladı. Susup kokladı, kumandan değildi bu. Bir daha koklayınca, gelenin, annesinin bir gün önce sahilde kovaladığı, kendisini tekmeleyen ve geçen hafta da Terrence'e koca bir taş atan Lerumie olduğunu anladı.</p>

  <p class="normal">Örtüyü bağlayan halat içindekileri yoklayan bir el tarafından çözüldü, öfkelenen Jerry, vargücüyle havladı. Beyaz bir tanrıya ait, kendi gibi bir köpek, bir zenci için dokunulması yasak bir şey değil miydi? Küçüklüğünden beri, beyaz bir tanrının köpeğine, bir zencinin el süremeyeceğini biliyordu. Herkesin can derdine düştüğü şu anda Lerumie, ona dokunmaya kalkışmıştı ha!</p>

  <p class="normal">Parmaklarının dokunmasıyla, Jerry, sivri küçük dişlerini gösterdi; ama zencinin boşta kalan eli, zorla ağzına girip, çenelerini ayırınca; parmakları bırakmak zorunda kaldı.</p>

  <p class="normal">Öfkeyle boş yere debelendi Jerry. Boynundan boğarcasına yakalanıp havaya atıldı. O zaman bile öfkesi yatışmadı. Denize düştü, bir hayli su yuttuktan sonra, yüzeye çıktı. Soluğu kesiliyordu, ama yüzüyordu yine de. Yüzmeyi tek başına becermişti. Soluk alır gibi, gayet doğal bir şekilde öğrenmişti.</p>

  <p class="normal">Rüzgâr, çılgınca esiyordu. Fırtınayla yükselen dalgalar, ağzına, burnuna giriyor, gözlerine çarpıp kör ediyordu. Çabalarken, soluk almak için burnunu havaya dikiyordu. Suyun içinde dik duramayınca, ayaklarını vurması da bir işe yaramadı ve battı. Biraz daha deniz suyu yuttuktan sonra suyun üstüne çıktı, ama bu kez içgüdüsel olarak ‹boylamasına uzanıp yüzdü.</p>

  <p class="normal">Karanlık ve kargaşa arasında, büyük yelkenin çatırtıları, tayfaların keskin çığlıkları, Borckman'm küfürleri duyuldu. Bu sesleri, kaptanın haykırışları bastırıyordu:</p>

  <p class="normal">«Halatlara asılın! Hızlı! Daha hızlı! Yukarı çekin! Çabuk, daha çabuk!»</p>
</body>
</html>
