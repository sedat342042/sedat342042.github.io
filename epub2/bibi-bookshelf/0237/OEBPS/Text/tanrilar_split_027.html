<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_26">YİRMİ ÜÇÜNCÜ BÖLÜM</h1>

  <h2 class="solbaslik1" id="calibre_toc_48">JERRY'NİN AVI</h2>

  <p class="normal">Ariel'de zenci avının yasak olduğunu öğrenmekte gecikmedi Jerry. Yeni tanrılarının hoşuna gitme ve onlara hizmet etme isteğiyle gemiyi gezmek üzere kayıkla gelen bir grup zenciye saldırmak için ilk fırsattan yararlandı. Villanın azarlaması ve Harley'in buyruğuyla durdu hemen. Bir yanlışlık olduğunu sanarak, zencilerden birinin üzerine özellikle atıldı. Harley, öfkeyle azarlayınca, özür dilemek için kuyruğunu sallayarak geri döndü. Harley'in elini diliyle öptü.</p>

  <p class="normal">Sonra Villa onu yanına çağırdı, elleriyle ağzım sıkıp gözlerinin içine bakarak, zencilerle uğraşmamasını ona ciddi bir şekilde; açıkladı. Ona, adi bir çalılık köpeği olmayıp, saf kan bir İrlanda av köpeği olduğunu ve bu nedenle de savunmasız zencilere saldırmamasını söyledi. Söylenen sözleri pek anlamadığı halde dikkatle dinledi kadını. Ariel gemisinde kullanılan dilde, daha önce «yaramaz» sözcüğünü çok duymuştu. Ona göre, «yaramaz», «bir işe yaramayan» anlamı taşıyordu, yani, yasak demekti.</p>

  <p class="normal">Mademki tanrılar böyle istiyorlardı, ona uymalıydı. Zenciler, korkulmayacak insanlardı. Daha önce Van Horn, tam tersini söylemişti oysa. Ama yine de dokunmayacaktı onlara.</p>

  <p class="normal">Ona göre, bir tanrıyı sevmek demek, ona hizmet etmek demekti. Ona hizmet etmekten çok hoşlanıyordu, hizmetin temeli söz dinlemeye dayanırdı. Ariel'in güvertesinde, zencilerin ayakları arasında dolanırken ısırmamak ve hırlamamak zorundaydı.</p>

  <p class="normal">Alışması için zaman gerekliydi. Bu zaman Villa Kennan'ın bir derede yıkanmak istediği gün geldi. Tulagi'li kaptan Johnny, bir yanlışlık yaptı, o an. Haritada ırmağın uzunluğu mil olarak görünüyordu. Villa, yüzmek isteyince, kocası Johnny'ye danıştı. «Burada, zenci yoktur. Kimse bizi rahatsız etmez. Çalılık adamları çok uzaktalar,» dedi Johnny.</p>

  <p class="normal">Kayık, karaya ulaştığında, adamlar, hindistancevizi ağaçlarının gölgeliğinde dolaşıyorlardı, Villa, Harley ve Jerry, suyun aktığı yöne doğru ilerlediler. Bir havuza rastlayıncaya dek, çeyrek mil yol almışlardı.</p>

  <p class="normal">«Yine de önlem almalı,» dedi Harley. Otomatik tabancasını kılıfından çıkarıp giysilerin üstüne koydu. «Saklanan birkaç zenci saldırabilir belki.»</p>

  <p class="normal">Dizlerine dek suyun içine giren Villa, cangılın sık bir kubbe oluşturduğu ağaç dallarına baktı ve titredi: «Saldırı için çok uygun bir yer,» dedi gülerek. Sonra avucuna buz gibi su alarak kocasına attı. Adam, hemen suya daldı.</p>

  <p class="normal">Jerry, onların eğlenmelerine bakarak bir süre giysilerin yanında kaldı.. Sonra kocaman bir kelebek dikkatini çekti, bir an sonra da orman faresinin izlerini sürdü cangılda. İzler taze değildi, ama birden eski avcılık içgüdülerinin uyandığını sezdi. Avını kendi yakalamak isteğine kapıldı.</p>

  <p class="normal">Artık, kendisini pek de gerekli olmayan avcılık yeteneklerini kullanarak orman faresinin eski izlerini sürdü. Kokladığı yol, başka bir yolla kesiliyordu, burada izler çok tazeydi. Jerry, başını geriye attı birden. Burun deliklerine bir zenci kokusu gelmişti, yabancı bir zenciydi, bu. Çünkü koku daha önce koklamış olduklarına hiç benzemiyordu.</p>

  <p class="normal">İzlemekte olduğu eski yolu bırakıp, yenisine geçti. Villa ve Harley için en küçük bir korku duymuyordu. Kendisini görünce şaşırıp kalan bir zenci de korkutmadı onu. Buradan itibaren yol, havuzun bulunduğu yere kıvrılıyordu. Sinirleri son derece gergin olan Jerry, eğlenmek için o yolu izledi.</p>

  <p class="normal">Havuzdan arasıra çığlıklar ve kahkahalar duyuluyordu. Bu da Jerry'yi neşelendiriyordu. Duygularını açıklayabilseydi, hiçbir sesin Villa Kennan'ın sesi kadar tatlı olmadığını söylerdi.</p>

  <p class="normal">Havuzun yanına geçmiş olan zenciyi görünce, Jerry birdenbire kuşkulandı; Kötü amacı olmayan biri, bu zenci gibi davranmazdı. Hareketleri sinsiydi. Büyük bir ağaç ‹kökünü siper alarak yaklaşıyordu. Jerry'nin tüyleri dikildi, yere yatıp saldırmak için bekledi.</p>

  <p class="normal">Zenci, tüfeğini omzundan aldı, o anda kahkahalar ve su şıpırtıları duyuldu. Kurbanlar menzilden çıkmışlardı kuşkusuz. Silahı, eski model değildi, yeni bir Winchester tüfeğiydi. Malaytalı'ların yaptığı gibi silahı göğsünün üstüne çekeceği yerde omzuna yaslayışına bakılırsa, adamın alışkın olduğu belliydi.</p>

  <p class="normal">Ağacın yanında durmuş olması, onun aleyhineydi, silahı indirdi ve havuza daha da yaklaştı. Jerry, biraz daha eğildi ve onu izledi, öyle sürünüyordu ki, öne uzanmış başı, omuzlarından daha alçakta kalıyordu. Zenci durduğu zaman Jerry de duruyordu, İlerledikçe, o da yavaş ilerliyordu. Aralarındaki uzaklık azalıyordu. Tüyleri, ensesi ve omuzları titriyordu öfkeden. Artık o, tanrıçasının kucağında uysal durup sevilmeyi bekleyen uslu köpek değildi, efendisinin uçuşan saçları arasında şarkı söyleyen köpek de değildi; saldırıya hazır, sabır yaratık olmuştu şimdi.</p>

  <p class="normal">Jerry yeterince yaklaşınca, saldırıya gecik için hazırlandı. Zenci avına karşı, Ariel'de konan yasağı tümüyle unutmuştu. Tüm bildiği, Harley ve karısını tehdit eden ve bir zenciden gelen tehlikeydi.</p>

  <p class="normal">Ateş etmek için diz çöken zenciye yeterince yaklaşmıştı şimdi, öne atıldığı anda, tüfek omuzundaydı adamın. Jerry öyle çevikti ki varlığını hiç farkettirmedi ve düşman, ancak omuzlarına doğru atıldığı zaman gördü onu. Aynı anda, tam atardamarının üstünden ensesini ısırdı.</p>

  <p class="normal">Şaşkınlığın ilk korkusu içinde, zencinin parmağı tetiğe asıldı, ağzından insan dışı bir ses çıktı. Yüzükoyun yere kapaklandı Jerry, adamın yanaklarını ve bir kulağını parçaladı. Tuttuğunu bırakmıyordu.</p>

  <p class="normal">Elinde otomatik silahıyla oraya gelen Harley Kennan, orman toprağının üstünde adamın ve köpeğin alt alta üst üste boğuştuğunu gördü. Yüzünden kanlar akan zenci, iki eliyle Jerry'nin boynunu sıkıyordu, soluk soluğa kalmış olan köpek, pençeleri ve arka ayaklarıyla kendini kurtarmaya çalışıyordu. Kasları güçlenmişti artık. Zencinin göğsünü baştanbaşa yırttı, adamın her yanı kan içinde kalmıştı.</p>

  <p class="normal">Dövüşenler yumak gibi olduklarından Harley, ateş etmeyi göze alamadı. Yanlarına yaklaştı ve silahın kabzasıyla zencinin kafasına vurdu. Şaşıran adam, ellerini' gevşetti, serbest kalan Jerry, boğazına sarılmak için atıldı. Harley, seslenerek onu durdurdu, öfkeyle titreyen Jerry, durdu; gözlerini kaldırıp kulaklarını indirdi.</p>

  <p class="normal">«Bu namussuzun bize saldırmaya hazırlandığını biliyor musun?» dedi Harley, giyinip gelen karısına. «Elli adım ötemizdeydi ve bizi asla ıskalamazdı. Şu Winchester'e bak! Eski bir tüfek değil. Böyle bir tüfeği olan alçak, onu kullanmasını da bilir.»</p>

  <p class="normal">«Neden yapmadı, peki?» diye sordu.</p>

  <p class="normal">Kocası, Jerry'yi gösterdi.</p>

  <p class="normal">Villa'nın gözleri parladı:</p>

  <p class="normal">«Demek istiyorsun ki...» diye başladı.</p>

  <p class="normal">Başıyla onayladı adam.</p>

  <p class="normal">«Tabii, onu. Chante-Beta engelledi.»</p>

  <p class="normal">Adamın üstüne eğilip ensesindeki yarayı gösterdi:</p>

  <p class="normal">. «İşte, önce oraya saldırmış, eminim, o anda parmağı tetikteydi ve ikimizden birine nişan alıyordu, önce bana sanırım, Chante-Beta gelip, hesabını gördü hemen.»</p>

  <p class="normal">Jerry'yi kolları arasına alan Villa, yarım kulakla dinliyordu kocasını. Kadın kulağına tatlı şeyler söyleyip hayvanı yatıştırdı.</p>

  <p class="normal">Ama Jerry, yeniden hırlamaya ve yattığı yerden doğrulmaya çalışan zencinin üstüne atılmaya başladı. Harley, belindeki bıçağı çekti.</p>

  <p class="normal">«Adın ne senin?» diye sordu.</p>

  <p class="normal">Ama zencinin gözleri Jerry'deydi, yatışıncaya dek şaşkınlıkla ona baktı. Tasarılarını bu küçük hayvanın bozduğunu anlamıştı.</p>

  <p class="normal">«Vallahi,» dedi Harley’e, gülerek, «bu köpek, beni çok pençelemek.»</p>

  <p class="normal">Eliyle boynundaki ve yüzündeki yaraları yokladı; gözü, beyaz adamın elindeki tabancadaydı.</p>

  <p class="normal">«Sen, bana vurmak bu eski tüfekle,» dedi düşünmeden.</p>

  <p class="normal">«Ben senin kafanı kırmak,» diye karşılık verdi, Harley.</p>

  <p class="normal">«Bu, Malaytalı'ya benzemiyor hiç,» dedi Villa'ya. «Böyle bir tüfeği nerden bulmuş ki? Ve de şu küstahlığa bak! Bizim demir attığımızı görmüş olmalı, kayığımızın kıyıda olduğunu biliyordur... Kafalarımızı avlamak isteyip eğlenmiştir.»</p>

  <p class="normal">«Ne senin ad?» diye sordu, zenciye.</p>

  <p class="normal">Ama bu sorunun karşılığını, Johnny ve tayfalar, soluk soluğa gelince alabildi ancak. Zenciyi görünce, Johnny’nin gözleri parladı ve Kennan’a belirgin bir canlılıkla sordu:</p>

  <p class="normal">«Bu adamı, bana vermek. Eh, bu çocuğu bana vermek...»</p>

  <p class="normal">«Neden?»</p>

  <p class="normal">Johnny ilk önce bu soruya karşılık vermek istemedi. Kennan, bir zarar vermediği için onu bırakacağını söyleyince, şiddetle karşı çıktı.</p>

  <p class="normal">«Belki, sen onu Tulagi'ye, Hükümete götürmek. Hükümet, sana yirmi lira vermek. O, çok kötü adam. Makavoa, adı onun. Çok, çok kötü adam. O, Queensland'lı...»</p>

  <p class="normal">«Neden Queensland'lı?» diye kesti Kennan. «O, Queensland'dan mı?»</p>

  <p class="normal">Johnny, başını eğdi.</p>

  <p class="normal">«O, önce Malayta. Uzun zaman, çok uzun zaman, Queensland'da çalışmak için toplandı.»</p>

  <p class="normal">«Queensland döneklerinden biri,» diye açıkladı Harley, Villa'ya. «Biliyorsun, Avustralya, beyazların eline geçince, Queensland'li ekiciler tüm zencilerin göndermek zorunda kalmışlardı. Bu da onlardan biri sanırım; aynı zamanda tehlikeli biri. Eğer Johnny doğruyu söylüyorsa, getirene, yirmi lira ödül varmış. Bir zenci için iyi para.»</p>

  <p class="normal">Johnny, açıklamalarını sürdürdü. Bu adamın kötü bir ünü vardı. Queensland'da, öldürmeye teşebbüs ve hırsızlıktan dört yıl yatmıştı. Avustralya Hükümeti tarafından Salomon'a gönderilince, silah sağlamak için, Buli plantasyonuna işçi olarak gitmişti. Yöneticiyi öldürmeye kalkıştığından cezalandırılmıştı. Buli plantasyonundan dönünce, çalışmamak için mal sahibini öldürüp bir balina teknesiyle kaçmıştı.</p>

  <p class="normal">Tüm silahları ve plantasyondan çaldıklarını, öldürdüğü adamın kafasını almış ve on dönekle, ki bunlar San Cristobal'lı ve Malayta'lı döneklermiş, gemiye binmişti.</p>

  <p class="normal">Yolculuk sırasında Küçük Ugi Adası'nda durmuşlardı. Mağaazları yağma edip, bekçinin başını kesmişlerdi, Malayta'ya gelince de, San Cristobal'lı döneklere gereksinimleri kalmadığından yemek için onları öldürmüşler, kafalarını almışlardı.</p>

  <p class="normal">«Vallahi! O, çok kötü adam!» diye bitirdi Johnny. «Tulagi'deki Hükümet çok memnun olmak, bu adam için yirmi lira vermek.»</p>

  <p class="normal">«Yürekli Chante— Beta,» diye mırıldandı genç kadın, Jerry'nin kulağına. «Sen olmasaydın...»</p>

  <p class="normal">Senin başın ve benimki, çalılıkta dolaşırdı şimdi Makavoa iyi nişancı,» diye tamamladı. «Bu, köpek değil, hazine! Ve ben de, geçen gün, zenciyi kovaladı diye onu azarladım… Onları benden daha iyi tanıyor!»</p>

  <p class="normal">«Ya, onu bizden isterlerse...» dedi Villa, anlamlı bir ses tonuyla.</p>

  <p class="normal">Harley, başıyla karşı çıktı:</p>

  <p class="normal">«Herhalde, kafan çalılıkta gezinmiş olsaydı, ben de avunurdum.»</p>

  <p class="normal">«Avunmak mı!» diye öfkeyle bağırdı kadın.</p>

  <p class="normal">«Tabii ya, çünkü benimki de orada olurdu.» «Sevgilim! Sevgili kocacığım!» diye mırıldandı, gözleri nemli. Kucağında, sevgili tanrıçasının elini yalayan Jerry'le, kocasına sevecenlikle baktı.</p>
</body>
</html>
