<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_15">ONDÖRDÜNCÜ BÖLÜM</h1>

  <h2 class="solbaslik1" id="calibre_toc_41">ÜZÜNTÜLÜ ANLAR</h2>

  <p class="normal">Jerry, Lamayi'nin tutsağı olarak uzun süre bağlı kaldı. Mutlu bir dönem değildi; çünkü Lumayi'nin evinde kavga gürültü eksik olmuyordu. Lumayi, Jerry'ye takılan erkek ve kız kardeşleriyle durmadan kavga ediyordu, bu kavgalar da Lenerengo'nun araya girmesiyle yatışıyordu ancak.</p>

  <p class="normal">Sonra kadın, yumuşak başlı Lumayi'ye çatmaya koşuyordu, bu olaylardan sonra da adam, birkaç gün kafasını dinlemek için kayık hangarına çekiliyordu. Lenerengo, orada bir şey yapamazdı, çünkü hiçbir kadın giremezdi oraya. Yasağı çiğneyen zenci kızı unutamamıştı Lenerengo. Çok uzun yıllar önceydi, çocuktu o vakitler daha, ama güneşin altında bir kolundan asılmış zavallı kadını unutamıyordu. Ertesi gün de öteki kolundan asılmıştı. Daha sonra da kayık hangarında, erkeklere şölen çekilmişti onunla. Bu olaydan sonra, kadınlar kocalarına uzun süre bağlı kalmışlardı.</p>

  <p class="normal">Jerry, Lumayi'yi karşı biraz sevgi duyuyordu, ama bu güçlü ve tutkulu değildi. Bir tür şükran duygusuydu; çünkü kendisiyle çok ilgileniyordu Lumayi. Buna karşın, o, efendisi, Bay Haggin, Derby ve Bob da değildi. Zenci denilen aşağılık insan sınıfındandı, Jerry de, kısacık yaşamında, beyazların, iki ayaklı, üstün soydan tanrılar olduğunu görmüştü.</p>

  <p class="normal">Zencilerin de akıllı ve güçlü olduklarını biliyordu. Buna akıl erdiremiyor, yalnızca kabulleniyordu. Zenciler, buyurma güçlerini başkaları üstünde deniyorlar, ok ve taş atabiliyor, onları havada yakalayabiliyorlardı. Beyaz tanrılardan daha üstün olmayışları, onların tanrı olmamaları yüzündendi.</p>

  <p class="normal">İlk kez bağlanıyordu Jerry, bundan da hoşlanmamıştı. Bağım koparmayı boş yere denemişti. Bambu kamışı tüm çabasını boşa çıkarmıştı. Efendisini hiç unutmuyordu, ama acısı gün geçtikçe daha azaldı, sonunda özgür olma isteği baskın çıktı.</p>

  <p class="normal">Bu özgürlük günü gelince, Jerry'nin cam, kıyıya gitmek istemedi. Ondan kurtulmak için Lenerengo, koyvermişti kendisini. Ama çözülünce, kuyruğunu sallayarak, teşekkür etmek için orada kaldı. Kadın, ayağıyla vurup onu korkutmak için bağırdı. Ama Jerry, korku nedir bilmiyordu, böyle bir şeyden kaçmayı da hiç düşünmüyordu. Hiçbir şey anlamadı, kuyruğunu sallamayı bırakıp ona baktı. Lenerengo'nun pek dostça davranmadığını görüyordu.</p>

  <p class="normal">Kadın, yeniden bağırdı, Jerry'nin ilgisini çekmek için de ayağını gürültüyle yere vurdu. Köpeğin ağırdan alışma sabırsızlanarak çok öfkelendi, bir tekme savurdu. Jerry tekmeyi savuşturduğu gibi dişlerini kadının baldırına geçiriverdi.</p>

  <p class="normal">O zaman, kıyamet koptu, eğer Lumayi yetişmeseydi o kızgınlıkla kadın onu öldürebilirdi. Lamayi kamışın çözüldüğünü görünce durumu anladı ve küplere bindi. Jerry'nin kafasına atılan taşı savuşturmak için öne koştu</p>

  <p class="normal">Bu kez, Lamayi tehlikedeydi, annesinin attığı taşla yere kapaklandı. Bu gürültüden uyanan Lumayı, olayı yatıştırmak için geldi. Lenerengo, kocasına yöneldi bu kez.</p>

  <p class="normal">Olay, kazasız belasız kapandı. Çocuklar bağırmayı kestiler. Lamayi, Jerry'yi yeniden bağladı. Lenerengo, kocasının ardından soluğu kesilene dek bağırdı; Lumayi, süklüm püklüm kayık hangarının yolunu tuttu.</p>

  <p class="normal">O akşam, Lamayi birkaç arkadaşına sıkıntılarını anlattı ve bütün bu olayların Arangi’den gelen köpek yavrusunun neden olduğunu söyledi. Bu öyküye büyücülerin reisi ya da büyük fetişçi Ango da kulak misafiri oldu; Jerry'yi öteki tutsaklarla birlikte kayık hangarına yollamış olduğunu anımsadı. Yaran saat sonra inancı kesinleşti: Lamayi, yasağa karşı gelmişti. Çocuğu bir köşeye çekip, yasağa karşı geldiğini söyledi; çocuk, gözyaşlarıyla titreyerek yalvardı, çünkü ölümü hak etmemişti.</p>

  <p class="normal">Agno, yitmekte olan gücünü elinde tutmak için bundan yararlanabilirdi. Ölü bir çocuk hiç işe yaramazdı, oysa sağ kalırsa ona yardım ederdi. Hiç kimse bu durumu bilmediğinden, onu saklayabilirdi. Lamayi'ye kayık hangarına gidip orada törenler için çalışmaya başlamasını buyurdu.</p>

  <p class="normal">Sabahleyin, Lenerengo, büyücünün buyruğunu yerine getirmek için Jerry'yi ayaklarından bağladı. Bu iş çok zor olmuştu, Jerry, kafasına yumruk yemiş, Lenerengo'nun elleri tırmık içinde kalmıştı. Sonra, onu köyden geçirip Ango'nun evine götürdü. Kutsal direklerin dikili olduğu alana gelince, tapınmak için onu yere bıraktı.</p>

  <p class="normal">Basthi, yalnızca ciddi bir yasa koyucusu değil, aynı zamanda da, tek adamdı. Kavgacı iki kadına ceza vermek ve halkına gücünü göstermek için o günü seçmişti nedense. Çünkü çok kavgacı olan Tiha ve Vivau, bitmek tükenmek bilmeyen kavgalarıyla olay yaratıyorlardı; Basthi, onları koşuya zorlamıştı. Hem de ne koşu! Canlan çıkacaktı. Adamlar, kadınlar ve çocuklar zevkle bağrışıyordu. İhtiyarlar, ayağı çukurda olanlar bile bu görünüm karşısında neşeyle cıvıldıyordu.</p>

  <p class="normal">Köyün ortasından, Arangi'nin yakıldığı kıyıdan ve duvarların gerisinden geçip yaran mil koşacaklardı. Yol dar olduğundan, Tiha ve Vivau birbirlerinin önüne geçmek için iğne batıracaklardı birbirlerine.</p>

  <p class="normal">Böyle bir şeyi ancak Basthi akıl edebilirdi, önce, herbiri kırk libre ağırlığında iki yuvarlak taşı Tiba’nın kollan arasına yerleştirildi. Onun arkasına Basthi, elinde ucu iğneli uzun bir bambu kamışı tutan Vivau’yu koydu, iğneler önemli yara açmazdı, ama çok acı verirdi.</p>

  <p class="normal">Vivau, iğneli sopasını sallıyor, Tiha da kaçmak için zigzag çiziyordu. Koşu sona erince, bu kez yer değiştireceklerdi, İki kadının da yüzünden terler akıyordu. Seyirciler arasında her ikisinin de yandaşları ve düşmanları vardı.</p>

  <p class="normal">Bu acımasızlığın gerisinde, vahşilerin demir yasaları gizliydi. Yol boyunca, iki taş taşınmak zorundaydı. İğneyi batıran kadın, bu işi ciddi olarak ve sürekli yapacaktı. Hırpalanansa, sabrını yitirmeden dövüşmek zorundaydı. Bu iş Baethi'nin başının altından çıkmıştı, bu kurala karşı gelen şiddetle cezalandırılırdı. Köyün tüm çocukları ve köpekleri bağrışarak arkalarından koşuyorlardı.</p>

  <p class="normal">Kadınlar Basthi ve yardımcısı Aora'nın durduğu yere gelince, canlarım dişlerine taktılar. Vivau, durmadan iğneliyor, Tiha da taşları düşürmemek için sallanıyordu.</p>

  <p class="normal">«Kayıklara çok var, Tiha,» diye alay etti Aora.</p>

  <p class="normal">Kuvvetle batırılan bir iğneyle, Tiha'nın taşlarından biri kaydı, diz çöküp taşı alana dek iğnelendi kadın. Sonra kalkıp koşmaya başladı.</p>

  <p class="normal">Bir ara canı öylesine yandı ki celladından kurtulmak için durdu:</p>

  <p class="normal">«Ben çok kızmak!» diye bağırdı. «Birazdan...»</p>

  <p class="normal">Ama sözünü bitiremedi. Yeni bir iğnelenmeyle, sallanarak yoluna devam etti.</p>

  <p class="normal">Acayip koşu, kıyıya doğru biterken, halk bağrışıp duruyordu. Birkaç dakika sonra yeniden karşılaştılar, bu kez ağır taşlan Vivau taşıyor, Tiha’da onun yaptıklarına karşılık vermeye çalışıyordu.</p>

  <p class="normal">Basthi'nin yanma varınca, Vivau, taşın birini düşürdü, onu almaya çalışırken, öbür taş, on adım kadar uzağa yuvarlandı. Şaşıran Tiha, deli gibiydi. Ö anda Somo’lular neşeden çılgına döndüler. Basthi, kasıklarını tutarak gülüyor, gözlerinden yaşlar akıyordu.</p>

  <p class="normal">Her şey bitince, Basthi, halkına seslenerek şöyle dedi:</p>

  <p class="normal">«Dövüşmeyi seven kadınlar, bundan böyle bu şekilde cezalandırılacaktır!»</p>
</body>
</html>
