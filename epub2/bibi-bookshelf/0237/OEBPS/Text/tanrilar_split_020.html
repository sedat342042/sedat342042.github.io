<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_19">KUTSAL KÖPEK</h1>

  <p class="normal">Aradan üç ay daha geçti Kuzeybatı musonu, altı ay eştikten' sonra, yerini güneydoğu rüzgârına bırakmıştı. Jerry, hâlâ Agno'nun evinde kalıyor, köyde rahatça dolaşıyordu. Ağırlaşmış, boyu uzamış ve dokunulmaz olduğundan küstahlaşmıştı. Ama efendisi yoktu. Agno sevgisini kazanamamıştı, zaten bunu da denememişti. Ona karşı kin duyuyordu Jerry.</p>

  <p class="normal">Evdekiler, büyücünün Jerry'den nefret ettiğini bilmiyorlardı, Jerry de bilmiyordu bunu. Ona göre Agno, yansız biriydi. Ev halkını Agno'nun hizmetçileri sanıyordu, yediği yiyeceklerin Agno'dan geldiğini, onun olduğunu biliyordu. Jerry dışında herkes, Agno'dan korkardı. Ev, gerçek bir korku eviydi küçük bir köpeğe karşı sevgi yoktu içinde. On iki yaşındaki kız, Jerry'yi sevmek istemiş, ama Agno tarafından azarlanınca bu yasaklı köpeğe dokunmaktan ve sevmekten vazgeçmişti,</p>

  <p class="normal">Agno, Jerry'yi öldürme tasarısını gerçekleştirmek için altı aylık musonların geçmesini beklemişti; çünkü Basthi'nin bölgesinde, megapodların yumurtlama mevsimi güneybatı rüzgârlarıyla başlardı.</p>

  <p class="normal">Uzun zamandan beri planını hazırlamıştı, sabırsızlıkla onu uygulayacağı anı bekliyordu:</p>

  <p class="normal">Salomon Adaları’nın ördeği, Avustralya'daki kaz yavrularının soyundandı. İrice bir güvercinden biraz daha büyükçeydi, evcil ördek yumurtası gibiydi yumurtası da. Korku nedir bilmeyen bu hayvan, çok aptaldır, büyücülerin ve reislerin yasaklaması olmasa, soyları tükenirdi Megapod, yumurtasını iki ayak derinliğe gömer, güneş ısısı onları çatlatır. Toprağı eşer, yumurtlar, bir iki adım gerisinden de zencinin biri, yumurtaları topraktan çıkarır.</p>

  <p class="normal">Mevsimi gelince, Basthi, sürekli olarak bu yumurtalarla beslenir. Pek ender olarak da yumurtlamayı kesmiş megapod yerdi. Bu ayrıcalıklı yemek ancak kendi' gibi yüksek düzeydeki birine hastı. Aslında bu et ötekilerden pek de farklı değildi. Uzun, süreden beri tüm etler aynıydı, yemekten zevk almıyordu artık.</p>

  <p class="normal">Buna karşın, megapod yumurtaları iştahını arttıran tek yiyeceğiydi, bu nedenle yasaklatarak, tüm Somo'nun yumurtalarını yiyebiliyordu, öte yandan, bu yasağı Agno da uygulamak zorundaydı.</p>

  <p class="normal">Ama Agno da onun gibi ihtiyarlamıştı. O da iştahını yitirmişti, gerekli olduğu için yiyordu artık. Yalnızca megapod yumurtaları canlı tutuyordu onu da. Bu nedenle Basthi'nin yiyeceği olan yumurtaları gizlice çalıyordu.</p>

  <p class="normal">Yumurtlama başlayınca, altı aydır yumurtadan yoksun olan Basthi ve Agno, bolca yemek istiyorlardı. Agno, Jerry'yi mangust ağaçları altından yasak bölgeye götürdü. Bu yol, pis bataklığın içinden geçiyordu, hiç esinti olmazdı orada. Aşmak için de kökten köke atlamak gerekiyordu. Bu nedenle. Jerry, Somo'yu dolaşırken hiç görmemişti orayı. Agno, onu oraya götürünce çok sevindi.</p>

  <p class="normal">Bataklıktan çıkınca, kumluk bir alana ulaştılar. Burası denizden gelen tuzlarla öyle dolmuştu ki, hiç ağaç yetişmiyordu, bu nedenle de güneşin yakıcı sıcağına açıktı, tikel bir kapı vardı, ama onu açıp Jerry'yi sokacağı yerde, eşiğin altından bir tünel açması için hayvanı kışkırttı. Kendi de çalıştı, bir tem yığınını kazdı, ama bunu yaparken yalnızca köpeğin ayak izlerinin kalmış olmasına özen gösteriyordu,</p>

  <p class="normal">Jerry, içeri girince, Agno, kapıdan geçip, yumurtaları çıkarması için Jerry'yi kışkırtmak istedi. Ama yumurta yemeyi canı çekmeyen Jerry buna aldırmadı. Agno, sekizini yuttu, ikisini de evine götürmek için koltuğunun altına sakladı. Sanki köpek yemiş gibi de, sekiz; yumurtanın kabuğunu iyice parçaladı, Jerry'nin ağız çevresine biraz sarısından bulaştırdı.</p>

  <p class="normal">Daha sonra, yumurtlamakta olan dişi bir megapoda saldırması için Jerry'yi kışkırttı. Bu aptal hayvanı öldürmeye alışınca, her zaman öldürmek isteyeceğini biliyordu. Bastihi'ye olanı biteni anlatmak için çabucak bataklıktan' ayrıldı. Köpek, yasaklı olduğundan, onun bir başka yasaklıya saldırmasına engel olamazdı kendisi, çünkü hangi yasaklının daha büyük olduğunu bilmiyordu Üstelik Basthi de altı aydır Megapod yumurtası yememişti ve yemeyi de çok istiyordu. Aceleyle bataklığa giderken Agno'yu geçti.</p>

  <p class="normal">Açıklığa varınca, Jerry'yi görüp şaşırdı: Ağzı ve ayakları kanlıydı, dördüncü megâpodu öldürüyordu. Gözlerinin çevresinde ve akanda Agno'nun sürmüş olduğu yumurta sanları vardı. Yaran yıldır sabırsızlanan Basthi, boş yere yumurta aradı. Jerry, kanlı ağzıyla gülerek kuyruğunu sallıyor, yaptığı işten dolayı teşekkür bekliyordu.</p>

  <p class="normal">Basthi, yalnız olduğunda yaptığı şekilde öfkelendi hemen. Büyük büyücü yanındayken, böylesi şeyler için öfkelenmeyi küçümserdi. Büyük adamlar, umursamazlık maskesi altında, duygularına gem vurmayı bilirler. Agno, pek az tutabilirdi kendini. Basthi, onu görünce küçümser gibi baktı.</p>

  <p class="normal">Daha sonra, Jerry'ye gülümsedi, şaka ediyormuş gibiydi. Büyücünün bakışları beğenmezlik doluydu.</p>

  <p class="normal">«Ah, diye düşündü, onu kandırdım.» «En büyük yasak hangisi?» diye sordu Agno, Somo diliyle.</p>

  <p class="normal">«Sormak gereksiz! Megapod tabu.» «Ya köpek?» diye sordu Agno, yeniden. «Yasağa karşı gelmenin cezasını çekmeli.» Düşünmek için durdu. Jerry, yumurta bulabileceği yerleri kazıyordu hâlâ. Agno, engel olmak istedi, ama Basthi araya girdi.</p>

  <p class="normal">«Bırak,» dedi. «Köpek kendini ele versin karşımda da.»</p>

  <p class="normal">Jerry, iki yumurta buldu, kırıp yaladı içindekileri.</p>

  <p class="normal">«Köpek şöleni bugün müydü?» diye sordu Basthi.</p>

  <p class="normal">«Yarın öğleyin,» diye karşılık verdi Agno. «Köpekler gelmeye başladı. En azından etti kadar olacak.»</p>

  <p class="normal">«Elli bir,» dedi Basthi, Jerry'yi göstererek.</p>

  <p class="normal">«Neden şimdi değil?» diye sordu şef. «Bataklıktan taşımak gerekecek onu. Kendisi gitsin şimdi, kayık hangarının önüne varınca ayakları bağlanır.»</p>

  <p class="normal">Jerry, iki adamın arkasından sevinçle yürüyerek bataklığı geçti ve hangara yaklaştı. Bir sürü köpek acı ve korkuyla bağırışıyordu. Birden tasalandı, daha önce hiç böyle olmamıştı. Kulaklarını dikip, koklamak için burnunu uzattığı zaman, Basthi, boynundan yakaladı, Agno da ayaklarını bağlamaya başladı.</p>

  <p class="normal">Jerry, bağırmadı, inlemedi, hiçbir korku belirtisi göstermedi. Yalnızca homurdanmakla yetindi ve arka ayaklarıyla vurup ısırmaya yeltendi. Ama, derisinden asılı bir köpek, akıllı ve iki elini kullanmasını bilen insanlara karşı bir şey yapamazdı zaten.</p>

  <p class="normal">Ön ve arka ayakları, önce ayrı ayrı, daha sonra birlikte bağlandı, başı, aşağı sarkmıştı. Kendisi gibi bağlı yirmi kadar köpeğin arasına atıldı. Vakit, öğleden sonraydı, içlerinden bazıları sabahtan beri yakıcı güneşin altındaydı. Çalılığın tüm köpekleri ve vahşi köpekler oradaydı. Acı ve susuzluktan yanıp kavrulmuşlardı. Başlarına gelecekleri seziyorlardı, bu nedenle acı ve umutsuzlukla inliyorlardı.</p>

  <p class="normal">Bundan sonraki otuz saat, Jerry için çok güç oldu. Yasağın kalktığı haberi çabucak yayıldı ve zenciler bundan yararlandılar. Gece oluncaya dek, çevresine toplanıp onu kızdırdılar ve alay ettiler. Sıkıştığı daracık yerde tekme atıyorlardı.</p>

  <p class="normal">Tüm yapabildiği, öfke ve güçsüzlükle hırlamak oluyordu, çünkü öteki köpekler gibi, acıdan inlemek istemiyordu. Şimdi artık bir yaşındaydı, son altı ayda başına gelenler onu çok olgunlaştırmıştı. Üstelik de soyundan gelen korkusuzluğu ve dayanıklılığı vardı. Beyaz efendileri ona, zencilere karşı kin ve hoşgörü aşılamışlardı. Bu otuz saatte; de, kim olursa olsun, zencilere, karşı duyduğu kim iyice güçlenmişti.</p>

  <p class="normal">Cellatları, onu daha da kızdırmak için ellerinden geleni yapıyorlardı. Getirdikleri vahşi köpeği ona karşı kışkırtıyorlardı. Kendisine güvertede saldırmış bile olsa, vahşi köpek, Jerry gibi hareketsiz bir düşmana saldırmak istemiyordu. Jerry'nin bir ayağı Gonk olsaydı, ona saldırabilirdi, ama bu tür hareketsizlik başka şeydi. Eğlenceleri kursaklarında kaldı böylece. Jerry'nin homurtularına ve dudak bükmesine, dişlerini göstererek karşılık verdi Zencilerin tüm kışkırtmalarına karşın, Jerry’yi ısırmaya kalkışmadı.</p>

  <p class="normal">Kayık hangarının önündeki mezbaha çok korkunç bir yerdi. Arasıra sımsıkı bağlı bir köpek, yığma atılıyordu. Sürekli hırıltılar duyuluyordu, özellikle sabahtan beri orada bulunan köpeklerin iniltileri çoğalmışta. Arada bir, bir korku dalgası iniltileri kesiyor, sonra daha hızlı başlıyordu. Bu konser gece boyu sürdü. Ertesi sabah tüm köpekler susuzluktan yanıp tutuşuyorlardı.</p>

  <p class="normal">Yeniden kumları ısıtan güneş, onları kudurttu adeta. İşkenceciler, Jerry'nin başına yeniden toplanıp onu aşağılamayı sürdürdüler. Fiziksel işkenceye aldırmıyordu, ama alaya alınmaktan hoşlanmıyordu. Alaylı gülüşler karşısında kendini tutamıyordu Jerry.</p>

  <p class="normal">Bir an bile inlememişti, ama susuzluğun etkisiyle sesi kısılmış, ağzı kurumuştu. Dili dışarı sarkıyordu, saat sekiz güneşi şimdiden yakıp kavuruyordu ortalığı.</p>

  <p class="normal">Tam o anda, Jerry'nin cellatlarından biri yeni bir işkenceye başladı. Gece boyu sırtüstü yatmış olduğu delikten dışarı sürükledi, yüzükoyun çevirip bir asmakabağı dolusu su döktü. Jerry, öyle büyük bir açlıkla yalamaya koyuldu ki, çocuğun daha önce suyun içine acı biber ezmiş olduğunu farketmedi. Çevredekiler gülmeye başladı, önceleri bir şey hissetmeyen Jerry biberin acısıyla yanmaya başladı.</p>

  <p class="normal">Daha sonra Nalasu geldi. Bu, bastonla yürüyebilen kör bir ihtiyardı. Boşta kalan elinde ayakları bağlı bir domuz vardı.</p>

  <p class="normal">«Beyaz efendinin köpeği yenecekmiş diyorlar,» diye başladı. «Beyaz efendinin köpeği nerde? Bana onu gösterin.»</p>

  <p class="normal">Adam, Jerry'nin yanma gelip elleriyle yoklamaya başlarken, Agno yaklaştı. Jerry, hiç hırlamadı! ve ısırmaya yeltenmedi, kör adamın elleri dişlerinin yakınındaydı. Ama dokunuşunda hiçbir düşmanlık yoktu. Nalasu, daha sonra domuzu yokladı, sanki ikisi arasında bir karşılaştırma yapar gibiydi.</p>

  <p class="normal">Sonunda şöyle dedi:</p>

  <p class="normal">«Domuzla köpek aynı boyda, ama domuzun eti daha çok. Domuzu siz alın, köpeği bana verin.»</p>

  <p class="normal">«Olmaz,» dedi Agno, «beyaz adamın köpeği yasağa karşı geldi, yenmesi gerek. Domuza karşılık başka bir köpek al. Daha büyüğünü al.»</p>

  <p class="normal">«Beyaz efendinin köpeğini istiyorum ben,» diye üsteledi Nalasu. «Başkasını almam.»</p>

  <p class="normal">Onlar tartışırken, Basthi gelip dinledi.</p>

  <p class="normal">«Bu köpeği al, Nalasu,» dedi sonunda. «Bu domuz çok semiz, onu ben yiyeceğim.»</p>

  <p class="normal">«Ama o, büyük yasağı çiğnedi, yenmesi gerek,» diye karşı çıktı Agno.».</p>

  <p class="normal">Sözlerdeki canlılık üzerine Basthi'nin zihninde, bir kuşku belirdi.</p>

  <p class="normal">«Yasağa karşı gelenin öldürülüp yenmesi gerek,» diye sürdürdü Agno.</p>

  <p class="normal">«Tabii,» diye belirtti Basthi. «Ben küçük domuzu yiyeceğim. Onun başım kestir de pişirsinler.»</p>

  <p class="normal">«Yasaklılık yasasını anımsatıyorum size. Suçlu olan, cezasını ölerek ödemeli.»</p>

  <p class="normal">«Ama o, başka bir yasa,» diye alay etti Basthi. «Somo’nun duvarları kadar da eski, bir yaşam, başka bir yaşamla bedeli’ ödeyebilir.»</p>

  <p class="normal">«Evet, ama bu kural, erkekler ve kadınlar için geçerlidir yalnızca.» diye belirtti Agno.</p>

  <p class="normal">«Yasayı ben bilirim,» dedi Basthi. «Bu yasayı Somo koydu. Bir hayvanın yerine başka bir hayvanın geçemeyeceğini gerektirmez.</p>

  <p class="normal">«Böyle bir şey hiç yapılmadı,» dedi Agno, bir çıkış yolu arayarak.</p>

  <p class="normal">«Tabii,» diye karşılık verdi, ihtiyar reis. «Şimdiye dek hiç kimse, bir köpek karşılığında domuz verme çılgınlığında bulunmadı ki. Tazecik bir domuz, yağlı ve körpe. Bu köpeği al, Nalasu. Al o köpeği şimdi.»</p>

  <p class="normal">Ama büyücü hiç de memnun değildi.</p>

  <p class="normal">«Böyle diyorsun, ey Basthi, ama bu köpek, güç ve kudret kaynağı. Onu öldürt, ateşte pişirtip parçalara ayırdıktan sonra, güç ve cesaret kazanması için herkese tattır etinden. Köpekten çok, güç ve yüreklilik gerek Somo'lulara.»</p>

  <p class="normal">Ama Basthi, Jerry'ye karşı hiç öfke duymuyordu. Bilmediği bir yasağı çiğneyen bir köpeği cezalandırmayacak kadar uzun yaşamış ve felsefeyle uğraşmıştı. Köpekler, bazen yasağı çiğnedikleri için öldürülmüştü, buna izin de vermişti, çünkü bu hayvanlar onu hiç ilgilendirmemişti ve onların ölümüyle yasak güçlenecekti. Jerry, çok ilgisini çekiyordu. Van Horn'un kafası yüzünden kendisine saldırdığından beri, bu olay üzerinde düşünüp duruyordu. Jerry'nin yürekliliğini de çok beğenmişti, açıklayamadığı bir şey, onun sopalarla öldürülmesini engelliyordu. Güzelliği ve çizgilerinin düzgünlüğü, Jerry'nin parlaklığı çok hoşuna gidiyordu. Bakmaya doyamıyordu ona.</p>

  <p class="normal">Bastihi'nin düşüncesini başka şey de etkiledi. Büyücünün, basit bir köpeğin ölümüyle neden bu kadar ilgilendiğini soruyordu kendi kendine. Daha başkaları da vardı: Neden özellikle bu köpek? Belki de ilk gün, onu yemesini engellediği içindi böylece Agno öç almış olacaktı. Gerçek buysa, Basthi, kabilesinde böyle bir şeye kesinlikle izin vermezdi. Ama durum ne olursa olsun, Somo'da son sözün kendisine ait olduğunu bir kez daha göstermeliydi Düşüncesini açıkladı:</p>

  <p class="normal">«Çok uzun süre yaşadım ve çok domuz yedim ben. Çok domuz yediğim için, benim de domuz gibi olduğumu kim söyleyebilir?»</p>

  <p class="normal">Susup çevresine bir göz attı, ama kimse konuşmadı. Bazıları hafifçe alay etti. Agno, kendini aşağılanmış hissediyordu.</p>

  <p class="normal">«Çok balık yedim ben,» diye sürdürdü Basthi. «Derimde hiç pul çıkmadı, solungaçlarım da yok görüyorsunuz, yüzgeçler de çıkmadı sırtımda. Bu köpeği al, Nalasu, sen de domuzu benim eve götür Aga! Agno, kayık hangarındakilerin zamanında yemek yiyebilmesi için köpekleri öldürt.»</p>

  <p class="normal">Sonra, geri dönmeden önce ingilizce olarak: «Vallahi sana şimdi çok öfkelenmek!» diye ekledi.</p>
</body>
</html>
