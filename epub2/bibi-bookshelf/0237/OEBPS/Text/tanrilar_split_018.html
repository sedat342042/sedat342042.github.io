<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_17">BASTHİ'NİN EVİ</h1>

  <p class="normal">Koşu bitince, Basthi, kabilenin ileri gelenleriyle konuşmak için bir süre daha kaldı. İçlerinde Agno da vardı. Lenerengo, birkaç yaşlı kadınla gevezeliğe daldı. Unutulan Jerry, yerde yatıyordu. Arangi'deyken takıldığı vahşi köpek geldi, onu kokladı. önce uzaktan kokladı, sonra biraz daha yaklaştı. Jerry, öfkeyle bakıyordu ona. Vahşi köpek burnuyla dokununca, hırlamaya başladı, öteki, geriye sıçradı ve yirmi metre kadar kaçtı.</p>

  <p class="normal">Her zamanki gibi, usul usul sürünerek geri geldi. Ayaklarından birini yavaşça yere basarken, beklenmedik bir saldırıdan korkuyormuş gibi sağa sola ürkekçe bakıyordu. Yakında bulunan birkaç çocuğun gülüşmeleri üzerine toparlandı, bilinmeyen bir tehlikeyi karşılamak üzere kaslarını gerdi. Sonra hiçbir tehlikenin olmadığını anlayınca, İrlanda av köpeğine doğru korkakça ilerlemeyi sürdürdü.</p>

  <p class="normal">Olacak, önceden bilinmez; o anda, Arangi'nin ele geçirilişinden beri görmediği köpek Basthi'nin bakışlarına takıldı. Onun varlığını unutmuştu.</p>

  <p class="normal">«Bu köpek de ne?» diye bağırdı, vahşi köpeği korkutan bir sesle.</p>

  <p class="normal">Şaşıran Lenerengo, ihtiyar şefin Öfkesinden korkarak yerlere dek eğildi, olayları kekeleyerek anlattı. İşe yaramaz oğlu Lamayı, bu köpeği denizde bulmuştu. Evde birçok sıkıntıya neden olmuştu, şimdi de Lamaya, kayık hangarına, gençlerin yanma gittiğinden, kendisi de köpeği Ango'nun evine götürüyordu, öyle Duyurulmuştu çünkü.</p>

  <p class="normal">«Bu köpek neden senin evde?» diye sordu Basthi, Agno’ya.</p>

  <p class="normal">«Ben, onu kay— kay yapmak,» diye karşılık verdi. «İyi köpek, yağlı.»</p>

  <p class="normal">Basthi'nin yaşlı beyninde bir düşünce belirdi. .</p>

  <p class="normal">«Çok iyi köpek,» dedi «Ama bu çalılık köpeğini ye sen,» diye ekledi, parmağıyla vahşi köpeği göstererek.</p>

  <p class="normal">Agno, başını salladı:</p>

  <p class="normal">«Çalılık köpeği, iyi kay— kay olmaz.»</p>

  <p class="normal">«Çalılık köpeklgri iyi olmaz, çünkü korkaktırlar,» dedi Basthi. «Beyaz adamların köpekleri korkmazlar. Şeytan gibi dövüşürler. Çalılık köpekleri kaçar. Göreceksin.»</p>

  <p class="normal">Basthi, Jerry'ye doğru gidip ayaklarını bağlayan ipleri kesti.' Hemen ayağa kalkan Jerry, teşekkür etmek için beklemeyip vahşi köpeğe doğru koştu, onu yakalayıp tozların içinde sürükledi. Vahşi köpek, kurtulup kaçarken, Jerry, onu yakalıyor, ısırıyordu. Basthi, coşmuş, izlemeleri için tüm bakanlarını çağırmıştı.</p>

  <p class="normal">Bu kez Jerry, çok öfkeliydi. Arangi ve efendisinin kaybolduğu günden beri çekmiş olduğu sıkıntılarla gözü dönmüş bir durumda, hırsını vahşi köpekten alıyordu. Köpeğin sahibi olan zenci, ayağıyla vurarak Jerry'yi uzaklaştırmak istedi. Göz açıp kapayasıya, Jerry, dişleriyle baldırım parçalayıp üstüne atıldı.</p>

  <p class="normal">«Bu ne demek oluyor?» diye bağırdı Basthi, zenciye. Adam, çok korkmuş, yerinden kımıldayamıyordu.</p>

  <p class="normal">Ama vahşi köpeğin vargücüyle kaçtığını görünce, Basthi gülmeye başladı yeniden, ardından da Jerry kovalıyordu toz toprak içinde. Köpekler gözden kaybolunca Basthi düşüncesini söyledi: İnsanlar muz toplamak için muz ağacı dikerlerdi. Biber ağacı ekerlerse, patates değil de biber toplarlardı. Aynı şey köpekler için de geçerliydi. Mademki zencilerin tüm köpekleri ödlekti, ödleklikten başka şey bilemezlerdi tabii. Beyazların köpekleri, yürekli' olduklarından, onlardan doğanlar da yürekli olacaktı. Ele geçirilmiş bir beyaz köpeği yemek, ondaki yürekliliği yok etmek, yazık değil miydi?</p>

  <p class="normal">Basthi, daha sonra başbüyücüsüne, Jerry'le ilgilenmesini, ona iyi bakmasını buyurdu. Tüm kabileye Jerry'yi yasak ettiğini duyurdu. Erkek, kadın, çoluk çocuk, hiç kimse, bundan böyle ona taş, sopa atmayacak, mızrakla ya da kargıyla vurmayacakta.</p>

  <p class="normal">O andan itibaren Jerry, kendisinin yasak olduğunu bilmeden, Agno'nun evinde mutlu günler yaşayacaktı. Çünkü Basthi, öteki şeflerin tersine, büyücüleri demir bir elle yönetirdi'. Genelde, şefler, papazları tarafından yönetilirdi. Somo halkı, Basthi'nin de böyle olduğunu sanırdı. Aslında işin içyüzünü bilmezlerdi; Basthi, bir büyücüyle baş başayken neler konuştuklarından haberleri olmazdı.</p>

  <p class="normal">Büyücülerle birlikteyken, Basthi, oyunlarına iyi bildiğini, halkı etkileri altına almak için yaptıkları sahte büyülerin asimi bildiğini gösterirdi onlara. Halka hükmetmek için birlikte çalışmaları gerektiğini söylerdi. Halkın, tanrılar ve büyücülerin söz sahibi olduklarını bilmesi iyiydi, ama asıl üstünlüğün kendisinde olduğunu da bilmeliydi bu büyücüler.</p>

  <p class="normal">Büyücülerin dalaverelerine kanmazdı; onlardan daha az inanırdı böyle şeylere. Yasaklara bağlı olmanın gereğine inanırdı, kişisel yasaklarını onlara açıklardı. Kokmuş etin yenmeyeceğini, yasaklamasını istemişti Agno'dan, çünkü kokmuş etten nefret ederdi. Agno'dan önceki büyücü Nino, köpekbalığı— tanrıya sorduktan sonra bu yasağı duyurmuştu, ama gerçekteyse, bu yasağı, Basthi gizlice istemişti ondan.</p>

  <p class="normal">O zamandan beri de, tüm büyücülerden daha uzun yaşadığı için, şu andaki durumu o ayarlamıştı. Onları iyi tanırdı, yaşamaları ona bağlıydı, öyleyse, ondan buyruk almak zorundaydılar, gizemli bir şekilde ölmek istemiyorlarsa tabii. Kendisini, şefinden daha güçlü sanıp sonunda acıdan kıvrana kıvrana ölen eski büyücü Kori'yi anımsatmak yeterdi onlara.</p>

  <p class="normal">Agno'nun geniş yaprak evinde pek az ışık, pek çok gizem vardı. Ama gizemin ne olduğunu bilmezdi Jerry, ona göre gerçekler ve olaylar vardı. Bu nedenle de kaygılanmıyordu. Kuru insan kafalan ve bedenleri, ona göre kurutulmuş timsahtan farklı değildi,</p>

  <p class="normal">Jerry, iyi bakılıyordu. Kadınlar ve çocuklar evin huzurunu kaçırmazlardı. Birkaç ihtiyar kadın, sinek kovucu on iki yaşında bir kız ve efendilerinin gözetiminde büyücülük öğrenen iki delikanlı evde otururlar, Jerry'ye bakarlardı. Canının istediğini yerdi. Agno, ilk lokmasını yedikten sonra, ikinci olarak Jerry'ye yemek verilirdi. İki genç ve kız yedikten sonra kalanları ihtiyarlar yerdi. Yağmurlu günlerde, çalılık köpekleri, sığınmak için saçak altına girerken Jerry, içerde, kuru yerde dururdu.</p>

  <p class="normal">Dolaşmakta özgür olan Jerry, birçok kez köyden geçip Lamayi'nin evine gitmişti. Efendisinin yok oluşundan beri sevdiği tek insandı o. Jerry kendini hiç göstermezdi, çayın yanındaki yüksek fundalıkların arkasına saklanır, evi gözetler ve koklardı. Lamayi'yi hiç göremediği için, bir süre sonra ziyaretlerini kesti ve büyücüyü efendisi gibi görmeyi kabullendi</p>

  <p class="normal">Efendisini hiç sevmezdi. Agno, gizemli evini korku yaratarak yönetir, sevgi ve sevecenlik nedir bilmezdi. Bir vahşi gibi zalim görünürdü. Basthi'den sonra ikinci adamdı, bu yüzden de yaşamı kendine zehir etmişti. Jerry'ye karşı hiç de iyi davranmazdı, ama Basthi'nin korkusuyla ona kötülük de yapmıyordu.</p>

  <p class="normal">Aradan aylar geçti. Jerry'nin küçük dişlerinin yerine sağlam azı dişleri çıktı, boyu uzadı, ağırlığı arttı. Bir köpeğin olabildiği kadar şımarıktı ancak, çünkü Somo'yu etkisi altına aldığını biliyordu, canının istediğini yapıyordu. Ona taş ve sopa atmak yasaktı. Agno, ondan nefret ediyordu, sezinlemişti bunu; ama aynı zamanda Agno'nun kendinden korktuğunu ve ona kötülük yapmayı göze alamadığını da farketmişti. Ama yine de Agni, zamanlamayı iyi biliyordu.</p>

  <p class="normal">Lagünün kıyılarından —«suya hiç girmezdi, çünkü Meringe'deki timsah yasağım hep anımsardı— çalılıktaki köylere dek uzanan Basthi mülkünde, istediği gibi dolaşabilirdi Jerry. Herkes ona yer verirdi, fetediği zaman yiyecek verirlerdi. O tabuydu, dokunulması yasaktı. Canı isteyince öfkelenir, isterse küstahlaşırdı, kimse karşı çıkamazdı ona. Daha büyük çalılık köpekleri Jerry'ye saldırırsa, halkına, onu korumalarını buyurmuştu Basthi.</p>

  <p class="normal">Jerry, mutlu yaşıyordu. Sinirleri gergin ve meraklı olmasaydı, şişmanlardı. Ormanlarda ye bataklıkta yaşayan ye onun yasak olduğunu bilmeyen vahşilerin alışkanlıklarını öğrenerek, Somo'yu tanımaya çalışıyor, dere tepe dolaşıyordu.</p>

  <p class="normal">Başından çok olay geçti. Hemen hemen kendi boyundaki orman fareleriyle iki kez dövüştü. Zayıf ve güçsüz olduğunu görmeden, birinciyi öldürdü, ama ikincisi çok zorlu çıktı; kendim büyücünün evine zor attı. Kendini toparlamak için de yaralarım sekiz gün yaladı durdu.</p>

  <p class="normal">Göç etmeyen ördekleri ve evcil hayvanları kovalamaktan büyük zevk duydu. Suyun kıyısında uyuyan timsahların arasına daldı, ormandaki küçük papağanlara baktı.</p>

  <p class="normal">Somo sınırları Ötesinde, küçük çalılık zencilerine rastladı. İnsandan çok cinleri andırıyorlardı. Gürültüsüz ve korkakça gezinirlerdi ormanda. Cangılın yarı karanlığında dolaşan orman farelerinden öğrenmiş gibiydiler önlem almayı. Kendisini yaralamak istemelerine karşın, onlarla kavgaya tutuşmadı. Bu adamların, Somo'dakilerden farklı olduğunu ve kendisinin yasaklı olduğunu bilmediklerini anlamıştı. Üstelik onlar, ellerinde ölüm tutan iki ayaklı tanrılardı hâlâ.</p>

  <p class="normal">Jerry, köyde de dolaşıyordu, her yer ona açıktı. Erkeklerin ve kadınların titreyerek gezindiği büyücülerin evlerinde dimdik ve tüyleri kabarık yürürdü. Çünkü yeni kelleler asılıydı tavanlarda, bu kellelerin açık gözlerini de canlıyken Arangi'de görmüştü. En büyük evde, Borckman'ın kellesini gördü, bu sarhoş tayfayla yaptığı kavgayı anımsayınca hırlamaya başladı.</p>

  <p class="normal">Birinde de, Basthi'nin evinde, efendisinden kalan tüm eşyaları gördü.</p>

  <p class="normal">Basthi, çok yaşlıydı. Çok düşünmüş, derin düşüncelerinin sonunda, insan yaşamının kısa olduğunu, yaşamın sona erdiği yerde yeni bir alanın başlayacağı sonucuna varmıştı, Yaşamın amacını ve anlamım bilmeyi çok istiyordu. Dünyayı ve yaşamı seviyor, hem halkı hem de büyücüleri etkilemek, onu sevindiriyordu, ölmekten korkmazdı, ama yeniden yaşayıp yaşamayacağını sorardı kendi kendine. Kabilesindeki büyücülerin boş inançlarını küçümser, bu çözümsüz karmaşada tek basma çabalardı.</p>

  <p class="normal">Çok uzun yaşamış, çok şeyler görmüştü, artık tüm istekleri sönmek üzereydi. Kanları ve çocukları olmuş, gençliğin tüm çılgınlığını yaşamıştı. Bu mutlulukları tattıktan sonra, bıkkınlık gelmişti. Yiyecekten mi? Şimdi zor yiyordu, açlık duymuyordu hiç. Hiçbir şeyin tadına varamıyor, yalnızca gerektiği için yiyordu. Düşünceyle yaşıyordu daha çok. Halkını yönetirken, onları daha canlandıracak ve güçlendirecek yasalar bulmayı düşünüyordu.</p>

  <p class="normal">Ama kabile denen soyut kavramla, insan denen somut kavram arasındaki farkı anlamıştı. İnsanlar, gelip geçici kabileyse kalıcıydı. Canlıların oluşturduğu gelenek ve öykülerin anısıydı kabile. Kendi de, er ya da geç, göçüp gidecekti, pek uzak değildi sonu. Nereye göçecekti? Bunu düşünmek için herkesi gönderir, büyük evinde, çözümsüz sorunuyla tek basma kalırdı. O zaman, eskiden canlı olup, şimdi sonsuzluğa göçmüş insanların kellelerini tavandan indirirdi.</p>

  <p class="normal">Bu kelleleri cimriliğinden biriktirmemişti, cimrilerin hazinelerine baktığı gibi de görmüyordu onları. Bilmek istiyordu. Onların bu karanlığa girdikten sonra tanıdığı şeyleri bilmek istiyordu.</p>

  <p class="normal">Basthi'nin sazdan yapılmış karanlık evindeki kellelerle, dışarda parlayan güneş, palmiye yapraklarını sallayan rüzgâr ve ekmek ağacının dalları bambaşka şeylerdi. Basthi'nin hiç görmediği ve konuşmadığı bir Japon'un kellesi vardı. O doğmadan önce, babasının ellerine düşmüştü. Kötü tütsülendiği için eskimişti' kelle. Ama incelerken, onun da kendisininki gibi hareketli dudakları, yiyip içen bir ağzı olduğunu görüyordu. Onun da kendi gibi, iki gözü, bir burnu, saçlı bir kafası ve iki kulağı vardı; kuşkusuz bir gövdesi, kolları ve bacakları, arzu ve özlemleri de bulunuyordu.</p>

  <p class="normal">Büyük babasının babası zamanından kalan, bir Fransız'a ait başka bir kelle onu çok ilgilendiriyordu. Ama onun, Astrobale ve Boussole adlı iki gemisiyle, Salomon Adaları kıyılarında, tayfalarıyla birlikte öldürülen, ünlü denizci Perouse olduğunu bilmiyordu, öteki iki kelle ise, Perouse'den iki yüzyıl daha eskiydi.</p>

  <p class="normal">Öyküsü pek iyi bilinmeyen başka bir kelle de bir kadınındı. Kimdi bu kadın? Nerden geliyordu? Ama kulaklarında altın ve elmas küpeler vardı ve uzun san saçları kafatasının iki yanından sarkıyordu.</p>

  <p class="normal">İhtiyar reis, sıradan kelleleri, denizcilerin, çalılıktakilerin, Borckman gibi sarhoşların kellelerini kayık hangarlarına yolluyordu, çünkü işini bilirdi. Kızıl saçlı, sakallı bir Alman'ın kellesi de çok ilgisini çekiyordu. Onun, yıldızların uzaydaki yerlerini saptamış olan bir Alman astronomi bilginine ait olduğunu bilmiyordu.</p>

  <p class="normal">En yenisi, ihtiyarın kafasını en çok kurcalayanı da Van Horn'un kafasıydı. Jerry, tüm Somo'yu dolaşıp, Basthi'nin evine girdiğinde, kafa, dizlerinin üstündeydi. Kokladı ve efendisinin ölümcül kalıntılarını tanıyınca, önce acıyla hırladı, sonra tüyleri dikildi.</p>

  <p class="normal">Düşünceye dalmış olan Basthi, Van Horn' un kellesine bakıyor, bir şey farketmiyordu. Birkaç ay önce, henüz yaşam ve akıl dolu olan bu kelle güçlü bir bedenin üstündeydi ve Basthi'den daha üstündü. Ama Basthi, eski bir tabancayla onun aklını aşmış, bu kafayı, bazan karada, bazan da gemide gezen bedenden ayırmıştı.</p>

  <p class="normal">Bu akla ne olmuştu? Yanan bir yumak yün gibi dağılıp gitmiş miydi, yoksa hâlâ o güçlü ve küstah bedende miydi? Acaba Van Horn, bir alev gibi uçup gitmiş miydi? Mızrakla vurulan timsahın, ağa yakalanan balığın ve öteki hayvanların yaptığı gibi, boşluğa düşmemiş miydi? Van Horn'un hiçliği, ayağı altında ezdiği bir sineğin hiçliğine benziyor muydu?</p>

  <p class="normal">Basthi, kellesini incelediği bu beyaz adamın yazgısının, kendisini bekleyen yazgıyla aynı olduğunu söylüyordu, ölümün karanlık kapısını geçtikten sonra, bu beyazın basma gelenler onun da basma gelecekti. Bu sımsıkı kapalı dudaklar, ona bu büyük gizi açıklayacakmış ve yaşamın ye ölümün anlamını öğretecekmiş gibi, onu sorguya çekiyordu.</p>

  <p class="normal">Efendisini gören Jerry'nin uzun inlemesi, Basthi'yi düşlerinden uyandırdı. Parlak ve güçlü köpeğe bakıp, ona da düşüncesinde yer verdi hemen. Bir insan gibi canlı ‹bir yaratıktı bu. Açlığa, acıya, öfkeye karşı duyarlıydı. Tıpkı bir insanınki gibi, kan dolaşıyordu damarlarında. İhsanlar gibi, yavrularını besliyor, benzerlerini seviyordu, ölüyordu da!</p>

  <p class="normal">Ama Jerry'nin acısı, öfkeye dönüştü. Tüyleri dimdik, ağzı açık, efendisine değil de Basthi'ye saldırdı. Yaşamı boyunca ölümden hiç korkmamış olan ve parmağı koptuğunda, bundan hoşnutluk duyan ihtiyar, zevkle gülümsedi. Çünkü henüz gelişmemiş olan bu köpeği görünce hayranlık duymuştu. Jerry saldırdıkça, ihtiyar bir sopayla itiyor ve genç köpeğin yürekliliğiyle alay ediyordu.</p>

  <p class="normal">«Bu da yaşamın bir parçası,» diye düşünüyordu Basthi, kızgın köpekten sakınarak. Düşünmeden davranan, öfkeli gençliğin’, tutkusunu yatıştırmak için başka bir gence saldıran bir gencin yaşamıydı bu. Van Horn’un ölü kafasında olduğu gibi, bu canlı köpekte de, hiçliğin ve varlığın anahtarının gizli olduğunu söylüyordu kendi kendine.</p>

  <p class="normal">Kendini Jerry'nin saldırılarından korurken, karşılığında tüm aklını ve bilgisini vereceği bu gençliğe özlem ve hayranlık duyuyordu.</p>

  <p class="normal">«Ne köpek bu! Ne iyi köpek!» demişti Van Horn.</p>

  <p class="normal">O da, kendi dilinde söylendi:</p>

  <p class="normal">«Vallahi, bu köpek benden korkmuyor!»</p>

  <p class="normal">Ama, yorulan Basthi, Jerry'nin kulağının arkasına hızla vurarak bu sahneye son verdi. Hayvan, baygın düştü. Bir daha vurunca, Basthi'nin hesaplı düşgücü olayı yorumladı. Köpeğin öfkesine ve atılganlığına ne olmuştu? Hızlı bir vuruş yere sermişti onu. Birazdan kendine gelirdi Ama bu arada, yaşamı, iradesi, duyarlılığı nereye gitmişti?</p>

  <p class="normal">Basthi, içini çekip Van Horn'unki dışında tüm kelleleri iplere dizdi Sonra, uzun yulardan beri asılı oldukları tavana kaldırdı. Van Horn'un kellesini yere bıraktı, ne olacağını görmek için dışarı, bir duvar çatlağının başına gitti.</p>

  <p class="normal">Jerry, kımıldamaya başladı, ayakları üstüne dikilebilmek için bir dakika kadar çabaladı. Önceleri sarsak ve güçsüzdü. Gözünü çatlağa dayayan Basthi, küçük hareketsiz vücudun canlandığını gördü. Hayvanın tüyleri dikildi, öfkeyle dudakları kıvrıldı ve düşmanını aramaya başladı. Sonra efendisinin başını gördü ve yanma gitti. Pembe diliyle sertleşmiş yanaklarını, kapalı gözkapaklarını, artık hiç konuşmayacak olan dudaklarını yalayarak sevdi.</p>

  <p class="normal">Jerry, daha sonra, sonsuz bir acı içinde efendisinin karşısına oturdu, burnunu havaya dikip, uzun uzun sessizce ağladı. Yorulunca, evden çıkıp öteki efendisine, büyücüye gitti. Orada, yirmi dört saat süren, karabasanlarla dolu bir uykuya daldı.</p>

  <p class="normal">O andan sonra Jerry, Basthi'nin evinden korktu. İhtiyar reisin kendisinden korkmuyordu, ona karşı duyguları belirsizdi. Bu evde efendisinin sonsuza göçüşünü görmüştü.</p>

  <p class="normal">Jerry, o günden sonra, Basthi'den nefret etti. Ama tüm bu izlenimler karışıktı.</p>
</body>
</html>
