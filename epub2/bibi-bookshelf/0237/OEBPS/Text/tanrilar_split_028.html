<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_27">YİRMİDÖRDÜNCÜ BÖLÜM</h1>

  <h2 class="solbaslik1" id="calibre_toc_49">ELDORADO</h2>

  <p class="normal">Ariel, ardında bıraktığı beyaz köpükle, büyük Malayta Adası Malu'dan ayrıldığı zaman, Van Horn'un ölümüyle kapanan bir dünyayla birlikte Jerry'nin de yaşamında bir bölüm sona eriyordu. Aklından çıkmamasına karşın, Jerry için Malayta, Van Horn'un kellesini kucağına alıp, varoluşun gizini çözmek üzere düşüncelere dalan Basthi'nin yaşadığı, şimdiyse yok olan bir dünyaydı artık.</p>

  <p class="normal">Jerry'ye göre Malayta, artık var olmayan bir dünyaydı yalnızca. Bir düşü anımsar gibi anımsıyordu onu. Yaşayan, ağırlığı ve boyutlan olan canlı bir yaratık olarak, hiçliğin karanlık sisleriyle çevrili bir boşlukta dolaşıyordu.</p>

  <p class="normal">Ona göre, dünyalar teker teker yükselerek yerlerine başkalarını bırakmak için yitip gidiyorlardı.</p>

  <p class="normal">Artık vahşi adayı yeniden görmek zorunda değildi, ama geçmişi, Arangi'nin kayboluşundan, Nalasu'nun eviyle birlikte ölüşüne dek geçen süreyi yeniden yaşadığı zaman, ada, uykusunda sık sık beliriyordu. Bu bölümler, onun için, havada dağılan bir duman gibi, gerçek olmayan, gizemli bir «başka bölüm» oluşturuyordu. Başı, Başthi'nin kucağında duran Van Horn gibi gölge ve dumandandı bu. Malayta da, Meringe ve Van Horn gibi sonsuza dek yok olup gitmişti.</p>

  <p class="normal">Malayta'dan sonra Ariel, batıya, sonra Ongtong, Java ve Tasman'a doğru hareket etti. Tasmandan sonra, Bougainville'e ulaşmak için uzunca bir süre yol almak kaldı. Oradan güneydoğuya saparak, Salomon Adaları'nın pek çoğunda demir attı. Issız bir liman olan Mille— Vaisseaux'ya bile uğradı.</p>

  <p class="normal">Ariel, sonunda, Adalar Komiserliği'nin bulunduğu Tulagi Limanı'nın mercanlı kıyısına demirledi.</p>

  <p class="normal">Kennan Harley, Makavoa'yı teslim etti. Zenciyi tutuklayıp hapsettiler. Komiserin hizmetine yeniden girmeden önce Johnny, yirmi liralık ödülün büyük bir bölümünü aldı, kalanı da adamlar arasında pay edildi.</p>

  <p class="normal">Evinin büyük verandasında Harley ve Villa'yla birlikte oturan Komiser, «Size bu köpeğin adını söyleyebilirim,» dedi. «Meringe'de oturan Haggin'in köpeklerinden biridir o. Bu köpeğin babası Terrence, anası da Biddy'dir. Onun adı da Jerry'dir. Bu ad ona verildiğinde, ben de oradaydım, henüz gözleri bile açılmamıştı. Sizin geminin ilerisindeki iki direkli balina teknesinde yapan kardeşi Michael'i de gösteririm size belki. Sahibi, Kaptan Kellar'dır. Michael'i çıkarmasını söyleyeceğim ona. Arangi'den kurtulan tek canlı Jerry, kuşkusuz.</p>

  <p class="normal">«Yeterince zamanım ve param olunca. Reis Basthi'yi görmeye gideceğim. Bir çift gemi kiralayıp yanıma da zenci polis kuvvetlerimi ve gollü birkaç beyaz alacağım. Ottan yapılma evli bombalamayacağız. Adamlarımla karaya çıkıp Somo'luları yakalayacağım, o arada da gemilerim, Somo kıyılarında bekleyecek.»</p>

  <p class="normal">«Bir kasap dükkanıyla, başka bir kasap dükkânını cezalandıracaksınız böylece,» dedi Villa Kennan.</p>

  <p class="normal">«Kasap dükkânına, yasayla karşılık vereceğim.» dedi. Komiser. «Onlara, Somo yasalarıyla karşı koyacağım. Elimizden bir kaza çıkmaz umarım, ne bizden, ne de onlardan hiç hasar olmayacak. Van Horn'un ve yardımcısı Borokman'ın kafasını alıp Tulagi’de dinsel törenle gömdüreceğim İhtiyar Basthi'yi de gırtlağından yakalayıp, uygar yasaları öğretinceye dek oturmaya zorlayacağım.»</p>

  <p class="normal">«Bunları nereden biliyorsunuz?» diye sordu Villa. «Size karşı gelmeyecek ve İngiliz yasasını uysal uysal dinleyecek kadar kurnazdır o. İşlediği tüm cinayetler, sonunda yeminle ödenecek.»</p>

  <p class="normal">«Hayır, sevgili Bayan Kennan. Eğer uyarılarımı uysalca dinlerse, ondan, yüz bin hindistancevizi, beş ton başka ürün, yüz bağ kabuk ve yirmi semiz domuz alacağım. Beni dinlemezse, önce onu, sonra da köyü ezeceğim ve vergiyi üç katma çıkaracağım.»</p>

  <p class="normal">«Ya sizi dinlemez ve ödemeyi kabul etmezse?» diye üsteledi Villa.</p>

  <p class="normal">«O zaman, düşüncesini değiştirip ödemeye ve beni dinlemeye razı oluncaya dek, Tulagi'de benim konuğum olur.»</p>

  <p class="normal">Jerry, adını yeniden buldu ve kardeşi Michael'a kavuştu.</p>

  <p class="normal">Küpeşteden bakmakta olan vahşi ve sert tüylü köpeği görünce:</p>

  <p class="normal">«Sesinizi çıkarmayın.» diye fısıldadı Harley, karısına. «Hiçbir şeyin farkında değilmiş ve onları görmüyormuş gibi yapalım.»</p>

  <p class="normal">Kumu kazmakla uğraşan Jerry, Michael'ın gelişini farketmedi. İşine öylesine dalmıştı ki, arkasıyla kuyruğunun ucu görünüyordu yalnızca.</p>

  <p class="normal">Öte yandan, Eugenie'nin güvertesindeki daracık yere alışkın olan Michael, sevinçle havayı kokluyor, sıçrıyor, denize dalmak için önünden kaçıp giden yengeçlerle oynamak için saldırıyordu.</p>

  <p class="normal">Kıyının ucuna vardığı anda, Komiser, Kennan'a Kaptan Kellar'ı tanıştırıyordu; Michael, koşarak geldi, öyle hızlıydı ki, deliğinde uğraşan Jerry'yi farketmedi. Ama Jerry, onun gelişini görmüş ve Michael'in yolu üstüne atılmıştı. Çarpışmada iki köpek birbirlerinin üstüne yığılıp kaldı. İkisi birden tüylerini dikip ayağa kalktılar, ağızları açıktı.</p>

  <p class="normal">Birbirlerini tanımışlardı, ama belli etmiyorlardı. Serüvene daha az alışkın olan ve kendini tutamayan Michael, coşkudan ağlayarak ilk adımı attı. Gövdesini Jerry'ye sürterken sevinçle titriyordu.</p>

  <p class="normal">Jerry, okşamalara, yalayarak ve titreyerek karşılık veriyor, sonra her ikisi de birbirinden ayrılarak bakışıyor, birbirlerine soru soruyor gibi duruyorlardı. Sonunda, yan yana, koşarak, gülümseyerek, birlikte gittiler.</p>

  <p class="normal">«Hiç kuşkum yok,» dedi Komiser. «Tıpkı, ana babaları gibi koşuyorlar. Onları böyle çok görmüştüm!»</p>

  <p class="normal">On günlük bir arkadaşlıktan sonra, ayrılmaları gerekti. Michael, ilk kez Ariel'e geldi ve iki köpek, yatta mutlu bir yarım saat geçirdiler. Hareket için son hazırlıklar yapılıyordu. Ariel, demir almak üzereyken, Komiser ve kucağında Michael'le Kellar, izin isteyip ayrıldılar.</p>

  <p class="normal">«Kardeşine elveda de, Jerry,» diye mırıldandı Villa.</p>

  <p class="normal">Jerry, küpeştede durmuş, kardeşini götüren gemiye, eskiden Meringe'de annesinin bakmış olduğu gibi, inleyerek bakıyordu.</p>

  <p class="normal">Ayrılığın ne demek olduğunu biliyordu Jerry, bu ayrılık da büyüktü. Günün birinde, Kaliforniya Vadisi'nde, Michael'ı yeniden göreceğine ve kendilerini seven tanrılarla birlikte olacaklarına emindi artık.</p>

  <p class="normal">Tepenin üstündeki Komiser'in eviyle, limanda demirlemiş gemileriyle, yavaş yavaş gözden siliniyordu Tulagi. Jerry, onların da Meringe, Somo, Arangi, türlü yerler, limanlar, mercan adaları gibi gözden yitip gittiğini gördü.</p>

  <p class="h2baslik">-SON-</p>
</body>
</html>
