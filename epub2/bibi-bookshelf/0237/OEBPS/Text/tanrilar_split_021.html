<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_20">ON YEDİNCİ BÖLÜM</h1>

  <h2 class="solbaslik1" id="calibre_toc_42">NALASU'NUN BAŞI</h2>

  <p class="normal">Kör adam, bastonuyla önünü yoklayarak yürürken, diğer eliyle Jerry'yi baş aşağı tutuyordu. Tam o anda, havlama gürültüleri' yükseldi, çünkü kesim başlamıştı, köpekler de başlarına geleceği seziyorlardı.</p>

  <p class="normal">İhtiyar adam, Jerry'yi evine götüren Lamayi gibi yapmadı hiç. Alçak tepeler arasında akan ilk çayın başında durup, köpeğe su içirdi. Jerry, ağzından girip, gırtlağını doldurarak akan suyun hoş serinliğine bıraktı kendini Bilinçaltında, artık ne Agno, ne Basthi ve ne de Lamayi'nin olmadığını, bu zencinin de Somo'nun en iyi adamı olduğunu farketti.</p>

  <p class="normal">Susuzluğu dinince, efendisine yapmış olduğu gibi, elini yalayarak Nalasu'ya teşekkür etti., İhtiyar, kıkır kıkır güldü, Jerry'nin güneşten yanan vücudunu suya soktu. Başını suyun dışında tutmaya çalışarak, kurumuş derisini bir güzel yıkadı, bir süre böylece bıraktı.</p>

  <p class="normal">Nalasu'nu evi hayli uzaktaydı ve ihtiyar adam, ayaklan bağlı olan Jerry'yi taşıyordu. Ama bu kez, baş aşağı değildi Jerry, adam, onu kucağına almış, göğsünde sıkıyordu. Köpeği sevmek: istiyordu. Uzun yıllar karanlıkta yaşayan Nasalu çok düşünmüştü ve çevresindeki dünyayı, görenlerden daha iyi tanıyordu. Kendisine bir köpek gerekliydi; çalılık köpeklerini çok denemişti. Ama onlar, nankörlük edip kaçıvermişlerdi. Sonuncu, biraz daha uzun kalmıştı ama çok iyi davranmasına karşın, eğitimi bitmeden kaçmıştı yine de. Nalasu, beyaz efendinin köpeğinim böyle olmadığını işitmişti. Hiç korkmazdı o, Somo'daki köpeklerin en akıllısıydı.</p>

  <p class="normal">Lamayi'nin buluşu, Jerry'yi bir sopayla bağlaması çevreye yayıldığından, Nalasu'nun evinde de böyle bağlandı. Yine de ayrıcalık vardı; kör adam, Jerry'nin basma diz çöküp onu severken hiç sabırsızlık göstermiyordu. Yemeğini yerken de böyleydi adam. Böylece Jerry, efendisine alıştı ve ona hizmet etmeyi kabullendi. Onu bağlayıp, kesilecek köpeklerin araşma atan büyücünün davranışından sonra Jerry, Agno'nun kendi üzerindeki tüm haklarını yitirdiğini' anlamıştı. Küçüklüğünden beri bir efendiye alışkın olan Jerry bir yenisine sahip olmayı istiyordu.</p>

  <p class="normal">Bağlı olduğu sopadan çözülünce, Jerry, kendi isteğiyle Nalasu'nun evinde kaldı. İhtiyar adamı onun kaçmayacağına inanınca, Jerry'yi eğitmeye başladı. Önceleri yavaştan başladı, sonra derece derece, her gün çalışma saatlerini arttırdı.</p>

  <p class="normal">İlk önce, Jerry; yani bir ad, Bao adım öğrendi. Gittikçe artan uzaklıklardan bu çağırıya karşılık vermesi gerekti. Nalasu, çok yavaş, sanki bir iç çekiş gibi söylüyordu. Jerry’nin işitme gücü arttı.</p>

  <p class="normal">Bu güç iyice çoğaldı. Nalasu’nun yanında ya da biraz ötesinde saatlerce durup, en küçük sese ve çalılıktan gelen en küçük hışırtıya kulak kabartıyordu. Daha sonra, cangılın gürültülerini seçip, bunu havlayarak Nalasu'ya haber vermesini öğrendi. Jerry, gürültünün bir serçeden ya da bir tavuktan geldiğini anlayınca susuyordu. Nedenini bilmediği sesler karşısında yavaşça havlıyordu. Tersine, kaçan şeylerden ya da bir insandan kuşkulandığında da çok hızlı havlıyordu. Gürültünün azlığına ya da çokluğuna göre, ses tonu da değişiyordu.</p>

  <p class="normal">Tüm bunların ona neden öğretildiğini sormadı hiç Jerry. Efendisi istediği için yapıyordu. Tüm bunları öğretmek için Nalasu'ya çok zaman ve sabır gerekti. Söz dağarcığını zenginleştirmişti, böylece her ikisi de uzaktan anlaşabiliyorlardı.</p>

  <p class="normal">Sözgelimi, Jerry, elli adım ötede yavaşça havlarsa, ne olduğunu anlamadığı bir ses duyduğunu anlatıyor demekti bu. Nalasu, değişik ıslıklarla ona susmasını, daha yavaş havlamasını: ya da canlılıktaki bu şeyin üstüne varıp ne olduğunu anlamasını söylüyordu.</p>

  <p class="normal">Kimi zaman, karşı yönde yabancı bir ses çalınırdı Nalasu'nun kulağına. O zaman Jerry'ye duyup duymadığını sorardı. Jerry, sese kulak kabartır ve havlayarak Nalasu'ya duyup duymadığını, bu sesin nasıl bir ses olduğunu: bildirirdi.</p>

  <p class="normal">Nalasu, tuhaf bir ihtiyardı. Köyün öte ucundaki bir saz kulübede tek başına otururdu. Eh yakın yerleşim yeri çok uzaktı, kendi evi de cangılın ortasındaki bir açıklıktaydı. Çevre, yüksek bitkilerle kaplıydı. Nalasu'nun dostu yok gibiydi, kimseyi kabul etmezdi evine. Ailesi yoktu. Karısı uzun süre önce ölmüştü ve evli olmayan üç kızı yaşamlarını Somo dışında yitirmişler, çalılık zencilerince yenmişlerdi.</p>

  <p class="normal">Kör olmasına karşın çok becerikliydi. Kimseden bir şey istemez, gereksinimini kendi karşılardı. Evinin çevresinde patates, taro ekiliydi. Başka bir açıklıkta, muz ağaçları ve yarım düzine kadar hindistancevizi ağacı vardı. Meyve ve sebzelerini köyde, et, balık ye tütünle değiştirirdi'.</p>

  <p class="normal">Zamanının büyük bölümünü Jerry'nin eğitimine harcıyordu, kalan vaktinde de ok ve yaylar yapardı. Yaptıkları çok beğenilirdi, kolayca satardı. Çok ender olarak da ok atışı yapardı. Sesin geldiği yöne nişan alır ve ok atardı. Ok hedefi şaşırırsa, Jerry gidip arardı oku.</p>

  <p class="normal">Nalasu'nun bir özelliği de, günde üç saatten fazla uyumamasıydı. Bu kısa uykusunu gündüz uyurdu ve evde asla uyumazdı. Yandaki cangılın en sık yerinde bir yuvası vardı. Nalasu, oraya asla aynı yerden girmezdi. Çünkü geçtiği yerin belli olmasını istemezdi. Uyurken de Jerry, nöbet tutardı.</p>

  <p class="normal">İhtiyarın bu önlemleri almasına güçlü nedenler vardı. Büyük oğlu, çok eskiden bir kavga sırasında, yüksek tepelerde oturan Anno ailesinin altı oğlundan biri olan Ao’yu öldürmüştü. Somo yasasına göre, Anno ailesinin, Nalasu ailesinden birinden öç almaya hakkı vardı. Ama üç kızının ölümüyle aile yıkılmıştı. Kana kan gerektiğinden ve Nalasu da ailenin tek kalan bireyi olduğundan, Anno'ların, Nalasu ölmeden rahat yüzü görmeyeceklerini kabilede bilmeyen yoktu.</p>

  <p class="normal">Ama Nalasu, savaşçı olarak ve üç yiğit babası olarak çok ünlüydü. Anno'lar, iki kez öç almayı denemişlerdi. İlki, Nalasu kör olmadan önceydi. İzlerini bulan adam, onları arkadan izleyip vurmuştu, böylece iki olmuştu öç alınacak.</p>

  <p class="normal">Sonra kaza oldu, tüfek kapsülü ararken, kara barut patlayınca gözleri yanmıştı. Yaralarına bakarken, Anno'lar saldırmıştı. Ama böyle bir şeyi beklediği için hazırlıklıydı. O gece, iki amca ve bir başka kardeş, zehirli okların üstüne yürüyüp ölmüşlerdi. Böylece Anno'ların alacakları beşe çıkmıştı, karşılarında tek bir kör adam vardı oysa.</p>

  <p class="normal">Zehirli oktan korkan Anno'lar, o andan sonra saldırıya kalkışmadılar, ama öç alma ateşiyle için için yanıyor. Nalasu'nun başının: evin tavanını süsleyeceği mutlu günü coşkuyla bekliyorlar. Fırtınadan önceki durgun havaya benziyordu bu. İhtiyar kör, onlara hiç güvenmiyor, onlar da, ona saldırmaya korkuyorlardı.</p>
</body>
</html>
