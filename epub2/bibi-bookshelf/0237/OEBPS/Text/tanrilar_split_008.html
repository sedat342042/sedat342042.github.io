<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_7">ALTINCI BÖLÜM</h1>

  <h2 class="solbaslik1" id="calibre_toc_33">KURTARMA</h2>

  <p class="normal">Dalgalı denizde çırpınan Jerry, kaptanın sesini duyunca, uzun uzun havlayarak, yeni efendisine duyduğu derin sevgisini dile getirdi. Ama Arângi, uzaklaştıkça sesler de uzaklaşmıştı. O zaman Jerry, gecenin yalnızlığında, yitmiş bir çocuk gibi acı acı bağırmaya, inlemeye başladı.</p>

  <p class="normal">Soğuk ve acımasız okyanusta, onu ürküten şeyi, ölümün güçlülüğünü belli belirsiz seziyordu. Ama ölümün ne olduğunu bilmiyordu. Var olmadığı zamanı bilmediğinden, yok olacağı zamanı da kavrayamıyordu</p>

  <p class="normal">Buna karşın, gizemli bir önsezi onu kasıp kavuruyor, sinirli çırpınışlarla ortaya çıkıyordu. İnsanların, ne olduğunu bildikleri ölümü, bilinçsiz olarak şöyle böyle anlayabiliyordu.</p>

  <p class="normal">Karabasan gören biri kurtulmak için nasıl çabalarsa, Jerry de uçsuz bucaksız ve tuzlu bu evrende öyle çırpmıyordu. Acı ve sevinçlerle dolu bu dünyada, yitip gitmiş bu altı aylık köpek de bu nedenle ağlıyor, içini çekiyordu.</p>

  <p class="normal">Ana yelken sürüklendikten sonra daha sağlamlaşan Arangi'de Van Horn ve Borckman, daha da yakınlaştılar birbirlerine. Rüzgâr yavaşlamış, yağmur başlamıştı.</p>

  <p class="normal">«Çifte fırtına,» dedi Van Horn. «Hem sancaktan, hem de iskeleden sarıldık.»</p>

  <p class="normal">«Üstümüze gelmeden önce ikiye ayrılmış olmalı,» diye ekledi ikinci kaptan.</p>

  <p class="normal">«Ardından da yağmur getirdi,» dedi Van Horn. «Hey!» diye bağırdı, «dümendeki! Ne oluyor orada?»</p>

  <p class="normal">Randa yelkeninin koyvermesiyle, geminin arka yelkeni sönmüş ve ön yelken karşı yöndeki rüzgârla dolmuştu. Arangi gerisin geri gitmeye başlıyordu. Yani, Jerry'ye yaklaşıyordu. Dümendeki zencinin hatası, terazinin kefesini onun yönünde ağırlaştırmıştı.</p>

  <p class="normal">Arangi'nin yönünü ayarlayan Van Horn, Borckman'ı güvertedeki halatları düzeltmekle görevlendirdi; kendi de yağmurun altında diz çöküp, kestiği palamarları onarmaya başladı. Eski hızını yitiren sağanağın uğultusu da kesilmişti. Denizden gelen bir ses ilgisini çekti. Daha iyi duymak için işini bıraktı, Jerry'nin bağırışını tanıyınca donup kaldı.</p>

  <p class="normal">«Köpek yavrusu denizde!» diye bağırdı Borcman’a. «Çark etmeliyiz!»</p>

  <p class="normal">Dönekleri yararak kendi de arkaya koştu.</p>

  <p class="normal">«Hey! Oradaki!» diye seslendi; «randa yelkenini indir!»</p>

  <p class="normal">Dalgalara göz atınca, Jerry'nin sesinin geldiği yönü belirledi hemen.</p>

  <p class="normal">«Tam yol sancak!» diye bağırdı dümenciye. Sonra kendi de koştu, dümeni çevirirken: «Doğu-kuzey-doğuya, doğu-kuzey-doğuya!..»</p>

  <p class="normal">Jerry'nin çağrısını yeniden duyabilmek için kulağını uzattı. Uzun süre beklemedi. Arangi’nin çark etmesine karşın, rüzgârın ve akıntının küçük canlı enkazı sürükleyebileceğini düşündü. Borckman'a küçük balina teknesini hazırlaması için bağırdı; kendi de elektrik fenerini ve pusulayı almak için koşarak aşağı indi.</p>

  <p class="normal">Arangi, çok küçük olduğundan, balina teknesi arkadan çifte halatlarla bağlanmıştı ancak. Borckman, rüzgâr yönüne girince, Van Horn yetişti ona.</p>

  <p class="normal">Dikenli tellere takılmadan, adamları teker teker bmdordi, kendi de en son bindi.</p>

  <p class="normal">«Güverteye seyyar bir lamba asın. Borckman! Çark etmeye devam! Büyük yelkeni kasmayın.»</p>

  <p class="normal">Dümene geçip kürekçileri yüreklendirdi. Tekneyi yönetirken bir yandan da pusulaya bakıyordu. Sonra bu pusulanın Arangi'dekinden iki nokta daha geri olduğunu anımsadı ve gerekeni, yaptı.</p>

  <p class="normal">Ortalığa kulak kabartmak ve Jerry'ye seslenmek için arasıra kürekçileri durduruyordu. Rüzgâra karşı çemberler çizdi, ilerledi, geriledi, Jerry'nin bulunacağı bölgeleri hesaplayıp taradı.</p>

  <p class="normal">«Siz,» dedi kürekçilere, «beni iyi dinlemek. Bana kim haber vermek köpeği, ben ona iki kez onar bağ tütün ve beş arşın bez vermek!»</p>

  <p class="normal">Yanıtı saat sonra, küçük köpeğin bağırışını ilk duyana iki kez onar bağ tütün ve beş arşın bez veriyordu...</p>

  <p class="normal">Jerry çok kötü durumdaydı. Yüzmeye ve ağzına deniz suyu girmesine alışkın olmadığından, Van Horn'un fenerinin ışığını gördüğü zaman ağırlaşmaya başlamıştı. Gördüğü ışıkla, efendisinin gelişi arasında bir bağlantı kuramadı. Bunun, bir yıldız olup olmadığını bile düşünemedi. İnlemeyi ve tuzlu suyu yutmayı sürdürdü. Ama sonunda, efendisinin sesini tanıyınca, sevinçten deliye döndü. Karanlıkta dikilmeyi, ayaklarını efendisinin omuzlarına sarılıyormuş gibi yapmayı denedi. Ama beceremedi. Boşluğa rastladığından, dikey durumunu bozdu, dibe indi, sonra tüm gücünü toplayarak su yüzüne çıktı.</p>

  <p class="normal">Bu durum bir dakika kadar sürdü. Bu arada Van Horn'un sesine karşılık veremiyordu. Ama gücünü toplar toplamaz, sevinçle havlamaya başladı. Efendisi, onu, boğazını yakan ve kör eden tuzlu sudan çıkardı. Kendisini ölümün kollarından kurtardığı için efendisi; gerçekten bir tanrıydı. Hem de sahici bir tanrı.</p>

  <p class="normal">Biraz sonra kürek seslerini işitti. Van Horn' un sesi kürekçileri gayrete getiriyordu hâlâ...</p>

  <p class="normal">«Tamam, Jerry’ciğim, ha gayret!.. Siz de biraz canlanın bakalım!.. Geliyoruz. Jerry, işte!..</p>

  <p class="normal">Çok iyi Jerry!.. Yavaş, yavaş!..»</p>

  <p class="normal">Jerry, yaklaşan şalupayı gördü birden; fenerin parlak ışığı gözlerini kamaştırıyordu. Sevinçle havladı. Efendisinin, tüylü boynundan yakalayıp, havaya kaldıran ellerini hissetti.</p>

  <p class="normal">Yağmurdan sırılsıklam olmuş Van Horn'un kollan araşma ıslak ıslak sığındı. Kısa kuyruğu hızlı hızlı sallanıyor, gövdesi onu tutan kolların arasına büzülüyor, dili de komutanın yüzünde, yanaklarında, çenesinde neşeyle geziniyordu. Efendisi, ıslaklığını, bunun ardından gelebilecek sıtmayı düşünmüyordu bile. Tek bir şeyin farkındaydı: Sevgili köpeği, sağ salim kollarının arasındaydı.</p>

  <p class="normal">Kürekçiler yeniden küreklere sarıldığında, Jerry'yi kucağında tutarak, kolu ve kalçasıyla dümeni kullandı.</p>

  <p class="normal">«Küçük sevincim!» diyordu durmadan. «Benim küçük, yürekli yavrum!»</p>

  <p class="normal">Jerry de kaybolduktan sonra bulunan küçük çocuklar gibi ağlayarak, inleyerek karşılık veriyordu. O da tir tir titriyordu, ama soğuktan değil de kendisini saran coşkudan. :</p>

  <p class="normal">Gemiye dönünce, Van Horn, ikinci kaptana:</p>

  <p class="normal">«Köpek, gemiden atlamadı,» dedi. «Dalga da sürüklemiş olamaz, çünkü çok iyi sarmıştım, iple de bağlamıştım.»</p>

  <p class="normal">Adamların arasından geçti, el fenerini, bırakmış olduğu örtüye tuttu.</p>

  <p class="normal">«İşte kanıtı! İp kesilmiş, düğüm çözülmemiş bile. Kim yaptı bunu?»</p>

  <p class="normal">Gözleri öfkeden parlayarak, feneri, adamların yüzlerine tuttu. Tüm gözler yere indi.</p>

  <p class="normal">«Bu köpek konuşabilseydi,» dedi, «bunu kimin yaptığını anlardım!»</p>

  <p class="normal">Sonra, ayakları dibinde duran Jerry'ye eğilerek, ekledi:</p>

  <p class="normal">«Sen, onu tanıyorsun, Jerry. O alçak zenciyi tanıyorsun sen!» dedi. Parmağıyla zencileri gösteriyordu.</p>

  <p class="normal">Bir an çok etkilenen Jerry, havlayarak dört bir' yana sıçramaya başladı.</p>

  <p class="normal">«Sanıyorum ki, köpek, onu bana gösterecek,» dedi Van’ Horn, ikinci kaptana. «Gel Jerry, ara onu, yakala onu! O, nerde Jerry? Ara! Ara!»</p>

  <p class="normal">Jerry, komutanın bir şeyler istediğini anladı. Efendisinin ne istediğini bulmak istiyordu, ona hizmet etme isteğiyle doluydu içi. Birden aklına bir fikir geldi ve atıldı. Çevresindeki zenciler, ona yol açmak için kenara çekildiler. Eski sandıkların yığılı olduğu sancak yanma koştu. Vahşi köpeğin saklandığı aralığa burnunu soktu ve kokladı. Evet, o, oradaydı: Kokusunu almakla yetinmemişti, homurtularını da duyuyordu.</p>

  <p class="normal">Anlamak için gözlerini kaptana çevirdi. İstediği bu muydu? Vahşi köpeği kovalaman mıydı acaba? Ama, efendisi gülmeye başladı, başka şey aradığını belirtmek için elini salladı.</p>

  <p class="normal">Fare ya da hamamböceği vardır diye, yerleri koklayarak ilerledi. Van Horn'un, kendisinden başka bir şey istediğinin bilincindeydi ama... Ona iyilik etme isteğiyle yanıyordu yüreği. Belirli bir nedeni olmadan zencilerin bacaklarını koklamaya başladı yeniden.</p>

  <p class="normal">Efendisinin yüreklendirici sözleri ve etkisi gitgide artıyordu. Zenci tayfaları ve dönekleri bacaklarından tanımalıydı. Lerumie'nin yanına gelinceye dek, teker teker adamların önünden geçti çabucak.</p>

  <p class="normal">O zaman, efendisinin ondan beklediği şeyi unuttu. Yalnızca, Lerumie'nin kendisini yakalayıp denize atışını anımsadı.</p>

  <p class="normal">Öfkeyle çığlık atarak Lerumie'nin üstüne atıldı. Lerumie, güverte boyunca kaçtı, zencilerin gülüşmeleri arasında Jerry, onu kovaladı. Güvertede koşarken, birkaç kez, dişlerini kaçağın baldırlarına geçirdi. Sonra Lerumie, arma boyunca tırmandı. Jerry, aşağıda öfkeden kuduruyordu.</p>

  <p class="normal">Zenciler, arada belirli bir uzaklık bırakarak çevresinde toplandılar. Van Horn, Jerry'ye yaklaşıyordu. Kaptan, armaya çıkmış olan zencinin üstüne feneri tutunca, Jerry'nin adamın koluna geçirdiği diş izlerini gördü. Anlamlı bir hareketle, onları Borckman'a gösterdi. Komutan Jerry'yi kollarına aldı, yatıştırıp kutladı.</p>

  <p class="normal">«Çok iyi, Jerry. Ona mühürünü basmışsın! Aferin! Akıllı köpeğim benim!..»</p>

  <p class="normal">Armalara yapışmış olan Lerumie'ye döndü. «Adın ne senin?» diye sordu sertçe.</p>

  <p class="normal">«Ben, Lerumie,» dedi beriki, acıklı bir sesle.</p>

  <p class="normal">«Pendouffryn’den misin?»</p>

  <p class="normal">«Ben, Merige'den.»</p>

  <p class="normal">Kaptan düşündü. Ne de olsa, o da bir dönekti. Bir-iki gün sonra da karaya çıkınca, özgür olacaktı.</p>

  <p class="normal">«Vallahi,» diye sürdürdü, «ben sana çok kızmak. Çok, çok, öfkeli ben! Benim köpeği neden suya attın?»</p>

  <p class="normal">Lerumie, ne diyeceğini bilemedi. Gözlerini umutsuzca sağa sola çeviriyordu.</p>

  <p class="normal">Kaptan, sorusunu yineledi, öteki, hâlâ gözlerini kaçırıyordu.</p>

  <p class="normal">«Bu köpek benim. Seni döver, ayağımın altında ezerim, anladı?» diye azarladı onu.</p>

  <p class="normal">«Anladı,» diye karşılık verdi Lerumie, acınacak bir durumda.</p>

  <p class="normal">Dönekler, uyumak, için kamaralara indiler. Tayfaların yardımıyla Borckman, yelkenleri kastı; Arangi, yoluna koyuldu. Van Horn, kucağında Jerry'yle örtünün altına uzanıp yattı.</p>
</body>
</html>
