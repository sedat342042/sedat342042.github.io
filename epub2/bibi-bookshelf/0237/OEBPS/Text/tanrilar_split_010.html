<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_9">SEKİZİNCİ BÖLÜM</h1>

  <h2 class="solbaslik1" id="calibre_toc_35">TANRI'NIN ADALETİ</h2>

  <p class="normal">Van Horn'un sıtması bir saat sonra bol terlemeyle sona erdi. Rahatlayıp kendine geldi. Çok bitkindi, örtüleri kaldırıp Jerry'yi tanıyınca rahat bir uykuya daldı.</p>

  <p class="normal">İki saat sonra, ambar ağzına çıkmak için ayağa kalktı. Yan yola varınca Jerry’yi güverteye bıraktı, unutmuş olduğu bir şişe kinini almak için kamarasına döndü. Ama hemen gelmedi. Borckman’ın yatağının üstünde duran uzun çekmece ilgisini çekti. Tahta çengel kalkmıştı, sarsıntıdan düşecek şekilde açık duruyordu. Durum ciddiydi. Geçen geceki fırtınada çekmece düşmüş olsaydı, Arangi ve içindeki seksen kişi yok olacaktı. Çünkü çekmece dinamit kapsülleriyle, füminat kapsülü kutularıyla, tüfek ve tabanca mermileriyle doluydu. İçindekileri çıkarıp, özenle yeniden yerleştirdi, çengeli tornavidayla sağlamlaştırdı.</p>

  <p class="normal">Bu arada Jerry yeni ama pek de hoş olmayan serüvenler peşinde koşuyordu. Jerry, efendisini beklerken, vahşi köpeğin her zamanki yerinden on adım kadar ötede yatmış olduğunu gördü. Hemen usulca yaklaşmaya başladı. Başaracağına emindi bu kez, çünkü vahşi köpeğin gözleri kapalıydı; uyuyor gibiydi.</p>

  <p class="normal">O sırada, güvertede viski şişesine doğru yürüyen ikinci kaptan, gökgürültüsünü andıran bir sesle «Jerry!» diye bağırdı. Jerry, saygılı bir şekilde kulaklarını indirdi ve kuyruğunu sallamaya başladı. Ama, düşmanını yakalama isteğini açıkça belirtti. İkinci kaptanın sesiyle gözlerini açan vahşi köpek, Jerry’yi görünce hemen sığınağına girdi, daha sonra çıkıp dişlerini gösterdi ve homurdandı.</p>

  <p class="normal">Borckman'ın araya girmesiyle; isteğine ulaşamayan Jerry, efendisini beklemek için yeniden ambar ağzına döndü. Ama içkiye pek dayanıklı olmayan Borckman'ın aklına, çılgınca bir düşünce geldi. Jerry'ye iki kez seslendi; Jerry çağrılara kulaklarını indirerek ve kuyruğunu sallayarak karşılık vermiş, ama ambar ağzından ayrılmamıştı.</p>

  <p class="normal">Güverteyi geçen Borckman, dümenciye sarhoş gözlerle baktıktan sonra Jerry'nin bulunduğu ambar ağzına geldi.</p>

  <p class="normal">Jerry'yi omzundan ve burnundan yakalayıp bağırtmcaya dek var gücüyle sarstı. Sonra Jerry'nin çenesini sıktı, ama sıkıştırmasında Van-Horn'un sevecenliği yoktu. Jerry'nin başı ve vücudu sarsıldı, dişlerini acıyla gıcırdattı, son hızla güvertenin üstünde kaydı. Ne var ki Jerry, kendi dengine, kendinden büyüklere ve hatta vahşi köpek gibi kendinden aşağı olanlara karşı, büyük bir hoşgörüyle doluydu. Yetenekleriyle böbürlenmezdi. Ona saldırdığı ya da kovaladığı zaman bile. onu alt etmekten çok, davranışıyla ilgilenirdi.. Borckman'la, efendisiyle oynadığı gibi oynamak istemiyordu canı. Çünkü Borckman iki ayaklı tanrı olmasına karşın, ona aynı sevecen duyguyu aşılamıyordu.</p>

  <p class="normal">Jerry, tüm kibarlığını gösterdi yine de. Van Horn'la yaptığı gibi, salto durarak geri döndü. Aslında hiç istemediği halde, bu gülünçlüğe kendini zorluyordu. Yapmacık homurtular çıkararak hoşlanıyormuş gibi yapıyordu.</p>

  <p class="normal">Kuyruğunu dostça sallıyor, hem dostça, hem de vahşice homurdanıyordu; ama ikinci kaptan, sarhoş kafasıyla bu oyunlara kanmadı. Jerry, onu, iyiliğinden kandırıyordu. Nedenini anlamadan, davranışlarının yapmacıklımı sezdi Borckman. Zıtlıkları ortaya çıktı hemen. Kendisinin de kaba biri olduğunu unutarak, karşısındakinin çok kaba olduğu sonucuna vardı.</p>

  <p class="normal">Hayvanın, kendisini de efendisi yerine koymasını istiyordu Borckman, Jerry, gitgide artan bir sertlikle fırlatılmak için daha şiddetle ve daha sert bir şekilde yakalandığını hissediyordu her defasında.</p>

  <p class="normal">Pek az denge sağladığı ıslak iniş boyunca tırmanarak, yaptığında direniyordu, ama bu kez, kızmış gibi yaparak geri dönmedi, gerçekten öfkeleniyordu. Kuyruğunu yakalayan eli kapma amacıyla çeneleri daha hızlı kasılıyordu. Bunu yapamayınca, daha sert bir şekilde, kaygan zeminde hızla fırlatıldı. Yokuşu tırmanırken öfkesi büyüyordu gitgide.</p>

  <p class="normal">Sarhoşluğuna karşın, adam, değişikliğin farkına varınca kızdı. Mağara adamının, ininden çıkan kurdu yakalamak, için giriştiği ilkel içgüdülerdi öfkesini canlandıran.</p>

  <p class="normal">Jerry'nin homurtuları değişti. Homurtularının gürültüsünde atalarının ilkelliği vardı. Çeneleri, rakibinin elini tüm gücüyle ısırmak için kapanıyordu. Tepeden tırnağa öfke kesilmişti Jerry. Aşağı yukarı, Borckman’la aynı anda ilkelleşmişti. Bu kez dişleriyle yakalayıp, Borckman'ın sağ elinin derisini sıyırdı. Jerry'nin dişleri iğne gibiydi. Jerry'yi çenesinden yakalayan Borckman, onu öyle şiddetle savurdu ki, hayvan gidip lombara çarptı.</p>

  <p class="normal">Patlayıcı sandığım onaran Van Horn, güverteye çıkıyordu. Kavgaya bakmak için durdu.</p>

  <p class="normal">önünde, asırlarca önceki tüm ilkel içgüdüleri, tutkuyla geri gelmiş iki yaratık vardı. Kazanılan uygarlıktan eser yoktu: hallerinde mağara adamı, kurt yavrusuyla dövüşüyordu. Merdivenin yarısında durmuştu; başı ambar ağzında görünen kaptanı hiçbiri görmüyordu.</p>

  <p class="normal">Jerry'e göre o anda Borckman, bir tanır değildi artık, kendisi de kıvırcık ve renkli giysili İrlanda av köpeği değildi. Sarhoşluğun ne olduğunu bilmiyordu Jerry, ama kötü niyetten de hoşlanmazdı. Jerry'nin saldıracağını tam zamanında anlayan Borckman tırmalanmış ellerini son anda kurtarıp köpeği itmeyi başarmıştı.</p>

  <p class="normal">Jerry, bir kez daha direndi. Cangıldaki vahşi bir yaratık gibi öfkeyle uluyordu. Geri çekilmiyor, vuruşlardan sakınmıyordu hiç. Sıkılı dişlerini göstererek doğrudan saldırıyordu. Ama bu kez, çok hızlı fırlatıldığından, lombara şiddetle çarptı.</p>

  <p class="normal">«Yeter artık, Borckman! diye bağırdı Van Horn, «Bu köpeği rahat bırak!»</p>

  <p class="normal">İkinci kaptan, sıçrayarak arkasına döndü, böyle yakalandığı için şaşırmıştı. Van Horn’un kısa ve otoriter sesi ona gerçeği anımsattı, öfkeyle kasılmış olan yüzünün anlamı değişti birden, gülümseyerek mırıldandı: «Oynaşıyorduk yalnızca,» öfkeyle sıçrayan Jerry, sivri dişlerini Borckman’ın eline geçirdi. O anda, her şeyi unutan adam, yine ilkel adam oluverdi. Tekme atmak için bacağını uzatınca, ayak bileği parçalandı, Öfkeden kudurarak eğilip, Jerry'nin basına bir tekme indirdi. Jerry, tekmeyi yer yemez, büyük bir şok geçirip sırtüstü düştü. Olabildiğince çabuk ayağa kalkıp yeniden saldıracağı sırada efendisinin sesi durdurdu: «Jerry! Gel buraya!»</p>

  <p class="normal">Söz dinlemek için büyük bir güç harcaması gerekti. İkinci kaptanın yanından geçerken tüyleri dikildi, dudağı büzüldü. Gırtlağında ilk kez bir hırıltı düğümlendi, ama bu öfkeden ve korkudan değildi; tam tersine, efendisinin durdurduğu kavgaya devam edemediği için kin duyuyordu.</p>

  <p class="normal">Güverteye çıkınca Van Hora, onu kucağına aldı, yatıştırmak için yavaş yavaş okşamaya başladı. Bir yandan da ikinci kaptana çıkışıyordu:</p>

  <p class="normal">«Utanmalısın, Borckman! Kurşunlanmayı ya da kellenin uçurulmasını hak edecektin nerdeyse! Bir köpekle, küçük bir köpekle ne alıp veremediğin var? Sütten yeni kesilmiş bir köpekle! Ellerinin parçalanması çok iyi olmuş! Bunu hakettin. Hem sarhoşsun sen! Aşağı in, gözüm görmesin seni. Aydınca gelirsin... Anlaşıldı mı, ha?»</p>

  <p class="normal">O sırada hatalarını anımsayan Jerry, efendisinin büyüklüğünü bir kez daha anlıyordu. Evet, o, adil bir tanrıydı,'öfkesinden kaçan bir alçağa, kendinden daha aşağı bir tanrıya buyuran ve onu koruyan, gerçek bir tanrıydı.</p>
</body>
</html>
