<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_22">ONDOKUZUNCU BÖLÜM</h1>

  <h2 class="solbaslik1" id="calibre_toc_44">JERRY'NİN KAYBOLUŞU</h2>

  <p class="normal">Bir sabah, Langa— Langa Adaları'ndan gelen büyük bir savaş gemisini haber vermek için, Malayta Kıyıları'ndaki tüm tepelerden dumanlar yükseldi. Haber, ortalığa yayıldı. Savaş gemisi, Langa— Langa'da durmadı, Binu'ya da uğramadı. Doğrudan Somo'ya gidiyordu.</p>

  <p class="normal">Kör olduğundan, Nalasu, havaya yükselen dumanı göremiyordu, evi de çok uzaktaydı, bu nedenle^ kimse gelip haber vermedi. Kadınların tiz seslerine karışan çocuk ağlamalarına ve gürültüleri duyduğu zaman, olağanüstü bir durum olduğunu anladı yalnızca. Tüm bu gürültünün arasında korku ve paniği sezdi ve bundan da köydeki tüm yerlilerin ıssız dağlara çekildiğini anladı. Ama bu kargaşanın nedenini bilmiyordu.</p>

  <p class="normal">Jerry'yi çağırıp eve giden patikanın yanındaki büyük hindistancevizi ağacına gitmesini istedi. Ağacın üstüne çıkan Jerry Somo'nun kaçtığını gördü. Yiyecek çıkınları göğüslerine ya da sopaların ucuna takılı erkekler, kadınlar çocuklar, yaşlı, genç tüm Somo, önünden aceleyle geçip gidiyordu. Aynı korkuya kapılmış olan köyün köpekleri de havlayarak kaçıyorlardı. Panikten etkilenen Jerry, az daha korkak sürüsüne katılacaktı. Altı aydır kendisini besleyen ve okşayan ihtiyar kör adama karşı uyanan yüce bir duygu bu isteğini bastırdı.</p>

  <p class="normal">Nalasu'nun yanına varıp ayaklan araşma yerleşince, raporunu verdi. Beşten öte sayamazdı, ama kaçanların beşten fazla olduğunu anlatması gerekiyordu. Beş adam ve fazlası, beş kadın ve fazlası, beş çocuk ve fazlası, beş köpek ve fazlası, beş yiyecek ve fazlası, şeklinde duyurdu. Nalasu'nun kulakları, daha kalabalık olduğunu söylüyordu, adlarını sordu Jerry, Agno'yu, Basthi'yi, Lamayi'yi tanıyordu. Söylendiği şekilde anlatamadı adlan, türlü havlamalarla açıkladı ve Nalasu da anladı.</p>

  <p class="normal">Daha sonra, Nalasu, pek çok isim saydı, Jerry, kulaktan duymuşluğu vardı, ama söylemeyi bilmiyordu. Pek çoğu için olumlu karşılık verdi. Bazı adlarda hiçbir hareket yapmadı, tanımadığını anlatmak istiyordu. Kendilerini hiç görmeyip yalnızca adlarını bildikleri gelince, sol ayağını öne çıkararak hayır demek istiyordu.</p>

  <p class="normal">Büyük bir tehlike sezen Nalasu, bunun, uzun süreden beri beklenen öç alıcı savaş gemisi olduğunu anladı. Altmış yıllık yaşantısında bir köyün bombardıman edildiğini hiç görmemişti. Top ateşine tutulan köylerden söz edildiğini işitmişti, ama bu konuda açık bir fikri yoktu, bu kurşunların tüfek kurşunlarından çok daha büyük olabileceklerini düşünüyordu ancak.</p>

  <p class="normal">Ama ölmeden, önce, bir bombardımanın ne olduğunu da öğrenmeliydi. Arangi'nin ve iki beyaz adamın ölüsünün öcünü alacak bir savaş gemisinin gelmesini bekleyen ve bunun vereceği zararı bilen Basthi, halkına dağlara kaçmalarını buyurmuştu. Göçenlerin sonuncuları ağır ağır geçiyorlardı. Jerry’yi, seksen okunu ve yayını göğsüne bastıran Nalasu, başının üstündeki hava,, sağır edici bir gürültüyle sarsıldığında, peşlerine takılmak üzereydi.</p>

  <p class="normal">Nalasu, birden oturdu. İlk kez işitiyordu top sesini, umduğundan daha korkunçtu. Bu gök gürültüsü, bu sağır edici homurtu, güçlü bir tamının doğayı sarsan gürültüleri gibiydi. Çok kaim, yerler ve göklere kadar geniş bir kumaş yırtılıyormuş gibiydi sanki.</p>

  <p class="normal">Nalasu, kapısının önüne oturmakla kalmayıp başını dizlerine dek eğdi ve kollarıyla kendini korudu. Hiç top sesi duymamış olan Jerry, büyülenmiş gibi kalakaldı. Bunu, Arangi'yi silkeleyen fırtına gibi bir doğa felaketi sandı. İlk güllenin gürültüsüyle, korkacağı yerde, tüylerini dikip dişlerini göstererek hırladı.</p>

  <p class="normal">Gülle, biraz ötede patladığı zaman Nalasu, daha da büzüldü, Jerry de hırlamaya başladı yeniden. Her atışta böyle yapıyordu, çünkü eğer gürültü yapmazlarsa, gülleler cangılın daha yakınına düşüyordu. Ve Nalasu, tanıdığı tehlikeler içinde uzun süre yaşadıktan sonra, beyaz adamların yarattığı bilinmeyen buluşun korkusuyla alçakça ölecekti. Bombardıman yaklaştıkça, kendine olan güvenini yitiriyordu. Sonunda korkusu öylesine büyüdü ki, kendini sıkmaktan ve böğürmekten başka bir şey yapamıyordu. Çılgınca bağırarak doğruldu ve eve koşmaya başladı, sanki samanlar başını koruyabilecekti. Kapının kasasına çarptı ve Jerry yetişemeden önce, fır döndü ve başına bir gülle yiyince yere yığılıp kaldı.</p>

  <p class="normal">Gülle patladığı an Jerry, kapıya ulaştı. Ev paramparça olmuştu, Nalasu da. Parçalar her yana dağılıyordu. Jery, yirmi adım kadar havaya fırladı ve bayıldı.</p>

  <p class="normal">Beş dakika sonra, ayaklarını oynattı ve dengesini bulunca, ona, pek fazla zaman geçmemiş gibi geldi. Bir saniye önce, bir zenciden tekme yemişti sanki.</p>

  <p class="normal">Boğazı ve ciğerleri yakıcı ve boğucu bir dumanla, burun delikleri tozla dolmuştu. Dört yana dönerek, yuvarlanarak aksırmaya ve öksürmeye başladı. Arka ayaklarını sallıyor, ön ayaklarıyla da burnunu ovuşturuyordu. Burun deliklerini ve boğazını yakan acıdan kurtulmaktan başka bir şey düşünemiyordu.</p>

  <p class="normal">Büyük bir şans eseri, ona hiç mermi değmemişti ve organlarının ve yüreğinin' sağlam olması nedeniyle patlamanın sarsıntısı' onu öldürmemişti. Beş dakika kadar deliler gibi çırpındıktan sonra kendine gelebildi. Acısı biraz azalmıştı. Henüz güçsüz ve sersem olmasına karsın, sallana sallana Nalasu'nun evine doğru gitti. Ama ne Nalasu, ne de ev vardı...</p>

  <p class="normal">Gülleler ıslık çalarak patlarken, Jerry, ev kalıntılarını kokladı. Nalasu da eviyle birlikte yok olmuştu. Her ikisi de hiçlikte yitip gitmişti.</p>

  <p class="normal">Zaten çevredeki herkes de yok olmuş gibiydi Yaşam, kabilenin kaçmış olduğu uzak çalılığa ve yüksek dağlara çekilmişti. Jerry, kendisini uzun süre besleyip gerçek bir sevgi gösteren efendisine son ana dek hizmet etmişti. Ama artık bu efendi yoktu.</p>

  <p class="normal">Jerry, acele etmeden geri çekildi. Bir gülle ıslık çaldığı ya da çalılığı aydınlattığında, bir süre daha tüylerini kabartarak hırladı, sonra aldırmadı. Çaldık köpeklerinin yaptığı gibi inleyerek kaçacağı yerde, düzenli ve dingin adımlarla patikayı izledi. Büyük düzlüğe varınca kimseyi göremedi, herkes kaçmıştı. Sabah, akşam koşup durduğu ve biraz önce insanla dolu olan bu yolun ıssızlığı onu etkiledi, buradaki her şeyin ölmekte olduğu izlenimine kapıldı. O zaman, hindistancevizi ağacının alfana oturacağı yerde, kabilenin gittiği yöne doğru yürümeye başladı.</p>

  <p class="normal">Yolu koklayarak kaçışın tüm evrelerini öğrendi. Birinde, gülle isabet etmiş bir grup zenciyle karşılaştı. Koltuk değnekleriyle yürüyen, elli yaşlarında bir adam vardı; ayağının birini eskiden bir köpekbalığı koparmıştı. Üç yaşındaki bir çocuğun elini tutmuş bir kadın, öbür eliyle ölü yavrusunu göğsüne bastırmıştı. Kadının ardında iki yağlı domuz gidiyordu.</p>

  <p class="normal">Jerry'nin koklamasına göre, kaçanlar, önce iki kola ayrılmış, daha sonra birleşmişlerdi. Bir çocuk, emmekte olduğu şekerkamışını oraya atmıştı; öteye beriye de toprak pipo, genç birinin saçını süsleyen bir tüy, zencilerin özene bezene hazırlayıp daha öteye götüremediği içi patates dolu asma kabakları saçılmıştı.</p>

  <p class="normal">Jerry, yol boyunca yavaş yavaş yürürken, bombardıman kesildi ye yerini, karaya çıkıp önüne gelen domuzları öldüren adamların tüfek seslerine bıraktı. Ama düşürülen hindistancevizi ağaçlarını ve kesilen dalların sesini duyamadı.</p>

  <p class="normal">O anda, Jerry'nin gözünün önünden bir görüntü geçti. Ve Jerry, neden ve nasıl yaptığını bölmeden, yemek için, yumurta yerine kremalı püreyi seçmiş oldu.</p>

  <p class="normal">En kolayını ve en doğalını yapacağı yerde, Jerry, aklına uyarak en zorunu ve en az doğal olanını seçti. Kaçış yolundan ayrılıp kuzeye, Somo sınırlarının ötesine, bilmediği bir ülkeye giden yola saptı.</p>

  <p class="normal">Jerry, Nalasu ölmemiş olsaydı, burada kalırdı. Ama Jerry mantıkla düşünmeden içgüdüsüne uydu. Beşe kadar sayabiliyor, beş şeyin adini biliyordu, ama Nalasu yaşasaydı Somo'da kalır mıydı acaba, bunu bilmiyordu. Nalasu öldüğü için gidiyordu Somo'dan yalnızca, bombardımanın dehşetini unutmuştu bile, önündeki şimdiki zamandı. Çevrede ölümün kol gezdiği sezgisiyle cangıldan gelen en küçük sese kulak kabarttı; gözleriyle gürültünün kaynağını araştırarak çalılık insanlarının açtığı alanları dolaştı.</p>

  <p class="normal">Christophe Colomb da, bilinmeyeni araştırmak için gemiye bindiğinde, Jerry'den daha yürekli ve serüvenci biri değildi.</p>

  <p class="normal">Jerry, bir daha Somo'ya dönmedi. Ama Basthi aynı gün, kabilesiyle birlikte, güllelerin yol açtığı hasara bakmak ve ‹beyazlarla alay etmek için döndü. Bombardımandan, birkaç ey yıkılmış, birkaç ağaç devrilmişti yalnızca. Öldürülen domuzların saklanmasının güç olacağım bildiği için büyük bir şölen hazırlanmasını buyurdu.</p>

  <p class="normal">Bir gülle, deniz kıyısındaki duvarda bir delil kaçmıştı. Geçit yapmak için bu deliği büyüttü I ve yeni bir kayık hangarı yapılmasını buyurdu. Tek terslik, Nalasu'nun ölümü ve Jerry'nin kaybolmasıydı.</p>
</body>
</html>
