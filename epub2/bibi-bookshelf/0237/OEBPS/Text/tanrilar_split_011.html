<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_10">DOKUZUNCU BÖLÜM</h1>

  <h2 class="solbaslik1" id="calibre_toc_36">ZENCİLERLE İLİŞKİ</h2>

  <p class="normal">Öğleden sonra, Jerry, uzun nöbet saatlerini efendisinin yanında geçirdi. Adam, kendisini okşuyor: «İnan bana Jerry, sen çok yürekli ve yiğit bir köpeksin!» diye bağırıyordu.</p>

  <p class="normal">Bu sözlerden, ancak adının sık sık yinelendiğini anlayabilen Jerry, efendisinin ona övgü dolu, sevecen sözler söylediğinin bilincindeydi. Kulaklarını yavaşça kaşımak, ya da kucağına almak için eğilince, yüreğinin neşeyle attığını duyuyordu, Jerry. Bir tanrı, tarafından sevilen yaratıktan daha mutlu biri var mıdır acaba? Jerry de bu duyguları duyuyordu işte. Kucağına alarak sevgisini gösteren ve evreni yöneten, elle tutulabilir, gerçek bir tanrıydı o.</p>

  <p class="normal">Saat dörtte, öğleden sonra güneşine bakıp Arangi'nin hızını ölçen Van Horn, birden aşağı inip, ikinci kaptanı uyandırdı. Jerry, o sırada güvertedeydi. İki beyaz tanrının yakınlarda bulunduğunu biliyordu, birazdan çıkıp gelirlerdi; çünkü Malayta'ya yaklaştıkça, dönekler daha da gözüpek olmaya başlamışlardı. Lerumie ve arkadaşları, ona dudak bükerek bakıyorlardı; bu harekette, öç alma ve iştah isteği belirgindi.</p>

  <p class="normal">Yelkenlerde; oynaşan güçlü rüzgârın ittiği Arangi, kıyıya daha çabuk yaklaşıyordu. İkinci kaptana ve dümenciye buyruklar veren kaptanın yanında duran Jerry, havayı koklayarak, dikenli tellerin arasından adamları gözlüyordu.</p>

  <p class="normal">Sandık yığınları çözülmüş, zenciler onları açıp kapamaya başlamışlardı, şimdi. Her sandıkta bulunan küçük çanların gürültüsü çok hoşlarına gidiyordu; kapak açılınca çanlar çalmaya başlıyordu. Çanları çaldırmak için de ikide bir sandıkları açıyorlardı.</p>

  <p class="normal">Su'u’da onbeş zenci karaya çıkarılacaktı; bildikleri tek yer olan ve üç yıl önce babalan, amcaları ya da şefleri tarafından tutsak olarak satıldıkları bu kara parçasını uzaktan görmeye çalışarak bağırışıyorlardı.</p>

  <p class="normal">Yüz metre genişliğinde daracık bir boğaz, küçük, uzun bir koyun ağzına açılıyordu. Yamaçta, mango ağaçları ve tropik bitkiler görülüyordu, ama hiç ev yoktu; insan yaşadığım belirten bir şey de görünmüyordu. Buna karşın Van Horn yüzlerce çift gözün kendilerine baktığına emindi.</p>

  <p class="normal">«Kokla, Jerry, kokla onları!» diyordu.</p>

  <p class="normal">Ardına saklanmış zencilerin kokusunu aldığı mango ağaçlarına doğru havlarken, Jeryy’nin tüyleri kabarıyordu.</p>

  <p class="normal">«Ben de onun gibi koku alabilseydim.» dedi Van Horn, ikinci kaptana, «kellemin omuzlarımda kalacağından hiç kuşku duymazdım.»</p>

  <p class="normal">Borckman sesini çıkarmadı, somurtarak işini sürdürdü. Rüzgârın hızı kesilmişti, Arangi, otuz kulaç, derine demir atmadan koya rahatça girebilecekti.</p>

  <p class="normal">Van Horn, ağaçlı kıyıya kaygıyla bakıp duruyordu. Çünkü Su'u'nun kötü bir ünü vardı. On beş yıl önce, Queesland'daki plantasyonlara işçi toplayan Belle-Hathavay yelkenlisi, yerliler tarafından ele geçirilmiş ve tüm tayfalar öldürülmüştü. O günden beri, Arangi dışında hiçbir gemi oraya yanaşmaya cesaret edememişti; pek çok beyaz adam, Van Horn'un gözüpekliğine şaşıyordu.</p>

  <p class="normal">Uzakta, binlerce ayak yükseklikte, tepeleri bulutlar arasında kaybolan dağlarını üstünde, geminin gelişini belli eden helezon şeklinde dumanlar görünüyordu. Arangi'nin varlığı uzaktan belli oluyor, yalandaki cangıldan papağanların tiz çığlıkları duyuluyordu.</p>

  <p class="normal">Balina sandalı, altı tayfa ve sandıklarıyla birlikte on beş Su'u'lu zenciyle denize indi. Yelkenlerin altında, kürek sıralarında, el altında beş tüfek bulunuyordu; Arangi'de de başka bir tayfa öteki silahları saklıyordu. Borckman, kendi karabinasını, eline almıştı. Van Horn da tabancasıyla arkada duruyordu</p>

  <p class="normal">Yalnızca şalupa tehlikedeydi, çünkü o anda Arangi'de kalan döneklerin ayaklanmalarından korkulmazdı. Bu adamlar, Somo'lu, No-Ola'lı Langa-Langa'lı ve Malu'luydu; efendilerinin koruması olmayınca, Su’u’lulara yem olmaktan onlar da korkarlardı.</p>

  <p class="normal">Balina teknesinin yarattığı tehlike, başka bir teknenin yaratamayacağı kadar büyüktü. Büyük toplama tekneleri, bir seferde, iki şalupa birden yollarlardı. Biri kıyıya yanaşırken, öteki belli uzaklıkta durup saldın durumunda, ötekini korurdu, Arangi, güvertede bir şalupa barındıramayacak kadar küçük olduğundan, ancak iki sandal taşıyabiliyordu. Toplayıcılardan en iyisi olmasına karşın, Van Horn'un böyle bir güvenlik önlemi yoktu.</p>

  <p class="normal">Van Horn'un alçak sesle verdiği buyruklara uyarak, Tambi, kıyıya paralel bir doğrultu izliyordu. Mango ağaçlarının bitip, düzlük alanın başladığı yere varınca, Van Horn adamlara durmalarını söyledi. Kendisi, sırtı denize dönük, küreklerin başında duruyordu. Burada ağaçların yüksek ve sık dalları ve tropik bitkiler sık bir duvar oluşturmuşlardı.</p>

  <p class="normal">Yaşam belirtisi bulmak için kıyıyı araştıran Van Horn, bir sigara yaktı, kendini güvenceye almak için, belindeki dinamit kapsüllerini eliyle yokladı. Sigaranın yanışı, gerektiğinde fitili ateşleyeceğinin belirtisiydi. Üç saniyede patlayabilirdi. Tehlike anında, Van Horn'un soğukkanlı ve eliçabuk olması gerekiyordu. Bu kısacık üç saniyede, kapsül hedefe doğru ateşlenildi. Aslında onu kullanmayı düşünmüyor, ama yine de önlem olarak hazırlanıyordu.</p>

  <p class="normal">Beş dakika geçti. Sessizlik ağırlaşmıştı. Çevredeki tehlikeye karşın, yanında olduğunu belirtmek için Jerry, efendisinin çıplak bacağını kokluyordu; sonra iki ayağını küpeşteye dayayıp homurdanarak havayı kokladı.</p>

  <p class="normal">«Evet, evet, Jerry, oradalar!» dedi efendisi.</p>

  <p class="normal">Jerry kuyruğunu ve kulaklarını oynatarak, canlı gözlerle burnunu kıyıdan yana çevirdi ve tropik rüzgârının getirdiği gizemli cangılın kokularını kokladı.</p>

  <p class="normal">«Hey, oradakiler!» diye bağırdı birden Van Horn. «başlarınızı çıkarsanıza, erkekler!»</p>

  <p class="normal">Görüntü birden değişti ve yüz kadar vahşi göründü. Alanın her yanından geliyorlardı. Kimisinde karabinalar, kimisinde ok ve yaylar, kimisinde de mızraklar vardı. Göz açıp kapayıncaya kadar kısa sürede, içlerinden biri ortaya fırladı. Çırılçıplaktı, üzerinde süsler vardı yalnızca. Yağlı ve parlak saçlarının ortasında beyaz bir tüy dikiliydi. Burun deliklerine beş parmak uzunluğunda, yüzünü ikiye bölen cilalı bir aşık kemiği geçirilmişti. Boynunda, hindistancevizi ipliklerine bağlı bir kolye asılıydı. Bacağında beyaz deniz kabuklarıyla süslü bir bağlık vardı. Kulaklarından birini canlı renkli bir çiçek süslüyor, öteki kulağının deliğinden yeni kesilmiş, kanlı bir domuz kuyruğu sarkıyordu.</p>

  <p class="normal">Malenezya'lı bu züppe, elinde tüfekle ilerledi. Tüfeği kalçasına dayayıp namluyu Van Horn'a çevirdi. Kaptan, karşılık vermek için daha fazla beklemedi, karabinasını aldı ve namluyu rakibine doğrulttu. Her ikisi de, aralarında kırk adım uzaklık, elleriyle birbirlerinin yaşamlarını tutarak böylece duruyorlardı. Aralarındaki kısacık aralıkta, binlerce yıllık uygarlık sıralanmıştı. Bir insana eğitimini unutturmak zordu. Ama bir yalan, bir tokat, kıskançlık, yirminci yüzyıl filozofunu ilkelleştirmeye yeterliydi.</p>

  <p class="normal">Van Horn da bu durumdaydı, ama bu farklılık iki çağa birden aitti. Dişleri ve pençeleriyle dövüşebilen bir ilkel ve modern biri olabilirdi aynı anda; ama önünde duran bu yerlinin ruhsal durumunu daha uzun süre incelemek isterdi.</p>

  <p class="normal">Uzun bir sessizlik oldu. Jerry de nedenini bilmeden homurdanmayı kesti. Cangıl kıyısının kafa avcısı yüzlerce vahşisi, Su'u'ya dönen on beş zenci, yedi zenci tayfa ve yanında İrlanda av köpeği, belinde tabancası, ağzında sigarasıyla tek bir beyaz adam, ne olacağını bilmeksizin bu görkemli sessizliğe bakıyorlardı.</p>

  <p class="normal">Döneklerden biri, silahsız elini uzatarak barış işareti yaptı. Sonra Su’u dilinde konuşmaya başladı. Van Horn bekliyordu. Adam tüfeğini indirince, herkes rahat bir soluk aldı.</p>

  <p class="normal">«Ben, iyi çocuk,» diye bağırıyordu, tiz ve cırtlak bir sesle.</p>

  <p class="normal">«Siz, hep iyi çocuklar,» diye karşılık verdi Van Horn. Tüfeğini bıraktı ve adamlara kıyıya yaklaşmalarını işaret etti. Sigarasını öyle kayıtsızca içiyordu ki, biraz önce ölüm kalım savaşı veren o değildi sanki.</p>

  <p class="normal">«Neden geldi tüfekle siz? Ben sizi kay kay yapmaz. Siz de Su'u'luları yok kay kay yapmak. Su'u çocukları, sizin kardeşler. Üç muson önce, çocuklar gitmek. Vallahi! Üç muson bitti, onlar dönmek.»</p>

  <p class="normal">Sandal yanaşırken Van Horn, konuştuğu adamı gözden kaçırmıyordu. Van Horn'un yeni bir işaretiyle sırtı denize dönük olan kürekçiler sandalın burnunu karaya çektiler ve herbiri, ellerinde kürekleriyle, saldırıya hazır durumda, yelkenlerin altında saklı patlayıcıları yokladı.</p>

  <p class="normal">«Çocuklar size döndü mü?» diye sordu Van Horn, adama.</p>

  <p class="normal">Adam, başıyla onayladı.</p>

  <p class="normal">«Su’u’luları kaykay yapmak yok ama, değil mi?»</p>

  <p class="normal">«Hayır.» dedi, öteki. «Su'u'lular iyi çocuk. Ama Su'u değil, berbat. Büyük şef Ishıkola, bana sizle konuşmak dedi. Büyük beyaz adam; gemide kalmak, dedi. Buraya gelmemek dedi...»</p>

  <p class="normal">Van Horn, eliyle bunun önemli olmadığını belirtti, ama artık adam toplayamayacağını anlamıştı. Zencileri sırayla, teker teker karaya çıkarttı. Salomon Adaları’na özgü bir yöntemdi bu, her türlü gruplaşma tehlikeliydi. Zencilerin toplu bulunmamalarına özen göstermek gerekirdi. Van Horn ilgisizce ve yüksekten bakarcasına sigarasını tüttürüyor, bu arada da, sandıkları omuzlarında, zencilerin inişine bakıyordu. Yeşillik tünelinde teker teker gözden yitip gittiler. Son zenci de ayrıldıktan sonra kaptan, geri dönülmesi için buyruk verdi.</p>

  <p class="normal">«Şimdilik yapacak başka bir şey yok,» dedi ikinci kaptana, «yarın sabah demir alırız.»</p>

  <p class="normal">Tropiklerin kısa süren şafağı sona eriyordu. Gökte yıldızlar parlamaya başlamıştı. Hiç esinti yoktu, nemli sıcaklık insanı terletiyordu. Gözlerinden akan teri silerek, güvertede isteksizce yediler yemeklerini.</p>

  <p class="normal">«Uygar biri Salomon Adaları'na nasıl gelebilir? Ne berbat bir yer!» diye söylendi ikinci kaptan.</p>

  <p class="normal">«Ya da kalabilir?» diye üsteledi, kaptan: «Ateş, benim canıma okumuştu,» diye mırıldandı ikinci kaptan. «Çekip gideydim, ölürdüm. Anımsardınız, iki yıl önce denemiştim bunu. Soğuk, ateş yapıyor. Sidney’e varınca sırtüstü yattım, cankurtaranla hastaneye götürdüler beni. Gittikçe kötüleşiyordum. Doktorlar, yapılacak tek şeyin, beni, ateşlendiğim yere götürmek olduğunu söylediler. Ancak böyle yaşayabilirdim, yoksa ölecektim. Başka bir cankurtaranla gemiye götürdüler. İzindeyken, Avustralya’yı bu kadarcık görebildim. Salomon Adalarında kalmak istemiyorum. Cehennem gibi burası, ama ne yapalım!»</p>

  <p class="normal">Sigara kâğıdına otuz kadar kinin tanesi sardı, pakete bir süre baktıktan sonra ağzına atıp yuttu. Van Hora, kendisinin de aynı şeyi yapması gerektiğini anımsadı.</p>

  <p class="normal">«Koruma perdesi gerelim,» diye ekledi.</p>

  <p class="normal">Arangi'yi karaya ve zencilerin atacakları şeylere karşı korumak için, Borckman, donanımlara ince, katranlı bir perde çektirdi.</p>

  <p class="normal">Van Horn, gramofonu ve on iki plağı alması için Tambi’yi yolladı. İki şarkı arasında, kaptan zenci kızı düşündü ve revirdeki karanlık köşesinden onu getirtti. Son saatinin geldiğini sanan kız, titriyordu. Korkudan kocaman olmuş gözlerle beyaz efendiye baktı. Gramofondan bir şey anlamıyordu. Yalnızca korkuyu, kendisini yiyeceğinden kuşku duymadığı bu beyaz adamdan korkmayı biliyordu.</p>

  <p class="normal">Jerry, efendisinin kendini okşayan elini bırakıp, kızı koklamaya gitti. Bunu yaparken bir görevi yerine getiriyor, onu yeniden tanımış oluyordu. Ne olursa olsun, önündeki uzun aylar boyunca, onu hep tanıyacaktı artık. Yerine dönüp efendisinin elinin altına girdi, öbür eliyle sigarasını içiyordu kaptan.</p>

  <p class="normal">Yapışkan ve ıslak sıcaklık iyice yoğunlaştı. Mango ağaçlarından gelen çürük toprak kokusu, insanın içini bulandırıyordu. Kulağı üstüne uzanmış olan Borckman, eski dünyanın kentlerinde ve limanlarındaki gürültülü müziği anımsayarak ayaklarını sallıyor, küfrediyordu. Van Horn da, Jerry'yi okşayarak, birbiri ardından sigara tüttürüyordu.</p>

  <p class="normal">O anda, gemide kimsenin duymadığı hafif bir kürek gürültüsü işitince birden doğruldu. Aslında, Jerry'nin tüylerinin dikilmesi ve homurtusu uyarmıştı onu. Belinden dinamit çubuğunu çıkarıp ayağa kalktı.</p>

  <p class="normal">«Kim var orada?» diye seslendi karanlığa doğru.</p>

  <p class="normal">«Benim, Ishikola,» diye karşılık verdi yaşlı bir ses.</p>

  <p class="normal">Karşılık vermeden önce, Van Horn, otomatik tabancasını yarı çıkardı; kolayca eline alacağı biçimde kılıfı kalçasına indirdi.</p>

  <p class="normal">«Yanında kaç kişi var?»</p>

  <p class="normal">«On,» diye karşılık verdi melemeyi andıran bir ses.</p>

  <p class="normal">«Gel bakalım.»</p>

  <p class="normal">Van Horn başını çevirmeden, sağ elini tabancanın kabzasına koyarak:</p>

  <p class="normal">«Tambi, bir fener getir!» dedi. «Burda yok, mizana direğinin arkasında... Gözünü de dört aç...»</p>

  <p class="normal">Tambi, feneri, kaptanın durduğu yerden, yirmi adım öteye koydu. Böylece Van Horn, kayıktakilere karşı daha üstün durumda oluyordu, çünkü dikenli tellere asılan fener, yeni gelenleri aydınlatıyor, kaptanı yarı karanlıkta bırakmış oluyordu.</p>

  <p class="normal">«Buraya gelin, gelin,» diye üsteledi kesin bir sesle. Oysa adamlar kararsız görünüyorlardı.</p>

  <p class="normal">Kürek sesleri yeniden duyuldu, sonra aydınlık zeminde, önü kalkık bir savaş kayığı belirdi. Kayık, gondol biçimindeydi ve sedef kakmalıydı. İçinden, diz çökmüş kürekçilerin parlak gözleri ve kara derileri göründü. Ishikola, boş diş etleri arasında kısa, toprak bir pipo sıkıştırmıştı. Zenci züppenin, süsleri ve burnundaki kemik parlıyordu.</p>

  <p class="normal">İçinde iki beyaz bulunan bir gemiye baskın için, on tane zenciye bile gerek yoktu. Bu nedenle, sol eliyle ağzındaki sigarayı çekiştiren Van Horn'un sağ eli, otomatik tabancanın tetiğinden ayrılmıyordu.</p>

  <p class="normal">«Selam! Yaşlı kutsal soytarı!» diye bağırdı ihtiyar şefe. Adam, elindeki uzun mızrakla, kayığı Arangi'ye yanaştırmaya çalışıyordu o anda.</p>

  <p class="normal">Ishikola, başını ışığa doğru kaldırdı. Gülümserken tek gözü parladı, öteki gözünü ok çıkarmıştı.</p>

  <p class="normal">«Vallahi!» diye karşılık verdi, «sen, gözümün altında değil.»</p>

  <p class="normal">«Hava karanlık,» diye açıkladı kaptan. Bunu söylerken, geceleyin gemiye kimseyi alamayacağını söylemek ister gibiydi.</p>

  <p class="normal">«Sen gel, ötekiler kayıkta kalsın.»</p>

  <p class="normal">Van Horn, güverteye çıkması için ihtiyara yardım etti. Ishikola, iğrenç görünüşlü, yaşlı bir vahşiydi. Suyun derisine değmesi, dinsel yasaklardandı ona göre. Tropik sağanakların ortasında, okyanusun uzak köşesinde yaşıyor, suya dokunmaktan kaçıyordu. Hiç yıkanmaz, yüzmez ve yağmurdan sakınırdı. Kabilesindeki diğer adamlar gibi değildi. Büyücüler yasaklamışlardı bunu, başkaları da türlü biçimlerde kutsal yasaklara uğratılmıştı. Bazıları köpekbalığı yemez, bazıları kaplumbağaya, ya da timsahlara dokunmazlardı.</p>

  <p class="normal">Ishikola'ya da su yasaklandığı için, uzun yılların kiriyle derisi kabuk bağlamıştı. Çok kırışık derisi, cüzzamlılarınki gibi parlıyordu. Kalçasındaki eski bir yara yüzünden topallıyordu.</p>

  <p class="normal">Ama tek gözü, kurnazlıkla parlıyordu. Van Horn, iki gözüyle bile onun gördüklerini göremezdi.</p>

  <p class="normal">Ona elini uzattı ve ürkmüş zenci; kızın yanına diz çökmesi için işaret etti. Onu yemek için, iki varil koka yağı vermek isteyen Ishikola'yı anımsayan kızın titremesi iyice artmıştı o anda.</p>

  <p class="normal">Jerry, ilerde gerekli olur düşüncesiyle, bu tek gözlü ve topal iğrenç ihtiyarı koklamayı görev saydı. Sonra da hırlamaya başladı.</p>

  <p class="normal">«Vallahi, köpek, kay— kay çok iyi,» dedi Ishikola. «Ben vermek yarım kucak kabuk para.»</p>

  <p class="normal">Bir köpek için iyi bir armağandı bu. Çünkü yarım, kucak kabuk para, yarım İngiliz sterlini, ve iki buçuk Amerikan doları karşılığıydı. Para birimi olarak domuza vurulduğunda, yarım semiz domuz ederdi.</p>

  <p class="normal">«Bir kucak kabuk para, daha aşağı olmaz,» diye karşılık verdi Van Horn. İçinden de, değil yüz kucak, yığınla para karşılığında bile Jerry’yi veremeyeceğini yineliyordu. Aslında Biddy ve Terrence’in yavrusuna ne denli değer verdiğini göstermemek için yapıyordu bu pazarlığı.</p>

  <p class="normal">Ishikola, daha sonra, zenci genç kızın çok zayıfladığını farkedince, bu kez ona yirmi bağ kokodan fazla veremeyeceğini belirtti.</p>

  <p class="normal">Daha sonra iki adam, başka şeylerden söz etti; birisi, beyaz adamın bilgisini ve üstünlüğünü överken, öteki de ilkel adamın içgüdüsüyle becerikli bir şekilde savaşıyordu. Çünkü hiç de aptal değildi Ishikola. Bir yanı, uzun yıllardır savaşmakta oldukları komşu bir kabilenin topraklarıyla, öte yanı denizle çevrili, iki bin mil karelik Su’u’ya hükmediyordu. Her zaman, başka kabilelerce başları kesilmiş ya da yenmişlerdi. İshikola, Salomon Adaları'ndaki durumu anlamak istiyordu.</p>

  <p class="normal">«Vallahi,» diye bağladı sözü, kaptan, «sizin buradakiler, çok kötü adam. Siz çok başlar yemek.»</p>

  <p class="normal">«Neden, biz Su’u çok baş yemek?» diye sordu ishikola.</p>

  <p class="normal">«Vallahi,» diye karşılık verdi Van Horn, «çok çok. Geçenlerde buradan büyük gemi geçmek. Su'uda yedi serseri saldırmak ona.» «Salomon Adaları'nın büyük savaş gemisinin ne adı?» diye sordu ishikola.</p>

  <p class="normal">«Cambrien dönen büyük gemi’,» dedi Vah Horn. İki yıldan beri hiçbir İngiliz gemisinin Salomon Adaları’na uğramadığını biliyordu oysa.</p>

  <p class="normal">Konuşma, eliyle aşağı doğru feneri tutan Tambi'nin çığlığıyla kesildi:</p>

  <p class="normal">«Patron! Sandalda silahlar var,» diye haykırdı.</p>

  <p class="normal">Van Horn, bir sıçrayışta küpeşteye gitti ve dikenli tellerin üzerinden küçük sandala baktı. Sakat bacağına karşın, ishikola, hemen yanına koştu.</p>

  <p class="normal">«Aşağıda neden silahlar?» diye sordu gücenmiş gibi.</p>

  <p class="normal">Geride duran ishikola, ayağıyla yaprak yığınını karıştırıp, silahları örtmeye çalışırken, ilgisizce başını kaldırdı. Sonra, yaprakları yaymak için eğildi, ama Van Horn bağırınca yine ayağa fırladı.</p>

  <p class="normal">«Ayağa kalk! Çek elini oradan!»</p>

  <p class="normal">Kaptan, Ishıkola'ya doğru döndü, gözleri öfkeyle yanıyordu.</p>

  <p class="normal">«Bu silahları, kayığa neden getirmek sen?» diye sordu.</p>

  <p class="normal">İhtiyar şef, tek gözünü aptalca, bilmiyormuş gibi döndürdü.</p>

  <p class="normal">«Vallahi! Ben var çok kızmak,» diye, sürdürdü Van Horn. «İshikola, sen kötü adam. Şeytan götürsün seni!»</p>

  <p class="normal">İhtiyar tilki, bindiğinden; daha çabuk terketti gemiyi. Yardım edilmeden, dikenli telleri aşıp sandala kayıverdi. Bağışlanması için de, yukarıya doğru safça göz kırptı. Gülmemek için başını çevirdi Van Horn, ama ihtiyar tilki boş piposunu gösterince gülmekten alamadı kendini.</p>

  <p class="normal">«Sen bana beş bağ tütün vermez?».</p>

  <p class="normal">Borckman, tütün aramaya giderken, Van Horn, Ishıkola'ya kutsal barış ve verilen sözlerin tutulması konusunda bir söylev çekti. Sonra dikenli tellerin üstünden uzanarak beş bağ tütünü uzattı.</p>

  <p class="normal">«Vallahi!» diye gözdağı verdi «Bir gün canına okuyacak ben senin, ishikola, sen kıyıya inme, çalılıkta kal.»</p>

  <p class="normal">İhtiyar, karşı çıkmaya kalkışınca, bağırarak, sözünü kesti: «Vallahi, siz alay etmek benle!»</p>

  <p class="normal">Kayık, hâlâ oyalanıyordu. Züppenin orta parmağı tüfeğin tetiğini yakalamak için yaprakları karıştırırken ishikola, duraksıyordu.</p>

  <p class="normal">«Gidin burdan!» diye bağırdı Van Horn, kesin bir sesle.</p>

  <p class="normal">Şefin ya da züppenin buyruğunu beklemeden, kürekçiler küreklere asılıp, karanlık bölgeye doğru açıldılar. Van Horn, aynı şekilde duruyordu, sonra mermilere hedef olmamak için, on metre kadar geri çekildi. Yere diz çöküp, gitgide uzaklaşan kürek seslerini dinledi.</p>

  <p class="normal">«Çok iyi Tambi,» dedi sakince. «Gitmeleri için biraz müzik çal onlara.»</p>

  <p class="normal">İğne, güzel bir melodi çalarak plağın üstünde dönerken, kaptan güverteye dayanıp sigarasını içti. Jerry, kollarının arasındaydı.</p>

  <p class="normal">Hem sigarasını içiyor, hem de yağmur bulutuyla örtülen yıldızlara bakıyordu. Değerli gramofonu ve plakları aşağı yollarken, kendisini sessizce seyreden zenci kızı farketti. Ambar ağzına doğru başıyla ve eliyle bir işaret yaptı. Zenci kız, dayak yemiş bir köpek gibi boyun eğdi ve arasıra arkaya doğru korkakça bakarak uzaklaştı. Günün birinde bu korkunç efendinin kendisini yiyeceğinden hiç kuşku duymuyordu. Ambar ağzına sürüklenerek, koca bir solucan gibi aşağı indi. Bu arada Van Horn, aralarındaki uygarlık engelini aşıp, acıdığım ve gerçek duygularım ona gösterememenin acısını duyuyordu.</p>

  <p class="normal">Tambi'yle gramofonu gönderdikten sonra, kaptan, bedenini serinleten ince yağmurun altında sigarasını içti.</p>

  <p class="normal">Yağmur, beş dakika kadar sürdü, sonra yıldızlar parladı gökte. Güverteden nemli bir sis yükseliyor gibiydi; boğucu sıcak yeniden başladı.</p>

  <p class="normal">Bu sağlığa zararlı nemden korunmak için örtüye gerek duymadı, Van Hora. Ateş nöbetleri dışında sağlığı böyle önlemler almasını gerektirmiyordu.</p>

  <p class="normal">«İlk nöbet senin,» dedi Borckman'a. «Sabahleyin, seni uyandırmadan demir alırım.»</p>

  <p class="normal">Sol koluyla Jerry'yi tutarak, başını sağ koluna dayadı ve uykuya daldı.</p>

  <p class="normal">Birbirleriyle dövüşen zencilerle, beyaz adamların, Salomon Adaları'ndaki günleri böyle geçiyordu: Beyazlar kellelerini korumaya çalışırken, zenciler, tam tersine, onu ele geçirmek için türlü kurnazlıklar düşünüyorlardı.</p>

  <p class="normal">Yalnızca Meringe'yi bilen Jerry’de, Malayta Adaları ve Arangi ile tanıdığı bu yeni dünyalarda, her şeyin aynı olduğunu ve iki düşman soyun da ezelden beri savaştığını anlıyordu.</p>
</body>
</html>
