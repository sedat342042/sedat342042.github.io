<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_5">DÖRDÜNCÜ BÖLÜM</h1>

  <h2 class="solbaslik1" id="calibre_toc_31">İYİ YÜREKLİ VAN HORN</h2>

  <p class="normal">Yemekten sonra, Kaptan; Jerry'yi alıp kamarasına inen merdivenlerden aşağı indi. Kamara, arkadaki revirden, öndeki küçük kamaraya dek geminin eni boyunca uzayan uzun bir odaydı. Küçük kamaradan sonra, dar bir geçitle ayrılan ön kasarada tayfalar kalıyordu. Küçük kamarayı, Van Horn ve Borckman paylaşıyor, ana kamarada ise altmış dönek kalıyordu. Oraya buraya çömelmişler, ya da yerlere ve sıralara uzanmışlardı.</p>

  <p class="normal">Kamaraya varınca Kaptan, bir köşeye bir örtü yayıp, Jerry'ye orada yatacağını anlatmak için .elinden geleni yaptı. Karnı iyice doymuş olan Jerry, tüm heyecanlarını yatıştırmaktan ve uyumaktan başka bir şey düşünmüyordu.</p>

  <p class="normal">Bir saat sonra Borckman'ın gelişiyle uyandı. Jerry, kuyruğunu sevimli sevimli sallayarak, ona bakınca, ikinci kaptan homurdandı. Kaptanın rakısını içmişti, ama Jerry, bunu bilemezdi ki. Plantasyondayken adamların içtiklerini çok görmüştü. Ama ikinci kaptanın davranışlarında belli belirsiz bir küstahlık sezdi. Bunun nedenini anlamamış olmasına karşın, köpek, tetikte durdu.</p>

  <p class="normal">Borckman gittikten sonra, aralık kalan kapı büyük bir gürültüyle açılmasaydı, Jerry'nin uykusu bölünmeyecekti. Düşmanca bir saldırıya hazır durumda, gözlerini açtı. Sonra gözleri, çatlaktan aşağı inen kocaman bir hamamböceğine takıldı. Ayaklan üstüne dikildi, burnunu yavaşça yaklaştırdı, ama böcek, en küçük bir hışırtıyla çatlağın araşma koşup sığındı. Hamamböceklerini uzun süredir tanıyordu Jerry. Ama Arangi'de yuvalanmış olması, onun için yeni bir olaydı.</p>

  <p class="normal">Jerry, bulunduğu odayı iyice inceledikten sonra, ana kamaraya geçti. Zenciler, oraya buraya yayılmışlardı. Efendisine karşı görevinin onları teker teker tanımak olduğuna inandı birden. Jerry, onları yakından koklaymca homurdanıyorlar, alçak sesle tehditler savuruyorlardı. İçlerinden biri elini bile kaldırmaya kalktı. Ama Jerry, geri çekileceği yerde dişlerini gösterip saldırıya hazırlandı. Adam hemen kolunu indirdi. Jerry, yoluna devam etti. Yeni bir şey yoktu. Ortalıkta beyaz adam olmayınca, zencilerin oyunları sıkıcı olurdu hep. Kaptan, ikinci kaptan, ikisi de köprüde olurlardı her zaman. Jerry de korkuya kapılmadan, araştırmalarını sürdürdü.</p>

  <p class="normal">Kapısı olmayan revirin eşiğine varınca, havayı kokladı ve yeni kokular arayarak içeri girdi.</p>

  <p class="normal">Loş ve küçük odada yabancı bir yaratık vardı. Basit bir gömlek giymiş, içlerinde un bulunan demir kutuların ve tütün sandıklarının üstüne atılmış bir hasıra uzanmış genç bir zenci kızdı bu.</p>

  <p class="normal">Davranışlarında ürkek ve tasalı bir şeyler sezdi Jerry. Uzun süreden beri, ‹bir zenci, böyle saklanmak isterse, bunun kötüye işaret olduğunu biliyordu. Haber vermek için havladığı ve üstüne atıldığı zaman, zenci kız, korkuyla haykırdı. O anda dişlerini koluna geçirmesine karşın, kız, kendini savunmaya kalkışmadı. Bağırmıyordu bile, korkudan büzülüp tortop olmuştu. Jerry, gömleğinin bir ucunu yakalamış, bağırıyor, kaptana ve ikinci kaptana duyurmak istiyordu.</p>

  <p class="normal">Zenci kızı kutuların ve sandık yığınının üstünden çekerek indirince kutularla sandıklar yıkıldı. Kız yeniden bağırmaya başladı. Kamaranın açıklığından bakan zenciler, zalimce alay ediyorlardı.</p>

  <p class="normal">Komutan geldiğinde, Jerry'yi, kuyruğunu oynatır, kulakları dikilmiş, genç kızın gömleğini vargücüyle çekiştirir durumda gördü, övgü bekliyordu, ama komutan, onu çağırınca, bu ürkek yaratığın ötekilerden farklı olduğunu ve ona başka türlü davranması gerektiğini anladı.</p>

  <p class="normal">Gerçekten de kız, pek az insanın dayanabileceği bir durumdaydı. Van Horn ona «sıkıntı paketi» diyordu, yok olup gitmeden bundan kurtulmak istiyordu. Çünkü onu iri bir domuz karşılığı satın alıp kurtarmıştı.</p>

  <p class="normal">On iki yaşında, aptal görünüşlü, hasta ve değersiz biriydi. Başarısızlığa uğrayan ana babası, onu kendi başına bırakmışlardı. Kaptan Van Hora, onu ilk kez, Balebuli Irmağı kıyısındaki bir yas alayında görmüştü.</p>

  <p class="normal">Alayı durdurunca, hiç de güzel olmadığını gördü. Bukua denen hastalıktan derisi pul pul olmuştu, elleri ve ayakları domuzlar gibi bağlıydı. Kimsenin kendine acımayacağını bildiğinden yardım da isteyemiyordu. Ama içinde bulunduğu korkulu durumu, iri iri açılmış gözlerinden okunuyordu.</p>

  <p class="normal">Kaptan Van Horn, arkadaşlarının onu pek hoş bulmadıkları' için. Balebuli Irmağı'nın akıntılı suları içindeki bir kazığa bağladıklarını öğrenmişti. Eskiden eklem yerleri eziliyor, kol ve bacak kemikleri kırılıyordu. Bu iş, geleneksel ya da tanrısal nedenle yapılmıyordu, yemek sanatıyla ilgiliydi. Böylece canlı domuz eti daha yumuşak ve tatlı oluyordu.</p>

  <p class="normal">Yarım saat süren pazarlık sonunda, Van Horn, beş dolarlık semiz bir domuz karşılığında satın almıştı onu. Öte yandan domuz, doğanın bir armağanı olduğu yerde yüzde yüz indirim yapıldığı için, bu zavallı yaratık, aslında ona iki buçuk dolara mal olmuştu.</p>

  <p class="normal">O zaman da Kaptan Van Horn’un sıkıntıları başladı. Genç kızdan nasıl kurtulacağını bilemiyordu. Onu, adanın bir yerine, yerlilerin arasına bırakamazdı, çünkü yerlileri iyi tanıyordu. Su’uların şefi Ishikola, onun için yüz hindistancevizi vermiş, çalılıklardaki bir şef de iki piliç önermişti. Ama son öneriye ihtiyar tilkinin alaycı, aşağılayıcı, kahkahaları da eklenmişti. Yenme tehlikesine karşı, Kaptan Horn, onu misyonerlerin güvenli ellerine teslim edinceye dek, Arangihin bir köşesinde saklamayı uygun gördü.</p>

  <p class="normal">Ama akıldan yoksun olan bu genç zenci kız, kurtarıcısına karşı en küçük bir şükran duygusu beslemiyordu. Semiz bir domuz karşılığı alınmıştı; yürekler acısı talihinin bu yüzden değişeceğini sanmıyordu. Kasaplık et olmuştu, öyle de kalacaktı. Arangi'ye kumanda eden bu adam da, daha iyi semirmesi için onu beslemek zorundaydı. Yemek için kendisini zorladığında, amacını anlamıştı; bu nedenle de oyununu bozmak için, yaşaması için gerektiğinden fazla yemiyordu. Sonuçta, her zaman çalılıkta yaşamış ve hiç gemiye binmemiş olan bu kız, korkulu düşler içinde okyanusta yol alıyordu. Adalardaki zencilerin kullandığı «Deniz beli» denen şiveleriyle, tüm mürettebat, talihinin iyi olacağını söylüyorlardı kıza.</p>

  <p class="normal">«Vallahi!» diyorlardı, birazdan büyük beyaz efendi seni kay— kay,» ya da «büyük beyaz efendi birazdan seni kay— kay, o dolanmak buralarda.»</p>

  <p class="normal">Kay —kay, yemek anlamında kullanılıyordu. Jerry bile bilirdi bunu. Yemek sözcüğü, dağarcığında yoktu, onun yerine kay— kay vardı.</p>

  <p class="normal">Ama yerlilerin alaylarına karşılık vermiyordu kız. Hiç konuşmuyor, adım bilmediği Van Horn'a bile karşılık vermiyordu.</p>

  <p class="normal">Revirde zenci kızı bulduktan sonra. Kaptan, Jerry'yi güverteye geri götürdüklerinde vakit öğleyi çoktan geçmişti. Kaptanın kucağından iner inmez yeni bir şey keşfetti: Toprak. Onu görmüyor, ama hissediyordu. Burnu havada, ona bir haber getiren rüzgârı kokluyor, bu koku ona bataklıkların çürümüş toprak, bitkilerin buruk kokusunu, hatta duman kokusunu anımsatıyordu.</p>

  <p class="normal">Arangi'yi Malayta'nın uç noktasına iten rüzgâr yavaşladı ve gemi daha ağır yol almaya başladı. Yelkenler çatırdayarak iniyordu. Bu kez Jerry, eskiden olduğu gibi, ana yelkene hor görürcesine ve alaylı alaylı bakmıyordu. Onun kendisi için korkulacak bir şey olmadığını bilseydi, çevresinde şöyle bir dolaşıp incelemek isterdi elbette.</p>

  <p class="normal">Yavaşlamadan yararlanarak, tayfalara atış ve silah talimi yaptıran Kaptan Van Horn, büyük kamaranın üstünde yığılı duran yükleri de indirtiyordu. Jerry, birden yürümeye başladı. Ama üç adım önünde duran vahşi köpek, tetikte bekliyordu. Tehdit edici hırıltılar çıkararak kendisine bakıyordu. Bu çirkin hırıltılardan pek çok yaratık korkardı, ama Jerry, aldırmadı. Vahşi köpek, çabucak deliğine girince, Jerry, sıçradı, az daha yakalayacaktı onu. Boş kutuları ve şişeleri, tahta parçalarını bordanın üstüne yığdıran Kaptan Van Horn, bu yüzer nişangâhlara ateş etmek için bekleyen tayfalara buyruk verdi. Atışlardan etkilenen ve coşan Jerry'nin neşeli havlaması yaylım ateşinin sesine karışıyordu. Dönekler, çok önem verdikleri' atıştaki boş kovanları toplamak için güverteye tırmanmışlardı. Henüz sıcak olan delik kovanları kulak memelerine takıyorlardı. Bakır kovanların deliği çok küçüktü, bazılarından kibrit kutuları, pipolar yapıyorlardı. Daha büyükleri de vardı.</p>

  <p class="normal">Kaptanla ikinci kaptanın bellerinde otomatik tabancalar, asılıydı. Sıra kendilerine gelince.</p>

  <p class="normal">fayfaları ve zencileri hayran bırakan bir çabuklukla bellerinden çıkardılar. Adamlar, atışta hiç de becerikli değildi, ama Salomon Adalan'nda gemdi yöneten her kaptan gibi, Van Horn, çalılık ve kıyı zencilerinin kötü nişancı olduklarını biliyordu. Silahlarını kaptana karşı kullanmasalar bile, tayfalara güvenebileceğini de farkediyordu.</p>

  <p class="normal">Borckman'ın silahı ilk önceleri tutukluk yaptı. Silahım temiz tutup yağlamadığı için kaptan kızdı ona. Sonra ona, kaç bardak yuvarladığını ve neden atış yapamadığını sordu. Borckman'ın yüzü belli belirsiz kızardı, Van Horn da, listelemekten vazgeçti. Ama daha sonra, yelkenin gölgesine oturup Jerry'yi kucağına alınca, kulağına fısıldadı:</p>

  <p class="normal">«İnsana kök söktürür, küçük Jerry’im, içkidir bu! Çok dikkatli olmam gerek, senin de öyle. Ateşi olduğunu söylüyor bar de! Gerçek değil, Jerry. İçki yüzünden, şnaps yüzünden! Ah! Ayık olunca, çok iyi bir denizcidir kendisi, ama şnaps içince bir işe yaramaz! Jerry, sen yasamın basındasın henüz, ama inan bana, şnapstan uzak dur. İnan bana yavrum, ihtiyar babanı dinle, içkiden uzak dur.»</p>

  <p class="normal">Bunun üzerine, vahşi köpeğe saldırmaya hazırlanan Jerry'yi bırakarak Borckman'ın daha önce tadına baktığı içkiden içmek için, aşağıya, kamarasına indi.</p>

  <p class="normal">Oraya açıkça ve korkusuzca giden Jerry için, vahşi köpeğin saldırısı çocuk oyunu gibi oldu. Üstün olmanın verdiği tatlı duyguyla doluydu içi. Köpekler krallığında, en azından Arangi'de, efendi Jerry idi. Rakibinin kim olduğunu anlamış görünen köpek, sığmağından çıkmıyordu, en azından Jerry güvertede olduğu sürece. O yokken bile, bu küçük ama gözüpek köpekten korkuyordu.</p>

  <p class="normal">Öğleden sonra, yahşi köpeğe dersini verince, üst güvertede gezinen Jerry, kaptanı yere oturmuş, sırtını küpeşteye dayayıp, dizlerini çenesine çekmiş durumda buldu.</p>

  <p class="normal">Dalgın dalgın önüne bakıyordu. Jerry, yaklaşıp çıplak baldırını kokladı. Van Horn, köpeğinin varlığını farketmiyor, hâlâ dalgın dalgın bakıyordu. Kıpırdamıyordu bile.</p>

  <p class="normal">Jerry, başını efendisinin dizlerine dayayarak uzun uzun ve sevecenlikle baktı. O zaman Van Horn, onu gördü ve sevindi, ama kımıldamadı yine. Jerry, başka bir şey denedi: Efendisinin eli, açık olarak yana sarkmıştı, ön kolu dirseğinin üstünde duruyordu. Jerry, burnunu sokup durdu, sonra kımıldamadı. Başka şekilde olsaydı. Jerry, kumandanın bakışlarını denizden ayırıp ona göz kırptığını görürdü. Ama bu durumda, bunu göremiyordu Jerry. Bir süre sakin durdu, sonra güçlü güçlü soludu.</p>

  <p class="normal">Bu kez Van Horn, kendini tutamayıp öyle gülmeye başladı ki, Jerry, ipeksi kulaklarını dikip, efendisinin parlayan gözlerinin içine baktı. Kaptanın gülüşü, kuyruğunu kımıldattı. Yarı açık kolu, Jerrynin başını ve kuyruğunu kavradı, sonra ileri geri sarsmaya başladı.</p>

  <p class="normal">Büyük bir mutluluktu bu; çünkü köpek, sarsıntıların şiddetinde ne öfkenin ne de tehlikenin olmadığını biliyordu. Michael’le yaptıkları gibi bir oyundu bu. Arasıra şakacıktan saldırır gibi yaparak, Biddy’le de böyle oynaşırdı. Bay Haggin'le de aynı şeyleri yapardı.</p>

  <p class="normal">Kaptan, onu daha da sıkıştırınca Jerry, gittikçe yükselen homurtular çıkarmaya başladı. Ama bu da oyundu. Debeleniyor, burnunu kurtarıp, serbest yanıyla dişlemeye çalışıyordu.</p>

  <p class="normal">Kaptan, onu çabucak itip bırakınca, dişlerini gösterip homurdanarak yeniden yapmasını istedi. Ara uzadıkça homurtuları ciddileşti, yavaş yavaş öfkelenmeye başladı. Bunu anlayan Kaptan Van Horn, pes eder gibi elini uzattı, «Jerry!» diye seslendi. Sesinde sitem ve dostluk vardı.</p>

  <p class="normal">Durumu anlayan Jerry, kendini topladı. Bağışlanmasını diler gibi yaptı, utandı. Biraz önce saldırıya hazır olan köpek, birden yumuşak başlı ve söz dinler oldu; pembe diliyle yalayarak, elini öptü. Biraz sonra da, Van Horn'un kucağına yatmış, burnunu yanağına dayayarak, sevecenlikle yalıyordu. Gerçek bir sevgi gösterisiydi bu!</p>

  <p class="normal">«Şaşılacak şey!», dedi Van Horn. «Altın gibi bir yüreğin ve yaldızlı tüylerin içinde sinir küpüsün sen. Şaşılacak şey! Jerry, sen minicik güzel bir köpeksin, hiçbir av köpeği seninle boy ölçüşemez. Yüreğin sevgi dolu, küçük köpek, sev beni! Ömrümce, seni severek mutlu edeceğim ben!»</p>

  <p class="normal">Yalnızca pamuklu bir gömlek ve bacaklarını örten kısa bir pantolon giymiş, Arangi'yi yöneten Van Horn, gemisiyle vahşileri taşıyan, geceleri uyurken bile tabanca taşıyan Van Horn, yalnızca sert ve kaba insanların yaşadığı Salomon Adalarının patronu, başına ödüller konan Van Horn, gözlerinin yaşlarla dolduğunu hissetti. Ona sarılmış bu köpek de gözyaşlarını diliyle yalıyordu.</p>
</body>
</html>
