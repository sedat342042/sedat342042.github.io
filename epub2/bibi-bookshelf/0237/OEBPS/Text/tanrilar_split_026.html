<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_25">YİRMİ İKİNCİ BÖLÜM</h1>

  <h2 class="solbaslik1" id="calibre_toc_47">YENİ TANRILAR</h2>

  <p class="normal">Ariel Malayta kıyısını izleyerek, kıyıyla mercanlar arasındaki lagünlerin arasından kuzeye doğru ilerliyordu. Gemi, öyle dar öyle tehlikeli boğazlardan geçiyordu ki, Kaptan Winters, bu yolculukta saçlarının her gün biraz daha ağardığını söylüyordu. Her küçük mercan adacığında ve ağaçlarla dolu her bataklıkta demir atılıyordu.</p>

  <p class="normal">Uğraklarda, Jerry, değişik adlara karşılık vermeyi öğrendi, ona çeşitli adlar vermişti Harley Kennan. Bıkıp usanmıştı artık ad değiştirmekten.</p>

  <p class="normal">«Onun kendi adı vardır,» diyordu Villaya «Arangi'ye bindirmeden önce Haggin, kuşkusuz ona bir ad koymuştur. Bu nedenle Tulagi'ye varıncaya dek bekleyelim, gerçek adını öğreniriz.»</p>

  <p class="normal">«Bunun ne önemi var ki?» diye sordu Villa.</p>

  <p class="normal">«Çok önemi var,» diye karşılık verdi kocası. «Diyelim ki kazaya uğradık, seni kurtaranlar sana Bayan Riggs ya da Bayan Maupin ya da Topsy desinler. Bana da, Arnold, Juda... ya da Haman demeleri nasıl olur acaba? Hayır, gerçek adını öğreninceye dek, adsız bırakalım onu.»</p>

  <p class="normal">«Ama, bir şeyler dememiz gerek» dedi kadın. Adı olmayınca onu çağıramam ki.»</p>

  <p class="normal">«O zaman, birçok ad ver, ama ikisi aynı anda olmasın. Bir gün ‘köpek’ diye çağır, başka bir gün Bay Köpek, üçüncü gün, Serüvenci.. »</p>

  <p class="normal">Adını bilmeyen Jerry, türlü seslenmelere vermesini öğrendi böylece.</p>

  <p class="normal">Dilini kullanamadığı için çok üzülüyordu. Gemide hiç kimse, Nalasu dilini bilmiyordu, Jerry'nin tüm sözcük bilgisi, onu kullanmadaki ustalığı, Ariel'de yitip gitmişti. Hiç kimse onunla, Nalasunun öğretmiş olduğu gibi havlamalarla karşılık isteyen dili konuşmuyordu. Jerry, tanrıçasıyla konuşmayı da boş yere denedi. Arka ayaklan üstüne dikilmiş, başı Villa'nın elleri arasında öne eğik durumda, durmadan konuşuyor, ama karşılık alamıyordu. Ağlayıp sızlayarak, inleyerek, türlü türlü havlayarak, gürültü çıkararak ona başından geçenleri anlatmaya kalkıştı. Kadın, çok sevecenlik gösterdi. Kulağım burnuna yaklaştırdı, ama ne dediğini anlayamadı.</p>

  <p class="normal">«Ah, kocacığım!» diye bağırdı bir gün, «bu köpek konuşuyor. Konuştuğunu biliyorum. Bana öyküsünü anlatıyor, ama ben anlayamıyorum.»</p>

  <p class="normal">Harley'in pek aklı yatmadı, ama yine de karısının söylediklerinde gerçek payı olabilirdi.</p>

  <p class="normal">«Buna eminim,» diye üsteledi kadın. Onu anlayabilsek, bize başından geçenleri anlatacak. Hiçbir köpek böyle konuşmadı benimle! Bir öykü anlatıyor, bunu hissediyorum. Bazen, sevincini anlatıyor gibi geliyor bana. Gurur, savaş, sevgi, ardından öfke, başkaldırma, umutsuzluk ve üzüntü.»</p>

  <p class="normal">«Tabii,» dedi Harley, «Malaytah kelle avcılarının eline düşen uygar bir köpek, beyaz ırktan bir kadının tüm duygularını hissedebilir, sevgili küçük Villa Kennan, düşgücünün isteğine göre yorumluyor bunları... Ama, sevgilim, aslında deniz kabuğundan duyulan ses, denizin sesidir, yani, kabuktan çıkıyormuş gibi gelir.» «Ama, yine de...»</p>

  <p class="normal">«Olamaz, sevgili Villa, önsezi, bizi gerçeklerden uzaklaştıran tehlikeli bir yetidir.»</p>

  <p class="normal">«İşte, erkek olmanın verdiği üstünlükle yine eziyorsun beni. Ama ben, biliyorum...» Durdu, düşüncesini tam olarak anlatacak sözcüğü aradı, bulamayınca, elini yüreğine koydu.</p>

  <p class="normal">«Tamam, anlaştık,» dedi kocası neşeyle, «işte, benim de demek istediğim buydu. Bazen yürek, akla üstün gelebilir. Genelde haksız olmasına karşın, yürek her zaman haklıdır.»</p>

  <p class="normal">Harley Kennan, karısının Jerry'nin konuştuğuyla ilgili söylediği şeylere hiç inanmak istemedi ve bunu Villa'nın şiirsel ve duygusal bir düşü olarak gördü.</p>

  <p class="normal">Ama güzel İrlanda köpeği Jerry'nin konuşma yetisi vardı. Kendi derdini anlatamamasına karşın, başkalarının dediklerini kolayca anlıyordu. Ders almadan, pratik yapmadan, sonunda Ariel'de konuşulanları anlamaya başladı. Ne yazık ki bu dil, Nalasu'nun öğretmiş olduğu dile benzemiyordu. Bazı şeyleri anlayabiliyor, ama anlatamıyordu. Tanrıça üç şekilde çağırılıyordu: Villa, karıcığım, ve Bayan Kennan. Böyle dendiğinde anlıyor, ama bu adları açıklayamıyordu, çünkü bu dil, yalnızca tanrılara özgüydü. Nalasu'nun diliyse, tanrıların diliyle köpeklerin dilinin karışımıydı.</p>

  <p class="normal">Tanrıya verilen çeşitli adları da öğrendi: Bay Kennan, Harley, Kaptan Kennan; karı koca arasında, kocacığım ve başkaları. Bunları anlatabilmesinin olanağı yoktu, oysa rüzgarsız, sakin gecelerde, yüz adım uzakta duran Nalasu ile havlamalarla konuşabiliyordu sık sık.</p>

  <p class="normal">Bir gün, hanımefendi, güneşte, saçlarını kuruturken Jerry'ye doğru eğildi, başını elleriyle tutarak şarkı söyledi. Bir başka kez, kulağının dibinde yine aynı şarkıyı mırıldanınca güçlü bir içgüdünün itilimine kapıldı.</p>

  <p class="normal">Şarkı söyleyen kadının sesi kulaklarında tatlı tatlı titreşirken sahibesi gözlerinin önünden silindi ve kendini melodinin etkisiyle havalanmış sandı. Birden oturdu, başını ellerden kurtardı ve burnunu dikerek ezginin ritmine göre hızlı hızlı soluk almaya ve titremeye başladı. Çabucak, burnunu kuzey yıldızına dikti, ağzını açtı ve gittikçe yükselen sesler çıkardı, sonra yavaşlayıp söndü.</p>

  <p class="normal">Jerry'ye, Chante-Beta adını verdiren bir başlangıç oldu bu. Ama Villa Kennan, bu havlamaların içinde, çabucak, ses yeteneklerini ayırdı ve onları geliştirmek istedi. Elinin hareketiyle çağırıp «Gel, Chante Beta» dediği zaman, saçlarının canlı kokusunu içine çekerek yanına gelip oturuyordu Jerry. Başını, kadının başının yanma koyuyor, burnunu dikip, biraz arkasından başlıyordu. Minör tonlara gelince harlıyor ve Villa'yla birlikte şarkı söylüyordu.</p>

  <p class="normal">Gerçekten birlikte şarkı söylüyordu.</p>

  <p class="normal">Gerçekten şarkıydı bu. Yetenekli Jerry, kısa zamanda sesini yükseltmeyi ve daha sonra sesleri yavaşlatmak için kendini tutmayı öğrendi. İç çekiyormuş gibi alçalıyor, yeniden yükseliyor, kendisini yöneten sese göre yavaşlıyor ya da hızlanıyordu.</p>

  <p class="normal">Jerry, şarkıdan büyük haz duyuyordu, Gözleri açık düş görüyordu gerçekten. Böyle anlarda, boşlukta kaybolmuş gibi, tanrıçasının saçlarının kokusunu içine çekerken, kadının sesi de hüzünlü hüzünlü yükselirdi. O zaman bilinci, şarkının anımsattığı bilinmeyen bir dünyada silinir giderdi. Acı anıları gelirdi aklına, ama bu anılar çok eski olduğundan üzüntü değil de hoş bir hüzün dolardı içine.</p>

  <p class="normal">Böyle zamanlarda düşler yakasını bırakmazdı. Kendini soğuk gecede, çıplak tepede tek basma görür, yalnızlık çığlığı yıldızlara dek yükselirdi. Uzak karanlıklardan bir ses kendi sesine yanıt verir, sonra başka yerlerden acıklı sesler yükselirdi. Bu onun soyuydu, nedenini bilmiyordu ama tanıyordu bu sesleri.</p>

  <p class="normal">Nalasu, ona dil öğretirken, aklına da seslenmişti. Ama Villa, yaptığının sonucuna bakmadan onun yüreğine giriyor, eski anıların en derin tellerini titretiyordu.</p>

  <p class="normal">Bazen, belirsiz şekiller ve gölgeler, gecede dağılıyor, hayalet gibi çabucak geçerlerken, o, köpek sürülerinin havlamalarım duyuyordu. O zaman, damarları daha hızlı çarpıyor ve avcı içgüdüsü, yavaş havlamaları tutkulu ağlayışlara çevirmek için uyanıyordu. Başı, Villa'nın saçları araşma giriyor, ayakları, koşudaymış gibi kasılıyor ve o anda gerçeğin ve zamanın sınırlarım aşıp düşe dalıyor ve hayal sürülerin arasına atılıyordu.</p>

  <p class="normal">Bunlar, anıların acı ve tatlı hayaletleriydi.</p>

  <p class="normal">Zamanlar, Van Horn ve Bay Higgin'in iri beyninde belirirdi.</p>

  <p class="normal">Sevgilim,» dedi bir gün Hârley, Villaya, şarkı söyledikten sonra, senin profesyonel bir eğitici ya da bilgiç bir hayvan yetiştiricisi kesilmemen çok iyi. Yoksa müzik salonla başarılı olurdun.»</p>

  <p class="normal">«Başarılı olsaydım, benim kendisini yetiştirmemden çok mutlu olurdu sanırım.»</p>

  <p class="normal">«Olağanüstü olurdu, hani,» dedi Harley.</p>

  <p class="normal">«Ne demek istiyorsun?»</p>

  <p class="normal">«Hayvanların ancak yüzde biri çalışmayı ve eğiticisini sever.»</p>

  <p class="normal">«Uzun süreden beri, acımasız yöntemler kullanılmıyor sanıyordum.»</p>

  <p class="normal">«Evet, halk öyle sanıyor, ama yüzde doksan dokuzu yanılıyor.»</p>

  <p class="normal">Villa, içini çekti:</p>

  <p class="normal">«Bu parlak ve kazançlı mesleği bırakmam gerek sanıyorum. Adım, afişlere büyük harflerle yazılacaktı, ama ne yapalım...»</p>

  <p class="normal">«Büyük şarkıcı Villa Kennan ve Tenor Köpek Chante-Beta!» dedi Harley. Her ikisi de gülmeye başladı, Jerry de nedenini bilmeden gülüyordu, mutluydu, çünkü onlar mutluydu ve onların sevgisi kendisini de mutlu ediyordu.</p>

  <p class="normal">Jerry, aradığı şeyi bulmuştu artık: Bir tanrının sevgisini, Villa'yı ve Kennan'ı, her ikisini de seviyordu, ama yine de yüreğine daha önce giren ve sesinin büyüsüyle onu başka dünyalara götüren bu tanrıçayı her şeyden çok, şimdiye dek kimseyi, Van Horn'u bile sevmediği kadar çok seviyordu.</p>
</body>
</html>
