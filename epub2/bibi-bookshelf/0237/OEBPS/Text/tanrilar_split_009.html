<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_8">YEDİNCİ BÖLÜM</h1>

  <h2 class="solbaslik1" id="calibre_toc_34">JERRY’YE DOKUNMAK YASAK</h2>

  <p class="normal">Van Horn ertesi sabah saat yedide kalktı ve Jerry'yi örtünün altından çıkardı. Bizimki, güne, deliğinden çıkmış olan vahşi köpeği kovalayarak başladı; sonra Lerumie'nin üstüne atılarak, zencilerin gülüşmelerine neden oldu.</p>

  <p class="normal">Daha sonra efendisiyle kahvaltı yaptı. Kaptan, yemek yerine, sigara kâğıdına sardığı iki gram kinini kahveyle içtikten sonra, ikinci kaptana, gidip yatacağını söyledi. Güverteyi yakıp kavuran güneşe karşın Van Horn'un dişleri birbirine çarpıyor, tir tir titriyordu; Jerry'yi kucağında salladı.</p>

  <p class="normal">Tanrısının kolları arasında Jerry, sevmenin ve sevilmenin büyük hazzını tadıyordu. Sevgi ve Lerumde'ninküer gibi kin duyguları içermedikçe, hayranlık gösterilerinin, ona göre özel bir anlamı yoktu. Bir tek şeyden kuşku duymuyordu, efendisiyle yaşamış olduğu birkaç saatten beri onu, şimdiye dek tanıdığı beyaz tanrıları Bay Haggin, Bob ve Derby'den daha üstün tutuyordu.</p>

  <p class="normal">Van Horn, peşinden gelen Jerry'ye aldırmadan aşağı indi. Kaptan, Jerry'yi artık düşünmüyorsa bu, onu yakıp kavuran ateş yüzündendi. Sarhoş gibiydi Jerry, işlerin iyi gitmediğini sezdi.</p>

  <p class="normal">Efendisi, kendinden geçerek sayıklamaya başlıyordu. Merdivenden yavaşça inerek, yatağına doğru gitti. Jerry, onun inişini kaygıyla izledi. Ama kaptan, Jerry'yi düşünecek durumda değildi. Düşmemek için konarını açarak, büyük kamaraya geçti ye yatağının bulunduğu küçük kamaraya girdi.</p>

  <p class="normal">Bir çeyrek saat sonra, Jerry, duramadı. Efendisinin gidişiyle güneş, eski pırıltısını yitirmiş gibiydi. Vahşi köpeğe uymayı canı hiç istemiyordu. Lerumie, yanandan sakınmadan geçti, isteseydi onu korkutup, güverteden kaçırabilirdi. Burnuna kıyıdan binlerce koku geliyordu; hiçbirine aldırmadı. Ana yelkenin başının üstündeki çatırtısına bile aldırış etmedi.</p>

  <p class="normal">Burnunu kuzey yıldızına dikip, ulumak için arka ayakları üstüne dikilmeye hazırlanırken, birden aklına bir düşünce geldi. Bu düşüncenin nasıl aklına geldiğini kestirmek güçtü. Dün, havuç yemek isteyen bir adamın, bugün, havucu görünce neden tiksindiğini anlamamasına benziyordu. Bir caniyi yargılayıp da ona beş ila dokuz yıl arasında bir ceza verilmesini isteyen bir yargıcın, adamı sekiz yıla mahkûm etmesinin nedenlerini de kestirmek zordu. Yarı tanrı insanlar bile, karar verirken, neyin etkisi altında kaldıklarını anlayamazlardı.</p>

  <p class="normal">Jerry'ye gelince, o da havlamaya havlanırken, beyninde başka bir düşünce belirivermişti. Kuklanın kendisini çeken iplere boyun eğdiği gibi, o da, buna boyun eğip, ikinci kaptana aramak için sancak yanına dönüp güverteden geçti.</p>

  <p class="normal">Kendisini korkunç merdivenden indirebilecek olan Borckman'a akıl danışmak istiyordu. Ama Borckman, sevgi nedir bilmezdi, üstelik de işi vardı. Dümenciye buyruklar vererek, güverteyi yıkayan, bakırları ovan adamlara göz kulak oluyor, bu arada da, arkada mizana direğiyle çuvalların arasındaki oyuğa sakladığı bir şişeden viski içiyordu.</p>

  <p class="normal">Jerry, yolunu kestiğinde Borckman, işlediği küçük bir hata nedeniyle dümenciyi azarladıktan sonra değerli şişesine doğru gidiyordu. Ama Jerry, Lerumie'ye yapmış olduğu, gibi, onun önünde hırçınlık göstermedi. Tam tersine, konuşamayan biri gibi, hareketleri saygılı ve ölçülüydü. Kulakları düşük, kuyruğu hafifçe sallanıyordu, bakışları anlamlıydı.</p>

  <p class="normal">Ama Borckman, onu dört ayaklı biri olarak gördüğünden, aşağılık bir yaratık gibi davranıyordu. Derdini anlatma yolları arayan bu sevecen köpeğin güzel görüntüsü, ona göre, sevgili şişesine giden yolu tıkayan bir engelden farksızdı.</p>

  <p class="normal">Sanki gereksiz bir eşyaymış gibi vurulan sert bir tekme Jerry'yi yana itti: Kaygan güvertede dengesini yitiren küçük köpek, yeniden doğrulup, kendisine sert davranan beyaz tanrıya; baktı. Lerumie'ye yaptığı gibi yapmayarak, dişlerini göstermedi, homurdanmadı. Borckman, Lerumie değildi; iki ayaklı, efendisi ve Bay Haggin gibi beyaz derili, üstün bir tanrıydı o. Üvey annesinden bir tokat yiyen çocuk gibi, bu hakareti sineye çekti.</p>

  <p class="normal">İki tür sertlik olduğunu anlayarak hınç duyuyordu yine de. Sevgi belirtisi olan sertlik; yani efendisinin onu kuyruğundan yakalayıp dişleri birbirine çarpıncaya dek sarsması, oyuna yeniden başlaması için fırlatıp atmasıydı. Jerry için büyük bir mutluluktu bu, çünkü tanrısıyla aralarında yakınlık sağlıyordu.</p>

  <p class="normal">Ama Borckman'ın sertliği bambaşkaydı; çünkü sevecenlikten ve yumuşaklıktan yoksundu. Jerry, ayırımı tam olarak hissedemiyordu, fakat adaletsizliği ve hakareti sezebiliyordu. Elindeki şişeden içen başı yana eğik adamı anlamak için kendini zorlayarak, kımıldamadan öylece durdu. Adamın gırtlağı büzülüyor, yutkunurken sesler çıkarıyordu. Sancak yanına giden ikinci kaptanı gözleriyle sessizce, izledi.</p>

  <p class="normal">Sevmediği ve hiç anlamadığı bu tanrının yanından ayrılan Jerry, ambar ağzına gidip, başını efendisinin gözden kaybolduğu yere dayadı. Onunla birlikte olmak için yanıp tutuşuyordu; çünkü seviyordu onu ve ona muhtaç olduğunu sezinliyordu. Gençliğinden gelen tüm deneyimsizliğiyle inledi, acısını haykırdı aşağıya. Güvertede kendisine gülen ve alay eden zencilere öfkelenemeyecek kadar büyüktü acısı.</p>

  <p class="normal">Güverte parmaklığından, kamaraların tabanına kadar olan yükseklik yedi ayaktı. Bir kaç saat önce bu dik merdiveni tırmanmıştı, ama şimdi bu merdiveni inmenin olanaksızlığını anlıyordu artık. Sonunda, denemeyi göze aldı. Ne yaparsa yapsın, bu merdiveni asamayacağını anladı, başını eğip, yiğitçe ve çok güzel bir sıçramayla boşluğa atıldı. Meringe'de olduğu gibi, timsah dolu göle atlayış kadar tehlikeliydi bu, biliyordu. Ama büyük sevgiler özveri isterdi.</p>

  <p class="normal">Yanlamasına yere kapaklandı. İlk çarpmayla soluğu kesildi, ikincisi onu sersemletti. Bilinçsizce ve titreyerek yatarken, efendisine koşmak istermiş gibi ayaklarını oynattı. Zenciler halâ gülüyorlardı; hareketsiz kaldığında da gülüşleri kesilmedi. Barbarlıktan başka bir şey tanımayan bu vahşiler, can çekişen, belki de ölen bir köpek karşısında bile gülünç bir yan görebiliyorlardı.</p>

  <p class="normal">Jerry'nin kalkıp, sallanan Arangi'de ayakta durması, kendini toparlaması için dört dakika geçti. Kendine gelince, efendisini bulma isteği canlandı. Ya zenciler? Tasası ve sevgisi karşısında onları unutmuştu. Beyaz efendilerin korkusu olmasa, kendisini öldürüp yiyecek olan zencilerin alaylarım farketmiyordu bile. Gözlerini çevirip, onlara bakmaya bile tenezzül etmeden büyük kamaraya geçti, efendisinin uzanıp yattığı yere geldi</p>

  <p class="normal">Sıtmaya hiç yakalanmamış olan Jerry anlayamıyordu. Yine de içinde büyük bir sıkıntı vardı; çünkü efendisinin durumu kötü görünüyordu. Yatağa atlayıp, göğsüne çıktı, diliyle terden ıslanan yüzünü yaladı. Ama efendisi onu tanımadı hiç. Tam tersine, şiddetle itti.</p>

  <p class="normal">Bu sert hareket sevecenlikten yoksundu. Kendisini tekmeyle kovalayan Borckman'ın yaptığına da benzemiyordu hiç.</p>

  <p class="normal">Kolunun erişemeyeceği bir yerde, arka ayakları üstünde oturan Jerry, kendisini tanımayan, ama sevdiğinden emin olduğu tanrısına yaklaşmak ve onun terli yüzünü yalamak istiyordu. Olanca üzüntüsüyle paylaşıyordu efendisinin acısını.</p>

  <p class="normal">«Ya, Clancey,» diye söyleniyordu Van Horn baygınlığı sırasında «işler iyi, sürücülerin saçmalıklarını onarmak için iyi bir ekip yok. Üç levye alın, Clancey... Öne geçin...» Sonra başka görüntüler geliyordu: «Sus! Canım babanla böyle konuşma! Güzel sarı saçlarına dokunmamı istiyorsun!.. Ah, ne güzel gemi! Ne de güzel kayıyor denizde!..»</p>

  <p class="normal">Tümceler ardarda sıralanıyordu; kolları da durmadan sallanıyordu. Yatağın kıyısına büzülen Jerry, efendisine yardım edememenin acısıyla ağlıyordu. Tüm bunları anlayamıyordu. Poker oyununu, gemileri yönetmesini, tramvay kazalarını onarmasını ya da Harlem'deki evde küçük bir kızın saçlarım taramasını bilmiyordu.</p>

  <p class="normal">«Her ikisi de ölmüş!» diye söylendi. Van Horn; sanki «Saat kaç?» der gibiydi. Sonra: «Ah, ne güzel örgüler, sarı, altın örgüler!» diye inledi.</p>

  <p class="normal">Yüreğini parçalayan acıyla hıçkırarak, bir an kımıldamadı. Jerry için en uygun andı bu. Kolunun altına kayıp başını omzuna ve ıslak burnunu yanağına dayayıp efendisinin yanma büzüldü. Kol sıkıldı, bilek okşama için büküldü, bu sıcak ve yumuşak vücudun dokunmasıyla kaptan baygınlığından sıyrıldı, gözdağı verir gibi mırıldandı: «Zencinin biri, bu köpeğe dokunsun da göreyim!..»</p>
</body>
</html>
