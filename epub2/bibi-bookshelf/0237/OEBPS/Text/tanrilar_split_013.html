<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanrilar</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:8ba832fa-cbb2-4084-9034-75574d0fdfb9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_12">ON BİRİNCİ BÖLÜM</h1>

  <h2 class="solbaslik1" id="calibre_toc_38">GÖĞÜS GÖGÜSE</h2>

  <p class="normal">Van Hora, gemiye dönünce oradan on mil ötedeki Somo'ya gitmek için yelkenleri gevşettirip, demir aldırdı. Yolda ihtiyar şef Johnny'yi selamlamak ve birkaç döneği karaya çıkarmak için, Binu'ya uğradı. Sonra, Arangi'nin son durağı Somo'ya doğru yolculuk başladı.</p>

  <p class="normal">Van Horn, orada Langa-Langa'da olduğundan bambaşka karşılandı. Öğleden sonra saat üç buçukta, dönekler karaya çıkarıldı. Şef Basthi'yi gemiye davet etti. İlerlemiş yaşına karşın çok dinç olan şef, oldukça yakınlık gösterdi Kendi gibi ihtiyarlamış karılarını da getirmek istedi. O güne dek, onların hiçbir beyaz adama görünmelerine izin vermemişti. Van Horn, bu onurlandırmadan çok memnun oldu ve herbirine birer toprak pipo ve on kadar tütün çubuğu verdi.</p>

  <p class="normal">Öğle ilerleyince, ölmüş iki zencinin babalarına verilecek paradan aslan payı koparmak isteyen Basthi’yle pazarlığa tutuştu. Başka yeni toplamalar için söz verdi şef. Vahşilerin sık sık fikir değiştirdiğini bilen Van Horn, anlaşmanın hemen imzalanması için diretti. Bu işi ertesi güne bırakmak isteyen Basthi, duraksadı. Van Horn, bir an önce bitirilmesini istedi. Sonunda ihtiyar şef bir kayık yollayarak adamların toplanmasını kabul etti.</p>

  <p class="normal">«Bu konuda, ne düşünüyorsun?» diye sordu, Van, Horn, Borckman’a. «Bu ihtiyar tilkiyi hiç böyle kibar görmemiştim ben. Bize bir oyun oynamaya kalkmasın sakın?»</p>

  <p class="normal">Borckman, çevredeki kayıklara ve gemideki kadınlara bakarak başını salladı.</p>

  <p class="normal">«Bize bir oyun hazırlasaydı, kadınları yanlarında olmazdı,» dedi.</p>

  <p class="normal">“Zencilere hiç güvenilmez”, diye mırıldandı kaptan. «Düş gücünden yoksundurlar, ama yine de bir oyun oynayabilirler. Bu, bir tuzak olamaz mı? Bir oyun yapacakları zaman kadınları uzaklaştırırlardı, ama yeni bir düzen de olabilir.»</p>

  <p class="normal">«Basthi, bunu düşünecek kadar akıllı değildir,» dedi Borckman. Şu anda böyle bir amacı yok. Size gelip, kırk liralık mal almadı mı? Yeni bir anlaşma imzalamayı bu yüzden istiyor; adamların gündeliklerinin yarışma el koyabileceğini umuyor böylece.»</p>

  <p class="normal">Bu varsayım pek de gerçekçi görünmüyordu, ama yine de, Van Horn, başını salladı.</p>

  <p class="normal">«Gözünü dört aç,», diye tembihledi. «İkimiz de aynı anda kamarada olmamalıyız. Ve özellikle de, buradan ayrılıncaya dek içkiden uzak dur!»</p>

  <p class="normal">Basthi, inanılmayacak derecede zayıf ve ihtiyardı. Kaç yaşında olduğunu kendi bile bilmiyordu. Kabilesinde, onun gençlik zamanını anımsayan bile yoktu. Oysa kendisi, titrek, dişsiz ve donuk gözlü, en yaşlı adamların bile doğduğunu biliyordu. Aklı başındaydı henüz. Ağzındaki on kadar diş aşınmıştı. Eskisi kadar güçlü olmamasına karşın belleği çok güçlüydü. Onun yetenekleri sayesinde, kabilesi bugün çok iyi durumdaydı. Malenezya'nın Napolyon'u olmuştu. Savaşçı gücüyle sınırlarını genişletmişti. Yasa yapıcı olarak da, kabilesinin gücünü artırmıştı. Anlaşmalarla ya da savaşla olsun, çevredeki şeflere boyun eğdirmişti, her zaman.</p>

  <p class="normal">Hâlâ işlek olan bu zekâ, Van Horn'u, dolayısıyla Britanya İmparatorluğu'nu altetmek için türlü oyunlar hazırlamış olabilirdi kuşkusuz.</p>

  <p class="normal">Somo'nun bir öyküsü vardı zaten. Zamanın birinde, Loti'nin oğlu olan bir Somo, babasıyla kavgaya tutuşmuş ve yanında gençlerle dolu kayıklarla birlikte kaçmıştı. Gezileri iki muson sürmüş, bu arada onların, Malayta'ya iki sefer yaptıkları geniş okyanusta Ugi ve San Cristobal'a gittikleri söylentisi yayılmıştı.</p>

  <p class="normal">Somo, ana adaya yanaşmış, çalılık insanlarını karaya çıkarmış ve deniz kaleleri yaptırmıştı. Okyanus kıyısındaki surlar, berkitilmiş adacıklara benziyordu. Boğazlar, uzun kayıkların geçebilmesi için düzenlenmişti. Cangılın kıyısındaki dağınık köyler, çirkin bir görünümdeydi. Ama kabile reisi seçilen Somo, köyleri, alçak dağların eteklerine kurdurup sınırlarım belirlemişti. Yalnızca, büyük serüven arayanları yanına almıştı Somo; güçsüzleri ve alçakları hemen kazanlara attırmıştı. Kayıkhaneleri süsleyen sayısız kelleler buradan gelirdi.</p>

  <p class="normal">Kabileyi devralan Basthi, sınırlarını daha da genişletmişti. Ama gözü bir türlü doymak bilmiyordu; uzun süredir de hazırlayıp özenle uygulamaya koymak istediği bir tasarıyı gerçekleştirmeye çalışıyordu. Üç yıl önce, kıyıdan millerce aşağıdaki Ano-Ano kabilesi bir toplayıcıya saldırmış, tüm tayfaları ele geçirdikten sonra çok miktarda tütüne, cam eşyalara ye her türlü mala el koymuştu. Ele geçirdikleri tüfek ve patlayıcılar da cabasıydı.</p>

  <p class="normal">Ceza da etkilememişti onu. Altı ay sonra, lagünde bir savaş gemisi görünmüş, Ano-Ano’yu topa tutmuş, ama zenciler çalılığa kaçmıştı. Kıyıya çıkan denizciler, onları boş yere arayıp durmuşlar, sonunda kırk semiz domuz ve yüz kadar hindistancevizi ele geçirebilmişlerdi. Savaş gemisi denize açılır açılmaz, Ano-Ano'lular köye dönmüştü. Gülleler, dallardan yapılma evlere pek zarar vermemişti; kadınlar, birkaç saatlik bir çalışmayla hasarı onarıvermişlerdi öldürülen kırk domuzu da bir güzel yemişlerdi.</p>

  <p class="normal">Sonuç olarak, güzel bir şölenle cezalarını çekmiş oldular; bu iş Basthi’nin cimri ve hesapçı zihnini kurcaladı durdu. Ano-Ano için yararlı olan şey, Somo için de olmalı, yargısına vardı. Britanya bayrağı altında denizlerde dolaşan beyaz adamlar, öç almak için domuzları öldürüp, hindistancevizlerini düşürürken, Basthi, Ano-Ano'ların yararlandığı ayrıcalıklardan yararlanmayı düşündü. Zaten, Salomon Adaları çevrelerinde iki yıldan fazla süreden beri, Britanya savaş gemisi görünmemişti.</p>

  <p class="normal">Kafasının içindeki bu düşünce yüzünden boyun eğiyordu Basthi bunu da pek az kişi biliyordu.</p>

  <p class="normal">Yeni kayıklar geldikçe, trafik canlanıyor, güverteyi erkek ve kadınlar dolduruyordu. Toplamalar daha sonra geldi, ailelerinin ve kabilenin kararlarına boyun eğmiş, ürkek, genç vahşiydi hepsi de. Beyaz efendiye adlarını yazdırmak için sıraya girmiş anne-babalar ve yakınları tarafından teker teker büyük kamaraya götürülüyorlardı. Orada, sağ elleriyle üç yıllık anlaşma imzalayıp, ilk yılın gündeliğinden avans alıyorlar, bir bölümünü şefe veriyorlardı.</p>

  <p class="normal">Avansların herbirinden payını alan ihtiyar Basthi, orada duruyordu. Ayakları dibine diz çöken üç karısı, işlerin yolunda gitmesine pek sevinen Van Horn'un varlığından kuşku duyarak uyukluyorlardı. Bu hesaba göre, Malayta kıyılarındaki yolculuğu pek uzun süreceğe benzemiyordu, iyi bir yükle dönecekti biraz sonra.</p>

  <p class="normal">Borckman'ın nöbet tuttuğu güvertede, Jerry, daha önce hiç görmediği zencilerin bacaklarını koklayarak dolaşıyordu. Vahşi köpek, yerlilerle birlikte karaya çıkmıştı, içlerinden yalnızca Lerumie geri dönmüştü. Jerry, tüylerini kabartarak yanından geçip durdu, zenci, onu görmezden gelerek, bir el aynası almak için aşağı indi. Her şeyin hazır olduğunu, uygun zamanı kolladığını belirtmek için de Basthi'ye göz kırptı.</p>

  <p class="normal">Uygun zaman, Borckman, kaptanın buyruklarına karşı gelip onu güverteye çıkardığı an geldi. Bunun ne gibi sonuçlar doğuracağını düşünmeden, içki şişesine koştu. Güvertenin arka kısmında hemen hemen tek başına duruyor, oysa. Önde kadın erkek zenciler tayfalara karışıyordu. Şişenin saklı olduğu, mizana direğinin yanma giden Borckman, bir yudum almadan önce, çevresine bir göz attı. Yanında, küstah, şişman bir zenci kadın, iki yaşındaki çocuğuna meme veriyordu. İki adım ötedeyse, Lerumie, satın almış olduğu aynaya bakıyordu.</p>

  <p class="normal">Bu aynadan, Borckman'ın sandıklara eğilip, sonra kalktığını, başını geriye atarak şişeyi ağzına dayadığını gördü Lerumie. Lerumie, yakında duran kayıktaki bir kadına işaret etmek için sağ kolunu kaldırdı. Kadın, yere eğilip ona bir şey attı. Sapı, yerli işi sedef kakmalı, basit bir baltadan oluşan bir mızraktı. Ağzı dikkatle bilenmişti.</p>

  <p class="normal">Mızrak, havada sessizce uçarak Lerumienin eline düştü, Lerumie de onu aynı şekilde, ikinci kaptanın arkasında duran şişman zenci kadına attı. Kadın sapı iki eliyle yakaladı, çocuğu kucağında, beline sarılmıştı.</p>

  <p class="normal">Enseye vurma zamanı henüz gelmemişti, çünkü Borckman’ın başı arkaya eğilmişti. Birazdan gerçekleşecek acıklı olay, pek çok göz izliyordu. Jerry de gördü, ama bir şey anlamadı. Zencilere hiç güvenmemesine karşın, havadan gelecek bir saldırı beklemiyordu. Raslantı sonucu ambar ağzında duran Tambi, olanı biteni gördü ve elini silaha uzattı. Lerumie, zenci kadına ıslık çalarak çabuk olmasını duyurdu.</p>

  <p class="normal">Hiçbir şeyden kuşkulanmayan Borckman, şişeyi indirip başını uzattı. Baltanın demiri canalıcı noktaya çarptı. O anda kendinden geçti, kısa bir an hiç bir şey hissetmedi; çünkü böyle vurulan hiç kimse duygularını duyurmak için soluk bile alamaz, bir şey söyleyemezdi. Borckman, çabucak güverteye yıkıldı. Cansız elinden kayan şişe, kırılmadan güverteye düştü, içindekiler yere yayıldı.</p>

  <p class="normal">Tam bunlar öylesine çabuk olmuştu ki, Tambi, Borckman düşmeden az önce silahını ateşledi, zenci kadını ıskaladı. Ona ikinci kez sıkmaya zaman bulamadı, çünkü kadın çocuğunu iki elinden tutup küpeşteden sıçradı ve uçta bulunan bir kayığa atladı. Kayık, kadının ağırlığıyla devrildi.</p>

  <p class="normal">Bir anda kızılca kıyamet koptu. Çevredeki kayıklardan işlemeli mızraklar gemideki Somolulara atılırken, zenci kadınlar da karışıklıktan yararlanıp aşağı kayıyorlardı. Borckman'a vuran kadın, küpeşteden atlarken. Lerumie, onun düşürdüğü mızrağı almak için yere eğildi. Savaş çıktığını anlayan Jerry, adamın elini dişleriyle parçaladı. Lerumie, hırsla ve öfkeyle doğruldu. Jerry, adamın bacaklarına saldırdı ve köpeğin eski düşmanı ona şiddetli bir tekme savurarak güverteye yolladı.</p>

  <p class="normal">Havaya fırlayan Jerry, bir eğri çizerken, kâyıktakiler de tüfekleri çıkarıyorlardı. Lerumie'nin ayağı yere basmadan önce, Tambi ikinci kez yere eğildi, kurşun, kalbine değdi. Borckman'a doğru döndü:</p>

  <p class="normal">Jerry, denize düşmeden önce Tambi ölmüştü. Tüfeğinin tetiğini çekmeden önce, başına saplanan bir mızrak, tropik dünyasının tüm görüntülerini sonsuza dek silmişti gözlerinin önünden. Kalan tayfalar aynı hızla öldürüldü, çünkü saldın her yönden, aynı anda başlamıştı. Biraz sonra güverte, gerçek bir kasap dükkânına benzedi. Bu karmakarışık tüfek sesleri ve gürültü arasında Jerry’nin başı su yüzüne çıktı. Bir erkek eli onu boyun derisinden yakaladı ve boş yere ısırmak için çabalamasına karşın, bu el onu bir kayığa çıkardı. Efendisini düşündüğü için öfkeli olmaktan çok, tasalıydı. Arangi'nin tehlikede olduğunu biliyordu. Borckman'ın düştüğünü görmüştü, Lerumie'nin düştüğünü görmüştü; şimdi de tüfek sesleri, korku ve zafer çığlıkları duyuyordu.</p>

  <p class="normal">Savunmasız ve boyun derisinden havaya kaldırılmış durumda havladı. Zenci, onu kayığa atıncaya dek debelendi. Doğrulup iki kez sıçradı: Birincisi kayığın kıyısına, ikincisi de Arangi'ye doğru.</p>

  <p class="normal">Oraya ulaşmak için iki yardalık bir uzaklık vardı, denize düştü yeniden. Durmadan yüzerek ve su yutarak yüzeye çıktı, çünkü efendisinin yanında olmak için yanıp tutuşuyordu.</p>

  <p class="normal">Ama başka bir kayıkta duran on iki yaşındaki bir erkek çocuk, Jerry'nin durumunu gördü ve yüzerken başına kürekle vurdu. Küçük köpek hareketsiz ve baygın kalınca da onu kayığa çekti.</p>

  <p class="normal">Lerumie'nin tekmesiyle Jerry denize düşmeden önce, Van Horn ölmüştü. İhtiyar Basthi'nin kabilesindeki tüm ihtiyarlardan daha uzun yaşaması ve çok uzun süre saltanat sürmesi boşuna değildi. Doğa onu daha uygun bir yere ve çağa yerleştirseydi, belki de bir Sezar ya da İskender olabilirdi. Küçük krallığını her zaman iyi yönetmesini biliyordu.</p>

  <p class="normal">Ne de güzel oynamıştı oyununu! Şef olmanın verdiği haklara dayanarak iyiliksever görünmüş, plantasyonlarda çalıştırmak üzere üç yıllık anlaşma imzalamış, her yıl için verilen avanslardan payını almıştı. Başbakanı ve maliye bakanı Aora, paralan aldıktan sonra liflerden örülmüş sepetlere doldurmuştu. Basthi'nin arkasındaki on üç yaşında güzel bir kız, bir sineklikle efendisinin sineklerini kovalıyordu. Ayakları dibindeyse, üç yaşlı karısı, diz çöküp oturmuşlardı. Yüzü kırış kırış ve en yaşlı olanı, o işaret ettikçe bir sepet sunuyordu.</p>

  <p class="normal">Güverteden gelen her sese kulak veren Basthi, başını sürekli sallıyor, uzatılan sepetten bir biber ağacı cevizi, ya da şıklığını arttıracak bir yeşil yaprak, piposunu doldurmak için tütün ya da yakmak için kibrit alıyordu.</p>

  <p class="normal">Sonunda, elini son kez sepete daldıracağı sırada zenci kadın Borckman'a saldırmış, Tambi de ona ilk kez silah çekmişti. Basthi'nin fırlak damarlı yorgun eli, eski model kocaman bir tabanca çıkarmıştı.</p>

  <p class="normal">Van Horn da Basthi kadar çevikti, ama yeterince değildi. Eliyle otomatik tabancasının, tetiğine dokunduğu anda, yüz yıllık; silahtan duman çıkmıştı. İki kesik ve bir yuvarlak kurşunla dolu olduğu için, etkisi büyük olmuş ve ağzını açmaya fırsat bulamadan Van Horn'un yarı kalkık elinden otomatik tabancası yere düşmüştü.</p>

  <p class="normal">Külüstür tabanca Basthi'nin elinde çatlamıştı. Aora, elinde bir bıçakla ortaya çıkıp, beyaz şefin başını koparmaya başlamıştı. Bastihi, sallanan parmağına alaylı alaylı bakmıştı. Parmağı sağ eliyle koparıp, karısının uzattığı sepete atmıştı.</p>

  <p class="normal">Güvertedeki acıklı olaylar sürerken, döneklerden üçü, babaları ve amcalarıyla birlikte aşağıda bulunan son zenci tayfanın işini bitiriyorlardı. Bilge olacak denli uzun yaşamış olan Basthi, yitirdiği parmağının acısına aldırmadan gülüyor; üç karısı, kendisini övüyorlardı. Onun biricik tutkusuyla yaşamları uzamış olduğundan, efendilerinin büyüklüğünü öve öve bitiremiyorlardı. Yaşamları ve ölümleri onun elindeydi aynı zamanda.</p>

  <p class="normal">Korkak küçük zenci kız, yuvasındaki ürkek bir tavşan gibi, elleri ve ayaklan üstüne diz çökmüş, bu korkunç sahneye bakıyor, bu kez kazanın kendisini beklediğini biliyordu.</p>
</body>
</html>
