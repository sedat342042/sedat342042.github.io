<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-22.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="anabaslik" id="toc_marker-57" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">55</span></p>

      <p class="cizgi30" xml:lang="en-GB"><img alt="19351.jpg" class="Basic-Graphics-Frame" src="../Images/19351.jpg" width="42%" /></p>

      <p class="paragraf"></p>

      <p class="paragraf"><span class="metin-1" xml:lang="tr-TR">Lila’nın makyaj masası büyük bir çatırtıyla parçalandı. Guilder onu ayağa kaldırıp, yüzüne elinin tersiyle tokat vurdu; kadın kanepeye doğru geri geri savruldu.</span></p>

      <p class="paragraf"><span class="metin-1" xml:lang="tr-TR">“Buna nasıl izin verebildin?” Adamın yüzü hiddetliydi. “Neden viralleri geri çağırmadın? Söyle!”</span></p>

      <p class="paragraf"><span class="metin-1" xml:lang="tr-TR">“Bilmiyorum, bilmiyorum!”</span></p>

      <p class="paragraf"><span class="metin-1" xml:lang="tr-TR">Guilder bu kez onu bornozunun yakasından tutup kaldırdı ve korkutucu bir rahatlıkla kitaplığa doğru yüzüstü fırlattı. Boğuk bir darbe sesiyle birlikte kitaplar düşerken Lila haykırdı. Sara yere kıvrılmıştı, korkudan benzi atmış küçük kıza sarılmıştı.</span></p>

      <p class="paragraf"><span class="metin-1" xml:lang="tr-TR">“Bütün viraller! Dokuz adamım öldü! Beni ne duruma düşürdüğünü biliyor musun?”</span></p>

      <p class="paragraf"><span class="metin-1" xml:lang="tr-TR">“Benim suçum değildi! Hatırlamıyorum! David, lütfen!”</span></p>

      <p class="paragraf"><span class="metin-1" xml:lang="tr-TR">“David yok!”</span></p>

      <p class="paragraf"><span class="metin-1" xml:lang="tr-TR">Sara gözlerini sımsıkı yumdu. Kollarının arasındaki Kate usulca inliyordu. Guilder, Lila’yı öldürürse ne olacaktı? O zaman ikisine ne olacaktı?</span></p>

      <p class="paragraf"><span class="metin-1" xml:lang="tr-TR">“Dur artık! David, sana yalvarıyorum!”</span></p>

      <p class="paragraf"><span class="metin-1" xml:lang="tr-TR">Guilder yerde sırtüstü yatan Lila’nın üstüne oturmuş ve bir eliyle onu yakasından tutmuştu. Diğer elini yumruk yapıp havaya kaldırmıştı; vurmaya hazırdı. Lila gözlerini korumak için kollarını kaldırmıştı, ama boşunaydı bu; Guilder’ın yumruğu kadının yüzünü şahmerdan gibi parçalayacaktı.</span></p>

      <p class="paragraf"><span class="metin-1" xml:lang="tr-TR">“Senden... iğreniyorum.”</span></p>

      <p class="paragraf"><span class="metin-1" xml:lang="tr-TR">Guilder onu bırakıp geri çekilerek ellerini gömleğine sildi. Lila hüngür hüngür ağlıyordu. Yarılmış yanağından kan akıyordu. Saçında da kan vardı. Guilder, Sara’ya sadece bir anlığına göz attı.</span> <span class="metin-italik" xml:lang="tr-TR">Sen bir hiçsin,</span> <span class="metin-1" xml:lang="tr-TR">dedi gözleri.</span> <span class="metin-italik" xml:lang="tr-TR">Fazla uzun sürmüş bir oyunun karakterlerindensin.</span></p>

      <p class="paragraf"><span class="metin-1" xml:lang="tr-TR">Sonra odadan hışımla çıktı.</span></p>

      <p class="paragraf"><span class="metin-1" xml:lang="tr-TR">Sara yerde inleyen Lila’nın yanına gitti. Onun yanında diz çöktü ve kadının yüzündeki kesiği incelemek için elini uzattı. Lila beklenmedik bir enerji patlamasıyla Sara’nın elini itip geriye kaçtı.</span></p>

      <p class="paragraf"><span class="metin-1" xml:lang="tr-TR">“Dokunma!”</span></p>

      <p class="paragraf"><span class="metin-1" xml:lang="tr-TR">“Ama yaralısın...”</span></p>

      <p class="paragraf"><span class="metin-1" xml:lang="tr-TR">Kadının gözlerinde panik vardı. Sara ona yaklaşınca, Lila ellerini yüzünün önüne kaldırıp salladı.</span></p>

      <p class="paragraf"><span class="metin-1" xml:lang="tr-TR">“Git! Kanıma dokunma!”</span></p>

      <p class="paragraf"><span class="metin-1" xml:lang="tr-TR">Ayağa fırlayıp yatak odasına koştu ve kapıyı arkasından sertçe kapadı.</span></p>

      <p class="paragraf"></p>

      <p class="paragraf"></p>

      <p class="x40px"><span class="metin-1" xml:lang="tr-TR">06.02</span></p>

      <p class="paragraf"><span class="metin-1" xml:lang="tr-TR">Araçlar şafak öncesi karanlığında açılan çit kapılarından yaylaya girdiler. Yönetici’nin ok ucu gibi en önden giden siyah, ışıl ışıl cipini üniformalı adamlarla dolu iki kamyonet takip ediyordu. Labirent gibi sokaklardan gürleyerek geçerlerken, çamurlu lastikleri etrafa kirli kar sıçratıyordu; sabah yoklaması için binalardan çıkan işçiler onları seyrediyorlardı... Yüzlerinde, gözlerinde bezginlik vardı ve geçip giden araçlara tepkisizce bakıyorlardı. Ama kaçamak bakışlarla; baktıklarını belli etmemeleri gerektiğini biliyorlardı.</span> <span class="metin-italik" xml:lang="tr-TR">Resmi bir şey; benimle ilgisi yok. Yani umarım yoktur.</span></p>

      <p class="paragraf"><span class="metin-1" xml:lang="tr-TR">Guilder yaylacıları yolcu penceresinden, horgörüyle seyrediyordu. Onlardan öyle tiksiniyordu ki. Sırf isyancılardan, ona karşı gelenlerden değil, hepsinden. Hayvan gibi yaşıyorlardı, sabanla sürülecek topraktan ötesini görmüyorlardı hiç. Ahırlarda, tarlalarda, biyodizel fabrikasında geçirilecek sıradan bir gün. Mutfakta, çamaşırhanede, domuz ağıllarında geçirilecek sıradan bir gün.</span></p>

      <p class="paragraf"><span class="metin-1" xml:lang="tr-TR">Oysa bugün sıradan bir gün değildi.</span></p>

      <p class="paragraf"><span class="metin-1" xml:lang="tr-TR">Araçlar 16. Barınak’ın önünde durdular. Doğu göğü yumuşayıp sarımsı griye bürünmüş, eskimiş plastik gibi olmuştu.</span></p>

      <p class="paragraf"><span class="metin-1" xml:lang="tr-TR">Guilder “Bu mu?” diye sordu Wilkes’e.</span></p>

      <p class="paragraf"><span class="metin-1" xml:lang="tr-TR">Yanındaki adam kenetlenmiş dudaklarını açmayıp başıyla onayladı.</span></p>

      <p class="paragraf"><span class="metin-1" xml:lang="tr-TR">İşbirler inip konuşlandılar. Guilder’la Wilkes arabadan çıktılar. Karşılarında üç yüz yaylacı, eşit aralıklı on beş sıra halinde, soğuktan titreyerek duruyordu. İki kamyonet daha gelip meydanın başında durdu. Kasaları kalın branda beziyle örtülüydü.</span></p>

      <p class="paragraf"><span class="metin-1" xml:lang="tr-TR">“Bunlar ne için?” diye sordu Wilkes.</span></p>

      <p class="paragraf"><span class="metin-1" xml:lang="tr-TR">“İkna gücümüz... biraz daha artsın diye.”</span></p>

      <p class="paragraf"><span class="metin-1" xml:lang="tr-TR">Guilder İK komutanına yaklaştı ve adamın elindeki megafonu kaptı. Ulumayı andıran cızırtılı bir ses çıktı; sonra meydanda Guilder’ın sesi gürledi.</span></p>

      <p class="paragraf"><span class="metin-1" xml:lang="tr-TR">“Bana Sergio hakkında bilgi verecek birileri var mı?”</span></p>

      <p class="paragraf"><span class="metin-1" xml:lang="tr-TR">Karşılık gelmedi.</span></p>

      <p class="paragraf"><span class="metin-1" xml:lang="tr-TR">“Bu ilk ve son uyarım. Bana Sergio hakkında bilgi verecek birileri var mı?”</span></p>

      <p class="paragraf"><span class="metin-1" xml:lang="tr-TR">Guilder dikkatini birinci sıradaki bir kadına yöneltti. Kadın ne genç ne de yaşlıydı, yüzü öyle sadeydi ki macundan yapılmış gibiydi. Kurumdan kararmış, kirli, parmaksız eldivenler giymişti; başına dolanmış pis bir eşarbı sımsıkı tutuyordu.</span></p>

      <p class="paragraf"><span class="metin-1" xml:lang="tr-TR">“Sen. Adın ne?”</span></p>

      <p class="paragraf"><span class="metin-1" xml:lang="tr-TR">Kadın gözlerini kaldırmadan, eşarbının kıvrımlarına bir şeyler mırıldandı.</span></p>

      <p class="paragraf"><span class="metin-1" xml:lang="tr-TR">“Seni duyamıyorum. Sesini yükselt.”</span></p>

      <p class="paragraf"><span class="metin-1" xml:lang="tr-TR">Genzini temizleyen kadın öksürecek gibi olsa da kendini tuttu. Sesi hırıltılıydı. “Priscilla.”</span></p>

      <p class="paragraf"><span class="metin-1" xml:lang="tr-TR">“Nerede çalışıyorsun?”</span></p>

      <p class="paragraf"><span class="metin-1" xml:lang="tr-TR">“Dokuma tezgâhlarında efendim.”</span></p>

      <p class="paragraf"><span class="metin-1" xml:lang="tr-TR">“Ailen var mı? Çocukların?”</span></p>

      <p class="paragraf"><span class="metin-1" xml:lang="tr-TR">Kadın dermansızca başını sallayıp onayladı.</span></p>

      <p class="paragraf"><span class="metin-1" xml:lang="tr-TR">“Eee? Kaç tane?”</span></p>

      <p class="paragraf"><span class="metin-1" xml:lang="tr-TR">Kadının dizleri titriyordu. “Bir kızım, iki de oğlum var.”</span></p>

      <p class="paragraf"><span class="metin-1" xml:lang="tr-TR">“Kocan?”</span></p>

      <p class="paragraf"><span class="metin-1" xml:lang="tr-TR">“Öldü efendim. Geçen kış.”</span></p>

      <p class="paragraf"><span class="metin-1" xml:lang="tr-TR">“Başın sağ olsun. Öne çık.”</span></p>

      <p class="paragraf"><span class="metin-1" xml:lang="tr-TR">“Ben dün ilahi okuyordum efendim. Başkaları yaptı, yemin ederim.”</span></p>

      <p class="paragraf"><span class="metin-1" xml:lang="tr-TR">Bir çift işbir koşar adım öne çıkıp kadını kollarından tuttular. Kadının vücudu gevşedi; bayılmak üzereydi sanki. Kadını yarı sürükleyerek ön tarafa getirip dizlerinin üstüne çöktürdüler. Kadın hiç ses çıkarmıyordu; tamamen boyun eğmişti.</span></p>

      <p class="paragraf"><span class="metin-1" xml:lang="tr-TR">“Çocukların kimler? Göster.”</span></p>

      <p class="paragraf"><span class="metin-1" xml:lang="tr-TR">“N’olur.” Kadın iç paralayıcı bir şekilde ağlıyordu. “Beni zorlamayın.”</span></p>

      <p class="paragraf"><span class="metin-1" xml:lang="tr-TR">İşbirlerden biri copunu kadının kafasının üstünde kaldırdı. “Bu adam beynini patlatacak” dedi Guilder.</span></p>

      <p class="paragraf"><span class="metin-1" xml:lang="tr-TR">Kadın eğik başını iki yana salladı.</span></p>

      <p class="paragraf"><span class="metin-1" xml:lang="tr-TR">“Pekâlâ” dedi Guilder.</span></p>

      <p class="paragraf"><span class="metin-1" xml:lang="tr-TR">Cop indi; kadın çamura yüzükoyun düştü. Sol taraftan tiz bir çığlık geldi.</span></p>

      <p class="paragraf"><span class="metin-1" xml:lang="tr-TR">“Getirin onu.”</span></p>

      <p class="paragraf"><span class="metin-1" xml:lang="tr-TR">Yüzü annesine çekmiş bir genç kız. Diz çöktü. Ağlıyordu, titriyordu; burnundan sümük akıyordu. Guilder megafonu kaldırdı.</span></p>

      <p class="paragraf"><span class="metin-1" xml:lang="tr-TR">“Söyleyecek sözü olan var mı?”</span></p>

      <p class="paragraf"><span class="metin-1" xml:lang="tr-TR">Sessizlik. Guilder paltosunun iç cebinden çıkardığı tabancaya mermi sürdü. “Bakan Wilkes” dedi silahı uzatarak, “bu şerefe nail olur musunuz?”</span></p>

      <p class="paragraf"><span class="metin-1" xml:lang="tr-TR">“Tanrım, Horace.” Adam dehşete kapılmıştı. “Ne kanıtlamaya çalışıyorsun?”</span></p>

      <p class="paragraf"><span class="metin-1" xml:lang="tr-TR">“Bir sorun mu var?”</span></p>

      <p class="paragraf"><span class="metin-1" xml:lang="tr-TR">“Böyle şeyleri yapan</span> <span class="metin-italik" xml:lang="tr-TR">adamlarımız</span> <span class="metin-1" xml:lang="tr-TR">var bizim. Anlaşmamızda bu yoktu.”</span></p>

      <p class="paragraf"><span class="metin-1" xml:lang="tr-TR">“Ne anlaşması? Anlaşma filan yok. Ben ne dersem o olur.”</span></p>

      <p class="paragraf"><span class="metin-1" xml:lang="tr-TR">Wilkes kaskatı kesildi. “Yapmayacağım.”</span></p>

      <p class="paragraf"><span class="metin-1" xml:lang="tr-TR">“Yapmayacak mısın yoksa yapamaz mısın?”</span></p>

      <p class="paragraf"><span class="metin-1" xml:lang="tr-TR">“Ne fark eder ki?”</span></p>

      <p class="paragraf"><span class="metin-1" xml:lang="tr-TR">Guilder kaşlarını çattı. “Düşünüyorum da, pek fark etmez aslında.” Kızın arkasına geçip namluyu başına dayadı ve ateş etti.</span></p>

      <p class="paragraf"><span class="metin-1" xml:lang="tr-TR">“Ulu Tanrım!”</span></p>

      <p class="paragraf"><span class="metin-1" xml:lang="tr-TR">Guilder “Asla yaşlanmamanın getirdiği en büyük sorun ne, biliyor musun?” diye sordu özel kalemine. Kanlanmış namluyu mendille siliyordu. “Bunu epey düşündüm.”</span></p>

      <p class="paragraf"><span class="metin-1" xml:lang="tr-TR">“Siktir git Horace.”</span></p>

      <p class="paragraf"><span class="metin-1" xml:lang="tr-TR">Guilder tabancayı Wilkes’in solgun yüzüne, gözlerinin arasına doğrulttu. “Ölebileceğini unutuyor insan.”</span></p>

      <p class="paragraf"><span class="metin-1" xml:lang="tr-TR">Guilder onu da vurdu.</span></p>

      <p class="paragraf"><span class="metin-1" xml:lang="tr-TR">Kalabalıkta bir değişim oldu; korkuları başka bir şeye dönüştü. Saflarda mırıldanmalar, fısıldaşmalar başladı; kaybedecek bir şeyleri olmadığını bilen bu insanların enerjisi artıyordu. İşler Guilder’ın istediğinden çok daha hızlı ilerliyordu –katliamdan önce faydalı bilgiler edinmeyi ummuştu– ama ok yaydan çıkmıştı bir kere.</span></p>

      <p class="paragraf"><span class="metin-1" xml:lang="tr-TR">“Kamyonları açın.”</span></p>

      <p class="paragraf"><span class="metin-1" xml:lang="tr-TR">Branda bezleri açıldı. Çığlıklar yükseldi: Gizem kalmamıştı artık. Hızlı adımlarla yürüyüp arabasına binen Guilder, şoföre gitmek istediğini söyledi. Etrafa çamur ve kirli kar sıçratarak uzaklaşırlarken, geride bıraktıkları orkestra ölümcül senfonisine başladı: yüksek, vahşi ve korku dolu haykırışlarla çığlıkların melodisine otomatik silahların değişen ritmi karışıyordu; bu sesler dinerken, yere düşmüş insanların arasında gezinerek hâlâ sağ kalmış olanları susturan işbirlerin silahlarının patlamaları duyuldu tek tük.</span></p>

      <p class="anabaslik" id="toc_marker-58" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">56</span></p>

      <p class="cizgi30" xml:lang="en-GB"><img alt="19353.jpg" class="Basic-Graphics-Frame" src="../Images/19353.jpg" width="42%" /></p>

      <p class="Normal-4 para-style-override-22" xml:lang="en-US"></p>

      <p class="Normal-4 para-style-override-22" xml:lang="en-US"></p>

      <p class="paragraf"><span class="metin-1" xml:lang="tr-TR">Iowa. Küle dönüşmüş kemikler.</span></p>

      <p class="paragraf"><span class="metin-1" xml:lang="tr-TR">Millersburg kasabası civarında benzinleri bitince geceyi çatısız bir kilisede geçirmiş ve ertesi gün yaya olarak yola çıkmışlardı.</span> <span class="metin-italik" xml:lang="tr-TR">Yüz on kilometre kaldı,</span> <span class="metin-1" xml:lang="tr-TR">demişti Tifty,</span> <span class="metin-italik" xml:lang="tr-TR">belki biraz daha fazla.</span> <span class="metin-1" xml:lang="tr-TR">İlkine benzer iki kemik tarlası daha görmüşlerdi; ölü virallerin sayısı inanılmazdı. Binlerce, hatta milyonlarca. Bunun anlamı neydi? Viraller neden açık havada uzanıp da güneşin onları öldürmesini beklemişlerdi? Yoksa gece vakti mi ölmüşlerdi? Teorilerin adamı olan Michael bile bu soruları yanıtlayamıyordu.</span></p>

      <p class="paragraf"><span class="metin-1" xml:lang="tr-TR">Yürüdüler. Artık yer yer diz boyu olan karda yorgun argın yürüdüler. Yiyecekleri azdı; etrafta av hayvanı görmüyorlardı. Son yiyeceklerini yemek zorunda kaldılar; damaklarının yağla kaplanmasına yol açan kurutulmuş et parçaları ve içyağı. Yeryüzü billurlaşmış gibiydi, hava sanki nefesini tutmuş bekliyordu. Saatlerdir esmeyen rüzgâr uluyarak geldi birden. Güneş belirdi ve göz açıp kapayıncaya dek kayboldu. Üzerlerinde kürklü kapüşonlu ağır parkalar vardı, yün şapkalarını kaşlarına kadar indirmişlerdi; eldivenlerinin parmak uçlarını silahlarını kullanmaları gerekebilir diye kesmişlerdi, gerçi Peter bunu başarabileceklerinden şüpheliydi. Hayatında hiç bu kadar üşümemişti. Havanın bu kadar soğuyabileceğini yeni öğreniyordu. Tifty’nin bu ıssız yerde yolunu kaybetmemeyi nasıl becerdiğini bilmiyordu.</span></p>

      <p class="paragraf"><span class="metin-1" xml:lang="tr-TR">On sekizinci gecelerini bir araba tamir dükkânında geçirdiler; burada sabuntaşı kapaklı, dökme demirden yapılma, büyük bir odun sobası vardı mucizevi bir şekilde. Ama ne yakacaklardı? Yandaki eve giden Michael’la Hollis karanlık çökerken iki ahşap sandalye ve kucak dolusu kitap getirdiler.</span> <span class="metin-italik" xml:lang="tr-TR">Britannica Ansiklopedisi,</span> <span class="metin-1" xml:lang="tr-TR">1998. Bunu yakmayı hiç istemeseler de ısınmaları gerekiyordu. İki sefer daha yaparak, geceyi geçirmek için gerekli hazırlıkları tamamladılar.</span></p>

      <p class="paragraf"><span class="metin-1" xml:lang="tr-TR">Uyandıklarında, günlerdir ilk kez ışıl ışıl güneş karşıladı onları; gerçi hava daha da soğumuştu. Kuzeyden esen sert rüzgâr, ağaç dallarını sarsıyordu. Son kez ateş yakma lüksünü kendilerine çok görmediler; ateşin etrafında toplanıp sıcaklığın tadını sonuna kadar çıkardılar.</span></p>

      <p class="paragraf"><span class="metin-1" xml:lang="tr-TR">“Deri değiştirme gibi.”</span></p>

      <p class="paragraf"><span class="metin-1" xml:lang="tr-TR">Konuşan Michael’dı. Peter arkadaşına döndü. “Ne dedin?”</span></p>

      <p class="paragraf"><span class="metin-1" xml:lang="tr-TR">Michael gözlerini sobanın kapağına dikmişti. “Kaç tane gördük sence?”</span></p>

      <p class="paragraf"><span class="metin-1" xml:lang="tr-TR">“Bilmem.” Peter omuz silkti. “Epey.”</span></p>

      <p class="paragraf"><span class="metin-1" xml:lang="tr-TR">“Ve hepsi aynı zamanda öldüler. Diyelim ki bu olması gereken bir şey, virallerin yaşam çemberinin parçası. Bunu kuşlar, böcekler, sürüngenler yapar. Vücutlarının yıpranan kısımlarını dökerler ve yenisi çıkar.”</span></p>

      <p class="paragraf"><span class="metin-1" xml:lang="tr-TR">“Ama o viraller öldü” dedi Lore.</span></p>

      <p class="paragraf"><span class="metin-1" xml:lang="tr-TR">“Öyle</span> <span class="metin-italik" xml:lang="tr-TR">görünüyor</span><span class="metin-1" xml:lang="tr-TR">. Ama haklarında bildiğimiz her şey, grup halinde hareket ettiklerini gösteriyor. Her biri poduyla bağlantılı, her pod da On İki’nin bir üyesiyle bağlantılı. Ruh filan gibi saçmalıklara boş verin. Öyle bir şey yok demiyorum, ama Amy’nin alanı bu. Benim bakış açıma göre viraller diğer canlı türlerinden farksız. Lacey Babcock’ı öldürünce, Babcock’ın bütün viralleri ölmüştü. Arılar gibi, hatırlıyor musunuz?”</span></p>

      <p class="paragraf"><span class="metin-1" xml:lang="tr-TR">“Ben hatırlıyorum” dedi Hollis başıyla onaylayarak. “Kraliçe ölürse kovan da ölür. Öyle demiştin.”</span></p>

      <p class="paragraf"><span class="metin-1" xml:lang="tr-TR">“O dağda gördüklerimiz de bunu kanıtlamıştı. Ama diyelim ki viral ailelerinin her biri aslında tek bir organizma. On İki’nin her biri, bir ana organ; kalp, beyin gibi. Geri kalanlarsa kuş tüyü veya böcek kabuğu gibiler. Yıprandıklarında organizma onları döküyor ve yenisini çıkarıyor.”</span></p>

      <p class="paragraf"><span class="metin-1" xml:lang="tr-TR">“Kuş tüyüne</span> <span class="metin-italik" xml:lang="tr-TR">benzemiyorlar</span> <span class="metin-1" xml:lang="tr-TR">ama” dedi Lore ters ters.</span></p>

      <p class="paragraf"><span class="metin-1" xml:lang="tr-TR">“Tamam, kuş tüyü demeyelim, ama ne demek istediğimi anladınız. Dış yüzeye ait bir şey, gözden çıkarılabilir bir şey. Beslenmeden uzun süre yaşayabildiklerini biliyoruz –Tifty, sen bunu kanıtladın–, ama hiçbir şey besin almadan sonsuza dek yaşayamaz. Türlerin kalıcılığı açısından bakıldığında, bir oturuşta tüm besin kaynağınızı tüketmeniz mantıklı değildir. Aslında viraller avcı hayvanlar olarak</span> <span class="metin-italik" xml:lang="tr-TR">fazla</span> <span class="metin-1" xml:lang="tr-TR">başarılılar. Bu hep kafamı kurcaladı, çünkü diğer her açıdan son derece organize gibiler.”</span></p>

      <p class="paragraf"><span class="metin-1" xml:lang="tr-TR">“Ne demek istediğini anlamadım” dedi Tifty. “Nesilleri tükeniyor mu diyorsun?”</span></p>

      <p class="paragraf"><span class="metin-1" xml:lang="tr-TR">“Bir şeyler olduğu bariz. Hep birden ölmeleri, bunun sistemlerine ait, doğal bir süreç olduğunu gösteriyor. Başka bir benzetme yapayım. İnsan vücudu şoka girince, uç noktalardaki kanı çekip ana organlara gönderir. Bir savunma mekanizmasıdır bu. Önemli olan şeyleri koru, gerisini boş ver. Şimdi her viral kabilesinin bir hayvan olduğunu ve açlıktan şoka girdiğini düşünün. Sayısını epey azaltması ve besin kaynağının geri gelmesini beklemesi mantıklı olur.”</span></p>

      <p class="paragraf"><span class="metin-1" xml:lang="tr-TR">“Sonra ne olacak peki?” diye sordu Peter.</span></p>

      <p class="paragraf"><span class="metin-1" xml:lang="tr-TR">“Sonra çember baştan başlayacak.”</span></p>

      <p class="paragraf"><span class="metin-1" xml:lang="tr-TR">Bir an kimse konuşmadı.</span></p>

      <p class="paragraf"><span class="metin-1" xml:lang="tr-TR">“Neyse” diye devam etti Michael, “bu bir fikir sadece. Saçma da olabilir.”</span></p>

      <p class="paragraf"><span class="metin-1" xml:lang="tr-TR">Peter öyle düşünmüyordu. “Neden burada oluyor peki?”</span></p>

      <p class="paragraf"><span class="metin-1" xml:lang="tr-TR">“İşte bu” dedi Michael, “beni kaygılandırıyor.”</span></p>

      <p class="paragraf"><span class="metin-1" xml:lang="tr-TR">Gitme vakti gelmişti; burada fazla kalmışlardı. Eşyalarını toplayıp parkalarının fermuarını çektiler ve kapıdan çıktıkları anda üzerlerine esecek sert, buz gibi rüzgâra kendilerini hazırladılar.</span></p>

      <p class="paragraf"><span class="metin-1" xml:lang="tr-TR">“Hava kötüleşmezse altı günde varırız” dedi Tifty sırt çantasını kaldırırken. “En fazla yedi.”</span></p>

      <p class="paragraf"><span class="metin-1" xml:lang="tr-TR">“Neden yolculuk daha uzun sürsün istiyorum?” dedi Lore.</span></p>

      <p class="paragraf"></p>

      <p class="paragraf"></p>

      <p class="x40px"><span class="metin-italik" xml:lang="tr-TR">Grey. Grey.</span></p>

      <p class="paragraf"><span class="metin-1" xml:lang="tr-TR">Grey’in gözleri açılıverdi.</span></p>

      <p class="paragraf"><span class="metin-italik" xml:lang="tr-TR">Onları hissedebiliyor musun Grey?</span></p>

      <p class="paragraf"><span class="metin-1" xml:lang="tr-TR">“Kim var orada? Guilder, sen misin?”</span></p>

      <p class="paragraf"><span class="metin-italik" xml:lang="tr-TR">Gittiğim için üzgünüm. Sen hâlâ gözdemsin Grey. Tanıştığımız günden beri. Hatırlıyor musun?</span></p>

      <p class="paragraf"><span class="metin-1" xml:lang="tr-TR">Grey’in karnı kasıldı: Sıfır’ın sesi.</span></p>

      <p class="paragraf"><span class="metin-1" xml:lang="tr-TR">“Kes.” Grey bileklerindeki zincirleri çekiştirdi refleksle. Kendi pisliğinin ortasında yatıyordu, vücudu leş gibi kokuyordu, ağzından hiç eksik olmayan kan tadını alıyordu. “Git. Beni yalnız bırak.”</span></p>

      <p class="paragraf"><span class="metin-italik" xml:lang="tr-TR">Hakkında her şeyi anlattın bana. Anlattığının farkına bile varmadan. O zamanlar bile zihninde olduğumu hissediyor muydun?</span></p>

      <p class="paragraf"><span class="metin-1" xml:lang="tr-TR">– Çık, diye düşündü Grey. Çık çık çık. Uyan Grey.</span></p>

      <p class="paragraf"><span class="metin-italik" xml:lang="tr-TR">Ah, uyumuyorsun ki. Ben hep buradaydım. Sen yüz yıldır zincire vurulmuş halde yatarken bile, seninle birlikte yattım. Küllerde yatıp da kaderine lanet okuyan Eyüp’ün öyküsü gibi. Tanrı onu sınıyordu, tıpkı benim seni sınadığım gibi.</span></p>

      <p class="paragraf"><span class="metin-1" xml:lang="tr-TR">– Seni tanımıyorum. Ne olduğunu bilmiyorum.</span></p>

      <p class="paragraf"><span class="metin-italik" xml:lang="tr-TR">Bilmiyor musun Grey? Nasıl bilmezsin? Senin içinde ikamet eden Tanrı’yım ben. Grey’in tek gerçek Tanrı’sıyım. Sevgimi hissedemiyor musun? Sevgimin sana ebediyen kol kanat gerdiğini hissedemiyor musun?</span></p>

      <p class="paragraf"><span class="metin-1" xml:lang="tr-TR">Grey ağlamaya başlamıştı.</span></p>

      <p class="paragraf"><span class="metin-1" xml:lang="tr-TR">– Bırak öleyim. Lütfen. Tek istediğim şey ölmek.</span></p>

      <p class="paragraf"><span class="metin-italik" xml:lang="tr-TR">O kadını seviyorsun, değil mi Grey?</span></p>

      <p class="paragraf"><span class="metin-1" xml:lang="tr-TR">Grey yutkununca, kendi ağzının pis tadını aldı. Bedeni kirli, çürük bir mağaraydı.</span></p>

      <p class="paragraf"><span class="metin-1" xml:lang="tr-TR">– Evet.</span></p>

      <p class="paragraf"><span class="metin-italik" xml:lang="tr-TR">O kadını. Lila’yı. O senin her şeyin.</span></p>

      <p class="paragraf"><span class="metin-1" xml:lang="tr-TR">– Evet.</span></p>

      <p class="paragraf"><span class="metin-italik" xml:lang="tr-TR">Onun damarlarında senin kanın akıyor, tıpkı senin damarlarında benim kanımın aktığı gibi. Görüyor musun? Anlıyor musun? Hepimiz bir bütünün parçasıyız Grey. Zincire vuruldun, ama yalnız değilsin. Senin içinde Grey’in Tanrı’sı ikamet ediyor. Olmuş ve olacak her şeyin Tanrı’sı. Yeni dünyanın Tanrı’sı. O dünyada senin özel bir yerin olacak Grey.</span></p>

      <p class="paragraf"><span class="metin-1" xml:lang="tr-TR">– Yeni dünya.</span></p>

      <p class="paragraf"><span class="metin-italik" xml:lang="tr-TR">Geliyorlar Grey.</span></p>

      <p class="paragraf"><span class="metin-1" xml:lang="tr-TR">– Kim? Kim geliyor?</span></p>

      <p class="paragraf"><span class="metin-1" xml:lang="tr-TR">Ama Grey bunu sorarken cevabı anladı.</span></p>

      <p class="paragraf"><span class="metin-italik" xml:lang="tr-TR">Kardeşlerimiz.</span></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="anabaslik" id="toc_marker-59" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">57</span></p>

      <p class="cizgi30" xml:lang="en-GB"><img alt="19356.jpg" class="Basic-Graphics-Frame" src="../Images/19356.jpg" width="42%" /></p>

      <p class="paragraf"></p>

      <p class="paragraf"></p>

      <p class="paragraf"><span class="metin-1" xml:lang="tr-TR">Ve birden özgür kaldı. Alicia Donadio, İlk’in Sonuncusu, Yeni Şey ve Seferberlik Ordusu yüzbaşısı dikenli tellerin üstünden atlayıp geceye doğru kaçtı.</span></p>

      <p class="paragraf"><span class="metin-1" xml:lang="tr-TR">Koştu. Durmadan koştu.</span></p>

      <p class="paragraf"><span class="metin-1" xml:lang="tr-TR">Yolda birkaç adam öldürmüştü. Birkaç kadın da. Alicia daha önce hiç insan öldürmemişti; insan öldürmek çok da farklı değil gibiydi. Çünkü nihayetinde herkes aynı şekilde can veriyordu. Yüzlerindeki şaşkınlık, yarayı parmaklarıyla hafifçe yoklamaları, sonsuzluğa çevrilmiş ruhani bakışları aynıydı. Ölümde bir zarafet vardı.</span></p>

      <p class="paragraf"><span class="metin-1" xml:lang="tr-TR">Alicia’nın onu böylesine sevmesinin sebebi buydu belki de. Mızrak ve Tatar yayı. RDF. Bıçaklı palaskaları. Üstünü değiştirmiş, yanına battaniye ve ayakkabı almıştı. Yüz mermisi vardı, ama tabancası yoktu. Kulampara’nın bıçağını geride, ona durmasını emreden (Alicia bunu yapabilirmiş gibi) adamın sol böbreğinde gömülü halde bırakmıştı. Gözaltı merkezinden kaçarken, vaktin gündüz mü gece mi olduğunu bilmiyordu. Zaman yok edilmişti. Alicia’nın bulduğu dünya değişmiş bir yerdi. Hayır, bu doğru değildi. Dünya aynıydı; Alicia değişmişti. Her şeyden ayrı olduğunu, neredeyse hayalet gibi, bedensiz olduğunu hissediyordu. Tepesinde ışıldayan kış yıldızları sert ve saftı, buz parçaları gibiydi. Alicia’nın barınağa ihtiyacı vardı. Uykuya ihtiyacı vardı. Unutmaya ihtiyacı vardı.</span></p>

      <p class="paragraf"><span class="metin-1" xml:lang="tr-TR">Belki de bir zamanlar tavuk kümesi olan bir kulübeye sığındı. Çatının yarısı gitmişti; yapının çok azı ayakta kalmıştı: tek bir duvar, fosilleşmiş dışkıyla kaplı küçük kafesler, sert toprak zemin. Bitkin bedeni soğuktan titreyen Alicia battaniyeye sarındı. Aklına gelen anılar, işkence anıları düşüncelerini parlak şimşekler gibi bölüyordu. Bu ne zaman bitecekti, ne zaman bitecekti?</span></p>

      <p class="paragraf"><span class="metin-1" xml:lang="tr-TR">Uyandığında, bilincini yavaş yavaş kazandığında hava hâlâ karanlıktı. Ensesine sıcak bir şey sürtünüyordu. Yuvarlanıp gözlerini açınca tepesinde dev, karanlık bir şeklin yükseldiğini gördü.</span></p>

      <p class="paragraf"><span class="metin-italik" xml:lang="tr-TR">Aferin oğlum,</span> <span class="metin-1" xml:lang="tr-TR">diye düşündü, sonra da yüksek sesle söyledi: “Aferin, aferin oğlum.” Asker yüzünü Alicia’nınkine eğdi ve geniş burun deliklerini kabartarak onun yüzüne soluk verdi. Uzun diliyle Alicia’nın gözlerini ve yanaklarını yaladı. Bu bir mucizeydi. En uygun kelime buydu. Biri gelmişti, sonunda biri gelmişti. Alicia bunu, bu rahatsız edici dünyada onu avutacak birini farkında olmadan arzulamıştı.</span></p>

      <p class="paragraf"><span class="metin-1" xml:lang="tr-TR">Sonra beklenmedik bir şekilde loşluğun içinden bir insan çıktı ve hem tuhaf, hem de tanıdık bir kadın sesiyle konuştu:</span></p>

      <p class="paragraf"><span class="metin-1" xml:lang="tr-TR">“Alicia. Selam.”</span></p>

      <p class="paragraf"><span class="metin-1" xml:lang="tr-TR">Kadın Alicia’nın karşısında diz çöktü ve uzun yün paltosunun kapüşonunu indirdi. Uzun, siyah bukleleri serbest kaldı.</span></p>

      <p class="paragraf"><span class="metin-1" xml:lang="tr-TR">“Merak etme” dedi usulca. “Artık buradayım.”</span></p>

      <p class="paragraf"><span class="metin-italik" xml:lang="tr-TR">Amy?</span> <span class="metin-1" xml:lang="tr-TR">Ama Alicia’nın tanıdığı Amy değildi bu.</span></p>

      <p class="paragraf"><span class="metin-1" xml:lang="tr-TR">Bu Amy kadındı.</span></p>

      <p class="paragraf"><span class="metin-1" xml:lang="tr-TR">Gür siyah saçlı, güçlü, güzel bir kadındı; gözleri altın sarısı ışıkla arkadan aydınlanan pencereler gibiydi. Amy’nin yüzü aynıydı, ama değişmişti de, derinleşmişti; bütünleşmiş, kendini bulmuş izlenimi veriyordu.</span> <span class="metin-italik" xml:lang="tr-TR">Bilge birinin yüzü bu,</span> <span class="metin-1" xml:lang="tr-TR">diye düşündü Alicia. Amy’nin güzelliği görünüşten, fiziksel ayrıntıların toplamından ibaret değildi; bütününden kaynaklanıyordu.</span></p>

      <p class="paragraf"><span class="metin-1" xml:lang="tr-TR">“Ben... anlamıyorum.”</span></p>

      <p class="paragraf"><span class="metin-1" xml:lang="tr-TR">“Şşşt.” Amy, Alicia’nın elini tuttu. Dokunuşu güçlü ama şefkatliydi, çocuğunu rahatlatan bir annenin dokunuşunu andırıyordu. “Arkadaşın. Bize yerini gösterdi. Öyle güzel bir at ki. Adı ne?”</span></p>

      <p class="paragraf"><span class="metin-1" xml:lang="tr-TR">Alicia’nın zihni ağırdı, uyuşmuştu. “Asker.”</span></p>

      <p class="paragraf"><span class="metin-1" xml:lang="tr-TR">Amy, Alicia’nın çenesini avcuna alıp hafifçe kaldırdı. “Yaralısın.”</span></p>

      <p class="paragraf"><span class="metin-1" xml:lang="tr-TR">Bu nasıl mümkündü? Tüm bunlar nasıl mümkündü? Alicia kulübenin ötesinde başka birini, bir çift atın dizginlerini tutan birini gördü. Adamın beyaz saçı rüzgârda dalgalanıyordu, gür ve soluk sakalı yüz hatlarını gizliyordu. Ama Alicia onun kim olduğunu, asker gibi durmasından anladı; kardaki bu adam Lucius Greer’dı.</span></p>

      <p class="paragraf"><span class="metin-1" xml:lang="tr-TR">“Sana ne yaptılar?” diye fısıldadı Amy. “Söyle bana.”</span></p>

      <p class="paragraf"><span class="metin-1" xml:lang="tr-TR">Bu yetti. Alicia’nın iradesi kayboldu ve içindeki keder dalgası serbest kaldı. Zangır zangır titreyerek konuştu: “Her şeyi.”</span></p>

      <p class="paragraf"><span class="metin-1" xml:lang="tr-TR">Sonunda şiddetli bir hıçkırıkla sarsıldı –hissettiği saf acıyı ve hüznü gökyüzündeki kış yıldızlarına doğru uluyarak ifade etti– ve Amy’nin kollarında ağlamaya başladı.</span></p>

      <p class="paragraf"></p>

      <p class="paragraf"></p>

      <p class="x40px"><span class="metin-italik" xml:lang="tr-TR">Guilder. Vakit geldi.</span></p>

      <p class="paragraf"><span class="metin-italik" xml:lang="tr-TR">Guilder, kalk.</span></p>

      <p class="paragraf"><span class="metin-1" xml:lang="tr-TR">Ama Guilder bu sözleri duymadı. Yönetici Horace Guilder uykudaydı ve rüya görüyordu... Sık sık gördüğü bu korkunç rüyada bakımevinde olurdu, babasını yastıkla boğardı. Ama bu sefer babası mücadele etti. Çırpındı, kollarını kaldırdı, boğuk haykırışlarla merhamet dilenirken kurtulmaya çabaladı. Guilder yaptığı hatayı ancak çırpınmayı kesen adamın yüzünden yastığı çekince anladı. Guilder babasını değil Shawna’yı öldürmüştü.</span> <span class="metin-italik" xml:lang="tr-TR">Ah, Tanrım, hayır!</span> <span class="metin-1" xml:lang="tr-TR">Sonra Shawna’nın gözleri açılıverdi; kadın gülmeye başladı. Öyle katıla katıla gülüyordu ki gözleri yaşardı.</span> <span class="metin-italik" xml:lang="tr-TR">Gülmeyi kes!</span> <span class="metin-1" xml:lang="tr-TR">diye bağırdı Guilder.</span> <span class="metin-italik" xml:lang="tr-TR">Bana gülmeyi kes!</span> <span class="metin-1" xml:lang="tr-TR">Kadın</span> <span class="metin-italik" xml:lang="tr-TR">Guilder,</span> <span class="metin-1" xml:lang="tr-TR">dedi,</span> <span class="metin-italik" xml:lang="tr-TR">öyle komiksin ki. Yüzünün halini görmelisin. Sen ve o boktan bileziğin. Annen orospuydu. Orospu orospu orospu...</span></p>

      <p class="paragraf"><span class="metin-italik" xml:lang="tr-TR">Yolu hazırla Guilder. Onları karşılamak için kalk. Vakit geldi.</span></p>

      <p class="paragraf"><span class="metin-1" xml:lang="tr-TR">Guilder irkilerek uyandı.</span></p>

      <p class="paragraf"><span class="metin-italik" xml:lang="tr-TR">Zamanımız geldi Guilder. Yeni dünyanın doğuşu.</span></p>

      <p class="paragraf"><span class="metin-1" xml:lang="tr-TR">Guilder bunu duyunca elektrik çarpmış gibi oldu. Sanki dönümlerce uzanan, yastıklarla, battaniyelerle ve çarşafla kaplı geniş yatağında dimdik oturdu ve giysilerini çıkarmadan uyuduğu için biraz utandı.</span> <span class="metin-italik" xml:lang="tr-TR">Sayvanlı yatağa ne ihtiyacım var ki?</span> <span class="metin-1" xml:lang="tr-TR">diye düşündü saçma sapan. Kendini kukla gibi hissetmesine yol açacak kadar büyük olan bu yatağa ne ihtiyacı vardı? Ama bu soruyu aklından çıkardı. Geliyorlardı! Buradaydılar! Dönüp yere bastı ve anlaşılan bitkinlikten kendinden geçmeden önce çıkarabildiği deri ayakkabılarını giyip bağladı. Gömlek eteğini pantolonuna tıkıştırarak kapıdan fırladı ve koridorda koştu.</span></p>

      <p class="paragraf"><span class="metin-1" xml:lang="tr-TR">“Suresh!”</span></p>

      <p class="paragraf"><span class="metin-1" xml:lang="tr-TR">Adamın kapısını yumruklamaya başladı; çıkan sesler boş koridorda yankılandı.</span></p>

      <p class="paragraf"><span class="metin-1" xml:lang="tr-TR">“Suresh, uyan!”</span></p>

      <p class="paragraf"><span class="metin-1" xml:lang="tr-TR">Suresh’in kapısı açılınca, Guilder’ın yeni özel kaleminin mahmur, bronz tenli yüzü belirdi. Adamın üstünde bol bir beyaz bornoz, ayaklarında da terlik vardı; mağarasından çıkan bir ayı gibi gözlerini kırpıştırıyordu.</span></p>

      <p class="paragraf"><span class="metin-1" xml:lang="tr-TR">“Horace, bağırmana gerek yok yahu.” Yumruğuna esnedi. “Saat kaç?”</span></p>

      <p class="paragraf"><span class="metin-1" xml:lang="tr-TR">“Saatin kaç olduğu kimin umurunda.</span> <span class="metin-italik" xml:lang="tr-TR">Geldiler.</span><span class="metin-1" xml:lang="tr-TR">”</span></p>

      <p class="paragraf"><span class="metin-1" xml:lang="tr-TR">Suresh irkildi. “Şimdi mi?”</span></p>

      <p class="paragraf"><span class="metin-italik" xml:lang="tr-TR">Kalk ve onları karşıla Guilder. Onları eve getir.</span></p>

      <p class="paragraf"><span class="metin-1" xml:lang="tr-TR">“Öyle kazık gibi durma da giyin.”</span></p>

      <p class="paragraf"><span class="metin-1" xml:lang="tr-TR">“İyi, tamam. Giyinirim.”</span></p>

      <p class="paragraf"><span class="metin-1" xml:lang="tr-TR">“Kımıldasana be adam!”</span></p>

      <p class="paragraf"><span class="metin-1" xml:lang="tr-TR">Guilder dairesine dönüp banyoya girdi. Tıraş olsa mıydı? En azından yüzünü yıkasa mıydı? Neden mezuniyet balosu gecesindeki bir delikanlı gibi düşünüyordu böyle? Terli elini saçında gezdirdi ve dişlerini fırçalarken sakin olmaya çalıştı. Bu ne biçim diş macunuydu? Bu berbat tatlı, taneli, yapış yapış şey neydi böyle? Tanrı aşkına, doğru dürüst diş macunu üretmeyi doksan yedi yıldır neden becerememişlerdi?</span></p>

      <p class="paragraf"><span class="metin-1" xml:lang="tr-TR">Gardıroptan temiz takım elbise aldı. Mavi, kırmızı, bir de yeşilli sarılı çizgili kravatlardan hangisini seçeceğini bilemedi. Birden öyle kaygılandı ki kravatını bağlamakta zorlandı. Ve acıktı. Boş midesinde soğuk bir taş vardı sanki. Eski dostu Grey’i ziyaret etmek sinirlerini yatıştırabilirdi, ama bunu daha önce düşünecekti.</span></p>

      <p class="paragraf"><span class="metin-1" xml:lang="tr-TR">Aynanın karşısında dururken, sakinleşmek için derin nefes aldı.</span> <span class="metin-italik" xml:lang="tr-TR">Sakin ol Guilder, sakin ol. Ne yapman gerektiğini biliyorsun. Sıradan bir işgünü bu. Genelkurmay’la konuşmaktan daha kötü olamaz, değil mi?</span></p>

      <p class="paragraf"><span class="metin-1" xml:lang="tr-TR">Aslında olabilirdi. Ama bu olasılığı düşünmenin faydası olmazdı.</span></p>

      <p class="paragraf"><span class="metin-1" xml:lang="tr-TR">Lobiye vardığında Suresh, Guilder’ın şoförüyle birlikte bekliyordu. “Kamyonlar yolda” dedi Suresh, Guilder eldivenlerini takarken. “Bir koruma timinin sana eşlik etmesini ister misin?”</span></p>

      <p class="paragraf"><span class="metin-1" xml:lang="tr-TR">Guilder reddetti; tek başına gidecekti. Sadelik en iyisiydi. İki adam el sıkıştılar.</span></p>

      <p class="paragraf"><span class="metin-1" xml:lang="tr-TR">“İyi şanslar” dedi Suresh.</span></p>

      <p class="paragraf"><span class="metin-1" xml:lang="tr-TR">Araba tepeden aşağı doğru süzülürken Guilder’ın huzursuzluğu azalmaya başladı. Anı yaşayabilmeye başlamıştı. Nehre varınca kuzeye sapıp Proje’ye yöneldiler. Gece göğünden daha karanlık olan o bina, mezar taşı gibi yükseliyordu. Kapısı açıktı, bekliyordu.</span></p>

      <p class="paragraf"><span class="metin-1" xml:lang="tr-TR">Durmayıp doğuya saparak servis yoluna girdiler. Burası eskiden inşaat alanına ekipman taşımakta kullanılmıştı: taş ocağından getirilmiş taş blokları, çimento fabrikasından getirilmiş ve dönüp duran çimento karıştırıcılar, açık kasa kamyonlara yüklenmiş çelik kirişler. Şimdi ise buradan bambaşka bir yük geçecekti. Yan bahçe kapısından geçtiler. Donmuş mısır saplarıyla dolu tarlada bekleyen iki TIR’a beş dakika sonra yanaştılar.</span></p>

      <p class="paragraf"><span class="metin-1" xml:lang="tr-TR">Guilder şoföre gitmesini söyledi. TIR’larda kimse yoktu; onların da sürücüleri gitmişti. Guilder kulağını TIR’lardan birinin yan tarafına dayadı. İçeriden boğuk mırıltılar geliyordu; bir de korkudan ağlayan bir kadının sesi duyuluyordu ara ara.</span></p>

      <p class="paragraf"><span class="metin-1" xml:lang="tr-TR">Guilder’ın başının içindeki ses susmuştu. Guilder fırtına öncesi sessizliğini andıran derin bir dinginlikle sarmalanmıştı. Batıdan geleceklerdi. Guilder bekledi.</span></p>

      <p class="paragraf"><span class="metin-1" xml:lang="tr-TR">Sonra:</span></p>

      <p class="paragraf"><span class="metin-1" xml:lang="tr-TR">İlki belirdi, sonra bir tane daha ve bir tane daha; ufukta, aralarında eşit mesafe bulunan on bir fosforlu ışık vardı şimdi. Yaklaştıkça aralarındaki boşluklar azaldı, tıpkı yaklaşan dev bir uçağın ışıkları gibi.</span></p>

      <p class="paragraf"><span class="metin-italik" xml:lang="tr-TR">Gelin bana,</span> <span class="metin-1" xml:lang="tr-TR">diye düşündü Guilder.</span> <span class="metin-italik" xml:lang="tr-TR">Gelin bana.</span></p>

      <p class="paragraf"><span class="metin-1" xml:lang="tr-TR">Ayrıntılar belirmeye başladı. Belirmekten çok büyümeye. Biri diğerlerinden küçüktü –</span><span class="metin-italik" xml:lang="tr-TR">Bu Carter olsa gerek,</span> <span class="metin-1" xml:lang="tr-TR">diye düşündü Guilder;</span> <span class="metin-italik" xml:lang="tr-TR">akıl sır ermez, anormal Anthony Carter</span><span class="metin-1" xml:lang="tr-TR">–, ama diğerleri Guilder’ın nefesini kesti. Güçlü bedenleriyle ve zarif hareketleriyle, mutlak otokontrolleriyle sanki etraflarındaki alanı ufaltıyor, boyutları büküyor, zamanın akışını baştan yazıyorlardı. Parıldayan bir nehir gibi Guilder’a doğru akıyor, onu görkemli korkunçluklarının ışığıyla yıkıyorlardı.</span></p>

      <p class="paragraf"><span class="metin-italik" xml:lang="tr-TR">Gelin bana,</span> <span class="metin-1" xml:lang="tr-TR">diye düşündü.</span> <span class="metin-italik" xml:lang="tr-TR">Gelin bana gelin bana gelin bana.</span></p>

      <p class="paragraf"><span class="metin-1" xml:lang="tr-TR">Geldiklerinde mutlak bütünlük hissi uyandırdılar. Bir çeşit vaftiz. Bir kitabın kapanan kapağı. Mavi sulara yüksekten dalış yapmak ve giriş anında dünyanın silinmesi. Guilder’ın karşısında irilikleriyle ve korkunçluklarıyla duruyorlardı. Guilder bir safi delilik havuzuna girercesine, onların belleklerindeki görkemli, dehşet verici görüntüleri içti. Kirli bir kilimin üstünde ağlayan bir kız. Ellerini kaldırmış bir esnaf ve adamın kaşlarının arasındaki dikey kırışıklığa dayanmış tabanca namlusu. Zilzurna sarhoşluk hissi, arabanın ön camından görülen bisikletli oğlan çocuğu, darbe sesi ve çocuğun minik bedeni tekerleklerin altında kalırken arabanın şiddetle sarsılması. Harika bir şehvet hissi ve boğazındaki ip gerildikçe gözlerini inanılmayacak kadar açan kadın. Bir dehşet, ahlaksızlık, saf kötülük korosu.</span></p>

      <p class="paragraf"><span class="metin-italik" xml:lang="tr-TR">Ben Morrison-Chávez-Baffes-Turrell-Winston-Sosa-Echols-Lambright-Martínez-Reinhardt-Carter’ım.</span></p>

      <p class="paragraf"><span class="metin-1" xml:lang="tr-TR">Guilder ilk TIR’ın yük bölümünün kapısını açtı. Tutsaklar kaçmaya çalıştılar elbette. Guilder kelepçe takılmamasını emretmişti; onları hiçbir şeyin engellemesini istemiyordu. Çoğu sadece birkaç adım atabildiler. Daha uzağa giden birkaçıysa, kurtulacakları umuduna bir an olsun kapıldılar belki. Anlamsızca kaçmaları da haz vericiydi. Etrafa kanlar saçıldı, kesik çığlıklar atıldı, canlı dokular parçalandı ve daha sonra çöken sessizlikte Guilder ikinci TIR’ın arkasına gidip, kapısını davetkârca açtı.</span></p>

      <p class="paragraf"><span class="metin-1" xml:lang="tr-TR">“Hoşgeldiniz arkadaşlar. Sonunda evinizdesiniz. Bütün ihtiyaçlarınızı karşılayacağız.”</span></p>

      <p class="paragraf"></p>

      <p class="paragraf"></p>

      <p class="Normal-4 para-style-override-46" xml:lang="en-US"></p>

      <p class="Normal-4 para-style-override-46" xml:lang="en-US"></p>

      <p class="Normal-4 para-style-override-46" xml:lang="en-US"></p>

      <p class="Normal-4 para-style-override-46" xml:lang="en-US"></p>

      <p class="Normal-4 para-style-override-46" xml:lang="en-US"></p>
    </div>
  </div>
</body>
</html>
