<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-31.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-31.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="anabaslik" id="toc_marker-71" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">69</span></p>

      <p class="cizgi30" xml:lang="en-GB"><img alt="19387.jpg" class="Basic-Graphics-Frame" src="../Images/19387.jpg" width="42%" /></p>

      <p class="Normal-4 para-style-override-22" xml:lang="en-US"></p>

      <p class="Normal-4 para-style-override-22" xml:lang="en-US"></p>

      <p class="paragraf"><span class="metin-1" xml:lang="tr-TR">Bu seferki sürücü kadındı. Amy tabelasını indirip arabaya bindi.</span></p>

      <p class="paragraf"><span class="metin-1" xml:lang="tr-TR">“Nasılsın Amy?” Kadın elini uzattı. “Ben Rachel Wood.”</span></p>

      <p class="paragraf"><span class="metin-1" xml:lang="tr-TR">El sıkıştılar. Kadının güzelliği karşısında Amy’nin dili tutuldu bir an: Kadının zarif, biçimli kemiklerine en ince aletlerle şekil verilmişti sanki; cildinde gençlik ve sağlık parıltısı vardı; vücudu sırım gibi ve güçlüydü, yağsız kolları kaslıydı. Sımsıkı toplanıp atkuyruğu yapılmış sarı saçı röfleliydi. Amy onun üstünde tenis kıyafeti olduğunu biliyordu, ama bu bilgi dışarıdan gelmiş gibiydi, çünkü Amy tenisin ne olduğunu bilmiyordu. Kadının başının tepesinde, saplarında minik mücevherler gömülü bir güneş gözlüğü vardı.</span></p>

      <p class="paragraf"><span class="metin-1" xml:lang="tr-TR">“Daha önce gelemediğim için kusura bakma” diye devam etti Rachel. “Anthony ilk seferde tanıdık bir yüz görmenin hoşuna gideceğini düşündü.”</span></p>

      <p class="paragraf"><span class="metin-1" xml:lang="tr-TR">“Seninle tanıştığıma çok sevindim” dedi Amy.</span></p>

      <p class="paragraf"><span class="metin-1" xml:lang="tr-TR">“Çok tatlısın.” Gülümseyen kadın ufak, düz ve bembeyaz dişlerini sergiledi. “Hadi kemerini tak.”</span></p>

      <p class="paragraf"><span class="metin-1" xml:lang="tr-TR">Çevre yolunun altından geçtiler. Her şey son seferki gibiydi... Evler, dükkânlar ve otoparklar, yaz aydınlığı, akıp giden faal dünya aynıydı. Deri koltuğuna gömülmüş olan Amy kendini küvette salınıyormuş gibi hissediyordu. Rachel dev aracı kullanmakta hiç zorlanmaz gibiydi; trafikte özgüvenle ilerlerken, ne olduğu anlaşılmayan bir ezgi mırıldanıyordu. Önlerindeki büyük kamyonet birden durup şeridi kapatınca, Rachel sinyal verip yan şeride ustaca geçti.</span></p>

      <p class="paragraf"><span class="metin-1" xml:lang="tr-TR">“Ne insanlar var yahu” dedi iç geçirerek. “Araba kullanmayı nerede öğreniyorlar ki?” Amy’ye çabucak göz attıktan sonra tekrar yola baktı. “Senin hayal ettiğim gibi olmadığını söylemeliyim.”</span></p>

      <p class="paragraf"><span class="metin-1" xml:lang="tr-TR">“Öyle mi?”</span></p>

      <p class="paragraf"><span class="metin-1" xml:lang="tr-TR">“Ah, kötü anlamda demedim” dedi Rachel, onu rahatlatmak için. “Alakası yok. Açıkçası öyle güzelsin ki, resim gibisin. Cildim seninki gibi olsaydı keşke.”</span></p>

      <p class="paragraf"><span class="metin-1" xml:lang="tr-TR">“Nasıl farklıyım peki?”</span></p>

      <p class="paragraf"><span class="metin-1" xml:lang="tr-TR">Kadın duraksayıp kelimelerini özenle seçti. “Ben sadece şey diye düşünmüştüm, yani, daha genç olduğunu.”</span></p>

      <p class="paragraf"><span class="metin-1" xml:lang="tr-TR">Yola devam ettiler. Kendini bir anda burada bulduğu için biraz şaşkın olan Amy pek bir şey hissetmiyordu. Ama dakikalar geçtikçe zihninin içinde bulunduğu koşullara yöneldiğini, görüntülerin netleştiğini ve kendi tepkilerinin belirginleştiğini fark etti. Her şey ne kadar ilginçti. Öyle ilginçti ki. Gemideydiler,</span> <span class="metin-italik" xml:lang="tr-TR">Chevron Mariner</span><span class="metin-1" xml:lang="tr-TR">’daydılar, ama Amy bunu fiziksel olarak algılamıyordu; tıpkı daha önce Wolgast’la birlikteyken olduğu gibi, bulunduğu yer en ufak ayrıntısına dek, tümüyle gerçek görünüyordu. Belki alternatif bir anlamda gerçekti de. Sonuçta “gerçek” ne demekti ki?</span></p>

      <p class="paragraf"><span class="metin-1" xml:lang="tr-TR">“İşte tam şurada durmuştum, onu yoldan aldıktan sonra.” Rachel pencerenin ardındaki, dükkânlarla dolu sokağı gösterdi. “Onun donut sevebileceğini düşündüm nedense. Donut, aklın alıyor mu?” Amy’nin verecek karşılık bulmasına fırsat bırakmadan devam etti: “Şu halime bak, seni büyük tura çıkardım. Bütün bunları zaten biliyorsundur. Hem öyle uzun bir yolculuktan sonra yorgun olmalısın.”</span></p>

      <p class="paragraf"><span class="metin-1" xml:lang="tr-TR">“Sorun değil” dedi Amy. “Dinleyebilirim.”</span></p>

      <p class="paragraf"><span class="metin-1" xml:lang="tr-TR">“Ah, hali içler acısıydı.” Rachel başını kederle salladı. “Zavallı adam. İçim parçalandı. Rachel, bir şeyler yapmalısın dedim kendime. Küçük hayatında bir kez olsun başını kumdan çıkar. Ama aslında her zamanki gibi kendimle meşguldüm elbette. Mesele de bu ya. Öyle pişmanım ki, yüz ömür boyu yaşasam yine geçmez. Ben onu hak etmiyordum, biraz olsun hak etmiyordum.”</span></p>

      <p class="paragraf"><span class="metin-1" xml:lang="tr-TR">“O böyle düşünmüyor bence.”</span></p>

      <p class="paragraf"><span class="metin-1" xml:lang="tr-TR">Rachel arabayı yavaşlatıp bir sokağa saptı. “Cidden muhteşem, biliyorsun. Yaptığın şey. Öyle uzun zamandır yalnızdı ki.”</span></p>

      <p class="paragraf"><span class="metin-1" xml:lang="tr-TR">Az sonra evin önünde durdular. “Eh, işte geldik” dedi Rachel neşeyle. Aracı park etse de rölantide bırakmıştı, tıpkı Wolgast’ın yaptığı gibi. “Seninle nihayet tanışmak çok güzeldi Amy. İnerken dikkat et.”</span></p>

      <p class="paragraf"><span class="metin-1" xml:lang="tr-TR">“Neden benimle gelmiyorsun? Seni görmek istiyor, biliyorum.”</span></p>

      <p class="paragraf"><span class="metin-1" xml:lang="tr-TR">“Yo, hayır” dedi Rachel. “Çok naziksin, ama burada işler öyle yürümüyor maalesef. Bu kurallara aykırı olur.”</span></p>

      <p class="paragraf"><span class="metin-1" xml:lang="tr-TR">“Hangi kurallara?”</span></p>

      <p class="paragraf"><span class="metin-1" xml:lang="tr-TR">“Kurallara... işte.”</span></p>

      <p class="paragraf"><span class="metin-1" xml:lang="tr-TR">Amy kadının devam etmesini boşuna bekledi; artık arabadan inmekten başka yapacak şey yoktu. Açık kapının yanında dönüp Rachel’a baktı; kadın ellerini direksiyona koymuş bekliyordu. Ağaçların yeşil yapraklarının altındaki hava ılık ve hoş kokuluydu; dört bir yanda cıvıl cıvıl öten böceklerin kaotik müziği, konsere hazırlanan bir orkestranın notalarını andırıyordu.</span></p>

      <p class="paragraf"><span class="metin-1" xml:lang="tr-TR">“Onu düşündüğümü söyle ona, olur mu? Rachel sevgilerini yolluyor de.”</span></p>

      <p class="paragraf"><span class="metin-1" xml:lang="tr-TR">“Benimle gelememenin sebebini anlamadım.”</span></p>

      <p class="paragraf"><span class="metin-1" xml:lang="tr-TR">Rachel gösterge panelinin üstünden eve baktı. Amy evin çok sayıdaki penceresine birer birer, ansızın üzüntüden buğulanan gözlerle bakan kadının bir şey aradığını düşündü. Kadının göz kenarlarında yaşlar belirdi.</span></p>

      <p class="paragraf"><span class="metin-1" xml:lang="tr-TR">“Yapamam işte, çünkü anlamı olmaz.”</span></p>

      <p class="paragraf"><span class="metin-1" xml:lang="tr-TR">“Neden anlamı olmasın ki?”</span></p>

      <p class="paragraf"><span class="metin-1" xml:lang="tr-TR">“Çünkü” dedi kadın, “ben zaten oradayım Amy.”</span></p>

      <p class="paragraf"></p>

      <p class="paragraf"></p>

      <p class="x40px"><span class="metin-1" xml:lang="tr-TR">Amy, Carter’ı bulduğunda adam çiçek tarhının toprağında diz çökmüş çalışıyordu. Yanında bir el arabası duruyordu; kesif toprak kokusu yayan siyah malçlar çiçek tarhına yığınlar halinde dökülmüştü. Amy yaklaşırken adam ayağa kalkıp geniş kenarlı hasır şapkasıyla eldivenlerini çıkardı.</span></p>

      <p class="paragraf"><span class="metin-1" xml:lang="tr-TR">“Bayan Amy tam zamanında geldin. Ben de tam çimleri biçmeye başlayacaktım, ama o işi erteleyebilirim.” Çay bardaklarının beklediği sundurmayı gösterdi. “Gel otur.”</span></p>

      <p class="paragraf"><span class="metin-1" xml:lang="tr-TR">Masaya oturdular. Yüzünü ağaç tepelerine doğru kaldıran Amy gün ışığıyla ısındı. Çimlerle çiçeklerin hoş kokularını alıyordu.</span></p>

      <p class="paragraf"><span class="metin-1" xml:lang="tr-TR">“Böyle daha rahat edersin diye düşündüm” dedi Carter. “Birlikte sohbet filan edebiliriz. Böylece günler çabuk geçer.”</span></p>

      <p class="paragraf"><span class="metin-1" xml:lang="tr-TR">“Onun orada olacağını biliyordun, değil mi?”</span></p>

      <p class="paragraf"><span class="metin-1" xml:lang="tr-TR">Carter alnını bezle sildi. “Onu ben göndermedim, demek istediğin buysa eğer. Wolgast kendi isteğiyle gitti. Kafayı takmıştı bir kere; onu vazgeçirmek imkânsızdı.”</span></p>

      <p class="paragraf"><span class="metin-1" xml:lang="tr-TR">“Ama diğerleri onun kim olduğunu nasıl anlamadılar? Anlamış olamazlar. Yoksa onu öldürürlerdi.”</span></p>

      <p class="paragraf"><span class="metin-1" xml:lang="tr-TR">Carter başını iki yana salladı. “Onlar zihnimi asla okuyamadılar. Epeydir birbirimizden kopuk olduğumuz söylenebilir. Zihin okumak çift taraflı işler ve ben baştan beri onlara karşılık vermedim. Zihnimi hepsine kapadım.” Carter sandalyesinde doğrulup bezi cebine geri koydu. “Sen doğru olanı yaptın Bayan Amy. Wolgast da öyle. Çok zor ve korkunç bir işti. Biliyorum.”</span></p>

      <p class="paragraf"><span class="metin-1" xml:lang="tr-TR">Amy susadı birden; içtiği serin ve tatlı çay dilinde yoğun bir limon tadı bırakmıştı. Carter onu seyrederken, yüzünü şapkasıyla hafifçe yelledi.</span></p>

      <p class="paragraf"><span class="metin-1" xml:lang="tr-TR">“Peki ya Sıfır?”</span></p>

      <p class="paragraf"><span class="metin-1" xml:lang="tr-TR">“Henüz zamanımız var sanırım. Ama eninde sonunda bize saldıracak. Bu kişisel bir mesele oldu artık. O hepsinden daha kötü kesinlikle. Hepsini toplasan bir Sıfır etmez. Onu zamanı gelince düşünürüz.”</span></p>

      <p class="paragraf"><span class="metin-1" xml:lang="tr-TR">“O zamana kadar da burada kalacağız.”</span></p>

      <p class="paragraf"><span class="metin-1" xml:lang="tr-TR">Carter başını sabırla sallayarak onayladı. “Evet hanımefendi. Burada kalacağız.”</span></p>

      <p class="paragraf"><span class="metin-1" xml:lang="tr-TR">Birlikte sessizce oturup olacakları düşündüler.</span></p>

      <p class="paragraf"><span class="metin-1" xml:lang="tr-TR">“Bahçe işlerinden hiç anlamam” dedi Amy. “Bana öğretir misin?”</span></p>

      <p class="paragraf"><span class="metin-1" xml:lang="tr-TR">“Yapacak bir sürü iş vardır hep. Yardımın işime yarayabilir. Çim biçme makinesi tekliyor ama.”</span></p>

      <p class="paragraf"><span class="metin-1" xml:lang="tr-TR">“Eminim öğrenebilirim.”</span></p>

      <p class="paragraf"><span class="metin-1" xml:lang="tr-TR">“Ben de öyle düşünüyorum” dedi adam gülümseyerek. “Öğrenebilirsin bence.”</span></p>

      <p class="paragraf"><span class="metin-1" xml:lang="tr-TR">Amy verdiği sözü hatırladı. “Rachel sana sevgilerini yolladı.”</span></p>

      <p class="paragraf"><span class="metin-1" xml:lang="tr-TR">“Demek öyle. Ben de tam onu düşünüyordum. Onu nasıl buldun?”</span></p>

      <p class="paragraf"><span class="metin-1" xml:lang="tr-TR">“Gerçekten güzel. Onu doğru düzgün görme fırsatım olmamıştı hiç. Ama üzgün de. Eve uzun uzun baktı, istediği bir şey varmış gibi.”</span></p>

      <p class="paragraf"><span class="metin-1" xml:lang="tr-TR">Carter şaşırmış gibiydi. “Çocukları yüzünden Bayan Amy. Biliyorsun sanıyordum.”</span></p>

      <p class="paragraf"><span class="metin-1" xml:lang="tr-TR">Amy başını iki yana salladı.</span></p>

      <p class="paragraf"><span class="metin-1" xml:lang="tr-TR">“Haley ve bebek. Kadın onları göremiyor, dokunamıyor da. Bebeklerini düşünüyor hep. Çok acı çekiyor.”</span></p>

      <p class="paragraf"><span class="metin-1" xml:lang="tr-TR">Amy sonunda anladı. Boğularak intihar eden Rachel geride çocuklarını bırakmıştı. “Onları bir daha görecek mi?”</span></p>

      <p class="paragraf"><span class="metin-1" xml:lang="tr-TR">“Hazır olunca görür herhalde. Kendini bağışlaması gerek, onları terk ettiği için.”</span></p>

      <p class="paragraf"><span class="metin-1" xml:lang="tr-TR">Adamın sözleri havada asılı kalmış gibiydi; sanki yalnızca sesten ibaret değil, biçimli ve somuttular. Hava soğuyordu; yapraklar düşmeye başlamıştı.</span></p>

      <p class="paragraf"><span class="metin-1" xml:lang="tr-TR">“Bu durumda olan tek kişi o değil Bayan Amy. Bazı insanlar yollarını kendi başlarına bulamazlar. Kimileri kötü bir his duydukları için. Kimileriyse bir şeyleri bırakamadıkları için. Onlar çok seven insanlardır.”</span></p>

      <p class="paragraf"><span class="metin-1" xml:lang="tr-TR">Rachel Wood’un cesedi havuzdaki suyun yüzeyine yavaşça çıkmıştı. Amy masaya baktı; Carter’ın ona söylediklerini anlıyordu.</span> <span class="metin-italik" xml:lang="tr-TR">Her gün çimleri biçeceğim,</span> <span class="metin-1" xml:lang="tr-TR">diye düşündü.</span> <span class="metin-italik" xml:lang="tr-TR">Bu kadın da her gün su yüzüne çıkacak.</span></p>

      <p class="paragraf"><span class="metin-1" xml:lang="tr-TR">“Wolgast’a gitmelisin” dedi Carter. “Ona yolu göstermelisin.”</span></p>

      <p class="paragraf"><span class="metin-1" xml:lang="tr-TR">“Ben sadece...” Amy adamın gözlerini yüzünde hissediyordu. “Bunu nasıl yapacağımı bilmiyorum.”</span></p>

      <p class="paragraf"><span class="metin-1" xml:lang="tr-TR">Adam masanın üstünden uzanıp onu çenesinden tuttu ve yüzünü kaldırdı. “Seni tanıyorum Bayan Amy. Tüm hayatım boyunca içimdeydin sanki. Bu koca dünyayı düzeltmek için yaratıldın sen. Ama Wolgast sadece bir insan. Onun vakti geldi. Onu bırakmalısın.”</span></p>

      <p class="paragraf"><span class="metin-1" xml:lang="tr-TR">Amy’nin gözlerinde yaşlar titriyordu. “Ben onsuz ne yaparım?”</span></p>

      <p class="paragraf"><span class="metin-1" xml:lang="tr-TR">“Hep yaptığını yaparsın” diyen Anthony Carter, onun gözlerine bakarak gülümsedi. “Tıpkı şimdi yaptığın gibi. Sen</span> <span class="metin-italik" xml:lang="tr-TR">Amy</span><span class="metin-1" xml:lang="tr-TR">’sin.”</span></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="anabaslik" id="toc_marker-72" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">70</span></p>

      <p class="cizgi30" xml:lang="en-GB"><img alt="19389.jpg" class="Basic-Graphics-Frame" src="../Images/19389.jpg" width="42%" /></p>

      <p class="paragraf"></p>

      <p class="paragraf"></p>

      <p class="paragraf"><span class="metin-1" xml:lang="tr-TR">Wolgast ona son bir kez geldi. Veya o Wolgast’a gitti. Birbirlerine geldiler, son bir kez vedalaşmak için.</span></p>

      <p class="paragraf"><span class="metin-1" xml:lang="tr-TR">Görüşmeleri Wolgast için soyut bir hareket hissiyle başladı. Bir çeşit hiçlikteydi, sonsuz boşlukta salınıyordu, ama sonra etrafında görüntüler belirdi, zaman ve mekân giderek netleşti ve Wolgast bisiklet sürdüğünü fark etti. Bisiklet! Bu tuhaftı işte. Bisikletin üstünde ne işi vardı? Bisiklet sürmeyeli yıllar olmuştu, oysa çocukken bayılırdı: safi özgürlük hissine, jiroskopik etkiye, onu rüzgârla birleştiren bu muhteşem mekanizmanın enerjisine. Wolgast tozlu bir taşra yolunda bisiklete biniyordu ve yanında Amy vardı, o da bisiklet üzerindeydi. Wolgast buna etrafındaki diğer şeylerden daha az ya da çok şaşırmadı, Amy</span> <span class="metin-italik" xml:lang="tr-TR">oradaydı</span> <span class="metin-1" xml:lang="tr-TR">işte, hem küçük bir kız hem de yetişkin bir kadındı ve bir süre konuşmadan bisiklet sürdüler, gerçi zamanın akışında bir tuhaflık var gibiydi. Zaman neydi ki? Ne kadar zamandır böyle bisiklet sürüyorlardı? Belki saatlerdir, hatta günlerdir, ama ışık hiç değişmiyordu... Wolgast’ın etrafındaki her şeyi, tarlalarla ağaçları, tekerleklerinin kaldırdığı tozları, uzaklardaki küçük beyaz evleri altın sarısına boyayan daima gölgeli bir alacakaranlık hâkimdi ortalığa. Her şey çok yakın geliyordu; her şey çok uzaktı.</span></p>

      <p class="paragraf"><span class="metin-1" xml:lang="tr-TR">“Nereye gidiyoruz?” diye sordu Wolgast.</span></p>

      <p class="paragraf"><span class="metin-1" xml:lang="tr-TR">Amy gülümsedi. “Ah, geldik sayılır.”</span></p>

      <p class="paragraf"><span class="metin-1" xml:lang="tr-TR">“Burası... neresi?”</span></p>

      <p class="paragraf"><span class="metin-1" xml:lang="tr-TR">Amy daha fazla konuşmadı. Bisiklet sürmeye devam ettiler. Wolgast mutlu ve huzurluydu, çocukluğuna dönmüştü sanki: günbatımında bisikletini süren, eve çağrılmayı bekleyen bir çocuktu.</span></p>

      <p class="paragraf"><span class="metin-1" xml:lang="tr-TR">“Yoruldun mu?” diye sordu Amy.</span></p>

      <p class="paragraf"><span class="metin-1" xml:lang="tr-TR">“Hiç yorulmadım. Harika bir his bu.”</span></p>

      <p class="paragraf"><span class="metin-1" xml:lang="tr-TR">“Önümüzdeki tepenin eteğinde duralım mı?”</span></p>

      <p class="paragraf"><span class="metin-1" xml:lang="tr-TR">Durdular. Karşılarında çimenli bir vadi uzanıyordu. Uzaklarda, ağaçların arasında bir ev vardı: Diğerleri gibi küçük ve beyazdı, verandalı ve siyah panjurluydu. Amy ile Wolgast bisikletlerini yere yatırıp sessizce yan yana durdular. Hiç rüzgâr esmiyordu.</span></p>

      <p class="paragraf"><span class="metin-1" xml:lang="tr-TR">“Manzara çok güzel” dedi Wolgast. Sonra: “Nerede olduğumu biliyorum galiba.”</span></p>

      <p class="paragraf"><span class="metin-1" xml:lang="tr-TR">Amy başıyla onayladı.</span></p>

      <p class="paragraf"><span class="metin-1" xml:lang="tr-TR">“Ne tuhaf.” Adam derin bir nefes alıp uzun uzun verdi. “Olanları pek hatırlamıyorum, ama en iyisi bu galiba. Hep böyle mi olur?”</span></p>

      <p class="paragraf"><span class="metin-1" xml:lang="tr-TR">“Emin değilim. Sanırım bazen.”</span></p>

      <p class="paragraf"><span class="metin-1" xml:lang="tr-TR">“Cesur olmam gerektiğini düşündüğümü hatırlıyorum.”</span></p>

      <p class="paragraf"><span class="metin-1" xml:lang="tr-TR">“Öyleydin. Hayatımda gördüğüm en cesur adamdın.”</span></p>

      <p class="paragraf"><span class="metin-1" xml:lang="tr-TR">Wolgast bunu düşündü. “Eh, bu iyi. Bunu duyduğuma sevindim. Sonuçta insan bundan fazlasını isteyemez.” Tekrar vadiye göz gezdirdi. “O ev. Oraya gitmem gerekiyor, değil mi?”</span></p>

      <p class="paragraf"><span class="metin-1" xml:lang="tr-TR">“Sanırım evet.”</span></p>

      <p class="paragraf"><span class="metin-1" xml:lang="tr-TR">Wolgast dönüp ona baktı. Bir saniye geçti; sonra adam bir şeyi keşfedince gülümsedi.</span></p>

      <p class="paragraf"><span class="metin-1" xml:lang="tr-TR">“Dur bir dakika. Sen</span> <span class="metin-italik" xml:lang="tr-TR">âşıksın</span><span class="metin-1" xml:lang="tr-TR">. Yüzünden anladım.”</span></p>

      <p class="paragraf"><span class="metin-1" xml:lang="tr-TR">“Galiba âşığım, evet.”</span></p>

      <p class="paragraf"><span class="metin-1" xml:lang="tr-TR">Wolgast başını hayretle salladı. “Vay be. Şu işe bak. Benim küçük Amy’m büyümüş de âşık olmuş. O da seni seviyor mu peki?”</span></p>

      <p class="paragraf"><span class="metin-1" xml:lang="tr-TR">“Sevdiğini düşünüyorum” dedi Amy. “Öyle umuyorum.”</span></p>

      <p class="paragraf"><span class="metin-1" xml:lang="tr-TR">“Eh, sevmiyorsa aptaldır zaten. Böyle dediğimi söyleyebilirsin ona.”</span></p>

      <p class="paragraf"><span class="metin-1" xml:lang="tr-TR">İkisi de konuşmadı bir an. Amy bekledi.</span></p>

      <p class="paragraf"><span class="metin-1" xml:lang="tr-TR">“Eh” diye söze başladı Wolgast. Duygulandığı için sesi boğuk çıkıyordu. “Buradaki işim bitti galiba. Bugünün geleceğini hep biliyordum sanırım. Seni özleyeceğim Amy.”</span></p>

      <p class="paragraf"><span class="metin-1" xml:lang="tr-TR">“Ben de seni özleyeceğim.”</span></p>

      <p class="paragraf"><span class="metin-1" xml:lang="tr-TR">“En zor olan buydu hep, seni özlemekti. Galiba bu yüzden bir türlü gidemedim.</span> <span class="metin-italik" xml:lang="tr-TR">Amy bensiz ne yapar?</span> <span class="metin-1" xml:lang="tr-TR">diye düşündüm hep. Ne tuhaf, sonuçta tam tersi oldu. Bütün ebeveynler böyle hisseder herhalde. Ama sen olunca durum farklı.” Wolgast devam edemedi. “Bu işi çabucak halledelim, tamam mı?”</span></p>

      <p class="paragraf"><span class="metin-1" xml:lang="tr-TR">Amy ona sarıldı. O da ağlıyordu, ama üzüntüden değil. Gerçi belki biraz üzgündü de. “Her şey iyi olacak, söz veriyorum.”</span></p>

      <p class="paragraf"><span class="metin-1" xml:lang="tr-TR">“Nereden biliyorsun?”</span></p>

      <p class="paragraf"><span class="metin-1" xml:lang="tr-TR">Vadinin sonundaki, tarlaların yanındaki evin kapısı açılmıştı.</span></p>

      <p class="paragraf"><span class="metin-1" xml:lang="tr-TR">“Çünkü cennet budur” dedi Amy. “Alacakaranlıkta bir evin kapısının açılmasıdır ve sevdiğin herkes içeridedir.” Wolgast’ı bağrına sımsıkı bastı. “Evine gitme vaktin geldi babacığım. Seni olabildiğince çok burada tuttum, ama artık gitmelisin. Seni bekliyorlar.”</span></p>

      <p class="paragraf"><span class="metin-1" xml:lang="tr-TR">“Kim bekliyor Amy?”</span></p>

      <p class="paragraf"><span class="metin-1" xml:lang="tr-TR">Verandada bir kadın belirmişti; kucağında bir bebek vardı. Amy geri çekilip Wolgast’ın gözyaşlarıyla ıslanmış yanağına dokundu.</span></p>

      <p class="paragraf"><span class="metin-1" xml:lang="tr-TR">“Git de gör” dedi.</span></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="anabaslik" id="toc_marker-73" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">71</span></p>

      <p class="paragraf"></p>

      <p class="cizgi30" xml:lang="en-GB"><img alt="19391.jpg" class="Basic-Graphics-Frame" src="../Images/19391.jpg" width="42%" /></p>

      <p class="paragraf"></p>

      <p class="paragraf"><span class="metin-1" xml:lang="tr-TR">Uyandığında üşüdüğünü ve yıldızları gördüğünü fark etti. Yüzlerce, binlerce, milyonlarca yıldız. Yüzünün yukarısında yavaşça dönen yıldızlardan bazıları düşüyordu. Alicia onların düşmesini seyrederken saniyeleri saydı. Saniyede binlercesi yağıyordu. Gökyüzünden düşmelerini izlerken, hâlâ yaşadığını ve dünyanın aynen bıraktığı gibi olduğunu anladı.</span></p>

      <p class="paragraf"><span class="metin-1" xml:lang="tr-TR">Nasıl yaşıyor olabilirdi ki?</span></p>

      <p class="paragraf"><span class="metin-1" xml:lang="tr-TR">Doğrulup oturdu. Ne kadar zaman geçmişti kim bilir. Ay batmış, gökyüzü karanlığa gömülmüştü. Hiçbir şey değişmemişti; Alicia aynıydı.</span></p>

      <p class="paragraf"><span class="metin-1" xml:lang="tr-TR">Ama yine de:</span></p>

      <p class="paragraf"><span class="metin-italik" xml:lang="tr-TR">Alicia, gel bana.</span></p>

      <p class="paragraf"><span class="metin-1" xml:lang="tr-TR">Rüzgârda adının fısıldandığını işitti.</span></p>

      <p class="paragraf"><span class="metin-italik" xml:lang="tr-TR">Gel bana Alicia. Diğerleri gitti, sen benim olacaksın, tek olacaksın. Gel bana gel bana gel bana...</span></p>

      <p class="paragraf"><span class="metin-1" xml:lang="tr-TR">Alicia bu sesin kime ait olduğunu biliyordu.</span></p>

      <p class="paragraf"><span class="metin-1" xml:lang="tr-TR">Tırmanarak su kanalından çıktı. On beş metre ötedeki Asker donmuş çalıları kemiriyordu. Alicia’nın tırmanırken çıkardığı sesleri duyunca başını kaldırdı:</span> <span class="metin-italik" xml:lang="tr-TR">Ah, işte oradasın; merak etmeye başlamıştım.</span> <span class="metin-1" xml:lang="tr-TR">Güçlü bacaklarıyla Alicia’ya doğru ağır ağır yürüyen hayvanın iri toynakları beyaz karları havalandırdı.</span></p>

      <p class="paragraf"><span class="metin-1" xml:lang="tr-TR">“Aferin oğlum” dedi Alicia. Burnunu okşadığı hayvanın toprak kokulu sıcak nefesini avuçlarında hissetti. “Sen harikasın, soylu oğlum benim. Beni öyle iyi tanıyorsun ki. Birbirimizden ayrılmadık.”</span></p>

      <p class="paragraf"><span class="metin-1" xml:lang="tr-TR">Sırt çantası su kanalında duruyordu. Tabancası yoktu, ama bıçaklı palaskaları vardı. Deri kayışları göğsüne sımsıkı bağladı. Asker’in çıplak sırtına oturup dilini şaklatarak onu güneye doğru çevirdi.</span></p>

      <p class="paragraf"><span class="metin-italik" xml:lang="tr-TR">Gel bana Alicia. Gel bana gel bana gel bana...</span></p>

      <p class="paragraf"><span class="metin-italik" xml:lang="tr-TR">Geleceğim tabii,</span> <span class="metin-1" xml:lang="tr-TR">diye düşündü Alicia. Öne eğilip atı gür yelesinden iki eliyle tuttu ve topukladı; Asker karlarda önce tırıs, sonra eşkin, sonra da dörtnala gitmeye başladı.</span></p>

      <p class="paragraf"><span class="metin-italik" xml:lang="tr-TR">Seni piç. Geliyorum.</span></p>
    </div>
  </div>
</body>
</html>
