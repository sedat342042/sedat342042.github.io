<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-1.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="anabaslik para-style-override-16" id="toc_marker-2" xml:lang="en-GB"><span class="kisim-baslik" style="font-size:0.93em;">Giriş</span></p>

      <p class="paragraf"><span class="metin-bold-10" xml:lang="tr-TR">İlk Kayıt Tutucu’nun Yazılarından (“On İkiler Kitabı”)</span></p>

      <p class="paragraf"><span class="metin-1" xml:lang="tr-TR">Kuzey Amerika Karantina Periyodu Konulu Üçüncü Küresel Konferans’ta sunulmuştur.</span></p>

      <p class="paragraf"><span class="metin-1" xml:lang="tr-TR">İnsan Kültürlerini ve Çatışmalarını İnceleme Merkezi</span></p>

      <p class="paragraf"><span class="metin-1" xml:lang="tr-TR">New South Wales Üniversitesi, Hindi-Avustralya Cumhuriyeti</span></p>

      <p class="paragraf"><span class="metin-1" xml:lang="tr-TR">VS 16-21 Nisan 1003</span></p>

      <p class="paragraf"></p>

      <p class="paragraf"><span class="metin-italik" xml:lang="tr-TR">[Alıntı başlıyor.]</span></p>

      <p class="paragraf"></p>

      <p class="arabaslik-orta" id="toc_marker-2-1"><span class="x1--baslik" style="font-size:0.89em;" xml:lang="tr-TR">Birinci bölüm</span></p>

      <p class="paragraf para-style-override-17"><span class="metin-1" xml:lang="tr-TR">1. Dünyaya kötülük hâkim olmuştu, insanlar savaşmak istiyorlardı ve tüm canlılara büyük kötülüklerde bulunuyorlardı, öyle ki dünya bir ölüm rüyası gibiydi;</span></p>

      <p class="paragraf para-style-override-17"><span class="metin-1" xml:lang="tr-TR">2. Ve TANRI yaratısına derin bir kederle baktı, çünkü insanoğlu onun ruhunu taşımıyordu artık.</span></p>

      <p class="paragraf para-style-override-17"><span class="metin-1" xml:lang="tr-TR">3. Ve TANRI dedi ki: Nuh’un zamanında olduğu gibi, büyük bir tufan yeryüzüne yayılacak; ve bu kan tufanı olacak. İnsanların kalbindeki canavarlar ete kemiğe bürünecek ve karşılarına çıkan her şeyi yiyecek. Onlara Viraller denilecek.</span></p>

      <p class="paragraf para-style-override-17"><span class="metin-1" xml:lang="tr-TR">4. İlki erdemli insan rolü yaparak, içindeki kötülüğü gizleyerek aranızda yürüyecek; ve hastalanıp korkunç bir iblise benzeyecek. Ve yıkımın babası olacak, ona Sıfır denilecek.</span></p>

      <p class="paragraf para-style-override-17"><span class="metin-1" xml:lang="tr-TR">5. Ve insanlar diyecekler ki: Böyle bir varlık, askerlerin en kudretlisi olamaz mı? Düşmanlarımızın orduları, onu görür görmez silahlarını bırakıp gözlerini elleriyle örtmezler mi?</span></p>

      <p class="paragraf para-style-override-17"><span class="metin-1" xml:lang="tr-TR">6. Ve en yüksek otorite, Sıfır’ın kanını paylaşacak ve onun gibi iblise dönüşecek on iki suçlunun seçilmesini emredecek; ve isimleri tek bir isim gibi olacak, Babcock-Morrison-Chávez-Baffes-Turrell-Winston-Sosa-Echols-Lambright-Martínez-Reinhardt-Carter olacak ve onlara On İki denilecek.</span></p>

      <p class="paragraf para-style-override-17"><span class="metin-1" xml:lang="tr-TR">7. Ama aranızdan onlara karşı duracak kalbi ve zihni temiz birini de seçeceğim, bir çocuğu; ve herkes bilsin diye bir işaret göndereceğim ve bu işaret, hayvanların çok huzursuzlanması olacak.</span></p>

      <p class="paragraf para-style-override-17"><span class="metin-1" xml:lang="tr-TR">8. Ve bu Amy idi, ki ismi Sevgi’dir; Ruhların Amy’si, Hiçlikten Gelen Kız.</span></p>

      <p class="paragraf para-style-override-17"><span class="metin-1" xml:lang="tr-TR">9. Ve işaret Memphis’te verildi, hayvanlar uludular ve ciyakladılar ve böğürdüler ve bunu gören kişi Lacey idi, TANRI’nın gözünde rahibeydi. Ve TANRI Lacey’ye dedi ki:</span></p>

      <p class="paragraf para-style-override-17"><span class="metin-1" xml:lang="tr-TR">10. Sen de seçildin; Amy’ye yardım etmek için, ona yolu göstermek için seçildin. O nereye giderse oraya gideceksin; ve yolculuğun çetin olacak, nesiller boyu sürecek.</span></p>

      <p class="paragraf para-style-override-17"><span class="metin-1" xml:lang="tr-TR">11. Yıkılmış dünyaya şifa versin diye gönderdiğim çocuğun annesi olacaksın; çünkü o kızın içinde, erdemlilerin ruhlarını taşıyacak bir gemi inşa edeceğim.</span></p>

      <p class="paragraf para-style-override-17"><span class="metin-1" xml:lang="tr-TR">12. Ve Lacey, TANRI’nın bütün buyruklarını yerine getirdi.</span></p>

      <p class="paragraf para-style-override-18"></p>

      <p class="arabaslik-orta" id="toc_marker-2-2"><span class="x1--baslik" style="font-size:0.89em;" xml:lang="tr-TR">İkinci bölüm</span></p>

      <p class="paragraf para-style-override-17"><span class="metin-1" xml:lang="tr-TR">1. Ve Amy Colorado’ya götürülüp kötü insanların esiri oldu; çünkü Sıfır’la On İki orada zincire vurulmuş halde yaşıyorlardı ve Amy’yi ele geçiren kişiler onun onlardan biri olmasını, zihnini onlarınkiyle birleştirmesini istiyorlardı.</span></p>

      <p class="paragraf para-style-override-17"><span class="metin-1" xml:lang="tr-TR">2. Ve orada ona Sıfır’ın kanı verilince, ölmüş gibi kendinden geçti; ama ne öldü, ne de canavara dönüştü. Çünkü böyle bir şeyin olması TANRI’nın planında yoktu.</span></p>

      <p class="paragraf para-style-override-17"><span class="metin-1" xml:lang="tr-TR">3. Amy günlerce bu halde kaldı, ta ki büyük bir felaket gerçekleşene dek, ki bu felaketin öncesine Önceki Zaman, sonrasınaysa Sonraki Zaman adı verildi; On İki ile Sıfır kaçıp, yeryüzüne ölüm saçtılar.</span></p>

      <p class="paragraf para-style-override-17"><span class="metin-1" xml:lang="tr-TR">4. Ama bir adam Amy ile arkadaş oldu, ona acıdı ve onu o yerden kaçırdı. Bu adam Wolgast’tı, neslinin erdemli bir üyesiydi ve TANRI’nın sevgili kuluydu.</span></p>

      <p class="paragraf para-style-override-17"><span class="metin-1" xml:lang="tr-TR">5. Ve Amy ile Wolgast birlikte Oregon’a, dağların içlerine gittiler ve Sıfır’ın Senesi olarak bilinen zamanı orada geçirdiler.</span></p>

      <p class="paragraf para-style-override-17"><span class="metin-1" xml:lang="tr-TR">6. Çünkü o zamanda On İki, büyük açlıkları sebebiyle yeryüzündeki her tür canlıyı öldürdüler; beslenmediklerini de aralarına kattılar, onların zihinlerini kendi zihinleriyle birleştirdiler. Böylece On İki çoğalıp milyon tane olarak On İki Viral Kabilesi’ni oluşturdu; her birinin kendi Çokluk’u vardı ve yeryüzünde isimsiz ve belleksiz gezinerek, tüm canlıları öldürüyorlardı.</span></p>

      <p class="paragraf para-style-override-17"><span class="metin-1" xml:lang="tr-TR">7. Böylece mevsimler geçti; ve çocuksuz Wolgast, annesiz Amy’nin babası oldu; ve birbirlerini sevdiler.</span></p>

      <p class="paragraf para-style-override-17"><span class="metin-1" xml:lang="tr-TR">8. Ve Wolgast Amy’nin ne kendisi, ne de yeryüzündeki başka herhangi bir insan gibi olduğunu da gördü; çünkü Amy yaşlanmıyordu, acı çekmiyordu, beslenmeye ve dinlenmeye gerek duymuyordu. Ve kendisi öldükten sonra Amy’nin başına gelebileceklerden korktu.</span></p>

      <p class="paragraf para-style-override-17"><span class="metin-1" xml:lang="tr-TR">9. Ve günün birinde onlara Seattle’dan bir adam geldi; Wolgast onu öldürdü, aksi takdirde adam onların yanında iblise dönüşecekti. Çünkü dünya sadece canavarların yaşadığı bir yere dönüşmüştü.</span></p>

      <p class="paragraf para-style-override-17"><span class="metin-1" xml:lang="tr-TR">10. Ve böylece baba kız olarak kaldılar, birbirlerine destek oldular, ta ki gökyüzünün göz kamaştırıcı bir ışıkla aydınlandığı güne dek; sabah havasında pis bir koku vardı ve her şey küllerle kaplandı.</span></p>

      <p class="paragraf para-style-override-17"><span class="metin-1" xml:lang="tr-TR">11. Çünkü bu ışık ölüm ışığıydı ve Wolgast’ın ölümcül bir hastalığa yakalanmasına sebep oldu. Yalnız kalan Amy mahvolmuş yeryüzünde tek başına gezinmeye başladı; Virallerden başka eşlikçisi yoktu.</span></p>

      <p class="paragraf para-style-override-17"><span class="metin-1" xml:lang="tr-TR">12. Ve böylece zaman geçti, doksan iki yıl geçti.</span></p>

      <p class="paragraf para-style-override-18"></p>

      <p class="arabaslik-orta" id="toc_marker-2-3"><span class="x1--baslik" style="font-size:0.89em;" xml:lang="tr-TR">Üçüncü bölüm</span></p>

      <p class="paragraf para-style-override-17"><span class="metin-1" xml:lang="tr-TR">1. Amy yaşamının doksan sekizinci yılında, California’da bir şehre rastgeldi; burası İlk Koloni’ydi, duvarlarının içinde doksan kişi yaşıyordu ve bunlar Önceki Zaman’da Philadelphia’dan gelmiş insanların torunlarıydılar.</span></p>

      <p class="paragraf para-style-override-17"><span class="metin-1" xml:lang="tr-TR">2. Ama bu insanlar Amy’yi görünce korktular, çünkü dünyayı hiç tanımıyorlardı ve birçok kişinin aleyhinde konuştuğu Amy tutuklandı ve büyük bir kargaşa çıkınca, Amy bazı insanlarla birlikte kaçmak zorunda kaldı.</span></p>

      <p class="paragraf para-style-override-17"><span class="metin-1" xml:lang="tr-TR">3. Bunlar sekiz kişiydiler: Peter, Alicia, Sara, Michael, Hollis, Theo, Mausami ve Pabuç. Ve her biri iyi niyetliydi ve yaşadıkları şehrin dışındaki dünyayı görmek istiyordu.</span></p>

      <p class="paragraf para-style-override-17"><span class="metin-1" xml:lang="tr-TR">4. Aralarında en önde gelenler sırasıyla Peter, Alicia, Sara ve Michael’dı; diğerleri de TANRI’nın gözünde kutsanmıştı.</span></p>

      <p class="paragraf para-style-override-17"><span class="metin-1" xml:lang="tr-TR">5. Ve birlikte gecenin karanlığında o yerden ayrıldılar ve dünyanın mahvolmasının sırrını öğrenmek için Colorado’ya gittiler; kırlarda yaptıkları bir buçuk senelik yolculukta birçok badire atlattılar; bunların en büyüğü Barınak’tı.</span></p>

      <p class="paragraf para-style-override-17"><span class="metin-1" xml:lang="tr-TR">6. Las Vegas’ta, On İki’nin İlki Babcock’ın ve Çokluk’unun karşısına çıkarılmak üzere esir alındılar; çünkü o şehrin sakinleri Babcock’ın ve Çokluk’unun kölesiydiler ve sağ kalabilmek için her ay aralarından iki kişiyi kurban ediyorlardı.</span></p>

      <p class="paragraf para-style-override-17"><span class="metin-1" xml:lang="tr-TR">7. Ve Amy ile diğerleri adak yerine götürüldüler ve korkunç Babcock’la savaştılar; ve birçok kişi öldü. Ve hep birlikte oradan kaçtılar, yoksa onlar da öleceklerdi.</span></p>

      <p class="paragraf para-style-override-17"><span class="metin-1" xml:lang="tr-TR">8. Aralarından biri, Pabuç adlı delikanlı öldü; Amy ile arkadaşları onu gömüp mezarına işaret koydular.</span></p>

      <p class="paragraf para-style-override-17"><span class="metin-1" xml:lang="tr-TR">9. Ve çok üzüldüler, çünkü Pabuç o grubun en sevilen üyesiydi; ama oyalanamazlardı, çünkü Babcock ve Çokluk’u onların peşindeydi.</span></p>

      <p class="paragraf para-style-override-17"><span class="metin-1" xml:lang="tr-TR">10. Ve bir süre sonra Amy ile arkadaşları bir eve rastgeldiler; bu ev zamanın el sürmediği bir yerdi çünkü TANRI burayı kutsamıştı, toprağını kutsal kılmıştı. Ve buraya Çiftlik adını verdiler. Ve burada yedi gün boyunca, güven içinde dinlendiler.</span></p>

      <p class="paragraf para-style-override-17"><span class="metin-1" xml:lang="tr-TR">11. Ama aralarından ikisi bu yerde kalmaya karar verdiler, çünkü kadın hamileydi. Ve Caleb adı verilecek olan çocuğu, TANRI’nın sevgili kuluydu.</span></p>

      <p class="paragraf para-style-override-17"><span class="metin-1" xml:lang="tr-TR">12. Böylece ikisi geride kalırken, diğerleri yola devam etti.</span></p>

      <p class="paragraf para-style-override-18"></p>

      <p class="arabaslik-orta" id="toc_marker-2-4"><span class="x1--baslik" style="font-size:0.89em;" xml:lang="tr-TR">Dördüncü bölüm</span></p>

      <p class="paragraf para-style-override-17"><span class="metin-1" xml:lang="tr-TR">1. Ve Amy ile arkadaşları gece gündüz yol alarak Colorado’ya gittiler ve orada yüz askerle karşılaştılar. Ve bunlara Seferberlikçiler deniyordu ve Texaslıydılar.</span></p>

      <p class="paragraf para-style-override-17"><span class="metin-1" xml:lang="tr-TR">2. Çünkü o zamanlar Texas bir sığınma yeriydi ve Virallerle savaşmak için yurtlarından çıkmış olan askerler birbirleri için canlarını feda etmeye yeminliydiler.</span></p>

      <p class="paragraf para-style-override-17"><span class="metin-1" xml:lang="tr-TR">3. Ve aralarından biri seçilerek askere alındı ve Seferberlik Ordusu askeri oldu. Ve buna karşılık, onların arasına katılacak bir asker seçildi; bu kişi Sadık Lucius’tu.</span></p>

      <p class="paragraf para-style-override-17"><span class="metin-1" xml:lang="tr-TR">4. Ve orada oyalanmak istiyorlardı, ama kış gelmişti ve aralarından dördü askerlerle birlikte Texas’a gitmek istese de, Amy ile Peter yola yalnız devam etmeyi seçtiler.</span></p>

      <p class="paragraf para-style-override-17"><span class="metin-1" xml:lang="tr-TR">5. Ve bu çift sonunda Amy’nin yaratıldığı yere vardı ve en yüksek zirvede TANRI’nın bir meleğini gördü. Ve melek, Amy’ye dedi ki:</span></p>

      <p class="paragraf para-style-override-17"><span class="metin-1" xml:lang="tr-TR">6. Korkma, çünkü ben hatırladığın Lacey’nin ta kendisiyim. Burada nesiller boyu bekledim, sana ve Peter’a yolu göstermek için bekledim; çünkü o Günün Kahramanı ve senin yanında durmak için seçildi.</span></p>

      <p class="paragraf para-style-override-17"><span class="metin-1" xml:lang="tr-TR">7. Çünkü tıpkı Nuh’un zamanında olduğu gibi, TANRI yıkıcı suları aşacak büyük bir gemi verdi planına uygun bir şekilde. Ve Peter yoldaşlarını kuru toprağa ulaştıran kişi olacak.</span></p>

      <p class="paragraf para-style-override-17"><span class="metin-1" xml:lang="tr-TR">8. Sonra TANRI bozuk olanı onaracak ve erdemlilerin ruhlarına selamet getirecek. Ve buna Geçiş denecek.</span></p>

      <p class="paragraf para-style-override-17"><span class="metin-1" xml:lang="tr-TR">9. Ve melek Lacey, On İki’nin İlki olan Babcock’ı karanlığın içinden çağırdı ve büyük bir savaş oldu. Lacey, Babcock’ı bir ışık patlamasıyla öldürüp kendi ruhunu TANRI’ya gönderdi.</span></p>

      <p class="paragraf para-style-override-17"><span class="metin-1" xml:lang="tr-TR">10. Ve böylece Babcock’ın Çokluk’u ondan kurtuldu ve Önceki Zaman’daki insan hallerini hatırladılar: erkek ve kadın, karı ve koca, ebeveyn ve çocuk.</span></p>

      <p class="paragraf para-style-override-17"><span class="metin-1" xml:lang="tr-TR">11. Ve Amy aralarında gezinerek her birini kutsadı; çünkü onun bu kişilerin ruhlarını unutuşlarının uzun gecesinden geçirecek gemi olması TANRI’nın planıydı. Ve ruhları yeryüzünü terk etti ve öldüler.</span></p>

      <p class="paragraf para-style-override-17"><span class="metin-1" xml:lang="tr-TR">12. Ve böylece, Amy ile arkadaşları kendilerini nelerin beklediğini öğrendiler; ama yolculukları çetindi ve henüz başlıyordu.</span></p>
    </div>
  </div>
</body>
</html>
