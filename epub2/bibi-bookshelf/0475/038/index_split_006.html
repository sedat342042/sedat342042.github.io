<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Ejderhaların Dansı</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:50:37+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">sustu. </p>
<p class="calibre1">Dehşet	 Kalesi	 Lordu	 ifadesiz	 gözlerle	 ziyafet	 artıklarına,	 ölü	 köpeğe,	 duvar halılarına	ve	zincire	vurulu	Leş’e	baktı.	Mırıltı	kadar	yumuşak	bir	sesle,	“Dışarı,” </p>
<p class="calibre1">dedi	 ziyafettekilere.	 “Şimdi.	 Hepiniz.”	 Lord	 Ramsay’in	 adamları,	 kupalarını	 ve tabaklarını	 terk	 ederek	 masalardan	 kalktılar.	 Kemik	 Ben	 kızlara	 bağırdı,	 kızlar Ben’i	 takip	 ettiler,	 bazılarının	 dişlerinin	 arasında	 hâlâ	 kemikler	 vardı.	 Hanvood Stout	 sert	 bir	 reverans	 yaptı	 ve	 tek	 kelime	 etmeden	 kendi	 salonundan	 ayrıldı. </p>
<p class="calibre1">“Leş’i	çöz	ve	yanında	götür,”	diye	kükredi	Ramsay,	Ekşi	Alyn’e.	Ama	Ramsay’in</p>
<p class="calibre1">babası	solgun	elini	sallayıp,	“Hayır,	onu	bırak,”	dedi. </p>
<p class="calibre1">Lord	 Roose’un	 kendi	 muhafızları	 bile	 salondan	 çıkıp	 kapıları	 arkalarından kapadılar.	Yankılar	sustuğunda,	Leş	kendini	salonda	iki	Bolton’la	baş	başa	buldu; baba	ve	oğul. </p>
<p class="calibre1"><a id="p439"></a>“Kayıp	 Freyler’imizi	 bulmamışsın.”	 Cümle,	 Roose	 Bolton’ın	 söyleyiş</p>
<p class="calibre1">şekliyle,	bir	sorudan	öte	bir	ifadeydi. </p>
<p class="calibre1">“Lord	Lamprey’nin	onlardan	ayrıldığını	iddia	ettiği	yere	gittik	ama	kızlar	iz</p>
<p class="calibre1">bulamadılar.” </p>
<p class="calibre1">“Köylere	ve	hisarlara	onları	sordun.” </p>
<p class="calibre1">“Kelime	 israfı.	 Köylüler,	 gördükleri	 şeylere	 karşı	 gayet	 kör	 olabiliyorlar.” </p>
<p class="calibre1">Ramsay	 omuzlarını	 silkti.	 “Ne	 fark	 eder?	 Dünya	 birkaç	 Frey’i	 özlemez.	 Eğer ihtiyaç	duyacak	olursak,	İkizler’de	onlardan	çok	var.” </p>
<p class="calibre1">Lord	 Roose,	 ekmeğin	 burnundan	 küçük	 bir	 parça	 koparıp	 yedi.	 “Hosteen	 ve Aenys	huzursuz.” </p>
<p class="calibre1">“İstiyorlarsa,	bırak	da	gidip	arasınlar.” </p>
<p class="calibre1">“Lord	 Wyman	 kendini	 suçluyor.	 Söylediğine	 göre,	 bilhassa	 Rhaegar’dan</p>
<p class="calibre1">hoşlanmaya	başlamış.” </p>
<p class="calibre1">Lord	 Ramsay	 öfkeleniyordu.	 Leş	 bunu	 adamın	 ağzında,	 kalın	 dudaklarının</p>
<p class="calibre1">bükülüşünde,	 boynundaki	 damarların	 kabarışında	 görebiliyordu.	 “O	 aptallar</p>
<p class="calibre1">Manderly	ile	kalmalıydı.” </p>
<p class="calibre1">Roose	 Bolton	 omuzlarını	 silkti.	 “Lord	 Wyman’ın	 sürüsü	 salyangoz	 hızıyla</p>
<p class="calibre1">ilerliyor...	 üstelik	 lordun	 sağlığı	 ve	 göbeği,	 onun	 günde	 birkaç	 saatten	 fazla yolculuk	etmesine	müsaade	etmiyor,	lord	yemek	yemek	için	sık	sık	mola	veriyor. </p>
<p class="calibre1">Freyler,	 Höyükler’e	 dönmek	 ve	 akrabalarıyla	 tekrar	 bir	 araya	 gelmek	 için sabırsızlanıyorlardı.	Önden	gittikleri	için	onları	suçlayabilir	misin?” </p>
<p class="calibre1">“Eğer	önden	gitmelerinin	sebebi	buysa.	Manderly’ye	inanıyor	musun?” </p>
<p class="calibre1">Ramsay’in	 babasının	 solgun	 gözleri	 pırıldadı.	 “Sende	 böyle	 bir	 intiba	 mı bıraktım?	 Yine	 de,	 lord	 epey	 üzgün	 ve	 huzursuz.”	 “Yemek	 yiyemeyecek	 kadar üzgün	 ve	 huzursuz	 değil.	 Lord	 Domuz,	 Beyaz	 Liman’daki	 yiyeceklerin	 yarısını beraberinde	getirmiş	olmalı.” </p>
<p class="calibre1">‘Yiyeceklerle	dolu	kırk	at	arabası.	Şarap	ve	bira	fıçıları,	taze	bofa	balığıyla</p>
<p class="calibre1">dolu	variller,	bir	keçi	sürüsü,	yüz	domuz,	midye	ve	istiridye	kasaları,	devasa	bir morina	balığı...	Lord	Wyman	yemek	yemeyi	seviyor.	Fark	etmiş	olmalısın.” </p>
<p class="calibre1">“Benim	fark	ettiğim	şey,	lordun	hiç	rehine	getirmemiş	olması.” </p>
<p class="calibre1">“Bu	 şüpheli	 bir	 durum.”	 Lord	 Roose	 boş	 bir	 kupa	 buldu,	 kupayı	 masa</p>
<p class="calibre1">örtüsüyle	 sildi	 ve	 bir	 sürahiden	 doldurdu.	 “Görünüşe	 göre	 ziyafetler	 düzenleyen tek	kişi	Manderly	değil.” </p>
<p class="calibre1">“Geri	 dönüşümü	 kutlamak	 için	 ziyafet	 düzenleyen	 sen	 olmalıydın,”	 diye</p>
<p class="calibre1">şikâyet	etti	Ramsay.	“Ve	ziyafet,	Höyük	Kalesi’nde	gerçekleşmeliydi,	bu	lazımlık kalesinde	değil.” </p>
<p class="calibre1">“Höyük	Kalesi	ve	kalenin	mutfakları	benim	emrimde	değil.	Ben	orada	sadece</p>
<p class="calibre1"><a id="p440"></a>konuğum.	Kale	ile	kasaba	Leydi	Dustin’e	ait	ve	leydi	sana	tahammül	edemiyor.” </p>
<p class="calibre1">Ramsay’in	yüzü	karardı.	“Eğer	onun	göğüslerini	kesip	kızlarıma	yedirirsem, </p>
<p class="calibre1">leydi	 o	 vakit	 bana	 tahammül	 eder	 mi?	 Eğer	 kendime	 bir	 çift	 çizme	 yapmak	 için onun	derisi	yüzersem,	leydi	bana	tahammül	eder	mi?” </p>
<p class="calibre1">“Sanmıyorum.	Ve	o	çizmeler	pahalıya	gelir.	Höyükler’e, </p>
<p class="calibre1">Dustin	 Hanedanı’na	 ve	 Ryswelller’e	 mal	 olurlar.”	 Roose	 Bolton	 oğlunun</p>
<p class="calibre1">karşısına	 oturdu.	 “Barbrey	 Dustin	 ikinci	 karımın	 kız	 kardeşi.	 Rodrik	 Ryswell’in kızı.	 Roger’ın,	 Rodrick’in	 ve	 adaşım	 Roose’un	 kardeşi.	 Diğer	 Ryswelller’in kuzeni.	 Barbrey	 merhum	 oğluma	 çok	 düşkündü	 ve	 oğlumun	 ölümünde	 senin	 de rolün	 olduğundan	 şüpheleniyor.	 Leydi	 Barbrey	 nasıl	 kin	 tutulacağını	 bilen	 bir kadındır.	 Buna	 şükret.	 Höyükler,	 Bolton’a	 sadık	 çünkü	 Leydi	 Barbrey	 kocasının ölümünden	halâ	Ned	Stark’ı	sorumlu	tutuyor.” </p>
<p class="calibre1">“<i class="calibre4">Sadık</i>?”	 Ramsay	 öfkeyle	 doldu.	 “Leydinin	 tek	 yaptığı	 üstüme	 tükürmek. </p>
<p class="calibre1">Onun	kıymetli	ahşap	kasabasını	ateşe	vereceğim	bir	gün	gelecek.	O	gün,	bırak	da</p>
<p class="calibre1">leydi	yangının	üstüne	tükürsün.	Tükürükleri	ateşi	söndürebiliyor	mu	görelim.” </p>
<p class="calibre1">Roose	yüzünü	ekşitti,	adamın	içtiği	biranın	tadı	birdenbire	bozulmuştu	sanki. </p>
<p class="calibre1">“Bazen,	 gerçekten	 benim	 tohumum	 olup	 olmadığını	 merak	 ediyorum.	 Atalarım birçok	şeydi	lâkin	asla	aptal	olmadılar.	Hayır,	şimdi	sessiz	ol,	yeterince	duydum. </p>
<p class="calibre1">Şu	 an	 için	 kuvvetli	 görünüyoruz,	 evet.	 Lannisterlar’ın	 ve	 Freyler’in	 içinde	 güçlü dostlarımız	var,	üstelik	kuzeyin	büyük	bölümünün	kinden	gelen	desteğine	sahibiz…</p>
<p class="calibre1">ama	Ned	Stark’ın	oğullarından	biri	ortaya	çıktığında	neler	olacak	sence?” </p>
<p class="calibre1"> <i class="calibre4">Ned	 Stark’ın	 bütün	 oğulları	 öldü, </i>	 diye	 düşündü	 Leş.  <i class="calibre4">Robb,	 İkizler’de</i> <i class="calibre4">katledildi.	Bran	ve	Rickon...	onların	kafasını	zifte	batırdık... </i>	Leş’in	kendi	kafası zonkluyordu.	 Leş,	 o	 ismini	 öğrenmeden	 önce	 vuku	 bulmuş	 hiçbir	 şeyi	 düşünmek istemiyordu.	Hatırlaması	çok	yaralayıcı	olan	şeyler	vardı,	en	az	Ramsay’in	bıçağı kadar	acı	veren	düşünceler... </p>
<p class="calibre1">“Stark’in	 küçük	 kurt	 yavruları	 öldü,”	 dedi	 Ramsay,	 kadehini	 tekrar	 birayla doldurdu	 “ve	 ölü	 kalacaklar.	 Bırak	 da	 çirkin	 yüzlerini	 göstersinler,	 kızlarım onların	 kurtlarını	 parçalara	 ayırır.	 Oğlanlar	 ne	 kadar	 çabuk	 gelirlerse,	 onları	 o kadar	çabuk	bir	şekilde	tekrar	öldürürüm.” </p>
<p class="calibre1">Büyük	 Bolton	 iç	 geçirdi.  <i class="calibre4">“Tekrar? </i>	 Hatalı	 konuştuğundan	 eminim.	 Sen	 Lord Eddard’ın	oğullarını,	o	çok	sevdiğimiz	iki	tatlı	çocuğu	asla	öldürmedin.	Bu	Dönek Theon’un	 marifetiydi,	 unuttun	 mu?	 Eğer	 gerçek	 bilinseydi,	 kindar	 dostlarımızın kaçını	elimizde	tutabilirdik	sence?	Sadece,	bir	çift	çizmeye	dönüştürmek	istediğin Leydi	Barbrey’i.	Kralın	emriyle	bir	Bolton’sın	artık.	Bir	Bolton	gibi	davranmaya çalış.	 Hakkında	 hikâyeler	 anlatılıyor	 Ramsay.	 Hikâyeleri	 her	 yerde	 duyuyorum, insanlar	senden	korkuyor.”	“İyi.” </p>
<p class="calibre1"><a id="p441"></a>“Yanılıyorsun.	Bu	iyi	değil.	Benim	hakkımda	asla	hikâyeler	anlatılmadı.	Aksi halde	 burada	 oturuyor	 olabilir	 miydim	 sence?	 Eğlencelerin	 sana	 ait,	 seni	 bu yüzden	 azarlayacak	 değilim	 ama	 daha	 ihtiyatlı	 olmalısın.	 Huzurlu	 bir	 toprak, sessiz	 bir	 halk.	 Benim	 düsturum	 her	 daim	 bu	 oldu.	 Bu	 senin	 de	 düsturun	 olsun.” </p>
<p class="calibre1">“Leydi	 Dustin’i	 ve	 domuz	 gibi	 şişman	 karım	 bu	 sebeple	 mi	 bıraktın?	 Buraya gelmek	 ve	 bana	 sessiz	 olmamı	 söylemek	 için	 mi?”	 “Hayır.	 Duyman	 gereken havadisler	var.	Lord	Stannis	sonunda	Sur’dan	ayrıldı.” </p>
<p class="calibre1">Bu	 haber	 Ramsay’i	 ayağa	 kaldırdı,	 adamın	 geniş	 ve	 ıslak	 dudaklarında	 bir gülümse	 pırıldadı.	 “Dehşet	 Kalesi’ne	 mi	 yürüyor?”	 “Maalesef	 ki	 hayır.	 Arnolf bunu	 anlamıyor.	 Yemi	 tuzağa	 yerleştirmek	 için	 elinden	 gelen	 her	 şeyi	 yaptığına dair	 yemin	 ediyor.”	 “Ben	 bundan	 şüphe	 ederim.	 Bir	 Karstark’in	 üstünü	 kazırsan, altında	bir	Stark	bulursun.” </p>
<p class="calibre1">“Genç	 Kurt	 kazıdan	 sonra	 Lord	 Karstark’ı	 infaz	 etti,	 gerçi	 bu	 hikâye</p>
<p class="calibre1">eskisinden	 daha	 az	 gerçek	 olabilir.	 Öyle	 de	 olsa,	 Lord	 Stannis,	 Derinorman Kalesi’ni	demiradamlardan	aldı	ve	Glover	Hanedanı’na	iade	etti.	İşin	daha	beteri, dağ	 kabileleri	 Stannis’e	 katıldı.	 Wull,	 Norrey,	 Liddle	 ve	 diğerleri.	 Stannis’in kuvveti	büyüyor.” </p>
<p class="calibre1">“Bizim	kuvvetimiz	daha	büyük.” </p>
<p class="calibre1">“Şimdi	öyle.” </p>
<p class="calibre1">“Şimdi,	Stannis’i	ezme	zamanıdır.	Derinorman’a	yürümeme	müsaade	et.” </p>
<p class="calibre1">“Düğününden	sonra.” </p>
<p class="calibre1">Ramsay	 kupasını	 masaya	 vurdu,	 biradan	 geriye	 kalanlar	 masa	 örtüsüne</p>
<p class="calibre1">saçıldı.	 “Beklemekten	 bıktım.	 Bir	 kızımız	 var,	 bir	 ağacımız	 var,	 şahitlik	 edecek yeterince	 lordumuz	 var.	 Kızla	 yarın	 evleneceğim,	 bacaklarının	 arasına	 bir	 erkek evlat	ekeceğim	ve	kızın	bekâret	kanı	kurumadan	önce	yola	düşeceğim.” </p>
<p class="calibre1"> <i class="calibre4">Kız,	 senin	 yola	 düşmen	 için	 dua	 edecek, </i>	 diye	 düşündü	 Leş,  <i class="calibre4">onun	 yatağına</i> <i class="calibre4">bir	daha	asla	girmemen	için	dua	edecek. </i></p>
<p class="calibre1">“Kızın	 içine	 bir	 erkek	 evlat	 ekeceksin,”	 dedi	 Roose	 Bolton,	 “ama	 burada değil.	Kızla,	Kışyarı’nda	evlenmen	gerektiğine	karar	verdim.” </p>
<p class="calibre1">Lord	 Ramsay	 bu	 fikirden	 hoşlanmamış	 gibiydi.	 “Kışyarı’nı	 yerle	 bir	 ettim, yoksa	unuttun	mu?” </p>
<p class="calibre1">“Hayır,	 ama	 görünüşe	 göre	 sen	 unutmuşsun...	 Kışyarını	  <i class="calibre4">demiradamlar	 yerle</i> bir	 ettiler	 ve	 kale	 halkını	 doğradılar.	 Dönek	 Theon.”	 Ramsay,	 Leş’e	 kuşkulu	 bir bakış	attı.	“Evet.	Theon	yaptı.	Ama	yine	de...	o	harabede	bir	düğün	yapmak?” </p>
<p class="calibre1">“Kışyarı,	 harabeye	 dönmüş	 bile	 olsa	 Leydi	 Arya’nın	 evi.	 Kızla	 evlenmen, onunla	 yatağa	 girmen	 ve	 hak	 talebinde	 bulunman	 için	 daha	 iyi	 bir	 yer	 var	 mı? </p>
<p class="calibre1">Fakat	bu,	meselenin	yarısı.	Stannis’in	üzerine	yürümek	için	aptal	olmamız	lazım. </p>
<p class="calibre1"><a id="p442"></a>Bırak	 da	 Stannis	 bizim	 üzerimize	 yürüsün.	 O,	 Höyükler’e	 gelmeyecek	 kadar ihtiyatlı	 bir	 adam...	 ama	 Kışyarı’na	 gelmek	  <i class="calibre4">zorunda. </i>	 Stannis’in	 kabile	 adamları, kıymetli	Ned’in	kızını	senin	gibilerin	eline	terk	etmezler.	Stannis	ya	yürüyecek	ya da	 kabile	 adamlarını	 kaybedecek...	 ve	 tedbirli	 bir	 kumandan	 olduğu	 için	 bütün dostlarını	ve	müttefiklerini	yardıma	çağıracak.	Arnolf	Karstark’ı	çağıracak.” </p>
<p class="calibre1">Ramsay	 çatlak	 dudaklarını	 yaladı.	 “Ve	 onu	 ele	 geçireceğiz.”	 “Eğer	 tanrılar isterse.”	 Roose	 ayağa	 kalktı.	 “Kışyarı’nda	 evleneceksin.	 Lordları,	 üç	 gün	 içinde yola	 çıkacağımıza	 dair	 bilgilendireceğim	 ve	 onları	 bize	 katılmaya	 davet</p>
<p class="calibre1">edeceğim.” </p>
<p class="calibre1">“Sen	Kuzey	Muhafızı’sın.	Onlara	emir	ver.” </p>
<p class="calibre1">“Bir	davet	de	aynı	etkiyi	yapar.	Güç,	nezaketle	tatlandırıldığında	çok	lezzetli</p>
<p class="calibre1">olur.	 Eğer	 bir	 gün	 hükmetmeyi	 umut	 ediyorsan,	 bunu	 öğrenmen	 gerek.”	 Dehşet Kalesi	 Lordu,	 Leş’e	 baktı.	 “Ah,	 evcil	 hayvanının	 zincirlerini	 çöz.	 Onu</p>
<p class="calibre1">götürüyorum.”	“Götürmek	mi?	Nereye?	O	bana	ait.	Onu	alamazsın.” </p>
<p class="calibre1">Roose	 eğleniyormuş	 gibi	 görünüyordu.	 “Sahip	 olduğun	 her	 şeyi	 sana	 ben</p>
<p class="calibre1">verdim.	 Bunu	 unutmazsan	 iyi	 edersin	 piç.	 Leş’e	 gelince...	 eğer	 onu</p>
<p class="calibre1">kurtarılamayacak	 kadar	 mahvetmediysen,	 bize	 hâlâ	 faydası	 dokunabilir.	 Beni annenin	 ırzına	 geçtiğim	 güne	 pişman	 etmeden	 önce	 anahtarları	 al	 ve	 Leş’in zincirlerini	çıkar.” </p>
<p class="calibre1">Leş,	Ramsay’in	dudaklarının	çarpıldığını	gördü,	piçin	dudaklarının	arasında</p>
<p class="calibre1">tükürükler	 pırıldıyordu.	 Leş,	 Ramsay’in,	 elinde	 bir	 hançerle	 masanın	 üstüne zıplayacağından	 korktu	 fakat	 Ramsay	 kıpkırmızı	 kesildi,	 solgun	 gözlerini</p>
<p class="calibre1">babasının	daha	solgun	gözlerinden	çekti	ve	anahtarları	bulmaya	gitti.	Leş’in	ayak bileklerindeki	prangaları	çıkarmak	için	dizlerinin	üstüne	çöktüğünde	öne	eğildi	ve</p>
<p class="calibre1">“Ona	 hiçbir	 şey	 söyleme	 ve	 söylediği	 her	 kelimeyi	 hatırla,”	 diye	 fısıldadı.	 “Şu Dustin	kancığı	sana	ne	söylerse	söylesin	seni	geri	alacağım.	Sen	kimsin?” </p>
<p class="calibre1">“Ben	Leş’im	lordum.	Benim	adım	Leş,	kalleşle	kafiyeli.”	“Öyle.	Babam	seni</p>
<p class="calibre1">geri	getirdiğinde	bir	parmağını	daha	alacağım.	Hangi	parmak	olacağına	sen	karar</p>
<p class="calibre1">vereceksin.” </p>
<p class="calibre1">Leş’in	yanaklarına	davetsiz	gözyaşları	akmaya	başladı.	“Neden?”	diye	ağladı</p>
<p class="calibre1">Leş,	sesi	çatallıydı.	“Babanızın	beni	sizden	almasını	ben	istemedim.	Ne	isterseniz yaparım,	hizmet	ederim,	itaat	ederim,	ben...	lütfen,	hayır...” </p>
<p class="calibre1">Ramsay,	Leş’in	yüzünü	tokatladı.	“Onu	al,”	dedi	babasına.	“O	bir	erkek	bile</p>
<p class="calibre1">değil.	Kokusu	midemi	bulandırıyor.” </p>
<p class="calibre1">Lord	ve	Leş	dışarı	çıktıklarında,	Höyükler’in	ahşap	duvarlarının	üzerinde	ay</p>
<p class="calibre1">yükseliyordu.	 Leş,	 kasabanın	 ötesindeki	 inişli	 yokuşlu	 ovaların	 üstünde	 esen rüzgârın	 sesini	 duyabiliyordu.	 Höyük	 Kalesi	 ile	 Hanvood	 Stout’un	 doğu</p>
<p class="calibre1"><a id="p443"></a>kapılarındaki	mütevazı	içkalesi	arasında	bir	milden	az	mesafe	vardı.	Lord	Bolton, Leş’e	bir	at	önerdi.	“At	sürebilir	misin?” </p>
<p class="calibre1">“Ben...	lordum...	Sanırım	sürebilirim.” </p>
<p class="calibre1">“Walton,	Leş’in	ata	binmesine	yardım	et.” </p>
<p class="calibre1">Leş,	 prangalardan	 kurtulmuş	 olmasına	 rağmen	 yaşlı	 bir	 adam	 gibi	 hareket ediyordu.	 Derisi	 kemiklerinden	 gevşekçe	 sarkıyordu.	 Ekşi	 Alyn	 ve	 Kemik	 Ben, Leş’in	 seyirdiğini	 söylediler.	 Ve	 kokusu...	 Onun	 için	 getirdikleri	 kısrak	 bile,	 Leş</p>
<p class="calibre1">onun	sırtına	binmeyi	denediğinde	geri	çekildi. </p>
<p class="calibre1">Bununla	 birlikte	 nazik	 bir	 attı	 ve	 Höyük	 Kalesi’ne	 giden	 yolu	 biliyordu. </p>
<p class="calibre1">Kafile	 kapıdan	 dışarı	 çıkarken,	 Lord	 Bolton,	 Leş’in	 yanma	 gitti.	 Muhafızlar geride,	ihtiyatlı	bir	mesafede	kaldılar.	Höyüklerin	geniş	ve	düz	caddelerinde	yan yana	at	sürerlerken,	“Sana	nasıl	hitap	etmemi	istersin?”	diye	sordu	lord. </p>
<p class="calibre1"> <i class="calibre4">Leş.	 Benim	 adım	 Leş,	 gebeşle	 kafiyeli. </i>	 “Leş,”	 dedi	 adam,	 “eğer	 lordum memnun	olacaksa.” </p>
<p class="calibre1"> <i class="calibre4">“Lordum.” </i>	 Bolton’ın	 dudakları,	 adamın	 dişlerinin	 dörtte	 birini	 gösterecek kadar	aralandı.	Bu	bir	gülümseme	olabilirdi. </p>
<p class="calibre1">Leş	anlamadı.	“Lordum?	Ben	dedim	ki...” </p>
<p class="calibre1">“...aksansız	 bir	 şekilde,  <i class="calibre4">lordum, </i>	 dedin.	 Dilin,	 söylediğin	 her	 kelimeyle doğumuna	ihanet	ediyor.	Eğer	münasip	bir	köylü	gibi	konuşmak	istiyorsan,	lordum</p>
<p class="calibre1">kelimesini	 ağzında	 çamur	 varmış	 gibi	 söylemelisin.	 Ya	 da	 kelimenin	 son</p>
<p class="calibre1">hecesinde	bir	u	harfi	olduğunu	fark	edemeyecek	kadar	aptalmışsın	gibi.” </p>
<p class="calibre1">“Eğer...  <i class="calibre4">lord’um</i>	memnun	olacaksa.” </p>
<p class="calibre1">“Bu	daha	iyi.	Kokun	epey	dehşet	verici.” </p>
<p class="calibre1">“Evet	lord’um.	Özür	dilerim	lord’um.” </p>
<p class="calibre1">“Neden?	Kokun	oğlumun	marifeti,	senin	değil.	Bunun	gayet	farkındayım.”	Bir</p>
<p class="calibre1">ahırın	 ve	 tabelasına	 buğday	 demeti	 boyanmış	 bir	 hanın	 önünden	 geçtiler.	 Leş, hanın	 pencerelerinden	 dışarı	 dökülen	 müzik	 sesini	 duydu.	 “İlk	 Leş’i	 tanıyordum. </p>
<p class="calibre1">Kokuyordu	 ama	 kokmasının	 sebebi	 yıkanma	 ihtiyacı	 değildi.	 Doğruyu	 söylemek gerekirse,	 hayatımda	 ondan	 daha	 temiz	 bir	 yaratık	 görmedim.	 Günde	 üç	 kez yıkanırdı	ve	saçlarına	kızlar	gibi	çiçekler	takardı.	Bir	keresinde,	ikinci	karım	hâlâ hayattayken,	 Leş	 karımın	 odasından	 parfüm	 çalarken	 yakalandı.	 Onu	 bu	 yüzden kırbaçlattım,	 on	 iki	 darbe.	 Adamın	 kanı	 bile	 kötü	 kokuyordu.	 Ertesi	 yıl	 yine denedi.	 Bu	 kez	 parfümü	 içti,	 neredeyse	 ölüyordu.	 Bir	 şey	 değişmedi.	 Koku	 onun yaratılışından	 geliyordu.	 Sıradan	 insanlar	 bunun	 bir	 lanet	 olduğunu	 söylüyordu. </p>
<p class="calibre1">Tanrılar	 onun	 kokmasını	 sağlamıştı,	 böylece	 insanlar,	 onun	 ruhunun	 çürüdüğünü anlayacaklardı.	 Eski	 üstadım	 kokunun	 bir	 hastalık	 işareti	 olduğu	 konusunda ısrarlıydı	ama	Leş,	genç	bir	boğa	kadar	kuvvetliydi.	Kimse	onun	yanında	durmaya</p>
<p class="calibre1"><a id="p444"></a>katlanamazdı,	 bu	 yüzden	 Leş,	 domuzlarla	 birlikte	 uyurdu...	 ta	 ki,	 Ramsay’in annesinin	 kapılarda	 belirdiği	 ve	 gittikçe	 vahşileşip	 asileşen	 piçim	 için	 bir hizmetkâr	 talep	 ettiği	 güne	 kadar.	 Ona	 Leş’i	 verdim.	 Bunun	 eğlenceli	 bir	 durum olması	 gerekiyordu	 ama	 Leş	 ve	 Ramsay	 etle	 tırnak	 gibi	 oldular.	 Gerçi	 merak ediyorum...	Leş’i	çürüten	Ramsay	miydi	yoksa	Leş	mi</p>
<p class="calibre1">Ramsay’i	çürüttü?”	Lord,	 iki	beyaz	ay	 kadar	solgun	ve	 tuhaf	gözleriyle	yeni</p>
<p class="calibre1">Leş’e	 baktı.	 “Zincirlerini	 çıkarırken	 sana	 ne	 fısıldadı?”	 “O...	 o	 dedi	 ki...”  <i class="calibre4">Size</i> <i class="calibre4">hiçbir	şey	anlatmamamı	söyledi. </i>	Kelimeler	Leş’in	boğazında	takıldı,	Leş	öksürüp boğulmaya	başladı. </p>
<p class="calibre1">“Derin	nefesler	al.	Sana	ne	söylediğini	biliyorum.	Beni	gizlice	gözetleyecek</p>
<p class="calibre1">ve	 onun	 sırlarını	 saklayacaksın.”	 Bolton	 güldü.	 “Sırları	 varmış	 gibi.	 Ekşi	 Alyn, Luton,	Deriyüzen	ve	diğerleri.	Ramsay	onların	nereden	geldiğini	sanıyor?	Onların <i class="calibre4">kendi</i>	adamları	olduğuna	gerçekten	inanabilir	mi?” </p>
<p class="calibre1">“Kendi	 adamları,”	 diye	 tekrarladı	 Leş,	 kendisinden	 bazı	 yorumlar	 yapması beklendiği	açıktı	ama	ne	söyleyeceğini	bilmiyordu. </p>
<p class="calibre1">“Piçim	ona	nasıl	sahip	olduğumu	anlattı	mı	hiç?” </p>
<p class="calibre1">Leş	 en	 azından	  <i class="calibre4">bunu</i>	 biliyordu.	 “Evet	  <i class="calibre4">lord’um. </i>	 Bir	 at	 gezisi	 sırasında	 onun annesine	rastlamışsınız	ve	kadının	güzelliğine	vurulmuşsunuz.” </p>
<p class="calibre1">“Vurulmak?”	 Bolton	 güldü.	 “Ramsay	 bu	 kelimeyi	 mi	 kullandı?	 O	 çocukta</p>
<p class="calibre1">şarkıcı	 ruhu	 var...	 ama	 bu	 şarkıya	 inandıysan	 ilk	 Leş’ten	 daha	 kalın	 kafalısın demektir.	 Hikâyenin	 at	 gezisi	 kısmı	 bile	 yanlış.	 Ağlayan	 Su	 boyunca	 bir	 tilkiyi kovalarken	bir	değirmene	rast	geldim	ve	akıntıda	çamaşır	yıkayan	genç	bir	kadın</p>
<p class="calibre1">gördüm.	 Yaşlı	 değirmenci,	 kendisinin	 yarı	 yaşından	 küçük	 genç	 bir	 kızla evlenmişti.	Kız	uzun	boylu,	söğüt	gibi	bir	yaratıktı,	çok	 <i class="calibre4">sağlıklı</i>	görünüyordu.	Uzun bacakları	 ve	 olgun	 eriklere	 benzeyen	 küçük,	 diri	 göğüsleri	 vardı.	 Alışıldık	 bir surette	 güzeldi.	 Kıza	 baktığım	 anda	 onu	 istedim.	 Böylesi	 kızlar	 bana	 layıktı. </p>
<p class="calibre1">Üstatlar,	 Kral	 Jaehaerys’in,	 cadaloz	 kraliçesinin	 açlığını	 gidermek	 amacıyla, lordun	 ilk	 gece	 hakkı	 geleneğini	 bozduğunu	 söylerler	 ama	 eski	 tanrıların hükmettiği	 yerde	 eski	 teamüller	 geçerlidir.	 Bunu	 inkâr	 ederler	 ama	 Umberlar	 da ilk	gece	teamülünü	korurlar.	Bazı	dağ	kabileleri	de	öyle.	Ve	Skagos’da...	pekâlâ, Skagos’da	yapılan	şeyleri	sadece	yürek	ağaçları	görür. </p>
<p class="calibre1">Değirmencinin	 evliliği	 benim	 iznim	 ya	 da	 bilgim	 olmadan	 gerçekleşmişti. </p>
<p class="calibre1">Adam	 benim	 hakkımı	 yemişti.	 Bu	 yüzden	 onu	 astırdım	 ve	 adamın	 cesedinin sallandığı	ağacın	altında	hakkım	olanı	aldım.	Doğruyu	söylemek	gerekirse,	fahişe ip	 ziyan	 ettiğime	 değmedi.	 Tilki	 kaçtı,	 Dehşet	 Kalesi’ne	 dönerken	 en	 sevdiğim süvari	atım	sakatlandı.	Yani	neticede,	o	gün	tatsız	bir	gündü. </p>
<p class="calibre1">Bir	 yıl	 sonra,	 aynı	 fahişe,	 avazı	 çıktığı	 kadar	 bağıran	 kırmızı	 suratlı	 bir</p>
<p class="calibre1"><a id="p445"></a>canavarla	 birlikte	 Dehşet	 Kalesi’ne	 gelmeye	 cüret	 etti	 ve	 çocuğun	 benden olduğunu	 söyledi...	 Anneyi	 kırbaçlatmak	 ve	 çocuğu	 bir	 kuyuya	 artırmalıydım... </p>
<p class="calibre1">ama	 bebekte	  <i class="calibre4">gerçekten</i>	 benim	 gözlerim	 vardı.	 Fahişenin	 ölü	 kocasının	 erkek kardeşi	 o	 gözleri	 görmüş,	 kızı	 dövmüş	 ve	 değirmenden	 kovmuştu.	 Bu	 duruma sinirlendim,	 değirmeni	 kıza	 verdim	 ve	 ölü	 değirmencinin	 kardeşinin	 dilini kestirttim;	 adamın,	 Lord	 Rickard’ı	 rahatsız	 edecek	 hikâyelerle	 Kışyarı’na gitmeyeceğinden	emin	olmak	istiyordum.	Kadına	her	yıl	domuz	yavruları,	tavuklar</p>
<p class="calibre1">ve	 sikke	 torbaları	 gönderdim;	 çocuğa	 babasının	 kim	 olduğunu	 asla	 söylememesi karşılığında.	 Huzurlu	 bir	 toprak,	 sessiz	 bir	 halk.	 Benim	 düsturum	 her	 daim	 bu oldu.” </p>
<p class="calibre1">“Güzel	bir	düstur	lord’um.” </p>
<p class="calibre1">“Lâkin	 kadın	 bana	 itaatsizlik	 etti.	 Ramsay’in	 ne	 olduğunu	 görüyorsun.	 Onu kadın	bu	hâle	getirdi.	O	ve	Leş,	Ramsay’in	kulağına	haklarını	fısıldayıp	durdular. </p>
<p class="calibre1">Ramsay	bir	gün	kuzeye	hükmedebileceğim	düşünüyor	mu	gerçekten?” </p>
<p class="calibre1">“O	 sizin	 için	 dövüşüyor,”	 deyiverdi	 Leş.	 “O	 güçlü	 bir	 adam.”	 “Boğalar</p>
<p class="calibre1">güçlüdür.	 Ayılar.	 Piçimi	 dövüşürken	 gördüm.	 Suçlanacak	 tek	 kişi	 o	 değil.	 Onun hocası	ilk	Leş’ti	ve	Leş	silah	eğitimi	almamıştı.	Ramsay	çok	gaddar,	bundan	emin olabilirsin	ama	kılıcını	et	kesen	bir	kasap	gibi	savuruyor.” </p>
<p class="calibre1">“O	kimseden	korkmuyor	lord’um.” </p>
<p class="calibre1">“Korkmalı.	 Bu	 tehlike	 ve	 hile	 dolu	 dünyada	 insanı	 sağ	 tutan	 şey	 korkudur. </p>
<p class="calibre1">Kargalar	 burada,	 Höyükler’de	 bile	 başımızın	 üstünde	 dönüp	 duruyorlar,	 etimizi yiyecekleri	 günü	 bekliyorlar.	 Cenvynler’e	 ve	 Tallhartlar’a	 güvenilmez,	 şişman dostum	Lord	Wyman	ihanet	planları	kuruyor...	ve	Fahişefelaketi...	Umberlar	aptal gibi	görünebilirler	ama	belli	bir	kurnazlıktan	yoksun	değiller.	Ramsay	hepsinden korkmalı,	benim	korktuğum	gibi.	Bir	dahaki	görüşünde,	bunu	ona	söyle.” </p>
<p class="calibre1">“Ona...	 korkmasını	 mı	 söyleyeyim?”	 Bu	 düşünce	 Leş’in	 kendini	 hasta</p>
<p class="calibre1">hissetmesine	sebep	oldu.	“Lord’um,	eğer	bunu	yaparsam...	Ramsay	beni...” </p>
<p class="calibre1">“Biliyorum.”	 Lord	 Bolton	 iç	 geçirdi.	 “Onun	 kam	 kötü.	 Sülüklenmesi	 gerek. </p>
<p class="calibre1">Sülükler	kötü	kam	emerler,	bütün	öfkeyi	ve	acıyı	emerler.	Bunca	öfkeyle	dolu	bir adam,	 düşünemez.	 Ama	 Ramsay...	 korkarım	 ki	 onun	 bozuk	 kanı	 sülükleri	 bile zehirler.” </p>
<p class="calibre1">“O	sizin	tek	oğlunuz.” </p>
<p class="calibre1">“Şu	 an	 için.	 Bir	 zamanlar	 bir	 oğlum	 daha	 vardı.	 Domeric.	 Sessiz	 fakat başarılı	bir	çocuktu.	Dört	yıl	boyunca	Leydi	Dustin’in	yaver	çömezi	olarak	hizmet verdi.	 Vadi’de	 Lord	 Redfort’un	 yaveri	 olarak	 üç	 yıl	 geçirdi.	 Arp	 çalardı,	 tarih okurdu	 ve	 rüzgâr	 gibi	 at	 sürerdi.	 Atlar...	 Domeric	 atlar	 için	 yaratılmıştı,	 bunu Leydi	Dustin’den	de	duyabilirsin.	Lord	Rickard’in	kızı	bile	Domeric’i	geçemezdi</p>
<p class="calibre1"><a id="p446"></a>ki	 o	 kızın	 kendisi	 yarı	 at	 sayılır.	 Redfort,	 Domeric’in	 mızrak	 müsabakası meydanlarında	büyük	gelecek	vadettiğini	söylemişti.	Büyük	bir	mızrak	dövüşçüsü, </p>
<p class="calibre1">önce	büyük	bir	binici	olmalıdır.” </p>
<p class="calibre1">“Evet	 lord’um.	 Domeric.	 Ben...	 ben	 onun	 adını	 duymuştum...”	 “Ramsay	 onu öldürdü.	Üstat	Uthor	bir	bağırsak	hastalığı	diyor	ama	ben	zehir	diyorum.	Domeric, Vadi’de	 Redfort’un	 oğullarıyla	 dostluk	 etmekten	 keyif	 aldı.	 Yanında	 bir	 ağabey olsun	 istedi,	 bu	 yüzden	 piçimi	 bulmak	 için	 Ağlayan	 Su’ya	 gitti.	 Gitmesini yasaklamıştım	 ama	 Domeric	 yetişkin	 bir	 erkekti	 ve	 babasından	 daha	 akıllı olduğunu	 düşünüyordu.	 Şimdi	 oğlumun	 kemikleri,	 henüz	 beşikteyken	 ölen</p>
<p class="calibre1">kardeşlerinin	 kemikleriyle	 birlikte	 Dehşet	 Kalesi’nin	 altında	 yatıyor	 ve	 ben Ramsay’le	baş	başayım.	Söyle	bana	lordum,	eğer	akraba	katilleri	lanetleniyorsa, </p>
<p class="calibre1">bir	oğlu	diğer	oğlu	tarafından	öldürülmüş	bir	babanın	ne	yapması	gerekir?” </p>
<p class="calibre1">Soru,	 Leş’i	 korkuttu.	 Deriyüzen	 bir	 keresinde,	 Piç’in,	 meşru	 doğumlu</p>
<p class="calibre1">kardeşini	 öldürdüğünü	 söylemişti	 ama	 Leş	 buna	 inanmaya	 cesaret	 edememişti. </p>
<p class="calibre1"> <i class="calibre4">Deriyüzen	 yanılıyor	 olabilir.	 Kardeşler	 bazen	 ölür,	 bu	 onların	 öldürüldüğü</i> <i class="calibre4">anlamına	 gelmez.	 Benim	 ağabeylerim	 de	 öldü	 ama	 onları	 ben	 öldürmedim. </i></p>
<p class="calibre1">“Lordumun	ona	oğullar	verecek	yeni	bir	karısı	var.” </p>
<p class="calibre1">“Ve	piçim	bundan	çok	hoşlanacak,	değil	mi?	Leydi	Walda	doğurgan	bir	Frey. </p>
<p class="calibre1">Küçük	şişman	karımdan	tuhaf	bir	şekilde	hoşlanmaya	başladım.	Ondan	önceki	iki</p>
<p class="calibre1">karım	 yatakta	 hiç	 ses	 çıkarmazlardı	 ama	 Leydi	 Walda	 inliyor	 ve	 titriyor.	 Bunu oldukça	 cazip	 buluyorum.	 Eğer	 turtaları	 içine	 soktuğu	 şekilde	 dışarı	 oğullar çıkarırsa,	Dehşet	Kalesi	yakın	zamanda	Boltonlar’la	dolup	taşar.	Hiç	şüphe	yok	ki Ramsay	 hepsini	 öldürür.	 En	 iyisi	 bu	 olur.	 Yeni	 oğullarımın	 erkeklik	 çağma geldiklerini	görecek	kadar	uzun	yaşamayacağım	ve	çocuk	lordlar	bütün	hanedanlar</p>
<p class="calibre1">için	felaket	demektir.	Oğullarının	öldüğünü	görmek	Walda’yı	çok	üzecek	gerçi.” </p>
<p class="calibre1">Leş’in	 boğazı	 kuruydu.	 Leş,	 cadde	 boyunca	 dizilmiş	 karaağaçların	 çıplak</p>
<p class="calibre1">dallarını	tıkırdatan	rüzgârı	duyabiliyordu.	“Lordum,	ben...” </p>
<p class="calibre1">“<i class="calibre4">Lord’um, </i>	unuttun	mu?” </p>
<p class="calibre1">“Lord’um.	Sormamda	bir	sakınca	yoksa...	beni	neden	istediniz?	Ben	kimsenin</p>
<p class="calibre1">işine	yaramam.	Ben	bir	erkek	bile	değilim,	ben	kusurluyum...	ve	kokum...” </p>
<p class="calibre1">“Bir	banyo	ve	temiz	kıyafetler	daha	güzel	kokmanı	sağlar.”	“Banyo	mu?”	Leş, </p>
<p class="calibre1">bağırsaklarının	 düğümlendiğini	 hissetti.	 “Ben...	 ben	 banyo	 yapmamayı	 tercih ederim	 lord’um.	 Benim...	 yaralarım	 var.	 Ve...	 bu	 kıyafetleri	 bana	 Lord	 Ramsay verdi.	Onları...	onun	emri	olmadan	asla	çıkarmamamı	söyledi.” </p>
<p class="calibre1">“Paçavralar	 giyiyorsun,”	 dedi	 Lord	 Bolton	 epey	 sabırlı	 bir	 tavırla.	 ‘Yırtık, lekeli,	kan	ve	sidik	kokulu	pis	şeyler.	Üstelik	ince	şeyler.	Üşüyor	olmalısın.	Sana yumuşak	ve	sıcak	kuzu	yünleri	giydireceğiz.	Belki	bir	de	kürk	astarlı	pelerin.	Bunu</p>
<p class="calibre1"><a id="p447"></a>ister	 misin?”  <i class="calibre4">“Hayır,” </i>	 dedi	 Leş	 tiz	 bir	 sesle.	 “Hayır,	 ben	 sadece	 bu	 giysileri istiyorum.	Leş’in	giysilerini.	Benim	adım	Leş,	keleşle	kafiyeli.”	Kalbi	davul	gibi çarpıyordu	 ve	 sesi	 korkutucu	 bir	 ciyaklamaya	 dönüşmüştü.	 “Banyo	 yapmak</p>
<p class="calibre1">istemiyorum.	Lütfen	lord’um,	giysilerimi	benden	almayın.” </p>
<p class="calibre1">“En	azından	giysilerini	yıkamamıza	izin	verir	misin?” </p>
<p class="calibre1">“Hayır.	 Hayır	 lord’um.  <i class="calibre4">Lütfen.” </i>	 Leş,	 tuniğini	 iki	 eliyle	 birden	 göğsüne yapıştırdı	 ve	 eyerin	 üstünde	 kamburlaştı.	 Roose	 Bolton’ın	 muhafızlara	 emir vereceğinden	ve	adamların	onu	oracıkta,	caddenin	ortasında	soyacağından	korktu. </p>
<p class="calibre1">“Nasıl	istersen.”	Bolton’ın	solgun	gözleri	ay	ışığında	boş	görünüyordu,	sanki</p>
<p class="calibre1">o	 gözlerin	 ardında	 hiç	 kimse	 yoktu.	 “Sana	 zarar	 vermek	 niyetinde	 değilim.	 Sana çok	şey	borçluyum.” </p>
<p class="calibre1">“Borçlu	musunuz?”	Leş’in	bir	yanı,  <i class="calibre4">bu	bir	tuzak, </i>	 diye	 çığlık	 atıyordu.  <i class="calibre4">Lord</i> <i class="calibre4">seninle	oyun	oynuyor.	Oğul	tam	olarak	babanın	gölgesi. </i>	Lord	Ramsay	her	zaman Leş’in	umutlarıyla	oynuyordu.	“Bana...	bana	ne	borçlusunuz	lord’um?” </p>
<p class="calibre1">“Kuzeyi.	 Kışyarı’nı	 aldığın	 gece	 Starklar’ın	 işini	 bitirdin	 ve	 onları	 ölüme mahkûm	 ettin.”	 Lord,	 kibirli	 bir	 tavırla	 elini	 salladı.	 “Bütün	 bunlar,	 ganimet	 için yapılan	ağız	dalaşı	sadece.” </p>
<p class="calibre1">Kısa	 yolculuk,	 Höyük	 Kalesi’nin	 ahşap	 duvarlarında	 nihayetlendi.	 Kalenin</p>
<p class="calibre1">kare	 şekilli	 kulelerinde	 sancaklar	 dalgalanıyordu:	 Dehşet	 Kalesi’nin	 derisi yüzülmüş	adamı,	Cenvyn’in	savaş	baltası,	Tallhart’in	çam	ağaçlan,	Manderly’nin</p>
<p class="calibre1">balıkadamı,	 yaşlı	 Lord	 Locke’un	 çapraz	 anahtarları,	 Umber’in	 devi,	 Flint’in	 taş</p>
<p class="calibre1">eli	 ve	 Hormvood’un	 geyiği.	 Stout	 için	 şeritli	 kızıl	 ve	 altın	 rengi,	 Slate	 için	 çift çizgili	beyaz	çerçevenin	içine	alınmış	gri	zemin.	Biri	gri,	biri	siyah,	biri	altın	ve biri	 kahverengi	 dört	 at	 kafası,	 Dereler’in	 dört	 Ryswell’ini	 haber	 veriyordu. </p>
<p class="calibre1">Süregelen	 şaka,	 Ryswelller’in	 arma	 renklerinde	 bile	 anlaşamadığıydı.	 Ryswell sancaklarının	üzerinde,	binlerce	fersah	uzakta	Demir	Taht’ta	oturan	çocuğun	erkek geyiği	ve	aslanı	uçuyordu. </p>
<p class="calibre1">Kafile	 kapı	 kulübesinden	 geçip	 çimli	 avluya	 girerken,	 Leş,	 eski	 değirmeni çalıştıran	 pervane	 kanatlarının	 sesini	 dinledi.	 Ahırdan	 çıkan	 seyisler,	 binicilerin atlarını	 almak	 için	 avluya	 gelmişti.	 “Bu	 taraftan	 lütfen.”	 Lord	 Bolton,	 Leş’i içkaleye	doğru	yürüttü.	İçkalenin	tepesinde	merhum	Lord	Dustin’in	ve	adamın	dul</p>
<p class="calibre1">karısının	 sancakları	 vardı.	 Lordun	 sancağında,	 çapraz	 şekilde	 duran	 uzun baltaların	 üzerine	 yerleştirilmiş	 dikenli	 bir	 taç	 görünüyordu.	 Leydinin	 sancağı, Rodrik	Ryswell’in	altın	at	başı	armasını	sergileyen	dört	eşit	parçaya	bölünmüştü. </p>
<p class="calibre1">Salona	çıkan	geniş	ahşap	basamakları	tırmanırken,	Leş’in	bacakları	titremeye</p>
<p class="calibre1">başladı.	 Leş,	 bacaklarının	 titremesini	 engellemek	 için	 durmak	 zorunda	 kaldı, başını	 kaldırıp	 Büyük	 Höyük’ün	 çimli	 bayırlarına	 baktı.	 Kimileri,	 Büyük</p>
<p class="calibre1"><a id="p448"></a>Höyük’ün,	İlk	İnsanlar’ı	Batıdiyar’a	getiren	İlk	Kral’ın	mezarı	olduğunu	söylerdi. </p>
<p class="calibre1">Diğerleri,	 höyüğün	 büyüklüğünden	 yola	 çıkarak,	 orada	 bir	 Dev	 Kralı’nın	 gömülü olması	 gerektiğini	 iddia	 ederdi.	 O	 yükseltinin	 bir	 höyük	 değil,	 sadece	 bir	 tepe olduğunu	 söyleyenler	 de	 vardı	 ama	 eğer	 öyleyse,	 bu	 çok	 yalnız	 bir	 tepeydi,	 zira Höyükler’in	büyük	bir	bölümü	dümdüz	ve	rüzgârlıydı. </p>
<p class="calibre1">Salonda,	 şöminenin	 yanında	 bir	 kadın	 duruyordu,	 ölmek	 üzere	 olan	 ateşin közlerinin	 üzerinde	 ince	 ellerini	 ısıtıyordu.	 Baştan	 ayağa	 siyahlara	 bürünmüştü, altın	 ya	 da	 değerli	 taşlar	 takmamıştı	 ama	 soylu	 biri	 olduğu	 çok	 açıktı.	 Ağzının kenarlarında	 ve	 gözlerinin	 çevresinde	 kırışıklar	 olmasına	 rağmen,	 kadın	 hâlâ dimdik	 ve	 güzel	 görünüyordu.	 Kahverengi	 gri	 saçlarını	 başının	 arkasında	 dul düğümü	şeklinde	toplamıştı. </p>
<p class="calibre1">“Bu	 kim?”	 diye	 sordu	 kadın.	 “Delikanlı	 nerede?	 Piçin	 ondan	 vazgeçmek</p>
<p class="calibre1">istemedi	mi?	Bu	yaşlı	adam	onun...	ah,	tanrılar,	bu	koku	da	ne	böyle?	Bu	yaratık altını	mı	pisletti?” </p>
<p class="calibre1">“Bu	 adam	 Ramsay’le	 birlikteydi.	 Leydi	 Barbrey,	 size	 Demir	 Adaları’nın</p>
<p class="calibre1">meşru	lordunu,	Greyjoy	Hanedanı’ndan	Theon’u	takdim	etmeme	izin	verin.” </p>
<p class="calibre1"> <i class="calibre4">Hayır, </i>	 diye	 düşündü	 Leş.  <i class="calibre4">Hayır,	 o	 ismi	 söyleme,	 Ramsay	 seni	 duyacak,</i> <i class="calibre4">duyacak,	duyacak	ve	canımı	yakacak. </i></p>
<p class="calibre1">Kadının	dudakları	büzüldü.	“Beklediğim	gibi	biri	değil.”	“Elimizdeki	tek	şey, </p>
<p class="calibre1">o.” </p>
<p class="calibre1">“Piçin	ona	ne	yapmış?” </p>
<p class="calibre1">“Sanırım	 biraz	 derisini	 yüzmüş.	 Birkaç	 küçük	 bölümünün	 derisini.	 Çok</p>
<p class="calibre1">önemli	bir	şey	değil.” </p>
<p class="calibre1">“Bu	adam	deli	mi?” </p>
<p class="calibre1">“Olabilir.	Fark	eder	mi?” </p>
<p class="calibre1">Leş	daha	fazlasını	dinleyemedi.	“Lütfen	lord’um,	leydi’m.	Bir	yanlışlık	var.” </p>
<p class="calibre1">Dizlerinin	üstüne	düştü,	kış	fırtınasına	yakalanmış	bir	yaprak	gibi	titriyordu,	harap olmuş	yanaklarından	gözyaşları	akıyordu.	“Ben	o	değilim.	Ben	o	dönek	değilim.	O</p>
<p class="calibre1">Kışyarı’nda	 öldü.	 Benim	 adım	 Leş.”  <i class="calibre4">Adım</i>	 hatırlamak	 zorundaydı.	 “Beleşle kafiyeli.” </p>
<p class="calibre1"><b class="calibre3">	</b></p>
<p class="calibre1"><a id="p449"></a><b class="calibre3">TYRION</b></p>
<p class="calibre1">Penny	 sonunda	 kamarasından	 çıkıp	 uzun	 kış	 uykusundan	 uyanan	 bir	 orman</p>
<p class="calibre1">yaratığı	gibi	sürünerek	güverteye	geldiğinde	 <i class="calibre4">Selaesori	 Qhoran, </i>	 Volantis’ten	 yedi gün	uzaktaydı. </p>
<p class="calibre1">Akşamdı.	 Kırmızı	 rahip	 büyük	 demir	 maltızda	 gece	 ateşini	 yakmıştı. </p>
<p class="calibre1">Mürettebat	dua	etmek	için	ateşin	etrafında	toplanmıştı.	Moqorro’nun	sesi,	adamın muazzam	 gövdesinin	 içinde	 bir	 yerde	 gümleyen	 büyük	 bir	 davuldu.  <i class="calibre4">“Bizi	 sıcak</i> <i class="calibre4">tutan	 güneşin	 için	 sana	 şükrediyoruz,” </i>	 dedi	 rahip.  <i class="calibre4">“Bu	 soğuk	 ve	 karanlık</i> <i class="calibre4">denizde	 ilerlerken	 bizi	 kotlayan	 yıldızların	 için	 sana	 şükrediyoruz.” </i>	 İri	 bir adamdı,	 Sör	 Jorah’tan	 daha	 uzun	 ve	 ondan	 iki	 kat	 daha	 genişti,	 kol	 yenleri	 ve etekleri	 saten	 alevlerle	 süslenmiş	 kırmızı	 bir	 elbise	 giymişti.	 Teni	 zift	 gibi karaydı,	 saçları	 kar	 gibi	 beyaz.	 Yanaklarında	 ve	 alnında	 sarı	 ve	 turuncu	 renkli alev	 dövmeleri	 vardı.	 Adamın	 kendi	 boyu	 kadar	 uzun	 olan	 asası	 bir	 ejderha başıyla	 taçlandırılmıştı.	 Rahip	 asanın	 dibini	 güverteye	 vurduğunda,	 ejderhanın ağzı	çıtırtılı	yeşil	alevler	tükürüyordu. </p>
<p class="calibre1">Rahibin	 muhafızları,	 Ateşli	 El’in	 beş	 köle	 savaşçısı,	 yanıtlara	 liderlik ediyordu.	 Adamlar	 Eski	 Volantis	 dilinde	 şakıyordu	 ama	 Tyrion,	 duaları,	 özlerini kavramaya	yetecek	kadar	duymuştu.  <i class="calibre4">Ateşimizi	yak	ve	bizi	karanlıktan	koru,	falan</i> <i class="calibre4">filan,	 yolumuzu	 aydınlat	 ve	 bizi	 sıcak	 tut,	 gece	 karanlık	 ve	 dehşet	 dolu,	 biraz</i> <i class="calibre4">daha	falan	filan. </i></p>
<p class="calibre1">Bu	 düşünceleri	 yüksek	 sesle	 dile	 getirmemesi	 gerektiğini	 biliyordu.	 Tyrion Lannister’ın	 hiçbir	 tanrıyla	 işi	 yoktu	 ama	 bu	 gemide	 R’hllor’a	 saygı	 göstermek akıllıcaydı.	 Güven	 içinde	 yola	 koyulduklarında,	 Jorah	 Mormont,	 Tyrion’ın</p>
<p class="calibre1">zincirlerini,	kelepçelerini	ve	prangalarını	çıkarmıştı.	Cüce,	şövalyeye,	onları	geri takması	için	herhangi	bir	sebep	vermek	istemiyordu. </p>
<p class="calibre1"> <i class="calibre4">Selaesori	Qhoran, </i>	suda	yuvarlanan	beş	yüz	tonluk	bir	banyo	küvetiydi.	Derin bir	 ambarı,	 kıç	 ve	 baş	 kasaraları,	 kasaraların	 arasında	 bir	 tek	 direği	 vardı.	 Baş</p>
<p class="calibre1">kasarada	 grotesk	 bir	 pruva	 heykeli	 duruyordu;	 kolunun	 altına	 bir	 parşömen sıkıştırılmış,	kabız	ifadeli,	tahta	kurdu	yenikli	bir	suret.	Tyrion	hayatında	bundan daha	çirkin	bir	gemi	görmemişti.	Geminin	mürettebatı	da	çirkindi. </p>
<p class="calibre1"><a id="p450"></a>Kaptan,	 kem	 ağızlı,	 büyük	 göbekli,	 zalim	 bir	 adamdı,	 birbirine	 yakın	 haris gözleri	 vardı,	 kötü	 bir	  <i class="calibre4">cyvasse</i>	 oyuncusu	 ve	 daha	 kötü	 bir	 mağluptu.	 Kaptanın altında	hizmet	veren	dört	kaptan	muavini	vardı,	hepsi	azatlı	kölelerdi.	Gemide	elli köle	çalışıyordu.	Her	birinin	yanağına,	gökenin,	pruva	heykelinin	kabaca	çizilmiş</p>
<p class="calibre1">dövmesi	 yapılmıştı.	 Tyrion,	 denizcilere,	 adının	 Hugor	 Tepe	 olduğunu	 defalarca söylemişti	ama	adamlar	ona	 <i class="calibre4">Burunsuz</i>	demekten	hoşlanıyordu. </p>
<p class="calibre1">Kaptan	 muavinlerinin	 üçü	 ve	 mürettebatın	 dörtte	 üçten	 fazlası,	 Işık</p>
<p class="calibre1">Tanrısı’nın	 ateşli	 takipçileriydi.	 Tyrion,	 akşam	 duası	 için	 kamarasından	 çıkan fakat	 dualarda	 yer	 almayan	 kaptandan	 o	 kadar	 emin	 değildi.	 Ama	  <i class="calibre4">Selaesori</i> <i class="calibre4">Qharn</i>’ın	asıl	efendisi	Moqorro’ydu,	en	azından	bu	yolculuk	için. </p>
<p class="calibre1"> <i class="calibre4">“Işık	 Tanrısı,	 kutun	 Moqorro’yu	 koru	 ve	 dünyanın	 karanlık	 yerlerinde</i> <i class="calibre4">onun	yolunu	aydınlat,” </i>	diye	gürledi	kırmızı	rahip.  <i class="calibre4">“Ve	erdemli	kölen	Benerro’yu</i> <i class="calibre4">savun.	Ona	bilgelik	bağışla.	Onun	kalbini	ateşle	doldur.” </i></p>
<p class="calibre1">Tyrion,	bu	maskaralığı	kıç	kasarasının	altına	inen	ahşap	merdivenden	izleyen</p>
<p class="calibre1">Penny’yi	 o	 anda	 fark	 etti.	 Alt	 basamaklardan	 birinde	 duran	 kızın	 sadece	 başı görünüyordu.	Başlığının	altında,	Penny’nin	gözleri	gece	ateşinin	ışığıyla	kocaman ve	 beyaz	 parlıyordu.	 Kızın	 yanında	 köpeği	 vardı;	 yapmacık	 mızrak</p>
<p class="calibre1">müsabakalarında	sürdüğü	iri,	gri	tazı. </p>
<p class="calibre1">“Leydim,”	 diye	 seslendi	 Tyrion	 hafifçe.	 Gerçekte,	 Penny	 bir	 leydi	 değildi ama	 Tyrion	 kızın	 o	 aptal	 adını	 söylemekte	 zorlanıyordu	 ve	 kıza	  <i class="calibre4">kız</i>	 ya	 da	  <i class="calibre4">cüce</i> diye	seslenmek	niyetinde	değildi. </p>
<p class="calibre1">Penny	irkildi.	“Ben...	seni	görmedim.” </p>
<p class="calibre1">“Küçük	bir	adamım.” </p>
<p class="calibre1">“Ben...	ben	iyi	değildim.”	Kızın	köpeği	havladı. </p>
<p class="calibre1"> <i class="calibre4">Keder	 yüzünden	 hastaydım,	 demek	 istiyorsun. </i>	 “Eğer	 yardım	 edebileceğim bir	şey	varsa...” </p>
<p class="calibre1">“Hayır.”	Ve	Penny	bu	kadar	çabuk	bir	şekilde	tekrar	ortadan	kayboldu,	aşağı</p>
<p class="calibre1">inerek	 köpeği	 ve	 domuzuyla	 paylaştığı	 kamaraya	 geri	 döndü.	 Tyrion	 onu</p>
<p class="calibre1">suçlayamazdı.	 Tyrion	 gemiye	 ilk	 geldiğinde,  <i class="calibre4">Selaesori	 Qhoran’ın</i>	 mürettebatı yeterince	sevinmişti;	neticede	bir	cüce,	iyi	şans	demekti.	Kafası	o	kadar	çok	ve	o kadar	sert	bir	şekilde	ovulmuştu	ki	Tyrion’in	kel	kalmaması	mucizeydi. </p>
<p class="calibre1">Fakat	 Penny	 daha	 karışık	 tepkilerle	 karşılanmıştı;	 bir	 cüce	 olabilirdi	 ama aynı	zamanda	bir	kadındı	ve	kadınlar	gemilere	kötü	şans	getirirdi.	Kızın	kafasını ovan	her	adama	karşılık,	kızın	arkasından	sessizce	lanetler	okuyan	üç	adam	vardı. </p>
<p class="calibre1"> <i class="calibre4">Ve	 benim	 suretim,	 kızın	 yarasına	 tuz	 basmaktan	 başka	 bir	 işe	 yaramaz. </i></p>
<p class="calibre1"> <i class="calibre4">Ağabeyinin	 kafasını,	 benim	 kafam	 olması	 umuduyla	 kestiler	 ve	 ben	 burada</i> <i class="calibre4">kahrolası	 bir	 gargoyle	 gibi	 oturup	 kıza	 boş	 avuntular	 öneriyorum.	 Onun</i></p>
<p class="calibre1"><a id="p451"></a> <i class="calibre4">yerinde	olsaydım,	beni	denize	atmalarından	başka	bir	şey	istemezdim. </i></p>
<p class="calibre1">Tyrion,	Penny’ye	acıyordu.	Penny,	tıpkı	ağabeyi	gibi,	Volantis’te	karşılaştığı</p>
<p class="calibre1">zalimliği	hak	etmemişti.	Tyrion’in	onu	son	görüşünde,	gemi	limandan	ayrılmadan</p>
<p class="calibre1">hemen	 önce,	 kızın	 gözleri	 ağlamaktan	 yara	 olmuştu.	 O	 gözler,	 solgun	 bir	 yüze kazılmış	iki	kırmızı	ve	korkunç	çukurdu.	Gemi	denize	açıldığında,	Penny	kendini</p>
<p class="calibre1">köpeği	 ve	 domuzuyla	 birlikte	 kamarasına	 kilitlemişti	 ama	 Tyrion	 kızın	 geceleri ağladığını	duymuştu.	Daha	dün,	kaptan	muavinlerinden	biri,	Penny’nin	gözyaşları</p>
<p class="calibre1">gemiyi	 doldurmadan	 önce	 kızın	 denize	 atılması	 gerektiğini	 söylemişti.	 Tyrion adamın	şaka	yapıp	yapmadığından	emin	değildi. </p>
<p class="calibre1">Akşam	 duası	 bittiğinde	 ve	 gemi	 mürettebatı	 nöbet	 tutmak,	 rom	 içmek	 ya	 da hamaklarda	yatmak	üzere	bir	kez	daha	dağıldığında,	Moqorro	her	gece	yaptığı	gibi gece	 ateşinin	 yanında	 kaldı.	 Kırmızı	 rahip	 gündüzleri	 dinleniyordu	 ama	 karanlık saatler	 boyunca	 nöbet	 tutuyordu;	 güneşin	 şafak	 vakti	 geri	 dönmesi	 için	 kutsal alevlerin	başında	dua	ediyordu. </p>
<p class="calibre1">Tyrion	 kırmızı	 rahibin	 karşısında	 yere	 çömeldi	 ve	 gece	 soğuğuna	 karşı</p>
<p class="calibre1">ellerini	 ısıttı.	 Moqorro	 uzun	 dakikalar	 boyunca	 Tyrion’ı	 fark	 etmedi.	 Titreyen alevlere	 bakıyordu,	 bir	 imgenin	 içinde	 kaybolmuştu.	 İddia	 ettiği	 gibi	 gelecek günleri	mi	görüyor?	Eğer	öyleyse,	bu	korkutucu	bir	yetenekti.	Rahip	bir	süre	sonra gözlerini	 kaldırdı	 ve	 cücenin	 gözlerine	 baktı.	 Vakur	 bir	 baş	 selamıyla,	 “Hugor Tepe,”	dedi.	“Benimle	dua	etmek	için	mi	geldin?” </p>
<p class="calibre1">“Biri	 bana	 gecenin	 karanlık	 ve	 dehşet	 dolu	 olduğunu	 söyledi.	 O	 alevlerin içinde	neler	görüyorsun?” </p>
<p class="calibre1">Batıdiyar’ın	 Ortak	 Dil’ini	 kullanarak,	 “Ejderhalar,”	 dedi	 Moqorro.	 Ortak</p>
<p class="calibre1">Dil’i	neredeyse	aksansız	bir	şekilde,	çok	iyi	konuşuyordu.	Yüksek	rahip	Benerro</p>
<p class="calibre1">tarafından	R’hllor’un	inancını	Daenerys	Targaryen’a	götürmek	üzere	seçilmesinin</p>
<p class="calibre1">sebebi	 buydu	 şüphesiz.	 “Yaşlı	 ve	 genç,	 gerçek	 ve	 sahte,	 parlak	 ve	 karanlık ejderhalar.	 Ve	 sen.	 Bütün	 bunların	 ortasında	 hırlayan,	 büyük	 gölgeli	 küçük	 bir adam.” </p>
<p class="calibre1">“Hırlayan?	 Benim	 gibi	 dost	 canlısı	 bir	 adam?”	 Tyrion	 neredeyse	 onur</p>
<p class="calibre1">duymuştu.  <i class="calibre4">Hiç	şüphe	yok	ki	adamın	niyeti	tam	olarak	bu.	Önemli	biri	olduğunu</i> <i class="calibre4">duymaktan	her	aptal	hoşlanır. </i>	“Belki	de	gördüğün	Penny’ydi.	Hemen	hemen	aynı boydayız.” </p>
<p class="calibre1">“Hayır	dostum.” </p>
<p class="calibre1"> <i class="calibre4">Dostum</i>?  <i class="calibre4">Bunun	ne	zaman	olduğunu	merak	ediyorum</i>?	“Meereen’e	ne	zaman varacağımızı	da	gördün	mü?” </p>
<p class="calibre1">“Dünyanın	 kurtarıcısını	 görmek	 için	 sabırsızlanıyor	 musun?”  <i class="calibre4">Evet	 ve	 hayır. </i></p>
<p class="calibre1">Dünyanın	 kurtarıcısı	 başımı	 kesebilir	 ya	 da	 beni	 iştah	 açıcı	 olarak	 ejderhalarına</p>
<p class="calibre1"><a id="p452"></a>verebilir.	 “Hayır,”	 dedi	 Tyrion.	 “Benim	 için	 bütün	 mesele,	 zeytinler.	 Lâkin	 bir zeytin	 tatmadan	 önce	 yaşlanıp	 öleceğimden	 korkuyorum.	 Köpek	 yüzüşüyle	 bu gemiden	daha	hızlı	yol	alabilirim.	Söyle	bana,  <i class="calibre4">Selaesori	Qhoran</i>	bir	troyka	mıydı yoksa	bir	kaplumbağa	mı?” </p>
<p class="calibre1">Kırmızı	 rahip	 güldü.	 “Hiçbiri.  <i class="calibre4">Qhoran, </i>	 bir	 hükümdar	 değildir	 ama hükümdarlara	 hizmet	 eden,	 tavsiyeler	 veren	 ve	 onların	 işlerini	 yürütmelerine yardımcı	 olan	 biridir.	 Siz	 Batıdiyarlılar	 onun	 gibi	 adamlara	 kâhya	 ya	 da	  <i class="calibre4">yargıç</i> diyor	olabilirsiniz.” </p>
<p class="calibre1"> <i class="calibre4">Kral	Eli</i>?	Bu	düşünce	Tyrion’ı	eğlendirdi.	“Ya	 <i class="calibre4">selaesori?” </i>	Moqorro	burnuna dokundu.	 “Hoş	 aromalarla	 dolu	 demek.	 Siz	 güzel	 kokulu	 mu	 diyorsunuz? </p>
<p class="calibre1">Çiçeksi?” </p>
<p class="calibre1">‘Yani	  <i class="calibre4">Selaesori	 Qhoran</i>	 aşağı	 yukarı	  <i class="calibre4">Pis	 Kokulu	 Kâhya</i>	 demek?”  <i class="calibre4">“Güzel</i> <i class="calibre4">Kokulu	Kâhya</i>	daha	doğru	olur.” </p>
<p class="calibre1">Tyrion	 çarpık	 bir	 gülümseme	 bahşetti.	 “Sanırım	 ben	  <i class="calibre4">Pis	 Kokulu’ya</i>	 sadık kalacağım.	Lâkin	ders	için	teşekkür	ederim.” </p>
<p class="calibre1">“Seni	 aydınlattığım	 için	 mutluyum.	 Belki	 bir	 gün,	 sana	 R’hllor’un	 gerçeğini öğretmeme	de	izin	verirsin.” </p>
<p class="calibre1">“Bir	gün.”  <i class="calibre4">Bir	kazığın	üstündeki	kafa	olduğum	zaman. </i></p>
<p class="calibre1">Tyrion’in	 Sör	 Jorah’la	 paylaştığı	 mekân,	 sadece	 ismen	 kamaraydı;	 rutubetli, karanlık	 ve	 kötü	 kokulu	 küçük	 odada,	 sadece	 üst	 üste	 konmuş	 iki	 uyku	 hamağına yetecek	kadar	yer	vardı.	Tyrion, </p>
<p class="calibre1">Mormont’u	 alttaki	 hamağa	 uzanmış	 hâlde	 buldu,	 hamak	 geminin	 hareketiyle</p>
<p class="calibre1">hafifçe	 sallanıyordu.	 “Kız	 sonunda	 burnunu	 üst	 güverteye	 çıkardı,”	 dedi	 Tyrion, Mormont’a.	“Bana	bir	kez	baktı	ve	hızla	aşağı	geri	kaçtı.” </p>
<p class="calibre1">“Hoş	bir	görüntün	yok.” </p>
<p class="calibre1">“Hepimiz	 senin	 kadar	 yakışıklı	 olamayız.	 Kız	 kayıp.	 Zavallı	 yaratığın</p>
<p class="calibre1">bordadan	 atlamak	 ve	 kendini	 boğmak	 için	 yukarı	 çıktığını	 öğrenmek	 beni</p>
<p class="calibre1">şaşırtmazdı.” </p>
<p class="calibre1">“O	zavallı	yaratığın	adı	Penny.” </p>
<p class="calibre1">“Kızın	adını	biliyorum.”	Tyrion	kızın	adından	nefret	ediyordu.	Kızın	ağabeyi</p>
<p class="calibre1">Groat	ismini	kullanıyordu	ama	adamın	gerçek	adı	Oppo’ydu.  <i class="calibre4">Groat	ve	Penny.	En</i> <i class="calibre4">küçük	 ve	 en	 değersiz	 sikkeler.	 Daha	 kötüsü,	 kardeşlerin	 bu	 isimleri	 bizzat</i> <i class="calibre4">seçmiş	 olması. </i>	 Bu	 düşünce	 Tyrion’ın	 ağzında	 kötü	 bir	 tat	 bıraktı.	 “Hangi	 ismi kullanırsa	kullansın,	kızın	bir	arkadaşa	ihtiyacı	var.” </p>
<p class="calibre1">Sör	 Jorah	 hamakta	 doğruldu.	 “Öyleyse	 onunla	 arkadaş	 ol.	 Onunla	 evlen. </p>
<p class="calibre1">Umurumda	değil.” </p>
<p class="calibre1">Mormont’un	 sözleri	 de	 Tyrion’in	 ağzında	 kötü	 bir	 tat	 bıraktı.	 “Aynı	 türden</p>
<p class="calibre1"><a id="p453"></a>olanlar	birbirleriyle	evlensinler,	fikrin	bu	mu?	Kendin	için	dişi	bir	ayı	bulmayı	mı düşünüyorsun	sör?” </p>
<p class="calibre1">“Kızı	getirmemiz	için	ısrar	eden	şendin.” </p>
<p class="calibre1">“Ben	 onu	 Volantis’te	 bırakamayacağımızı	 söyledim.	 Bu,	 onu	 düzmek</p>
<p class="calibre1">istediğim	 anlamına	 gelmez.	 Kız	 benim	 ölmemi	 istiyor,	 unuttun	 mu?	 Arkadaş</p>
<p class="calibre1">olmayı	isteyeceği	son	kişi	benim.” </p>
<p class="calibre1">“ikiniz	de	cücesiniz.” </p>
<p class="calibre1">“Evet.	Kızın	ağabeyi	de	cüceydi.	Öldürüldü,	çünkü	birkaç	sarhoş	soytarı	onu</p>
<p class="calibre1">benimle	karıştırdı.” </p>
<p class="calibre1">“Kendini	suçlu	mu	hissediyorsun?” </p>
<p class="calibre1"> <i class="calibre4">“Hayır." </i>	 Tyrion	 öfkelendi.	 “Hesabını	 vermem	 gereken	 yeterince	 günaha sahibim,	 bu	 günahın	 sorumluluğunu	 almayacağım.	 Joffrey’nin	 düğün	 gecesinde oynadıkları	roller	için	kıza	ve	ağabeyine	karşı	kin	beslemiş	olabilirim	ama	onlara zarar	gelmesini	asla	istemedim.” </p>
<p class="calibre1">“Hiç	şüphe	yok	ki	sen	zararsız	bir	yaratıksın.	Bir	kuzu	kadar	masumsun.”	Sör</p>
<p class="calibre1">Jorah	 ayağa	 kalktı.	 “Cüce	 kız	 senin	 yükün.	 Onu	 öp,	 öldür	 ya	 da	 görmezden	 gel. </p>
<p class="calibre1">Benim	için	fark	etmez.”	Tyrion’ı	iterek	kamaradan	çıktı. </p>
<p class="calibre1">İki	 kez	 sürgün	 edilmesi	 şaşırtıcı	 değil,	 diye	 düşündü	 Tyrion.  <i class="calibre4">Yapabilseydim</i> <i class="calibre4">ben	 de	 onu	 sürgüne	 gönderirdim.	 Bu	 adam	 soğuk,	 tehditkâr,	 huysuz	 ve	 espri</i> <i class="calibre4">anlayışından	 yoksun.	 Ve	 bunlar	 onun	 iyi	 özellikleri. </i>	 Sör	 Jorah	 uyanık	 olduğu saatlerin	 çoğunu	 geminin	 baş	 kasarasında,	 volta	 atarak	 ya	 da	 küpeşteye	 yaslanıp denizi	 seyrederek	 geçiriyordu.  <i class="calibre4">Gümüş	 kraliçesini	 arıyor.	 Geminin	 daha	 hızlı</i> <i class="calibre4">yüzmesini	 isteyerek	 Daenerys’i	 arıyor.	 Pekâlâ,	 Tysha,	 Meereen’de	 bekliyor</i> <i class="calibre4">olsaydı	ben	de	aynı	şeyi	yapardım. </i></p>
<p class="calibre1">Fahişelerin	 gittiği	 yer	 Köle	 Körfezi	 olabilir	 miydi?	 Bu	 muhtemel</p>
<p class="calibre1">görünmüyordu.	 Tyrion’in	 okuduklarına	 göre,	 köle	 şehirleri	 fahişelerin	 yaratıldığı yerlerdi.  <i class="calibre4">Mormont	 kendine	 bir	 fahişe	 satın	 almalıydı. </i>	 Güzel	 bir	 köle	 kız, şövalyenin	 asabiyetiyle	 ilgili	 mucizeler	 yaratabilirdi...	 bilhassa	 gümüş	 saçları olan	bir	kız,	Selhorys’te	Mormont’un	aletinin	üstünde	oturan	fahişe	gibi	bir	kız. </p>
<p class="calibre1">Tyrion	 nehirde	 Griffe	 katlanmak	 zorunda	 kalmıştı	 ama	 en	 azından	 kaptanın gerçek	 kimliğiyle	 ilgili	 sırrı	 çözmeye	 çalışarak	 oyalanmış	 ve	 sırıklı	 teknenin küçük	mürettebatının	samimi	dostluğuna	sahip	olmuştu.	Maalesef,	gökedeki	herkes</p>
<p class="calibre1">göründüğü	kişiydi,	kimse	cana	yakın	değildi	ve	sadece	kırmızı	rahip	ilginçti.	O	 <i class="calibre4">ve</i> <i class="calibre4">belki	de	Penny.	Ama	kız	benden	nefret	ediyor,	etmesi	de	gerekiyor. </i></p>
<p class="calibre1">Tyrion,  <i class="calibre4">Selaesori	 Qhoran’dakı</i>	 hayatın	 çok	 sıkıcı	 olduğunu	 öğrenmişti. </p>
<p class="calibre1">Günün	 en	 heyecanlı	 bölümü,	 Tyrion’in	 el	 ve	 ayak	 parmaklarına	 bıçak	 batırdığı vakitlerdi.	 Nehirde	 görülecek	 harikalar	 vardı:	 Dev	 kaplumbağalar,	 harabeye</p>
<p class="calibre1"><a id="p454"></a>dönmüş	 şehirler,	 taş	 adamlar,	 çıplak	 rahibeler.	 Bir	 sonraki	 kıvrımda	 nelerin saklanmış	 olabileceğini	 kimse	 bilemezdi.	 Denizde	 gündüzler	 ve	 geceler	 hep aynıydı.	Volantis’ten	ayrılan	göke,	en	başta	karayı	gözden	kaçırmadan	yol	almıştı, Tyrion	 bu	 sayede	 dağların	 denize	 yaptığı	 çıkıntılara	 bakabilmiş,	 taşlı</p>
<p class="calibre1">uçurumlardan	 havalanan	 deniz	 kuşu	 bulutlarını	 ve	 ufalanan	 gözcü	 kulelerini seyredebilmiş,	 geminin	 önünden	 geçen	 kahverengi	 çıplak	 adaları	 sayabilmişti. </p>
<p class="calibre1">Çok	 sayıda	 gemi	 de	 görmüştü:	 Balıkçı	 tekneleri,	 ağır	 hareket	 eden	 yük	 gemileri, dalgaları	beyaz	köpüklere	çeviren	kürekleriyle	gururlu	kadırgalar.	Fakat	 <i class="calibre4">Selaesori</i> <i class="calibre4">Qhoran</i>	 açık	 denize	 çıktığında,	 etrafta	 denizden	 ve	 gökyüzünden,	 sudan	 ve havadan	başka	bir	şey	kalmamıştı.	Su,	su	gibi	görünüyordu.	Gökyüzü,	gökyüzü	gibi görünüyordu.	Bazen	bulutlar	oluyordu.	Çok	fazla	mavi. </p>
<p class="calibre1">Ve	geceler	daha	beterdi.	Tyrion	en	iyi	zamanlarda	kötü	uyuyordu	ve	bu	gece</p>
<p class="calibre1">iyi	olmaktan	çok	uzaktı.	Uyku,	rüya	demekti	ve	Tyrion’ın	rüyalarında	Hüzünler	ile Lord	Tywin	yüzlü	bir	taş	kral	bekliyordu.	Bu	durum	Tyrion’ı	dilencinin	seçimiyle baş	 başa	 bıraktı;	 Tyrion	 ya	 hamağa	 tırmanacak	 ve	 altındaki	 Jorah	 Mormont’un horlamasını	 dinleyecekti	 ya	 da	 güvertede	 kalıp	 denizi	 seyredecekti.	 Aysız gecelerde,	 su	 ufuktan	 ufuğa	 üstat	 mürekkebi	 kadar	 siyahtı.	 Karanlık;	 derin	 ve ürkütücüydü,	 soğuk	 bir	 surette	 güzeldi.	 Fakat	 Tyrion,	 suya	 uzun	 süre	 baktığında, küpeştenin	 üstünden	 atlayıp	 o	 karanlığa	 düşmenin	 ne	 kadar	 kolay	 olacağını düşünmeye	 başlıyordu.	 Tyrion’in	 hayatı	 olan	 zavallı	 kısa	 hikâye,	 küçük	 bir	 su serpintisiyle	 çabucak	 son	 bulurdu.  <i class="calibre4">Ama	 ya	 bir	 cehennem	 varsa	 ve	 babam	 beni</i> <i class="calibre4">orada	bekliyorsa</i>? </p>
<p class="calibre1">Her	 akşamın	 en	 güzel	 bölümü,	 akşam	 yemeğiydi.	 Yiyecekler	 o	 kadar	 iyi</p>
<p class="calibre1">değildi	 ama	 boldu,	 bu	 yüzden	 cücenin	 bir	 sonraki	 işi,	 yemek	 oldu.	 Yemek servisinin	 yapıldığı	 gemi	 mutfağı	 dar	 ve	 rahatsız	 bir	 mekândı;	 tavanı	 o	 kadar alçaktı	 ki,	 uzun	 boylu	 yolcular	 her	 daim	 kafalarını	 kırma	 tehlikesiyle	 karşı karşıyaydı.	Bu,	özellikle	Ateşli	El’in	genç	ve	iri	köle	savaşçılarının	maruz	kaldığı bir	 kazaydı.	 Tyrion	 bu	 duruma	 kıs	 kıs	 gülmekten	 çok	 hoşlanıyor	 olsa	 da yemeklerini	 tek	 başına	 yemeyi	 tercih	 ediyordu.	 Kalabalık	 bir	 masada,	 aynı	 dili paylaşmadığı	 insanlarla	 birlikte	 oturmak,	 hiçbir	 şey	 anlamadan	 onların</p>
<p class="calibre1">konuşmalarını	 ve	 şakalaşmalarını	 dinlemek	 kısa	 zaman	 içinde	 yorucu	 bir	 hâl almıştı.	 Özellikle,	 şakaların	 ve	 kahkahaların	 kendisiyle	 ilgili	 olup	 olmadığını merak	etmeye	başladığından	beri. </p>
<p class="calibre1">Mutfak	 aynı	 zamanda	 geminin	 kitaplarının	 muhafaza	 edildiği	 yerdi.	 Geminin kaptanı	 kitapsever	 bir	 adam	 olduğu	 için	 gemi	 üç	 kitap	 taşıyordu;	 kötüden	 daha kötüye	giden	gemicilik	şiirlerinin	toplandığı	bir	derleme,	Lysli	bir	yastık	evindeki genç	 köle	 kızın	 erotik	 maceralarını	 anlatan	 iyice	 yıpranmış	 kalın	 bir	 kitap	 ve</p>
<p class="calibre1"><a id="p455"></a>Troyka	 Belicho’nun	 Hayatinin	 dördüncü	 ve	 son	 cildi.	 Belicho,	 Volantisli	 meşhur bir	 vatanseverdi,	 aralıksız	 sürdürdüğü	 fetihler	 ve	 zaferler,	 Belicho	 devler tarafından	yenildiğinde	birdenbire	son	bulmuştu.	Tyrion	denizdeki	üçüncü	gününde bütün	 kitapları	 bitirmişti.	 Sonra,	 başka	 kitap	 olmadığı	 için,	 okuduklarını	 tekrar okumaya	 başlamıştı.	 En	 kötü	 yazılan	 kitap	 köle	 kızın	 hikâyesiydi	 ama	 en	 ilginç olan	 da	 oydu.	 Tyrion;	 yağlı	 pancar,	 soğuk	 balık	 yahnisi	 ve	 çivi	 çakmak	 için kullanılabilecek	 çöreklerden	 oluşan	 akşam	 yemeğini	 yerken	 okumak	 üzere	 köle kızın	hikâyesini	aldı. </p>
<p class="calibre1">Penny	 mutfağa	 girdiğinde,	 Tyrion	 köle	 kızla	 ablasının	 tacirler	 tarafından kaçırıldığı	 günü,	 kızın	 ağzından	 yazıldığı	 gibi	 okuyordu.	 “Ah,”	 dedi	 Penny. </p>
<p class="calibre1">“Düşünmüştüm	ki...	Seni	rahatsız	etmek	istemezdim	lordum.” </p>
<p class="calibre1">“Beni	rahatsız	etmiyorsun.	Beni	yine	öldürmeye	çalışmayacaksın	umarım.” </p>
<p class="calibre1">“Hayır.”	 Penny	 bakışlarını	 başka	 yere	 çevirdi,	 yüzü	 kızarıyordu.	 “Bu</p>
<p class="calibre1">durumda,	 biraz	 arkadaşlık	 hoşuma	 gider.	 Bu	 gemide	 yapacak	 çok	 az	 şey	 var.” </p>
<p class="calibre1">Tyrion	kitabı	kapattı.	“Gel.	Otur.	Yemek	ye.” </p>
<p class="calibre1">Kız,	 yemeklerinin	 çoğunu	 hiç	 dokunulmamış	 bir	 hâlde	 kamarasının	 kapısına bırakıyordu.	 Şu	 anda	 açlıktan	 kırılıyor	 olmalıydı.	 ‘Yahni	 neredeyse	 yenebilir durumda.	 En	 azından	 balık	 taze.”	 “Hayır.	 Bir	 keresinde	 balık	 kılçığı	 yüzünden boğuluyordum.	Balık	yiyemem.” </p>
<p class="calibre1">“Öyleyse	 biraz	 şarap	 iç.”	 Tyrion	 şarapla	 doldurduğu	 kadehi	 kıza	 doğru	 itti. </p>
<p class="calibre1">“Kaptanımızın	 ikramı.	 Doğruyu	 söylemek	 gerekirse	 Arbor	 altınından	 çok	 idrara benziyor.	 Fakat	 idrar	 bile,	 denizcilerin	 içtiği	 kara	 zift	 romundan	 daha	 iyidir. </p>
<p class="calibre1">Uyumana	yardım	eder.” </p>
<p class="calibre1">Kız	 kadehe	 dokunmak	 için	 hareketlenmedi.	 “Teşekkür	 ederim	 lordum	 ama</p>
<p class="calibre1">hayır.”	Geri	çekildi.	“Sana	rahatsızlık	vermemeliyim.” </p>
<p class="calibre1">Penny	 kapıdan	 çıkıp	 gidemeden	 önce,	 “Bütün	 hayatını	 kaçarak	 mı</p>
<p class="calibre1">geçireceksin?”	diye	sordu	Tyrion. </p>
<p class="calibre1">Bu	 soru	 kızı	 durdurdu.	 Kızın	 yanakları	 parlak	 pembeye	 döndü.	 Tyrion	 onun tekrar	 ağlamaya	 başlayacağından	 korktu	 ama	 kız	 ağlamak	 yerine,	 dudaklarını meydan	okurcasına	dışarı	çıkarıp,	“Sen	de	kaçıyorsun,”	dedi. </p>
<p class="calibre1">“Kaçıyorum,”	diye	itiraf	etti	Tyrion.	“Fakat	ben	bir	 <i class="calibre4">yere</i>	kaçıyorum	ve	sen	bir <i class="calibre4">yerden</i>	kaçıyorsun.	İkisinin	arasında	dünyalar	kadar	fark	var.” </p>
<p class="calibre1">“Sen	olmasaydın,	ben	ve	ağabeyim	asla	kaçmak	zorunda	kalmazdık.” </p>
<p class="calibre1"> <i class="calibre4">Bunu	 yüzüme	 karşı	 söylemek	 cesaret	 gerektirir. </i>	 “Kral	 Toprakları’ndan	 mı yoksa	Volantis’ten	mi	bahsediyorsun?” </p>
<p class="calibre1">“İkisinden	de.”	Kızın	gözlerinde	yaşlar	pırıldadı.	“Her	şeyden.	Neden	kralın</p>
<p class="calibre1">istediği	gibi	bizimle	mızrak	dövüşü	yapmadın?	Zarar	görmezdin.	Çocuğu	memnun</p>
<p class="calibre1"><a id="p456"></a>etmek	için	köpeğimin	sırtına	binip	mızrak	sallamak	sana	neye	mal	olurdu	lordum? </p>
<p class="calibre1">Sadece	eğlenceydi.	Altı	üstü	sana	gülerlerdi.” </p>
<p class="calibre1">“Bana	gülerlerdi,”	dedi	Tyrion.  <i class="calibre4">Ama	onların	Joffrey’ye	gülmesini	sağladım. </i></p>
<p class="calibre1"> <i class="calibre4">Ve	bu	zekice	bir	manevra	değil	miydi</i>? </p>
<p class="calibre1">“Ağabeyim,	 insanları	 güldürmenin	 iyi	 bir	 şey	 olduğunu	 söylerdi.	 Soylu	 ve onurlu	bir	şey.	Ağabeyim...”	Kızın	yüzüne	gözyaşları	akmaya	başladı. </p>
<p class="calibre1">“Ağabeyin	 için	 üzgünüm.”	 Tyrion	 aynı	 sözleri	 daha	 önce	 Volantis’te	 de</p>
<p class="calibre1">söylemişti	ama	kız	 orada	öyle	kederliydi	 ki	Tyrion	onun	 bu	sözleri	duyduğundan emin	değildi. </p>
<p class="calibre1">Penny	 sözleri	 bu	 sefer	 duymuştu.	 “Üzgün.	 Üzgünsün.”	 Dudakları	 titriyordu, yanakları	 ıslaktı,	 gözleri	 kırmızı	 çerçeveli	 çukurlardı.	 “O	 gece	 Kral</p>
<p class="calibre1">Topraklarından	 ayrıldık.	 Ağabeyim	 yapılacak	 en	 iyi	 şeyin	 bu	 olduğunu	 söyledi; birileri,	 kralın	 ölümünde	 parmağımızın	 olup	 olmadığını	 merak	 edebilir	 ve merakını	 gidermek	 için	 bize	 işkence	 yapmaya	 karar	 verebilirdi.	 Önce	 Tyrosh’a gittik.	 Ağabeyim	 oranın	 yeterince	 uzak	 olduğunu	 düşündü	 ama	 değildi.	 Orada yaşayan	 bir	 jonglör	 tanıyorduk.	 Adam,	 yıllardır	 her	 gün,	 Sarhoş	 Tanrı</p>
<p class="calibre1">Fıskiyesi’nin	 yanında	 gösteri	 yapıyordu.	 Yaşlıydı,	 elleri	 eskisi	 kadar	 becerikli değildi,	bazen	toplarını	düşürür	ve	meydan	boyunca	onların	peşinden	koşardı	ama</p>
<p class="calibre1">Tyroshlular	 ona	 yine	 de	 güler	 ve	 sikke	 fırlatırdı.	 Sonra	 bir	 sabah,	 adamın cesedinin	 Trios	 Tapınağı’nda	 bulunduğunu	 duyduk.	 Trios’un	 üç	 kafası	 vardır	 ve tapınağın	 kapılarının	 yanında	 büyük	 bir	 heykeli	 durur.	 Yaşlı	 jonglör	 üç	 parçaya ayrılmış	ve	Trios’un	üç	katlı	ağızlarına	tıkılmıştı.	Ancak	parçalar	dikilerek	tekrar birleştirildiğinde,	jonglörün	kafasının	gittiği	anlaşıldı.” </p>
<p class="calibre1">“Tatlı	ablam	için	bir	hediye.	Jonglör	de	cüceydi.” </p>
<p class="calibre1">“Evet,	 küçük	 bir	 adamdı.	 Sen	 ve	 Oppo	 gibi.	 Groat.	 O	 jöngler	 için	 de	 üzgün müsün?” </p>
<p class="calibre1">“Şu	 ana	 kadar	 jonglörün	 varlığından	 habersizdim...	 ama	 evet,	 öldüğü	 için üzgünüm.” </p>
<p class="calibre1">“O	senin	için	öldü.	Onun	kanı	senin	ellerinde.” </p>
<p class="calibre1">Jorah	Mormont’un	sözlerinin	ardından	gelen	bu	suçlama	can	yakıcıydı.	“Onun</p>
<p class="calibre1">kanı	 ablamın	 ve	 onu	 öldüren	 zalimlerin	 ellerinde.	 Benim	 ellerim...”	 Tyrion ellerini	 çevirdi,	 inceledi,	 yumruk	 hâline	 getirdi,	 “...benim	 ellerim	 kuru	 kanla kabuk	bağladı,	evet.	Bana	akraba	katili	dersen	yanılmış	olmazsın.	Kral	katili	diye seslenirsen	ona	da	cevap	veririm.	Anneleri,	babaları,	yeğenleri,	âşıkları,	erkekleri ve	 kadınları,	 kralları	 ve	 fahişeleri	 öldürdüm.	 Bir	 keresinde	 bir	 şarkıcı	 canımı sıktı,	 piçi	 yahni	 yaptırdım.	 Lâkin	 ne	 bir	 jönglörü	 ne	 de	 bir	 cüceyi	 öldürdüm	 ve kahrolası	ağabeyine	olanlar	yüzünden	suçlanacak	adam	ben	değilim.” </p>
<p class="calibre1"><a id="p457"></a>Penny	 şarap	 kadehini	 aldı	 ve	 Tyrion’ın	 yüzüne	 boşalttı.  <i class="calibre4">Tıpkı	 tatlı	 ablam</i> <i class="calibre4">gibi. </i>	Tyrion	mutfak	kapısının	sertçe	kapandığını	duydu	ama	kızın	gidişini	görmedi. </p>
<p class="calibre1">Gözleri	 yanıyordu	 ve	 dünya	 bulanıktı.  <i class="calibre4">Penny’yle	 arkadaşlığımız	 buraya</i></p>
<p class="calibre1"> <i class="calibre4">kadarmış. </i></p>
<p class="calibre1">Tyrion	Lannister	diğer	cücelerle	çok	sınırlı	tecrübeler	yaşamıştı.	Lord	Tywin</p>
<p class="calibre1">oğlunun	 biçimsizliğini	 hatırlatan	 şeyleri	 hoş	 karşılamazdı.	 Ekiplerinde	 cüce oyuncular	 barındıran	 kumpanyalar,	 Lannis	 Limanından	 ve	 Casterly	 Kayası’ndan uzak	 durmayı	 çabucak	 öğrenmişlerdi.	 Tyrion	 büyürken,	 Dornelu	 Lord	 Fowler’ın makamında	hizmet	veren	cüce	bir	soytarıdan,	Parmaklar’da	görev	yapan	cüce	bir</p>
<p class="calibre1">üstattan	 ve	 sessiz	 rahibelerin	 arasındaki	 dişi	 bir	 cüceden	 haberdar	 olmuştu	 ama hiçbir	 zaman	 onları	 arayıp	 bulma	 isteği	 duymamıştı.	 Kulağına	 daha	 şaibeli hikâyeler	 de	 çalınmıştı;	 nehir	 topraklarındaki	 bir	 tepeye	 dadanan	 cadı	 cüce	 ve Kral	Topraklarında	köpeklerle	çiftleşerek	ün	kazanmış	bir	cüce	fahişe.	Sonuncuyu Tyrion’a	bizzat	tatlı	ablası	anlatmıştı,	hatta	Tyrion	için	kızgın	bir	kancık	bulmayı önermişti.	Tyrion	nazik	bir	şekilde	Cersei’nin	kendinden	bahsedip	bahsetmediğini sorduğunda,	 Cersei,	 Tyrion’in	 yüzüne	 bir	 kadeh	 şarap	 fırlatmıştı.  <i class="calibre4">Hatırladığım</i> <i class="calibre4">kadarıyla	kırmızı	şaraptı.	Bu	ise	altın. </i>	 Tyrion	 kol	 yeniyle	 yüzünü	 sildi.	 Gözleri hâlâ	yanıyordu. </p>
<p class="calibre1">Penny’yi	fırtına	gününe	kadar	bir	kez	daha	görmedi. </p>
<p class="calibre1">O	sabah,	tuzlu	hava	durgun	ve	ağırdı	ama	batı	seması	kıpkırmızıydı,	Lannister</p>
<p class="calibre1">kırmızısı	kadar	parlak,	alçak	bulutlarla	çizgilenmişti.	Denizciler	kapıları	tirizlerle sağlamlaştırıyor,	 halatları	 çekiyor,	 güverteleri	 temizliyor	 ve	 henüz	 yere bağlanmamış	 her	 şeyi	 yere	 bağlıyorlardı.	 “Kötü	 rüzgârlar	 geliyor,”	 diye	 uyardı biri	Tyrion’ı.	“Burunsuz	aşağı	inmeli.” </p>
<p class="calibre1">Tyrion,	 Dar	 Denizi	 geçerken	 maruz	 kaldığı	 fırtınayı,	 ayaklarının	 altında sallanan	 güverteyi,	 geminin	 çıkardığı	 korkunç	 çatırtıları,	 şarabın	 ve	 kusmuğun tadını	 hatırladı.	 “Burunsuz	 burada	 kalacak.”	 Eğer	 tanrılar	 onu	 istiyorsa,	 Tyrion suda	 boğulmayı	 kendi	 kusmuğunda	 boğulmaya	 tercih	 ederdi.	 Yukarıda,	 gökenin yelkeni	ağır	ağır	dalgalandı,	uzun	bir	uykudan	uyanan	devasa	bir	hayvanın	kürküne benziyordu,	sonra	gemideki	her	kafayı	döndüren	ani	bir	çatırtıyla	doldu. </p>
<p class="calibre1">Rüzgâr	 gökeyi	 önüne	 katmıştı,	 onu	 seçilmiş	 rotasının	 çok	 uzağına</p>
<p class="calibre1">sürüklüyordu.	 Geminin	 arkasında,	 kan	 kırmızısı	 gökyüzünde	 kapkara	 bulutlar birbirlerinin	 üstüne	 yığılıyordu.	 Kuşluk	 vakti	 geldiğinde,	 gemidekiler	 batıda titreyen	şimşeği	gördüler.	Şimşeği	uzak	bir	gök	gürültüsü	takip	etti.	Deniz	sertleşti ve	dalgalar	yükselip	 <i class="calibre4">Pis	Kokulu	Kâhya</i>’nın	gövdesine	çarptı.	Mürettebat	o	zaman yelkeni	 aşağı	 indirmeye	 başladı.	 Tyrion	 geminin	 ortasında	 ayak	 altındaydı,	 baş</p>
<p class="calibre1">kasarasına	 tırmanıp	 yere	 çömeldi,	 yanaklarına	 vuran	 soğuk	 yağmur	 kamçısının</p>
<p class="calibre1"><a id="p458"></a>tadını	çıkardı.	Göke	yukarı	çıkıp	aşağı	indi,	Tyrion’in	o	güne	kadar	sürdüğü	bütün atlardan	 daha	 vahşi	 bir	 şekilde	 şahlanıyordu,	 her	 dalgayla	 havalanıyor	 ve	 iki dalga	arasında	aşağı	kayarak	su	çukurlarına	giriyordu,	Tyrion’ı	kemiklerine	kadar titretiyordu. </p>
<p class="calibre1">Fırtına	 dindiğinde	 akşam	 çökmüştü.	 Tyrion	 Lannister	 iç	 çamaşırlarına	 kadar ıslanmıştı	ama	kendini	her	nedense	mutlu	hissediyordu...	ve	daha	sonra	kamarada, bir	 kusmuk	 gölünün	 içinde	 sarhoş	 bir	 Jorah	 Mormont	 bulduğunda,	 daha	 da	 mutlu oldu. </p>
<p class="calibre1">Tyrion	akşam	yemeğinden	sonra	mutfakta	oyalandı,	geminin	aşçısıyla	birlikte</p>
<p class="calibre1">kara	 zift	 romu	 içerek	 hayatta	 kalışını	 kutladı.	 Aşçı,	 Ortak	 Dil’den	 sadece	 bir kelime	 (düzmek)	 bilen,	 iri,	 hantal	 ve	 yağlı	 bir	 Volantisli’ydi	 ama	 acımasız	 bir <i class="calibre4">cyvasse</i>	oyuncusuydu,	bilhassa	sarhoş	olduğunda.	O	akşam	üç	oyun	oynadılar.	İlk oyunu	 Tyrion	 kazandı,	 son	 ikisini	 kaybetti.	 Yenilgilerden	 sonra	 yeterince oynadığına	karar	verdi	ve	kafasını	hem	fillerden	hem	de	romdan	temizlemek	için</p>
<p class="calibre1">güverteye	çıktı. </p>
<p class="calibre1">Baş	 kasarasında	 Penny’yi	 buldu.	 Kızın	 olduğu	 yerde	 genelde	 Sör	 Jorah’ı</p>
<p class="calibre1">bulurdu.	Şövalye,	geminin	yarı	çürümüş	iğrenç	pruva	heykelinin	yanında	durur	ve</p>
<p class="calibre1">mürekkep	 siyahı	 denizi	 seyrederdi.	 Arkadan	 bakılınca,	 Penny	 bir	 çocuk	 kadar küçük	ve	savunmasız	görünüyordu. </p>
<p class="calibre1">Tyrion	 kızı	 rahatsız	 etmemenin	 en	 iyisi	 olacağını	 düşündü	 ama	 geç	 kalmıştı. </p>
<p class="calibre1">Kız	onu	duymuştu.	“Hugor	Tepe.” </p>
<p class="calibre1">“Eğer	 istersen.”	 İkimiz	 de	 işin	 aslını	 biliyoruz.	 “Seni	 rahatsız	 ettiğim	 için üzgünüm.	Gideceğim.” </p>
<p class="calibre1">“Hayır.”	 Penny’nin	 yüzü	 solgun	 ve	 hüzünlüydü	 ama	 kız	 ağlamış	 gibi</p>
<p class="calibre1">görünmüyordu.	 “Ben	 de	 üzgünüm.	 Şarap	 için.	 Ağabeyimi	 ve	 Tyrosh’taki	 zavallı yaşlı	adamı	öldüren	sen	değildin.”	“Bilerek	olmadı	ama	benim	de	rolüm	vardı.” </p>
<p class="calibre1">“Onu	çok	özlüyorum.	Ağabeyimi.	Ben...” </p>
<p class="calibre1">“Anlıyorum.”	Tyrion	kendini	Jaime’yi	düşünürken	buldu.  <i class="calibre4">Kendini	şanslı	say. </i></p>
<p class="calibre1"> <i class="calibre4">Ağabeyin	sana	ihanet	edemeden	önce	öldü. </i></p>
<p class="calibre1">“Ölmek	istediğimi	sanıyordum,”	dedi	kız,	“ama	bugün	fırtına	koptuğunda	ve</p>
<p class="calibre1">ben	geminin	batacağını	düşündüğümde...	ben...	ben...” </p>
<p class="calibre1">“Her	 şeye	 rağmen	 yaşamak	 istediğini	 fark	 ettin.”	 O	  <i class="calibre4">duyguyu	 biliyorum. </i></p>
<p class="calibre1"> <i class="calibre4">Paylaştığımız	ortak	bir	özellik	daha. </i></p>
<p class="calibre1">Penny’nin	 dişleri	 çarpıktı,	 kız	 bu	 sebeple	 çok	 ender	 gülümsüyordu	 ama	 bu sefer	gülümsedi.	“Şarkıcıyı	gerçekten	yahni	yaptın	mı?” </p>
<p class="calibre1">“Kim?	Ben	mi?	Ben	yemek	pişiremem.” </p>
<p class="calibre1">Penny,	 gerçekte	 olduğu	 genç	 ve	 tatlı	 kız	 gibi	 kıkırdadı...	 on	 yedi	 ya	 da	 on</p>
<p class="calibre1"><a id="p459"></a>sekiz	yaşında	bir	kız	gibi,	on	dokuzdan	büyük	değildi.	“Şu	şarkıcı	ne	yaptı?” </p>
<p class="calibre1">“Benim	hakkımda	bir	şarkı	yazdı.”	Çünkü	kadın,	onun	gizli	hazinesiydi,	onun</p>
<p class="calibre1">utancı	ve	onun	sevinciydi.	Ve	bir	zincir	ve	bir	kale,	o	kadının	öpücüğüne	kıyasla hiçti.	 Şarkının	 sözlerini	 böyle	 çabucak	 hatırlamak	 tuhaftı.	 Belki	 de	 sözler	 hiç unutulmamıştı.  <i class="calibre4">Altından	 eller	 her	 daim	 soğuktu	 ama	 kadının	 elleri	 her	 daim</i> <i class="calibre4">sıcak. </i></p>
<p class="calibre1">“Çok	kötü	bir	şarkı	olmalı.” </p>
<p class="calibre1">“Pek	 sayılmaz.	 Bir	 ‘Castamere	 Yağmurları’	 değildi	 ama	 bazı	 bölümleri... </p>
<p class="calibre1">pekâlâ...” </p>
<p class="calibre1">“Nasıl	başlıyordu?” </p>
<p class="calibre1">Tyrion	güldü.	“Hayır.	Beni	şarkı	söylerken	duymak	 <i class="calibre4">istemezsin.” </i></p>
<p class="calibre1">“Ağabeyim	ve	ben	küçükken,	annemiz	bize	şarkılar	söylerdi.	Şarkıyı	sevdiğin</p>
<p class="calibre1">sürece	sesinin	önemi	yoktur,	derdi.” </p>
<p class="calibre1">“Annen	küçük...” </p>
<p class="calibre1">‘...bir	insan	mıydı?	Hayır,	ama	babam	öyleydi.	Babam	üç	yaşındayken,	kendi</p>
<p class="calibre1">babası	 tarafından	 bir	 köle	 tacirine	 satılmış	 ama	 büyüdüğünde	 meşhur	 bir	 oyuncu olup	özgürlüğünü	satın	almış.	Bütün	Özgür	Şehirler’e	ve	Batıdiyar’a	gitmiş.	Eski Şehir’de	ona	Zıpzıp	Fasulye	derlermiş.” </p>
<p class="calibre1"> <i class="calibre4">Elbette. </i>	Tyrion	irkilmemeye	çalıştı. </p>
<p class="calibre1">“Babam	 öldü,”	 diye	 devam	 etti	 Penny.	 “Annem	 de.	 Oppo...	 ailemden	 geriye kalan	 son	 kişiydi	 ve	 şimdi	 o	 da	 yok.”	 Kafasını	 çevirip	 denize	 baktı.	 “Ne yapacağım?	Nereye	gideceğim?	Bir	zanaatım	yok,	sadece	mızrak	dövüşü	gösterisi</p>
<p class="calibre1">yapmayı	biliyorum	ve	bunun	için	iki	kişi	gerekiyor.” </p>
<p class="calibre1"> <i class="calibre4">Hayır, </i>	 diye	 düşündü	 Tyrion.  <i class="calibre4">Orası	 gitmek	 isteyeceğin	 bir	 yer	 değil	 kızım. </i></p>
<p class="calibre1"> <i class="calibre4">Benden	bunu	isteme.	Bunu	düşünme	bile. </i>	“Kendine	öksüz	bir	çocuk	bul,”	dedi. </p>
<p class="calibre1">Penny,	 Tyrion’ın	 önerisini	 duymamış	 gibiydi.	 “Gösteri	 düzenlemek	 babamın</p>
<p class="calibre1">fikriydi.	 Hatta	 ilk	 domuzu	 o	 eğitti.	 Fakat	 eğitim	 bittiğinde,	 babam	 domuzu süremeyecek	kadar	hastaydı,	bu	yüzden	Oppo	onun	yerini	aldı.	Ben	daima	köpeği</p>
<p class="calibre1">sürerdim.	 Bir	 keresinde	 Braavos’un	 Deniz	 Lordu	 için	 gösteri	 yaptık.	 Adam	 öyle çok	güldü	ki	bize...	büyük	bir	hediye	verdi.” </p>
<p class="calibre1">“Ablam	sizi	orada	mı	buldu?	Braavos’ta?” </p>
<p class="calibre1">“Ablan?”	Kızın	kafası	karışmıştı. </p>
<p class="calibre1">“Kraliçe	Cersei.” </p>
<p class="calibre1">Penny	 başını	 sağa	 sola	 salladı.	 “Kraliçe	 asla...	 bize	 bir	 adam	 geldi. </p>
<p class="calibre1">Pentos’ta.	 Osmund.	 Hayır	 Oswald.	 Öyle	 bir	 şey.	 Onunla	 Oppo	 buluştu.	 Bütün anlaşmalarımızı	 Oppo	 yapardı.	 Ağabeyim	 ne	 yapacağımızı,	 gideceğimiz	 bir</p>
<p class="calibre1">sonraki	yerin	neresi	olması	gerektiğini	her	zaman	bilirdi.” </p>
<p class="calibre1"><a id="p460"></a>“Gittiğimiz	bir	sonraki	yer	Meereen.” </p>
<p class="calibre1">Penny	 şaşkın	 gözlerle	 Tyrion’a	 baktı.	 “Qarth	 demek	 istiyorsun.	 Yeni	 Ghis üzerinden	Qarth’a	gidiyoruz.” </p>
<p class="calibre1">“Meereen.	 Köpeğini	 ejderha	 kraliçesi	 için	 süreceksin	 ve	 ağırlığınca	 altın kazanacaksın.	 Daha	 fazla	 yemek	 yemeye	 başlasan	 iyi	 olur.	 Böylece	 Majesteleri Kraliçe’nin	huzurunda	mızrak	dövüşü	yapmadan	evvel	iyice	tombullaşırsın.” </p>
<p class="calibre1">Penny,	 Tyrion’in	 gülümsemesine	 karşılık	 vermedi.	 “Tek	 başıma,	 daireler</p>
<p class="calibre1">çizerek	 dönmekten	 başka	 bir	 şey	 yapamam.	 Ve	 kraliçeyi	 güldürmeyi	 başarsam bile,	 daha	 sonra	 nereye	 giderim?	 Ağabeyim	 ve	 ben	 aynı	 yerde	 uzun	 zaman kalmazdık,	 insanlar	 bizi	 ilk	 gördüklerinde	 gülerler	 ama	 dördüncü	 ya	 da	 beşinci seferde,	 yapacağımız	 şeyi	 biz	 yapmadan	 önce	 bilirler.	 Sonra	 gülmekten</p>
<p class="calibre1">vazgeçerler.	 Büyük	 şehirlerde	 çok	 sikke	 kazanılır	 ama	 ben	 en	 çok	 küçük kasabaları	 severim.	 Öyle	 yerlerdeki	 insanların	 gümüşü	 yoktur	 ama	 bizi</p>
<p class="calibre1">sofralarında	doyururlar,	çocuklar	peşimizden	ayrılmaz.” </p>
<p class="calibre1"> <i class="calibre4">Lazımlığa	 benzeyen	 sefil	 kasabalarında	 daha	 önce	 hiç	 cüce	 görmedikleri</i> <i class="calibre4">için, </i>	diye	düşündü	Tyrion.	İki	başlı	bir	keçi	ortaya	çıkacak	olsa,	kahrolası	şımarık veletler	onu	da	takip	ederler.	Sonunda	keçinin	melemesinden	bıkarlar	ve	hayvanı</p>
<p class="calibre1">akşam	 yemeği	 için	 keserler.	 Ama	 kızı	 tekrar	 ağlatmak	 istemiyordu,	 aklından geçenleri	 söylemek	 yerine,	 “Daenerys’in	 iyi	 bir	 kalbi	 ve	 cömert	 bir	 tabiatı vardır,”	 dedi.	 Penny’nin	 bunu	 duymaya	 ihtiyacı	 vardı.	 “Sarayında	 senin	 için	 bir yer	bulacağından	eminim.	Ablamın	kolunun	uzanamayacağı	güvenli	bir	yer.” </p>
<p class="calibre1">Penny	 tekrar	 Tyrion’a	 döndü.	 “Ve	 sen	 de	 orada	 olacaksın.”  <i class="calibre4">Eğer	 Daenerys,</i> <i class="calibre4">ağabeyimin	 döktüğü	 Targaryen	 kanma	 karşılık	 biraz	 Lannister	 kanı	 istediğine</i> <i class="calibre4">karar	vermezse. </i>	“Olacağım.” </p>
<p class="calibre1">O	geceden	sonra	cüce	kız	güvertede	daha	sık	görüldü.	Ertesi	gün	ikindi	vakti, </p>
<p class="calibre1">hava	 ılık	 ve	 deniz	 sakinken,	 Tyrion	 geminin	 orta	 yerinde	 kızla	 ve	 kızın	 benekli domuzuyla	karşılaştı.	“Domuzumun	adı	Sevimli,”	dedi	Penny	utangaç	bir	tavırla. </p>
<p class="calibre1"> <i class="calibre4">Domuzun	 adı	 Sevimli	 ve	 kızın	 adı	 Penny, </i>	 diye	 düşündü	 Tyrion.  <i class="calibre4">Birileri</i> <i class="calibre4">bunun	hesabını	vermeli. </i>	 Penny,	 Tyrion’a	 meşe	 palamutları	 verdi.	 Sevimli,	 meşe palamutlarını	 Tyrion’in	 elinden	 yedi.	 İri	 dişi	 domuz,	 burnunu	 çekip	 tiz	 sesler çıkarırken,  <i class="calibre4">ne	yaptığını	anlamadığımı	sanma	kızım, </i>	diye	düşündü	Tyrion. </p>
<p class="calibre1">Kısa	 zaman	 zaman	 sonra,	 Penny	 ve	 Tyrion	 yemeklerini	 birlikte	 yemeye</p>
<p class="calibre1">başladılar.	 Bazı	 geceler	 baş	 başa	 kalıyorlardı,	 diğer	 yemeklerde	 Moqorro’nun muhafızlarıyla	 birlikte	 kalabalığa	 karışıyorlardı.	 Tyrion	 muhafızlara <i class="calibre4">,	 parmaklar,</i> diyordu;	 neticede	 onlar	 Ateşli	 El’in	 adamlarıydı	 ve	 beş	 kişilerdi.	 Penny	 buna gülüyordu;	 bu,	 tatlı	 bir	 sesti	 ama	 Tyrion’in	 sıkça	 duyduğu	 bir	 ses	 değildi.	 Kızın yarası	çok	tazeydi,	kederi	çok	derindi. </p>
<p class="calibre1"><a id="p461"></a>Tyrion,	 Penny’yi,	 gemiye	  <i class="calibre4">Pis	 Kokulu	 Kâhya</i>	 demeye	 alıştırdı	 ama	 kız	 her nedense,	 Tyrion’in	 Sevimli’yi	  <i class="calibre4">Jambon</i>	 diye	 çağırmasına	 sinirleniyordu.	 Tyrion, kızın	 gönlünü	 almak	 için	 ona	  <i class="calibre4">cyvasse</i>	 öğretmeyi	 denedi	 ama	 kısa	 zaman	 içinde bunun	ümitsiz	bir	girişim	olduğunu	anladı.	“Hayır,”	dedi	bin	kez,	“ejderhalar	uçar, filler	değil.” </p>
<p class="calibre1">Aynı	gece,	Penny	eteğindeki	taşları	döktü	ve	Tyrion’a	onunla	birlikte	mızrak</p>
<p class="calibre1">dövüşü	 yapmak	 isteyip	 istemediğini	 sordu.	 “Hayır,”	 dedi	 Tyrion.	 Ancak	 daha sonra,	mızrağın	belki	de	 <i class="calibre4">mızrak</i>	 anlamına	 gelmediğini	 idrak	 etti.	 Vereceği	 cevap yine	hayır	olurdu	ama	Tyrion	o	kadar	nezaketsiz	davranmayabilirdi. </p>
<p class="calibre1">Jorah	 Mormont’la	 paylaştığı	 kamaraya	 döndü,	 bölük	 pörçük	 bir	 uyku</p>
<p class="calibre1">uyuyarak	hamağında	saatlerce	dönüp	durdu.	Rüyaları,	sisin	içinden	ona	uzanan	gri taş	ellerle	ve	babasının	olduğu	yere	çıkan	basamaklarla	doluydu. </p>
<p class="calibre1">Tyrion	 sonunda	 pes	 etti	 ve	 biraz	 gece	 havası	 almak	 için	 yukarı	 çıktı. </p>
<p class="calibre1"> <i class="calibre4">Selaesori	 Qhoran'ın</i>	 şeritli	 büyük	 yelkeni	 gece	 için	 toplanmıştı.	 Biri	 hariç geminin	 bütün	 güverteleri	 boştu.	 Kaptan	 muavinlerinden	 biri	 baş	 kasarasındaydı. </p>
<p class="calibre1">Moqorro	 geminin	 ortasında,	 maltızın	 başında	 oturuyordu.	 Közlerin	 arasında	 hâlâ birkaç	küçük	alev	dans	ediyordu. </p>
<p class="calibre1">Sadece	 en	 parlak	 yıldızlar	 görünür	 durumdaydı,	 hepsi	 batıdaydı.	 Belli</p>
<p class="calibre1">belirsiz	 kırmızı	 bir	 ışıltı	 kuzey	 semasını	 aydınlatıyordu,	 gökyüzü	 kan	 çürüğü rengindeydi.	Tyrion	daha	 önce	bundan	daha	 büyük	bir	ay	 görmemişti.	Devasa	ve</p>
<p class="calibre1">şişkin	ay,	güneşi	yutmuş	ve	ateşle	uyanmış	gibi	görünüyordu.	Ayın	suda	yüzen	ikizi her	 dalgayla	 kırmızı	 pırıldıyordu.	 “Vakit	 ne?”	 diye	 sordu	 Tyrion,	 Moqorro’ya. </p>
<p class="calibre1">“Eğer	doğu	yer	değiştirmediyse,	bu	gün	doğumu	olamaz.	Gökyüzü	neden	kırmızı?” </p>
<p class="calibre1">“Gökyüzü	Valyria’nın	üzerinde	her	zaman	kırmızıdır	Hugor	Tepe.” </p>
<p class="calibre1">Tyrion’ın	sırtından	soğuk	bir	ürperti	geçti.	“Yakın	mıyız?” </p>
<p class="calibre1">“Mürettebatın	 istediğinden	 daha	 yakın,”	 dedi	 Moqorro	 o	 pes	 sesiyle.	 “Gün Batımı	Krallıklarında	Valyria	hakkındaki	hikâyeler	bilinir	mi?” </p>
<p class="calibre1">“Bazı	denizcilerin,	o	kıyıya	bakan	herkesin	lanetlendiğini	söylediği	bilinir.” </p>
<p class="calibre1">Tyrion	 bu	 çeşit	 hikâyelere	 inanmıyordu,	 amcası	 da	 inanmazdı.	 Gerion	 Lannister, Lannister	 Hanedanının	 atalarına	 ait	 kayıp	 kılıcı	 ve	 Kıyamet’ten	 kurtulan	 diğer hazineleri	 bulmak	 amacıyla	 Valyria’ya	 yelken	 açtığında,	 Tyrion	 on	 sekiz</p>
<p class="calibre1">yaşındaydı.	Amcasıyla	birlikte	gitmeyi	umutsuzca	arzulamıştı	ama	lord	babası	bu</p>
<p class="calibre1">yolculuğa	“soytarı	macerası”	adını	takmış	ve	Tyrion’in	gitmesini	yasaklamıştı. </p>
<p class="calibre1"> <i class="calibre4">Belki	de	çok	haksız	değildi.	Gülen	Aslan’ın</i>	 Lannis	 Limanı’ndan	 ayrılışının üzerinden	 neredeyse	 on	 yıl	 geçmişti	 ve	 Gerion	 geri	 dönmemişti.	 Lord	 Tywin’in onu	 araması	 için	 gönderdiği	 adamlar,	 Gerion’ın	 izini	 Volantis’e	 kadar</p>
<p class="calibre1">sürmüşlerdi.	 Gerion’ın	 mürettebatının	 yarısı	 onu	 orada	 terk	 etmişti	 ve	 Gerion</p>
<p class="calibre1"><a id="p462"></a>onların	yerini	doldurmak	üzere	köleler	satın	almıştı.	Hiçbir	özgür	adam,	niyetinin Tüten	 Deniz’e	 gitmek	 olduğunu	 açıkça	 söyleyen	 bir	 kaptanın	 gemisinde</p>
<p class="calibre1">çalışmazdı.	 “Öyleyse	 bulutlarda	 yansımasını	 gördüğümüz	 şey,	 On	 Dört	 Alev’in ateşleri	mi?” </p>
<p class="calibre1">“On	 dört	 ya	 da	 on	 dört	 bin.	 Kim	 onları	 saymaya	 cesaret	 edebilir? </p>
<p class="calibre1">Ölümlülerin	o	ateşlere	çok	derin	bakması	akıllıca	bir	şey	değildir	dostum.	Onlar tanrının	gazabının	ateşleri.	İnsanların	yaktığı	hiçbir	ateş	onların	dengi	olamaz.	Biz insanlar,	küçük	yaratıklarız.” </p>
<p class="calibre1">“Bazıları	diğerlerinden	daha	küçük.”  <i class="calibre4">Valyria. </i>	Kitaplar,	Kıyamet	gününde,	beş</p>
<p class="calibre1">yüz	millik	bir	alan	içindeki	bütün	tepelerin	parçalara	ayrıldığını	ve	havayı	külle, dumanla,	ateşle	doldurduğunu	yazardı.	Alevler	öyle	sıcak	ve	açtı	ki	gökyüzündeki ejderhalar	bile	alev	girdaplarının	içine	çekilip	yanmışlardı.	Yeryüzünde	muazzam yarıklar	açılmıştı;	sarayları,	tapınakları,	kasabaları	yutmuşlardı.	Göller	kaynamış</p>
<p class="calibre1">ya	 da	 aside	 dönüşmüş,	 dağlar	 patlamış,	 ateşli	 fıskiyeler	 üç	 yüz	 metre	 yukarı tırmanan	 erimiş	 kayalar	 püskürtmüştü.	 Kırmızı	 bulutlardan	 ejderhacamları	 ve şeytanların	kara	kanı	yağmıştı.	Kuzeyde,	yer	yarılıp	kendi	içine	çökmüş	ve	kızgın deniz	 tarafından	 doldurulmuştu.	 Dünyanın	 en	 gururlu	 şehri	 bir	 an	 içinde kaybolmuştu,	şehrin	efsanevi	imparatorluğu	bir	gün	içinde	yok	olmuştu,	Uzun	Yaz</p>
<p class="calibre1">Toprakları	kavrulmuş,	boğulmuş	ve	mahvolmuştu. </p>
<p class="calibre1"> <i class="calibre4">Ateşin	 ve	 kanın	 üstüne	 kurulmuş	 bir	 imparatorluk.	 Valyrialılar,	 kendi</i> <i class="calibre4">ektikleri	tohumları	biçmişler. </i>	“Kaptanımız	o	laneti	sınamak	niyetinde	mi?” </p>
<p class="calibre1">“Kaptanımız	denizin	elli	mil	açığında,	o	lanetli	kıyının	iyice	uzağında	olmayı</p>
<p class="calibre1">tercih	 eder	 ama	 ona	 en	 kısa	 yoldan	 gitmesini	 emrettim.	 Başkaları	 da	 Daenerys’i arıyor.” </p>
<p class="calibre1"> <i class="calibre4">Genç	prensiyle	birlikte	Griff. </i>	Altın	Mürettebat’ın	batıya	doğru	gittiğine	dair bütün	 o	 söylentiler	 bir	 kandırmaca	 olabilir	 miydi?	 Tyrion	 bir	 şeyler	 söylemeyi düşündü	 ama	 sonra	 daha	 iyi	 düşündü.	 Kırmızı	 rahipleri	 çeken	 kehanetin	 içinde sadece	 bir	 kahramana	 yer	 olduğunu	 anlamıştı,	 ikinci	 bir	 Targaryen,	 onların kafasını	 karıştırmaktan	 başka	 bir	 işe	 yaramazdı.	 “Alevlerinde,	 başkaları	 dediğin insanları	da	gördün	mü?”	diye	sordu	ihtiyatlı	bir	şekilde. </p>
<p class="calibre1">“Sadece	 gölgelerini,”	 dedi	 Moqorro.	 “En	 çok	 da	 birini.	 Kan	 denizinde	 yol alan,	bir	tek	siyah	gözü	ve	on	uzun	kolu	olan	uzun	boylu	ve	çarpık	bir	yaratık.” </p>
<p class="calibre1"><b class="calibre3">	</b></p>
<p class="calibre1"><a id="p463"></a><b class="calibre3">EJDERHALARIN	DANSI</b></p>
<p class="calibre1"><b class="calibre3">KISIM	II</b></p>
<p class="calibre1"><a id="p464"></a><b class="calibre3">BRAN</b></p>
<p class="calibre1">Ay	hilâldi,	bir	bıçağın	ağzı	kadar	ince	ve	keskindi.	Solgun	bir	güneş	doğdu,	battı ve	 tekrar	 doğdu.	 Kırmızı	 yapraklar	 rüzgârda	 fısıldadı.	 Kara	 bulutlar	 gökyüzünü doldurdu	ve	fırtınalara	dönüştü.	Şimşekler	çaktı,	gök	gürlemeleri	haykırdı.	Siyah elli	 ve	 mavi	 gözlü	 ölü	 adamlar	 yamaçtaki	 yarığın	 etrafında	 dolaştılar	 ama	 içeri giremediler.	 Kırık	 çocuk	 tepenin	 altında,	 büvet	 ağacından	 yapılmış	 tahtta oturuyordu,	kollarında	kuzgunlar	dolaşırken	karanlıktaki	fısıltıları	dinliyordu. </p>
<p class="calibre1">“Bir	daha	asla	yürüyemeyeceksin,”	demişti	üç	gözlü	karga,	“ama	uçacaksın.”	Ara</p>
<p class="calibre1">sıra,	epey	aşağıdan	bir	yerden	şarkı	sesi	geliyordu.	Yaşlı	Dadı	şarkıcılara</p>
<p class="calibre1"> <i class="calibre4">ormanın	çocukları, </i></p>
<p class="calibre1">derdi	ama	onların	adı,	hiçbir	insanın	konuşamadığı	Hakiki	Dil’de, </p>
<p class="calibre1"> <i class="calibre4">toprağın	şarkısını	söyleyenler</i></p>
<p class="calibre1">idi.	 Ama	 kuzgunlar	 o	 dili	 konuşabiliyordu.	 Küçük	 siyah	 gözleri	 sırlarla	 doluydu. </p>
<p class="calibre1">Şarkıları	duyduklarında,	kırık	çocuğa</p>
<p class="calibre1"> <i class="calibre4">gaklıyor</i></p>
<p class="calibre1">ve	onun	derisini	gagalıyorlardı. </p>
<p class="calibre1">Ay	şişman	ve	yuvarlaktı.	Yıldızlar	siyah	gökyüzünde	dolaştı.	Yağmur	düştü,	dondu, ağaç	 dalları	 buzun	 ağırlığıyla	 kırıldı.	 Bran	 ve	 Meera,	 toprağın	 şarkısını söyleyenler	için	isimler	uydurdu:	Kül,	Yaprak,	Terazi,	Siyah	Bıçak,	Karlı	Pelerin ve	 Kara	 Elmas.	 Yaprak,	 şarkıcıların	 gerçek	 isimlerinin	 insan	 dili	 için	 çok	 uzun olduğunu	 söyledi.	 Ortak	 Dil’i	 sadece	 o	 konuşabiliyordu.	 Bu	 yüzden	 Bran,	 diğer şarkıcıların	yeni	isimleriyle	ilgili	ne	düşündüklerini	hiç	öğrenemedi. </p>
<p class="calibre1">Sur’un	ötesindeki	toprakların	kemik	dondurucu	soğuğundan	sonra	mağaralar	kutsal</p>
<p class="calibre1">bir	surette	sıcaktı	ve	kayaların	içine	ayaz	girdiğinde	şarkıcılar	ateş	yakıp	soğuğu tekrar	 geri	 gönderiyorlardı.	 Aşağıda	 rüzgâr	 yoktu,	 kar	 yoktu,	 buz	 yoktu,	 seni tutmak	 için	 ellerini	 uzatan	 ölü	 yaratıklar	 yoktu.	 Sadece	 rüyalar,	 kuru	 sazdan yapılmış	mumların	ışığı	ve	kuzgunların	öpücükleri	vardı.	Ve	karanlıkta	fısıldayan adam. </p>
<p class="calibre1">Şarkıcılar	ona</p>
<p class="calibre1"> <i class="calibre4">son	yeşilgören</i></p>
<p class="calibre1"><a id="p465"></a>diyordu	 ama	 Bran’ın	 rüyalarında	 o	 hâlâ	 üç	 gözlü	 kargaydı.	 Meera	 Reed	 ona gerçek	 adını	 sorduğunda,	 adam	 kahkaha	 sayılabilecek	 korkunç	 bir	 ses	 çıkardı, </p>
<p class="calibre1">“içimde	hayat	varken	pek	çok	ismim	oldu,	hatta	bir	vakitler	bir	annem	bile	vardı ve	onun	bana	verdiği	isim	Brynden	idi.” </p>
<p class="calibre1">“Brynden	 isimli	 bir	 amcam	 var,”	 dedi	 Bran.	 “Aslında	 annemin	 amcası.	 Ona Brynden	Karabalık	derler.” </p>
<p class="calibre1">“Amcan	 bana	 ithafen	 isimlendirilmiş	 olabilir.	 Kimilerine	 hâlâ	 benim	 ismim verilir.	Eskisi	kadar	çok	değil.	İnsanlar	unutur.	Sadece	ağaçlar	hatırlar.”	Adamın sesi	o	kadar	hafifti	ki	Bran	duymakta	zorlanıyordu. </p>
<p class="calibre1">Meera’nın	 Yaprak	 adını	 verdiği	 şarkıcı,	 “Son	 yeşilgörenin	 bedeninin	 büyük bölümü	 ağacın	 içine	 karıştı,”	 diye	 açıkladı.	 “Fani	 hayatının	 ötesinde	 yaşadı	 ama hâlâ	burada.	Bizim	için,	sizin	için,	diyarların	insanları	için.	Etinde	sadece	azıcık kuvvet	kaldı.	Bin	bir	göze	sahip	ama	izlenecek	çok	şey	var.	Bir	gün	anlayacaksın.” </p>
<p class="calibre1">Şarkıcılar,	 büyük	 mağaranın	 dışındaki	 küçük	 odada	 Bran	 ve	 arkadaşlarının uyuması	için	yataklar	hazırlamışlardı.	Bran,	onu	odaya	taşımak	için	ellerinde	ışıl ışıl	 yanan	 meşalelerle	 gelen	 Reedler’e,	 “Neyi	 anlayacağım?”	 diye	 sordu. </p>
<p class="calibre1">“Ağaçlar	neyi	hatırlar?” </p>
<p class="calibre1">“Eski	 tanrıların	 sırlarını,”	 dedi	 Jojen	 Reed.	 Zorlu	 yolculuğun	 ardından	 yiyecek, ateş	 ve	 istirahat	 sayesinde	 sağlığına	 tekrar	 kavuşmuştu	 ama	 şimdi	 daha	 üzgün görünüyordu,	 hüzünlüydü,	 gözlerinde	 bitkin	 ve	 tekinsiz	 bir	 bakış	 vardı.	 “İlk İnsanlar’ın	 bildiği,	 Kışyarı’nın	 unuttuğu...	 ama	 ıslak	 yabanın	 unutmadığı gerçekleri.	Bizler,	bataklıklarımızda	ve	adalarımızda	yeşile	daha	yakın	yaşarız	ve hatırlarız.	 Toprak	 ve	 su.	 Çamur	 ve	 taş.	 Meşeler,	 karaağaçlar	 ve	 söğütler.	 Onlar hepimizden	önce	buradaydı	ve	biz	gittiğimizde	yine	burada	kalacaklar.” </p>
<p class="calibre1">“Sen	de	kalacaksın,”	dedi	Meera.	Bran	bunu	duyunca	üzüldü. </p>
<p class="calibre1"> <i class="calibre4">Ya	siz	gittiğinizde	ben	burada	kalmak	istemezsem</i></p>
<p class="calibre1">?	diye	soracaktı	az	daha	ama	kelimeleri	söylemeden	yuttu.	Artık	yetişkin	bir	erkek sayılırdı	 ve	 Meera’nın,	 onun	 ağlak	 bir	 bebek	 olduğunu	 düşünmesini	 istemiyordu. </p>
<p class="calibre1">“Belki	siz	de	yeşilgörenler	olabilirsiniz,”	dedi. </p>
<p class="calibre1">“Hayır	Bran.”	Şimdi	Meera’nın	sesi	hüzünlüydü. </p>
<p class="calibre1">“Hâlâ	 fani	 bedenin	 içindeyken	 o	 yeşil	 çeşmenin	 suyundan	 içmek,	 yaprakların fısıltısını	 duymak,	 ağaçların	 ve	 tanrıların	 gördüğü	 gibi	 görmek	 çok	 az	 kişiye bahşedilen	şeylerdir,”	dedi	Jojen. </p>
<p class="calibre1">“Çoğu	kişi	o	kadar	kutsanmış	değildir.	Tanrılar	bana	sadece	yeşil	rüyalar	verdiler. </p>
<p class="calibre1">Benim	vazifem	seni	buraya	getirmekti.	Benim	bu	işteki	rolüm	sona	erdi.” </p>
<p class="calibre1">Ay,	gökyüzündeki	kara	bir	delikti.	Ormanda	kurtlar	uludu,	kar	yığınlarının	içinden geçip	 ölü	 şeylerin	 peşinden	 gittiler.	 Yamaçtan	 bir	 karga	 sürüsü	 havalandı,	 kuşlar</p>
<p class="calibre1"><a id="p466"></a>tiz	sesleriyle	çığlık	attılar,	beyaz	dünyanın	üzerinde	kara	kanatlar	çırpındı.	Kırmızı bir	 güneş	 doğdu,	 battı	 ve	 tekrar	 doğdu,	 karları	 kızılın	 ve	 pembenin	 tonlarına boyadı.	 Tepenin	 altında	 Jojen	 kara	 kara	 düşündü,	 Meera	 kendi	 kendine	 yedi	 ve Hodor,	 sağ	 elinde	 bir	 kılıç,	 sol	 elinde	 bir	 meşaleyle	 karanlık	 tünellerde	 gezindi. </p>
<p class="calibre1">Yoksa	gezinen	Bran	mıydı? </p>
<p class="calibre1">Kimse,	asla	bilmemeli. </p>
<p class="calibre1">Uçurumun	üstünde	açılan	büyük	mağara	zift	kadar	siyahtı,	katran	kadar	siyahtı,	bir karganın	 tüylerinden	 daha	 siyahtı.	 Işık	 içeri	 izinsizce	 giriyordu,	 istenmiyordu	 ve hoş	 karşılanmıyordu,	 çok	 geçmeden	 geri	 gidiyordu;	 yemek	 ateşleri,	 mumlar	 ve sazlar	 kısa	 bir	 zaman	 için	 yakılıyor	 ve	 sonra	 tekrar	 söndürülüyordu,	 kısa hayatlarına	son	veriliyordu. </p>
<p class="calibre1">Şarkıcılar	 Bran’a	 kendi	 tahtını	 yapmışlardı,	 Lord	 Brynden’ın	 oturduğu	 gibi	 bir taht;	 kırmızılarla	 lekelenmiş	 beyaz	 büvet	 ağacı	 ve	 canlı	 köklere	 dolanmış	 ölü dallar.	Tahtı,	uçurumdaki	büyük	mağaranın	içine,	aşağıda	akan	suyun	sesinin	siyah havada	 yankılandığı	 yere	 yerleştirmişlerdi.	 Bran’ı	 tahta	 oturttuktan	 sonra,	 onu sıcak	kürklerle	örtmüşlerdi. </p>
<p class="calibre1">Bran,	 öğretmeninin	 boğuk	 fısıltılarını	 dinleyerek	 orada	 oturuyordu.	 “Karanlıktan asla	 korkma	 Bran.”	 Lordun	 sözlerine,	 ağaçla	 yaprağın	 belli	 belirsiz	 hışırtısı	 ve adamın	 hafif	 baş	 bükmesi	 eşlik	 ediyordu.	 “En	 güçlü	 ağaçlar,	 dünyanın	 karanlık yerlerinde	kök	salanlardır.	Karanlık	senin	pelerinin,	kalkanın,	anne	sütün	olacak. </p>
<p class="calibre1">Karanlık	seni	güçlü	kılacak.” </p>
<p class="calibre1">Ay	 hilaldi,	 bir	 bıçağın	 ağzı	 kadar	 ince	 ve	 keskindi.	 Kar	 taneleri	 sessizce	 aşağı süzüldü,	 asker	 çamları	 ve	 muhafız	 ağaçlarını	 beyazla	 örttü.	 İyice	 derinleşen	 kar yığınları	 mağaraların	 girişlerini	 kapadı.	 Yaz	 ne	 zaman	 sürüsüne	 katılıp	 avlanmak için	dışarı	çıksa,	delip	geçmek	zorunda	kaldığı	beyaz	bir	duvarla	karşılaştı.	Bran o	günlerde	kurtlara	nadiren	katıldı	ama	bazı	gecelerde	onları	yukarıdan	izledi. </p>
<p class="calibre1">Uçmak,	tırmanmaktan	bile	daha	güzeldi. </p>
<p class="calibre1">Bran,	Yaz’ın	derisine,	sırtı	kırılmadan	önce	pantolonunun	içine	girdiği	kadar	kolay bir	şekilde	girmeye	başlamıştı.	Kendi	derisini	bir	kuzgunun	gece	karası	tüyleriyle değiştirmek	daha	zordu	ama</p>
<p class="calibre1"> <i class="calibre4">bu	kuzgunlarla</i></p>
<p class="calibre1">Bran’ın	 korktuğu	 kadar	 zor	 değildi.	 “Vahşi	 bir	 aygır,	 bir	 adam	 onun	 sırtına binmeye	 çalıştığında	 karşı	 koyar,	 tekme	 atar	 ve	 dişlerinin	 arasına	 giren	 eli ısırmaya	 çalışır,”	 dedi	 Lord	 Brynden,	 “ama	 bir	 biniciyi	 tanımış	 bir	 at,	 başka	 bir biniciyi	 kabul	 eder.	 Genç	 ya	 da	 yaşlı,	 bu	 kuşların	 hepsi	 kullanıldı.	 Şimdi	 birini seç	ve	uç.” </p>
<p class="calibre1">Bran	bir	kuş	seçti,	sonra	bir	tane	daha,	başarılı	olamadı,	ama	üçüncü	kuzgun	ona</p>
<p class="calibre1"><a id="p467"></a>siyah	kurnaz	gözlerle	baktı,	başını	eğdi, </p>
<p class="calibre1"> <i class="calibre4">gakladı. </i></p>
<p class="calibre1">Ve	 bir	 çırpıda,	 Bran	 kuzguna	 bakan	 bir	 çocuk	 değil,	 çocuğa	 bakan	 bir	 kuzgundu. </p>
<p class="calibre1">Nehrin	 şarkısı	 birdenbire	 daha	 gürültülü	 hâle	 geldi,	 meşaleler	 eskisinden	 biraz daha	 parlak	 yandı	 ve	 hava	 tuhaf	 kokularla	 doldu.	 Bran	 konuşmayı	 denediğinde sesi	bir	çığlık	olarak	çıktı.	İlk	uçuş,	Bran’ın	bir	duvara	çarpıp	kırık	bedenine	geri dönmesiyle	 son	 buldu.	 Kuzgun	 zarar	 görmemişti.	 Bran’a	 doğru	 uçtu	 ve	 onun koluna	 kondu.	 Bran,	 kuzgunun	 tüylerini	 okşayıp	 tekrar	 kuşun	 içine	 girdi,	 çok geçmeden	 mağarada	 uçuyordu,	 mağaranın	 tavanından	 sarkan	 uzun	 dişlerin</p>
<p class="calibre1">arasında	dolaşıyordu,	hatta	uçurumun	üzerinde	kanat	çırpıyor	ve	uçurumun	soğuk</p>
<p class="calibre1">siyah	derinliklerine	dalıyordu. </p>
<p class="calibre1">Sonra	yalnız	olmadığını	fark	etti. </p>
<p class="calibre1">Kendi	 derisine	 geri	 döndüğünde,	 “Kuzgunun	 içinde	 başka	 biri	 daha	 vardı,”	 dedi Lord	Brynden’a.	“Bir	kız.	Onu	hissettim.” </p>
<p class="calibre1">“Bir	 kadın.	 Toprağın	 şarkısını	 söyleyenlerden,”	 dedi	 Bran’ın	 öğretmeni.	 “Uzun vakit	 önce	 öldü	 ama	 bir	 parçası	 kuşun	 içinde	 kaldı.	 Tıpkı,	 bedenin	 yarın	 ölecek olsa,	senin	bir	parçanın	Yaz’ın	içinde	kalacağı	gibi.	Ruhtaki	bir	gölge.	Sana	zarar vermez.” </p>
<p class="calibre1">“Bütün	kuşların	içinde	şarkıcılar	var	mı?” </p>
<p class="calibre1">“Hepsinde,”	 dedi	 Lord	 Brynden.	 “İlk	 İnsanlar’a	 kuzgunlarla	 mesaj	 göndermeyi öğretenler,	 şarkıcılardı...	 fakat	 o	 günlerde,	 kuşlar	 kelimeleri	 konuşuyorlardı. </p>
<p class="calibre1">Ağaçlar	hatırlar	lâkin	insanlar	unutur,	şimdi	mesajları	parşömenlere	yazıyorlar	ve aynı	deriyi	hiç	paylaşmadıkları	kuşların	bileklerine	bağlıyorlar.” </p>
<p class="calibre1">Bran,	 bir	 zamanlar	 Yaşlı	 Dadı’nın	 da	 aynı	 hikâyeyi	 anlattığını	 hatırladı,	 fakat Robb’a	hikâyenin	gerçek	olup	olmadığını	sorduğunda,	Robb	gülmüş	ve	kardeşinin</p>
<p class="calibre1">gulyabanilere	 de	 inanıp	 inanmadığını	 sormuştu.	 Bran,	 Robb’un	 onunla	 birlikte olmasını	dilerdi. </p>
<p class="calibre1"> <i class="calibre4">Ona	uçabildiğimi	söylerdim	ama	bana	inanmazdı,	göstermek	zorunda	kalırdım. </i></p>
<p class="calibre1"> <i class="calibre4">Bahse	girerim	ki	o	da	uçmayı	öğrenebilirdi.	O,	Arya,	Sansa,	hatta	bebek	Rickon</i> <i class="calibre4">ve	 Jon	 Kar	 bile	 öğrenebilirdi.	 Hepimiz	 kuzgun	 olurduk	 ve	 Üstat	 Luwin’in</i> <i class="calibre4">kuşluğunda	yaşardık. </i></p>
<p class="calibre1">Ama	bu	bir	başka	aptalca	rüyaydı.	Bran	bazı	günler,	her	şeyin	sadece	bir	rüyadan ibaret	 olup	 olmadığını	 merak	 ediyordu.	 Belki	 de	 kar	 yığınlarının	 içinde	 uykuya dalmış	ve	kendisi	için	güvenli,	sıcak	bir	yer	düşlemişti. </p>
<p class="calibre1"> <i class="calibre4">Uyanmak	zorundasın, </i></p>
<p class="calibre1">diyordu	kendi	kendine, </p>
<p class="calibre1"> <i class="calibre4">hemen	şimdi	uyanmak	zorundasın	yoksa	rüya	görürken	öleceksin. </i></p>
<p class="calibre1"><a id="p468"></a>Birkaç	 kez	 parmaklarıyla	 kendi	 kolunu	 çimdiklemişti	 ama	 bunu	 yapmak,	 kolunu acıtmaktan	 başka	 bir	 işe	 yaramamıştı.	 Başlangıçta,	 Bran	 günleri	 uyandığı	 ve uyuduğu	 zamanları	 göz	 önüne	 alarak	 saymayı	 denemişti	 ama	 burada	 uyumak	 ve uyanmak	 bir	 şekilde	 eriyip	 birbirine	 karışıyordu.	 Rüyalar	 derslere	 dönüşüyordu, dersler	 rüyalara.	 Olaylar	 ya	 bir	 anda	 oluyordu	 ya	 da	 hiç	 olmuyordu.	 Bran	 bunu yapmış	mıydı	yoksa	sadece	hayal	mi	etmişti? </p>
<p class="calibre1">Bran’ın	 uçmayı	 öğrenmesinden	 sonra,	 bir	 gün,	 “Sadece	 bin	 kişiden	 biri</p>
<p class="calibre1">derideğiştiren	olarak	doğar,”	dedi	Lord	Brynden	“ve	bin	derideğiştirenden	sadece biri	yeşilgören	olabilir.” </p>
<p class="calibre1">“Yeşilgörenlerin,	 çocukların	 büyücüleri	 olduğunu	 sanıyordum,”	 dedi	 Bran. </p>
<p class="calibre1">“Şarkıcıların,	demek	istiyorum.” </p>
<p class="calibre1">“Bir	 anlamda	 öyle.	 Sizin	 ormanın	 çocukları	 dediklerinizin,	 güneş	 kadar	 sarı gözleri	 vardır	 ama	 çok	 uzun	 arada	 bir,	 içlerinden	 biri	 kan	 kadar	 kırmızı	 ya	 da ormanın	 kalbindeki	 bir	 ağaca	 yapışmış	 yosunlar	 kadar	 yeşil	 gözlerle	 doğar. </p>
<p class="calibre1">Tanrılar,	 yetenek	 bahşetmek	 üzere	 seçtikleri	 kişileri	 bu	 alametlerle	 işaretler. </p>
<p class="calibre1">Seçilmişler	 sıhhatli	 kişiler	 değildir,	 dünya	 üzerindeki	 günleri	 sayılıdır,	 zira	 her şarkının	 bir	 dengesi	 olmalıdır.	 Lâkin	 seçilmişler	 bir	 kez	 ağaçlara	 karıştıklarında ömürleri	 gerçekten	 uzar.	 Binlerce	 göz,	 yüzlerce	 deri,	 kadim	 ağaçların	 kökleri kadar	derin	bir	bilgelik. </p>
<p class="calibre1"> <i class="calibre4">Yeşilgörenler.” </i></p>
<p class="calibre1">Bran	 anlamadı,	 bu	 yüzden	 Reedler’e	 sordu.	 “Kitap	 okumayı	 sever	 misin	 Bran?” </p>
<p class="calibre1">diye	sordu	Jojen. </p>
<p class="calibre1">“Bazı	kitapları.	Dövüş	hikâyelerini	severim.	Ablam	Sansa	aşk	hikâyelerini	sever</p>
<p class="calibre1">ama	o	hikâyeler	aptalca.” </p>
<p class="calibre1">“Bir	 okuyucu,	 ölmeden	 önce	 binlerce	 hayat	 yaşar,”	 dedi	 Jojen.	 “Hiç	 okumayan insan	sadece	tek	hayat	yaşar.	Ormanın	şarkıcılarının	kitapları	yoktu.	Mürekkepleri, parşömenleri,	 yazı	 dilleri	 yoktu.	 Bunlar	 yerine	 ağaçlara,	 daha	 da	 önemlisi	 büvet ağaçlarına	 sahiplerdi.	 Öldüklerinde	 ağaçlara	 karışırlardı;	 yapraklara,	 dallara	 ve köklere.	 Ve	 ağaçlar	 hatırlardı.	 Şarkıcıların	 bütün	 şarkılarını	 ve	 hecelerini, tarihlerini	 ve	 dualarını,	 bu	 dünya	 hakkında	 bildikleri	 her	 şeyi.	 Üstatlar,	 büvet ağaçlarının	eski	tanrılar	için	kutsal	olduğunu	söylerler.	Şarkıcılar, </p>
<p class="calibre1"> <i class="calibre4">büvet	ağaçlarının</i></p>
<p class="calibre1">eski	 tanrılar	 olduğuna	 inanırlar.	 Öldüklerinde	 o	 tanrısallığın	 bir	 parçası	 hâline gelirler.”	Bran’ın	gözleri	büyüdü.	“Beni	öldürecekler	mi?” </p>
<p class="calibre1">“Hayır,”	dedi	Meera.	“Jojen,	onu	korkutuyorsun.” </p>
<p class="calibre1">“Korkması	gereken	kişi	o	değil.” </p>
<p class="calibre1">Ay	 şişman	 ve	 yuvarlaktı.	 Yaz,	 sessiz	 ormanın	 içinde	 dolaştı,	 her	 ava	 çıkışında</p>
<p class="calibre1"><a id="p469"></a>biraz	daha	zayıflayan	uzun	ve	gri	bir	gölgeydi	çünkü	hayatta	kalmak	için	gerekli	av bulunamıyordu.	 Mağaranın	 ağzındaki	 mühür	 hâlâ	 yerinde	 duruyordu;	 ölü	 adamlar içeri	 giremiyordu.	 Kar,	 adamların	 çoğunu	 tekrar	 gömmüştü	 ama	 adamlar	 hâlâ oradaydı,	 gizlenmişlerdi,	 donmuşlardı,	 bekliyorlardı.	 Diğer	 ölü	 yaratıklar	 gelip onlara	 katılmıştı;	 bir	 zamanlar	 erkek,	 kadın,	 hatta	 çocuk	 olan	 yaratıklar. </p>
<p class="calibre1">Kahverengi	çıplak	dallarda	ölü	kuzgunlar	oturuyordu,	kanatları	buzla	katılaşmıştı. </p>
<p class="calibre1">Bir	 kar	 ayısı	 çalıların	 içine	 daldı,	 iriydi,	 iskelet	 gibiydi,	 kafa	 derisinin	 yarısı soyulmuştu,	 kafatası	 görünüyordu.	 Yaz	 ve	 sürüsü,	 ayının	 üzerine	 çullanıp	 onu parçalara	 ayırdılar.	 Sonra,	 etin	 çürümüş	 ve	 yarı	 donmuş	 olmasına	 aldırmadan karınlarını	doyurdular,	eti	yerken	bile	hareket	ettiler. </p>
<p class="calibre1">Tepenin	altında	hâlâ	yiyecek	vardı.	Orada	yüzlerce	çeşit	mantar	büyüyordu.	Siyah nehirde	beyaz	kör	balıklar	yüzüyordu	ama	pişirildiklerinde,	gözleri	olan	balıklar kadar	lezzetli	oluyorlardı.	Mağaraları	şarkıcılarla	paylaşan	keçiler,	süt	ve	peynir sağlıyordu. </p>
<p class="calibre1">Uzun	 yaz	 sırasında	 biriktirilmiş	 yulaf,	 mısır	 ve	 kuru	 meyveler	 bile	 mevcuttu. </p>
<p class="calibre1">Mağaradakiler,	hemen	hemen	her	gün,	arpa,	soğan	ve	et	parçalarıyla	koyultulmuş</p>
<p class="calibre1">kan	yahnisi	yiyorlardı.	Jojen,	etin	sincap	eti	olabileceğini	düşünüyordu	ama	Meera fare	eti	olduğunu	söylüyordu.	Bran	umursamıyordu.	Yediği	şey	etti	ve	tadı	güzeldi. </p>
<p class="calibre1">Yavaş	yavaş	pişirildiği	için	yumuşaktı. </p>
<p class="calibre1">İçi	 boş	 tepenin	 iyice	 aşağısına	 kadar	 uzanan	 mağaralar	 zamansız,	 engin	 ve sessizdi,	 yaşayan	 altmıştan	 fazla	 şarkıcının	 ve	 binlerce	 kemiğin	 eviydi.	 Bran	 ve arkadaşlarını,	 “İnsanlar	 bu	 yerde	 başıboş	 dolaşmamak,”	 diye	 uyardı	 Yaprak. </p>
<p class="calibre1">“Sesini	duyduğunuz	nehir	hızlı	ve	karanlıktır,	aşağıdaki	güneşsiz	nehre	doğru	akar da	 akar.	 Ve	 daha	 da	 derinlere	 giden	 tüneller	 vardır.	 Dipsiz	 çukurlar,	 birdenbire ortaya	 çıkan	 kuyular,	 dünyanın	 kalbine	 inen	 unutulmuş	 yollar.	 Benim	 insanlarım bile	her	yeri	keşfetmedi	ve	biz	binlerce,	binlerce	insan	yılıdır	burada	yaşıyoruz.” </p>
<p class="calibre1">Yedi	Krallık	halkı	onlara</p>
<p class="calibre1"> <i class="calibre4">ormanın	çocukları</i></p>
<p class="calibre1">diyebilirdi	ama	Yaprak	ve	insanları	çocuksu	olmaktan	çok	uzaktı.	Onlara, </p>
<p class="calibre1"> <i class="calibre4">ormanın	küçük	ve	bilge	insanları, </i></p>
<p class="calibre1">demek	daha	doğru	olurdu,	insanlarla	kıyaslandıklarla	küçüklerdi,	tıpkı	bir	kurdun, bir	 ulu	 kurttan	 daha	 küçük	 olması	 gibi.	 Bu,	 kurdun	 yavru	 olduğu	 anlamına gelmezdi.	 Şarkıcıların	 derisi	 fındık	 rengiydi,	 tıpkı	 bir	 geyiğin	 derisi	 gibi	 solgun benekleri	 vardı.	 Şarkıcılar,	 hiçbir	 insanın	 duyamayacağı	 sesleri	 duyan	 büyük kulaklara	 sahipti.	 Gözleri	 de	 büyüktü.	 Bir	 çocuğun	 sadece	 karanlığı	 görebileceği tünellerdeki	 her	 şeyi	 görebilen,	 iri,	 altın	 rengi,	 kedi	 gözleri	 vardı.	 Ellerinde	 üç parmak	ve	bir	başparmak	bulunuyordu,	tırnakların	yerini	siyah	ve	keskin	çengeller</p>
<p class="calibre1"><a id="p470"></a>almıştı. </p>
<p class="calibre1">Ve	şarkıcılar</p>
<p class="calibre1"> <i class="calibre4">gerçekten</i></p>
<p class="calibre1">şarkı	 söylüyordu.	 Hakiki	 Dil’de	 söylüyorlardı,	 bu	 yüzden	 Bran	 sözleri</p>
<p class="calibre1">anlamıyordu	ama	sesler	kış	havası	kadar	saftı.	Bran	bir	keresinde,	“Geri	kalanınız nerede?”	diye	sordu	Yaprak’a. </p>
<p class="calibre1">“Dünyanın	 derinliklerine	 gittiler,”	 dedi	 Yaprak.	 “Taşların	 ve	 ağaçların	 içine karıştılar.	İlk	İnsanlar	gelmeden	önce,	sizin	Batı	diyar	dediğiniz	bütün	bu	topraklar bizim	 evimizdi.	 Lâkin	 bizim	 sayımız	 o	 günlerde	 bile	 azdı.	 Tanrılar	 bizlere	 uzun ömürler	 verdi	 ama	 dünyayı	 istila	 etmemizi	 önlemek	 için	 kalabalık	 nüfuslar vermedi;	onları	avlayacak	kurtlar	olmadığında,	geyiklerin	bir	ormanı	istila	edecek olmalarını	 düşün.	 Günlerin	 şafağından	 bahsediyorum,	 güneşimizin	 yükselmekte olduğu	 zamanlardan.	 Şimdi	 güneşimiz	 batıyor	 ve	 biz	 gittikçe	 azalıyoruz. </p>
<p class="calibre1">Felaketimiz	 ve	 dostlarımız	 olan	 devlerin	 soyu	 da	 tükenmek	 üzere.	 Batı</p>
<p class="calibre1">tepelerindeki	 büyük	 aslanların	 hepsi	 katledildi,	 bütün	 tekboynuzlar	 öldü,	 sadece birkaç	 yüz	 mamut	 kaldı.	 Ulu	 kurtlar	 hepimizden	 uzun	 yaşayacaklar	 ama	 onların sonu	 da	 gelecek.	 İnsanların	 yarattığı	 dünyada	 ne	 bizim	 için	 yer	 var	 ne	 de	 onlar için.” </p>
<p class="calibre1">Yaprak	 bu	 sözleri	 söylerken	 üzgün	 görünüyordu,	 Bran	 da	 üzüldü	 ama	 o	 gece	 geç saatlerde, </p>
<p class="calibre1"> <i class="calibre4">insanlar	üzülmez, </i></p>
<p class="calibre1">diye	düşündü.	İnsanlar	nefret	eder	ve	kanlı	intikam	antları	içer.	Şarkıcılar	hüzünlü şarkılar	söylerken	insanlar	dövüşür	ve	öldürür. </p>
<p class="calibre1">Bir	gün	Meera	ve	Jojen,	Yaprak’ın	uyarılarına	rağmen,	gidip	nehri	görmeye	karar</p>
<p class="calibre1">verdiler.	“Ben	de	gelmek	istiyorum,”	dedi	Bran. </p>
<p class="calibre1">Meera,	 Bran’a	 mahzun	 bir	 bakışla	 karşılık	 verdi.	 Nehrin	 yüz	 seksen	 iki	 metre aşağıda	 olduğunu	 söyledi.	 Nehre	 varmak	 için	 dik	 basamaklardan	 iniliyor, </p>
<p class="calibre1">dolambaçlı	 geçitlerden	 geçiliyordu	 ve	 yolculuğun	 son	 bölümünde	 bir	 iple	 aşağı inmek	 gerekiyordu.	 “Hodor,	 sırtında	 sen	 varken	 iple	 aşağı	 inemez.	 Üzgünüm Bran.” </p>
<p class="calibre1">Bran,	 herkesten	 daha	 iyi	 bir	 tırmanıcı	 olduğu	 günleri	 hatırladı,	 Robb	 ya	 da	 Jon bile	onun	kadar	iyi	değildi.	Bir	yanı	onu	orada	bıraktıkları	için	Meera	ve	Jojen’e bağırmak	istedi;	diğer	yanı	ağlamak.	Fakat	Bran	neredeyse	yetişkin	bir	erkekti,	bu yüzden	 hiçbir	 şey	 söylemedi,	 ama	 Reed	 kardeşler	 gittikten	 sonra	 Hodor’un derisine	girip	onları	takip	etti. </p>
<p class="calibre1">İri	seyis	yamağı,	Bran’a,	ilk	kez	göl	kulesinde,	fırtına	sırasında	yaptığı	gibi	karşı koymuyordu	 artık.	 Hodor,	 Bran	 ne	 zaman	 onun	 derisine	 girse,	 bütün	 direniş</p>
<p class="calibre1"><a id="p471"></a>duygusunu	kaybetmiş	bir	köpek	gibi	kıvrılıyor	ve	saklanıyordu.	Sığınak	Hodor’un kendi	içinde,	derinlerde	bir	yerdeydi,	Bran’ın	bile	ulaşamadığı	bir	çukurdu.	Bran, derisine	el	konulmuş	çocuk	adama, </p>
<p class="calibre1"> <i class="calibre4">kimse	seni	incitmek	istemiyor	Hodor, </i></p>
<p class="calibre1">dedi	sessizce. </p>
<p class="calibre1"> <i class="calibre4">Bir	 süre	 için	 yine	 güçlü	 olmak	 istiyorum	 sadece.	 Derini	 sana	 geri	 vereceğim,</i> <i class="calibre4">her	zaman	yaptığım	gibi. </i></p>
<p class="calibre1">Bran’ın,	Hodor’un	derisini	giydiğini	kimse	bilmiyordu.	Bran	sadece	gülümsüyor, </p>
<p class="calibre1">ona	 söyleneni	 yapıyor,	 zaman	 zaman	 “Hodor”	 diye	 mırıldanıyor	 ve	 mutlu	 bir şekilde	 sırıtarak	 Meera’yla	 Jojen’i	 takip	 ediyordu.	 Kimse	 onun	 aslında	 Bran olduğundan	 şüphelenmiyordu.	 Hodor	 kılığındaki	 Bran	 sık	 sık	 Reedler’in	 peşine takılıyordu,	 istense	 de	 istenmese	 de.	 Bu	 sefer,	 Reed	 kardeşler	 Hodor’un gelişinden	 memnun	 oldular.	 Jojen	 ipe	 tutunarak	 kolayca	 aşağı	 indi	 ama	 Meera kurbağa	 mızrağıyla	 bir	 kör	 balık	 yakaladıktan	 sonra	 yukarı	 çıkma	 zamanı	 geldi. </p>
<p class="calibre1">Jojen’in	 kolları	 titremeye	 başladı,	 iple	 yukarı	 çıkamadı,	 ipi	 Jojen’in	 bedenine sarmak	ve	onu	Hodor’un	taşımasına	izin	vermek	zorunda	kaldılar.	“Hodor,”	diye</p>
<p class="calibre1">inledi	Hodor	ipe	her	asılışında. </p>
<p class="calibre1">Ay	hilaldi,	bir	bıçağın	ağzı	kadar	ince	ve	keskindi.	Yaz,	karların	içinde	kesik	bir kol	buldu.	Kol	siyahtı,	kırağı	kaplıydı,	kendi	kendini	donmuş	karın	içinden	yüzeye çıkarırken	 parmakları	 açılıp	 kapandı.	 Kolun	 üstünde,	 Yaz’ın	 boş	 midesini dolduracak	 kadar	 et	 vardı.	 Yaz,	 eti	 yedikten	 sonra,	 kolun	 kemiklerini	 kırıp	 iliğe ulaştı.	Kol	ancak	o	zaman	ölü	olduğunu	hatırladı. </p>
<p class="calibre1">Bran,	 bir	 kurt	 olarak	 Yaz	 ve	 sürüsüyle	 birlikte	 beslendi.	 Bir	 kuzgun	 olarak	 kuş</p>
<p class="calibre1">sürüsüyle	birlikte	uçtu.	Gün	batınımda	tepenin	etrafında	daireler	çizdi,	düşmanları gözledi,	 havanın	 buzlu	 dokunuşunu	 hissetti.	 Hodor	 olarak	 mağaraları	 araştırdı. </p>
<p class="calibre1">Kemiklerle	 dolu	 odalar,	 dünyanın	 derinliklerine	 inen	 kuyular,	 devasa	 yarasa iskeletlerinin	 tavandan	 baş	 aşağı	 sarktığı	 yerler	 buldu.	 Uçurumun	 üstünde	 uzanan ince	taş	köprüyü	bile	geçti	ve	köprünün	diğer	ucunda	daha	fazla	geçit,	daha	fazla oda	 keşfetti.	 Odalardan	 biri	 şarkıcılarla	 doluydu.	 Şarkıcılar,	 tıpkı	 Brynden	 gibi, tahtlarda	 oturuyordu.	 Birbirlerine	 dolanmış	 büvet	 ağacı	 kökleri,	 şarkıcıların altından	 ve	 içinden	 geçiyor,	 bedenlerini	 sarıyordu.	 Şarkıcıların	 çoğu	 ölü görünüyordu	 ama	 Bran	 onların	 önünden	 geçerken	 şarkıcıların	 gözleri	 açıldı	 ve Bran’ın	 elindeki	 meşale	 ışığını	 takip	 etti.	 Bir	 şarkıcı,	 konuşmaya	 çalışıyormuş</p>
<p class="calibre1">gibi	 ağzını	 açıp	 kapattı.	 “Hodor,”	 dedi	 Bran	 şarkıcıya,	 gerçek	 Hodor’un, saklandığı	çukurda	kıpırdandığını	hissetti. </p>
<p class="calibre1">Büyük	 mağarada,	 köklerden	 müteşekkil	 tahtta	 oturan	 yarı	 ceset	 yarı	 ağaç	 Lord Brynden,	 bir	 insandan	 çok,	 ahşaptan,	 eski	 kemiklerden	 ve	 çürümüş	 yünlerden</p>
<p class="calibre1"><a id="p472"></a>yapılmış	korkunç	bir	heykele	benziyordu.	Lordun	harabe	hâlindeki	solgun	yüzünde canlı	 görünen	 tek	 şey,	 adamın	 kırmızı	 gözüydü.	 O	 göz,	 ölü	 bir	 ateşteki	 son	 köze benziyordu,	sararmış	bir	kafatasından	sarkan	beyaz	derilerle	ve	kıvrımlı	köklerle çevrelenmişti. </p>
<p class="calibre1">Lordun	 görüntüsü	 Bran’ı	 hâlâ	 korkutuyordu;	 adamın	 kurumuş	 derisine	 bir	 yılan gibi	 girip	 çıkan	 büvet	 ağacı	 kökleri,	 yanaklarında	 filizlenen	 mantarlar,	 boş	 göz çukurunda	büyüyen	beyaz	ahşap	kurdu.	Bran,	meşalelerin	söndürüldüğü	zamanları</p>
<p class="calibre1">daha	çok	seviyordu.	Karanlıkta,	ona	fısıldayan	kişinin	konuşan	bir	ceset	değil,	üç gözlü	karga	olduğunu	hayal	edebiliyordu. </p>
<p class="calibre1"> <i class="calibre4">Bir	gün	onun	gibi	olacağım. </i></p>
<p class="calibre1">Bu	düşünce	Bran’ı	dehşete	düşürüyordu.	İşe	yaramaz	bacaklarıyla	kırık	bir	çocuk</p>
<p class="calibre1">olmak	yeterince	kötüydü.	Bedeninin	geri	kalanını	da	kaybetmek	ve	bütün	hayatını</p>
<p class="calibre1">bedeninin	 içinde	 ve	 çevresinde	 büyüyen	 bir	 büvet	 ağacıyla	 geçirmekle	 mi lanetlenmişti?	 Lord	 Brynden	 hayat	 gücünü	 ağaçtan	 alıyordu.	 Bunu	 Yaprak</p>
<p class="calibre1">söylemişti.	Lord	yemiyordu,	içmiyordu.	Uyuyordu,	rüya	görüyordu,	izliyordu. </p>
<p class="calibre1"> <i class="calibre4">Ben	bir	şövalye	olacaktım, </i></p>
<p class="calibre1">diye	hatırladı	Bran. </p>
<p class="calibre1"> <i class="calibre4">Eskiden	koşardım,	tırmanırdım,	dövüşürdüm. </i></p>
<p class="calibre1">Bütün	bunlar	bin	yıl	önce	olmuş	gibi	görünüyordu. </p>
<p class="calibre1">Bran	 şimdi	 neydi?	 Kırık	 çocuk	 Bran,	 Stark	 Hanedanı’ndan	 Brandon,	 kayıp	 bir krallığın	 prensi,	 yanmış	 bir	 kalenin	 lordu,	 harabelerin	 veliahtı.	 Bran,	 üç	 gözlü karganın	 bir	 afsuncu	 olacağını	 düşünmüştü,	 Bran’ın	 kırık	 bacaklarını	 tamir edebilecek	 bilge	 ve	 yaşlı	 bir	 büyücü.	 Ama	 aptalca	 bir	 çocuk	 rüyasıydı	 bu,	 Bran şimdi	anlıyordu. </p>
<p class="calibre1"> <i class="calibre4">Bu	çeşit	masallar	için	fazlasıyla	büyüğüm, </i></p>
<p class="calibre1">dedi	kendine.	Binlerce	göz,	yüzlerce	deri,	kadim	ağaçların	kökleri	kadar	derin	bir bilgelik.	Bu,	bir	şövalye	olmak	kadar	iyiydi.	Neredeyse	o	kadar	iyi. </p>
<p class="calibre1">Ay,	gökyüzündeki	kara	bir	delikti.	Mağaranın	dışında	dünya	dönüyordu.	Mağaranın</p>
<p class="calibre1">dışında	güneş	doğup	batıyordu,	ay	değişiyordu,	soğuk	rüzgârlar	uluyordu.	Tepenin altında,	Jojen	Reed	her	zamankinden	daha	yalnız	ve	daha	hüzünlü	hâle	geliyordu. </p>
<p class="calibre1">Meera	 bu	 duruma	 üzülüyordu.	 Kardeşi	 tek	 başına	 mağarada	 dolaşırken,	 Meera, Bran’la	 birlikte	 küçük	 ateşin	 yanında	 oturuyordu,	 her	 şeyden	 ve	 hiçbir	 şeyden konuşuyordu,	 Bran’la	 onun	 arasında	 uyuyan	 Yaz’ın	 tüylerini	 okşuyordu.	 Jojen, havanın	 iyi	 olduğu	 günlerde	 mağaranın	 ağzına	 bile	 tırmanıyordu,	 saatlerce	 orada kalıyordu,	ormanı	seyrediyordu,	kürklere	sarınmış	olmasına	rağmen	titriyordu. </p>
<p class="calibre1">“Eve	 gitmek	 istiyor,”	 dedi	 Meera,	 Bran’a.	 “Kaderine	 karşı	 koymaya	 bile</p>
<p class="calibre1">çalışmayacak.	Yeşil	rüyalar	yalan	söylemez,	diyor.” </p>
<p class="calibre1"><a id="p473"></a>“Cesurca	 davranıyor,”	 dedi	 Bran.	 Bran’ın	 babası	 uzun	 zaman	 önce,	 Bran	 ve ağabeylerinin	yaz	karlarının	içinde	ulu	kurt	yavrularını	bulduğu	günde, </p>
<p class="calibre1"> <i class="calibre4">bir	adamın	cesur	olabileceği	tek	an,	korktuğu	andır, </i></p>
<p class="calibre1">demişti.	Bran	hâlâ	hatırlıyordu. </p>
<p class="calibre1">“Aptalca	 davranıyor,”	 dedi	 Meera.	 “Ummuştum	 ki,	 üç	 gözlü	 kargayı</p>
<p class="calibre1">bulduğumuzda...	şimdi	buraya	neden	geldiğimizi	merak	ediyorum.” </p>
<p class="calibre1"> <i class="calibre4">Benim	için, </i></p>
<p class="calibre1">diye	düşündü	Bran.	“Jojen’in	yeşil	rüyaları,”	dedi. </p>
<p class="calibre1">“Jojen’in	yeşil	rüyaları.”	Meera’nın	sesi	acıydı. </p>
<p class="calibre1">“Hodor,”	dedi	Hodor. </p>
<p class="calibre1">Meera	ağlamaya	başladı. </p>
<p class="calibre1">Bran	o	an	sakat	olmaktan	nefret	etti.	“Ağlama,”	dedi.	Kollarını	Meera’ya	dolamak istedi.	Kışyarı’nda,	kendine	zarar	verdiği	zamanlarda	annesinin	ona	sarıldığı	gibi sıkı	sıkı	Meera’ya	sarılmak	istedi.	Meera	oradaydı,	Bran’dan	sadece	birkaç	adım</p>
<p class="calibre1">uzaktaydı	 ama	 Bran	 ona	 uzanamıyordu,	 aralarında	 yüzlerce	 fersah	 vardı	 sanki. </p>
<p class="calibre1">Bran,	 Meera’ya	 dokunmak	 için,	 ellerini	 kullanarak	 bedenini	 ve	 bacaklarını sürüklemek	zorundaydı.	Zemin	sert	ve	engebeliydi,	Bran	çok	ağır	hareket	ederdi, </p>
<p class="calibre1">yolda	sıyrıklar	ve	yumrular	edinirdi. </p>
<p class="calibre1"> <i class="calibre4">Hodor’un	derisine	girebilirim, </i></p>
<p class="calibre1">diye	düşündü. </p>
<p class="calibre1"> <i class="calibre4">Hodor,	Meera’ya	sarılıp	onun	sırtını	sıvazlayabilir. </i></p>
<p class="calibre1">Bu	 düşünce	 Bran’ın	 kendini	 tuhaf	 hissetmesine	 sebep	 oldu	 ama	 Meera	 ateşin başından	 kalkıp	 tünellerin	 karanlığına	 gittiğinde	 Bran	 hâlâ	 Hodor’un	 derisine girmeyi	 düşünüyordu,	 Meera’nın	 gittikçe	 uzaklaşan	 adımlarını	 dinledi,	 sonunda şarkıcıların	seslerinden	başka	hiçbir	şey	kalmadı. </p>
<p class="calibre1">Ay	 hilaldi,	 bir	 bıçağın	 ağzı	 kadar	 ince	 ve	 keskindi.	 Günler	 geçip	 gitti,	 birbirinin ardı	 sıra,	 her	 biri,	 bir	 öncekinden	 kısa.	 Geceler	 uzadı.	 Güneş	 ışığı	 tepenin altındaki	 mağaralara	 ulaşamıyordu.	 Ay	 ışığı	 bu	 taşlı	 salonlara	 dokunamıyordu. </p>
<p class="calibre1">Burada	 yıldızlar	 bile	 yabancıydı.	 Bu	 şeyler	 yukarıdaki	 dünyaya	 aitti.	 Zamanın demir	halkalar	içinde	aktığı,	günün	geceye	ve	gecenin	güne	dönüştüğü	yere	aitti. </p>
<p class="calibre1">“Vakit	geldi,”	dedi	Lord	Brynden. </p>
<p class="calibre1">Lordun	 sesindeki	 bir	 şey,	 Bran’ın	 sırtında	 buzlu	 parmaklar	 dolaşmasına	 sebep oldu.	“Neyin	vakti	geldi?” </p>
<p class="calibre1">“Bir	 sonraki	 adımın.	 Deri	 değiştirmenin	 ötesine	 geçmenin	 ve	 bir	 yeşilgören olmanın	ne	anlama	geldiğini	öğrenmenin.” </p>
<p class="calibre1">“Ağaçlar	ona	öğretecek,”	dedi	Yaprak.	Bir	el	işareti	yaptı,	diğer	şarkıcılardan	biri öne	çıktı,	Meera’nın	Karlı	adını	verdiği	beyaz	saçlı	kadındı.	Kadının	elinde	büvet</p>
<p class="calibre1"><a id="p474"></a>ağacından	 yapılmış	 bir	 kâse	 vardı.	 Kâsenin	 üstüne,	 yürek	 ağaçlarının	 gövdesine kazınan	yüzler	gibi	bir	yüz	kazınmıştı.	Kâsenin	içinde	beyaz	bir	lapa	vardı,	koyu ve	 ağırdı,	 içinde	 kırmızı	 damarlar	 dolaşıyordu.	 “Bunu	 yemelisin,”	 dedi	 Yaprak. </p>
<p class="calibre1">Bran’a	bir	tahta	kaşık	uzattı. </p>
<p class="calibre1">Çocuk	kararsızca	kâseye	baktı.	“Bu	ne?” </p>
<p class="calibre1">“Büvet	ağacı	tohumlarından	yapılmış	bir	lapa.” </p>
<p class="calibre1">Lapanın	 görüntüsü	 Bran’ın	 midesini	 bulandırdı.	 Kırmızı	 damarlar	 büvet	 ağacının özsuyu	 olmalıydı	 ama	 meşale	 ışığında	 tamamıyla	 kan	 gibi	 görünüyordu.	 Bran, tahta	 kaşığı	 lapaya	 daldırdı,	 sonra	 duraksadı.	 “Bu	 lapa	 beni	 yeşilgören	 mi yapacak?” </p>
<p class="calibre1">“Seni	 kanın	 yeşilgören	 yapıyor,”	 dedi	 Lord	 Brynden.	 “Bu	 lapa,	 istidadını uyandırmaya	ve	seni	ağaçlarla	evlendirmeye	yardım	edecek.” </p>
<p class="calibre1">Bran	bir	ağaçla	evlenmek	istemiyordu...	ama	onun	gibi	kırık	bir	çocukla	başka	kim evlenirdi? </p>
<p class="calibre1"> <i class="calibre4">Binlerce	 göz,	 yüzlerce	 deri,	 kadim	 ağaçların	 kökleri	 kadar	 derin	 bir	 bilgelik. </i></p>
<p class="calibre1"> <i class="calibre4">Bir	yeşilgören. </i></p>
<p class="calibre1">Bran	lapayı	yedi. </p>
<p class="calibre1">Tadı	 acıydı	 ama	 meşe	 palamudu	 lapası	 kadar	 acı	 değildi.	 İlk	 kaşık,	 mideye indirmesi	en	zor	olandı.	Bran	az	kalsın	kusacaktı.	İkinci	kaşığın	tadı	daha	güzeldi. </p>
<p class="calibre1">Üçüncüsü	neredeyse	tatlıydı.	Bran,	lapanın	geri	kalanını	hevesle	kaşıkladı.	Neden lapanın	 acı	 olduğunu	 düşünmüştü	 ki?	 Bal,	 yeni	 yağmış	 kar,	 karabiber,	 tarçın	 ve annesinin	 Bran’a	 verdiği	 son	 öpücüğün	 tadı	 vardı.	 Boş	 kâse,	 Bran’ın</p>
<p class="calibre1">parmaklarının	arasından	kaydı	ve	mağaranın	zemininde	çatırdadı.	“Kendimi	farklı</p>
<p class="calibre1">hissetmiyorum.	Bundan	sonra	ne	olacak?” </p>
<p class="calibre1">Yaprak,	 Bran’ın	 eline	 dokundu.	 “Ağaçlar	 sana	 öğretecek.”	 Bran	 elini	 kaldırdı, diğer	şarkıcılar	mağaranın	içinde	hareket	etmeye	başladılar,	meşaleleri	teker	teker söndürdüler.	Karanlık	yoğunlaştı	ve	şarkıcılara	doğru	süründü. </p>
<p class="calibre1">“Gözlerini	 kapat,”	 dedi	 üç	 gözlü	 karga.	 “Teninden	 sıyrıl.	 Yaz’la	 birleştiğinde yaptığın	 gibi.	 Lâkin	 bu	 sefer	 köklerin	 içine	 git.	 Onları	 toprağın	 derinliklerine kadar	takip	et,	tepedeki	ağaçlara	kadar	takip	et	ve	bana	ne	gördüğünü	söyle.” </p>
<p class="calibre1">Bran	gözlerini	kapadı	ve	teninden	sıyrıldı. </p>
<p class="calibre1"> <i class="calibre4">Köklerin	içine, </i></p>
<p class="calibre1">diye	düşündü. </p>
<p class="calibre1"> <i class="calibre4">Büvet	ağacının	içine.	Ağaç	ol. </i></p>
<p class="calibre1">Bir	 an	 için,	 siyah	 pelerinli	 mağarayı	 görebildi	 ve	 aşağıda	 akan	 nehrin	 sesini duyabildi. </p>
<p class="calibre1">Sonra	birdenbire	yine	evindeydi. </p>
<p class="calibre1"><a id="p475"></a>Lord	 Eddard	 Stark,	 tanrı	 korusundaki	 derin	 ve	 siyah	 gölün	 yanında,	 bir	 kayanın üstünde	 oturuyordu.	 Yürek	 ağacının	 solgun	 kökleri,	 yaşlı	 bir	 adamın	 eğri	 büğrü kolları	 misali	 lordu	 sarıyordu.	 Büyük	 kılıç	 Buz,	 Lord	 Eddard’ın	 kucağında yatıyordu	ve	Lord,	yağlı	bir	bezle	kılıcı	temizliyordu. </p>
<p class="calibre1"> <i class="calibre4">“Kışyarı,” </i></p>
<p class="calibre1">diye	fısıldadı	Bran. </p>
<p class="calibre1">Babası	 yukarı	 baktı.	 “Orada	 kim	 var?”	 diye	 sordu	 arkasına	 dönerek...	 ve	 Bran korktu,	 geri	 çekildi.	 Babası,	 siyah	 göl	 ve	 tanrı	 korusu	 kayboldu.	 Bran	 mağaraya geri	döndüğünde,	büvet	ağacından	yapılmış	tahtın	kalın	kökleri	onu	bir	anne	gibi sardı.	Bir	meşale,	Bran’ın	önünde	canlanarak	ışık	saçtı. </p>
<p class="calibre1">“Bize	 ne	 gördüğünü	 anlat.”	 Yaprak	 uzaktan	 küçük	 bir	 kız	 gibi	 görünüyordu, Bran’dan	 ya	 da	 onun	 kız	 kardeşlerinden	 daha	 büyük	 değildi	 ama	 yakından bakıldığında	çok	daha	yaşlıydı.	İki	yüz	yaşında	olduğunu	iddia	ediyordu. </p>
<p class="calibre1">Bran’ın	 boğazı	 çok	 kuruydu.	 Bran	 yutkundu.	 “Kışyarı.	 Kışyarı’ndaydım.	 Babamı gördüm.	Babam	ölmemiş,	ölmemiş,	onu	gördüm,	o	Kışyarı’nda,	hâlâ	yaşıyor.” </p>
<p class="calibre1">“Hayır,”	dedi	Yaprak.	“O	öldü	çocuk.	Onu	ölümden	geri	çağırmaya	kalkma.” </p>
<p class="calibre1">“Onu	 gördüm.”	 Bran,	 yanağına	 baskı	 yapan	 sert	 ahşabı	 hissedebiliyordu.	 “Buz’u temizliyordu.” </p>
<p class="calibre1">“Sen,	görmek	istediğin	şeyi	gördün.	Kalbin	baba	ve	ev	hasreti	çekiyor.	Bu	yüzden onları	gördün.” </p>
<p class="calibre1">“Bir	 adam,	 görmeyi	 umut	 etmeden	 önce	 bakmayı	 öğrenmelidir,”	 dedi	 Lord</p>
<p class="calibre1">Brynden.	 “Gördüğün	 şeyler	 geçmiş	 günlerin	 gölgeleriydi	 Bran.	 Senin	 tanrı korunda	bulunan	yürek	ağacının	gözlerinden	bakıyordun.	Zaman,	bir	ağaç	için,	bir insan	için	olduğundan	farklıdır.	Güneş,	toprak	ve	su	bir	büvet	ağacının	anlayacağı şeylerdir.	Büvet	ağacı	günleri,	yılları	ve	asırları	anlamaz.	Zaman	insanlar	için	bir nehirdir.	 Bizler	 bu	 akıntıda	 kapana	 kısıldık,	 hep	 aynı	 istikamette,	 geçmişten bugüne	 hızla	 akıp	 duruyoruz.	 Ağaçların	 hayatı	 farklıdır.	 Onlar	 bir	 tek	 yerde	 kök salar,	büyür	ve	ölür.	Şu	nehir	onları	hareket	ettirmez.	Meşe	pelittir,	pelit	de	meşe. </p>
<p class="calibre1">Ve	büvet	ağacı...	binlerce	insan	yılı	bir	büvet	ağacı	için	sadece	bir	andır.	Sen	ve ben,	bu	çeşit	kapılardan	geçmişe	bakabiliriz.” </p>
<p class="calibre1">“Ama,”	dedi	Bran,	“babam	beni</p>
<p class="calibre1"> <i class="calibre4">duydu.” </i></p>
<p class="calibre1">“Rüzgârda	bir	fısıltı	duydu,	yaprakların	arasında	bir	hışırtı.	Denesen	bile	babanla konuşamazsın.	 Biliyorum.	 Benim	 de	 kendi	 hayaletlerim	 var	 Bran.	 Sevdiğim	 bir kardeş,	nefret	ettiğim	bir	ağabey,	arzuladığım	bir	kadın.	Onları	ağaçların	içinden hâlâ	 görebiliyorum	 ama	 sözlerim	 onlara	 ulaşmıyor.	 Geçmiş,	 geçmişte	 kalır. </p>
<p class="calibre1">Geçmişten	 bir	 şeyler	 öğrenebiliriz	 ama	 onu	 değiştirenleyiz.”	 “Babamı	 tekrar</p>
<p class="calibre1"><a id="p476"></a>görecek	miyim?” </p>
<p class="calibre1">“Yeteneklerini	 ustalıkla	 kullanmaya	 başladığında,	 istediğin	 yere	 bakacaksın	 ve ağaçların	 gördüğü	 her	 şeyi	 göreceksin.	 İster	 dün,	 ister	 geçen	 yıl,	 isterse	 binlerce asır	 önce	 olsun.	 İnsanlar,	 hayatlarını,	 ebedi	 bir	 şimdide	 kapana	 kısılmış	 hâlde yaşarlar,	 hatıraların	 sisi	 ve	 gelecek	 günler	 olarak	 bildiğimiz	 bir	 gölge	 denizinin arasında.	 Bazı	 kelebeklerin	 bütün	 hayatı	 bir	 gün	 sürer.	 Lâkin	 bu	 küçük	 zaman dilimi,	 kelebeklere	 bizim	 onlarca	 yılımız	 gibi	 görünüyor	 olmalı.	 Bir	 meşe	 üç yüzyıl	yaşayabilir,	bir	kızılçam	üç	bin	yıl.	Bir	büvet	ağacı,	eğer	rahat	bırakılırsa sonsuza	 dek	 yaşar.	 Mevsimler	 onlar	 için	 bir	 kelebeğin	 kanat	 çırpışı	 kadar zamanda	 geçer.	 Geçmiş,	 şimdi	 ve	 gelecek	 onlar	 için	 birdir.	 Nazarın	 tanrı korusuyla	sınırlı	kalmayacak.	Şarkıcılar,	yürek	ağaçlarını	uyandırmak	için	onlara gözler	 kazıdılar.	 O	 gözler,	 yeni	 bir	 yeşilgörenin	 kullanmayı	 öğrendiği	 ilk gözlerdir...	ama	zaman	içinde	ağaçların	ötesini	de	görebileceksin.” </p>
<p class="calibre1">“Ne	zaman?”	diye	sordu	Bran. </p>
<p class="calibre1">“Bir	 yıl	 içinde,	 üç	 ya	 da	 on	 yıl	 içinde.	 Bunu	 bilmiyorum.	 Sana	 söz	 veriyorum, zaman	içinde	bu	yeteneğe	sahip	olacaksın.	Lâkin	şimdi	yorgunum	ve	ağaçlar	beni</p>
<p class="calibre1">çağırıyor.	Yarın	sabah	kaldığımız	yerden	devam	ederiz.” </p>
<p class="calibre1">Hodor,	 alçak	 bir	 sesle	 “Hodor”	 diye	 mırıldanarak	 Bran’ı	 odasına	 geri	 götürdü. </p>
<p class="calibre1">Yaprak,	 bir	 meşaleyle	 birlikte	 onların	 önünde	 yürüdü.	 Bran,	 gördüklerini	 onlara anlatabilmek	 için	 Meera	 ve	 Jojen’in	 de	 odada	 olmasını	 ummuştu	 ama	 kayaya oyulmuş	daracık	oda	boş	ve	soğuktu.	Hodor,	Bran’ı	yatağına	yatırdı,	onu	kürklerle örttü	ve	bir	ateş	yaktı. </p>
<p class="calibre1"> <i class="calibre4">Binlerce	göz,	yüzlerce	deri,	kadim	ağaçların	kökleri	kadar	derin	bir	bilgelik. </i></p>
<p class="calibre1">Alevleri	izleyen	Bran,	Meera	geri	gelene	kadar	uyanık	kalmaya	karar	verdi.	Jojen mutsuz	 olacaktı,	 Bran	 bunu	 biliyordu	 ama	 Meera	 onun	 için	 sevinecekti.	 Bran gözlerini	kapadığını	hatırlamıyordu. </p>
<p class="calibre1">...ama	sonra,	her	nasılsa	yine	Kışyarı’ndaydı,	tanrı	korusunda	babasına	bakıyordu. </p>
<p class="calibre1">Lord	 Eddard	 bu	 sefer	 çok	 daha	 genç	 görünüyordu.	 Saçları	 kahverengiydi, </p>
<p class="calibre1">saçlarında	 hiç	 gri	 yoktu,	 başını	 öne	 eğmişti,	 “...aralarında	 sevgiden	 başka	 hiçbir şey	olmadan,	kardeş	kadar	yakın	büyümelerine	izin	verin,”	diye	dua	ediyordu	“ve</p>
<p class="calibre1">leydi	karımın	beni	affetmesi	için...” </p>
<p class="calibre1">“Baba.”	Bran’ın	sesi	rüzgârdaki	fısıltıydı,	yapraklardaki	hışırtıydı.	“Baba,	benim. </p>
<p class="calibre1">Bran.	Brandon.” </p>
<p class="calibre1">Eddard	Stark	başını	kaldırdı	ve	uzun	boylu	büvet	ağacına	baktı	ama	konuşmadı. </p>
<p class="calibre1"> <i class="calibre4">Beni	göremiyor, </i></p>
<p class="calibre1">diye	fark	etti	Bran	umutsuzlukla.	Elini	uzatıp	babasına	dokunmak	istedi	ama	bütün yapabildiği	izlemek	ve	dinlemekti. </p>
<p class="calibre1"><a id="p477"></a> <i class="calibre4">Ağacın	 içindeyim.	 Yürek	 ağacının	 içindeyim.	 Ağacın	 kırmızı	 gözlerinden</i> <i class="calibre4">bakıyorum	ama	büvet	ağacı	konuşamaz,	bu	yüzden	ben	de	konuşamıyorum. </i></p>
<p class="calibre1">Eddard	Stark	duasına	devam	etti.	Bran	gözlerinin	yaşlarla	dolduğunu	hissetti.	Ama bunlar	onun	gözyaşları	mıydı	yoksa	büvet	ağacının	gözyaşları	mı? </p>
<p class="calibre1"> <i class="calibre4">Eğer	ağlarsam,	ağaç	da	ağlamaya	başlar	mı</i></p>
<p class="calibre1">? </p>
<p class="calibre1">Lord	 Eddard’ın	 sözlerinin	 geri	 kalanı,	 ahşaba	 çarpan	 ahşabın	 çıkardığı	 tıkırtılar tarafından	 boğuldu.	 Lord	 Eddard,	 sabah	 güneşiyle	 kaybolan	 sisler	 misali	 gözden kayboldu.	 Şimdi	 tanrı	 korusunda	 iki	 çocuk	 dans	 ediyordu,	 kırık	 ağaç	 dallarıyla düello	yaparken	birbirlerine	bağırıyorlardı.	İki	çocuğun	daha	büyük	ve	daha	uzun boylu	 olanı	 bir	 kızdı.	 Bir	 kayanın	 üstüne	 zıplayıp	 oğlan	 çocuğuna	 saldıran	 kızı izlerken, </p>
<p class="calibre1"> <i class="calibre4">Arya! </i></p>
<p class="calibre1">diye	 düşündü	 Bran.	 Oğlan	 çocuğu	 bizzat	 Bran’dı	 ve	 saçları	 hiç	 bu	 kadar	 uzun olmamıştı.	 Üstelik	 Arya,	 kılıç	 oyununda,	 beni	 bu	 kızın	 patakladığı	 gibi	 hiç pataklamadı.	Kız,	çocuğun	baldırına	vurdu,	darbe	öyle	sertti	ki	çocuğun	ayaklarını yerden	kesti.	Çocuk	havuza	düştü,	sular	sıçratıp	bağırmaya	başladı.	Elindeki	dalı bir	kenara	fırlatarak,	“Sessiz	ol	aptal,”	dedi	kız.	“Sadece</p>
<p class="calibre1"> <i class="calibre4">su. </i></p>
<p class="calibre1">Yaşlı	 Dadı’nın	 bizi	 duymasını	 ve	 koşarak	 babamıza	 gitmesini	 mi	 istiyorsun?” </p>
<p class="calibre1">Dizlerinin	 üstüne	 çöküp	 kardeşini	 sudan	 çekti	 ama	 henüz	 onu	 havuzun	 dışına çıkaramadan,	iki	çocuk	da	ortadan	kayboldu. </p>
<p class="calibre1">Bundan	 sonra	 imgeler	 daha	 hızlı	 geldi,	 Bran	 sonunda	 kendini	 kaybolmuş	 ve sersemlemiş	hissetti.	Ne	babasını	ne	de	Arya’ya	benzeyen	kızı	bir	kez	daha	gördü ama	 siyah	 havuzdan	 hamile	 bir	 kadın	 çıktı,	 çıplaktı,	 üstünden	 su	 damlıyordu, ağacın	 önünde	 diz	 çöktü	 ve	 eski	 tanrılara	 onun	 intikamını	 alacak	 bir	 erkek	 evlat için	dua	etti.	Sonra	kahverengi	saçlı	bir	genç	kız	geldi,	bir	mızrak	kadar	inceydi, ayak	 parmaklarının	 üstünde	 yükselerek	 Hodor	 kadar	 uzun	 boylu	 bir	 şövalyeyi öptü.	 Koyu	 renk	 gözlü,	 beyaz	 tenli	 ve	 öfkeli	 bir	 genç	 adam,	 büvet	 ağacının	 üç dalını	kesti	ve	onlara	ok	şekli	verdi.	Ağaç	daralıp	kısalıyordu,	her	imgeyle	biraz daha	 küçülüyordu.	 Küçük	 ağaçlar	 filizlere	 dönüşüp	 yok	 olurken,	 onların	 yerini yine	 küçülüp	 yok	 olacak	 yeni	 ağaçlar	 alıyordu.	 Ve	 şimdi,	 Bran	 uzun	 boylu	 sert lordlar	 görüyordu,	 kürk	 ve	 örgü	 zırh	 kuşanmış	 amansız	 adamlar.	 Bazılarının yüzünü	 mahzen	 mezardaki	 heykellerden	 hatırlıyordu	 ama	 Bran	 onları</p>
<p class="calibre1">isimlendiremeden	önce,	adamlar	kayboldu. </p>
<p class="calibre1">Sonra,	 Bran	 olup	 biteni	 izlerken,	 sakallı	 bir	 adam,	 bir	 tutsağı	 büvet	 ağacının önünde	 diz	 çökmeye	 zorladı.	 Beyaz	 saçlı	 bir	 kadın,	 bir	 kırmızı	 yaprak	 yığının</p>
<p class="calibre1"><a id="p478"></a>içinden	geçerek	onlara	doğru	yürüdü,	kadının	elinde	bronz	bir	orak	vardı. </p>
<p class="calibre1">“Hayır,”	dedi	Bran, </p>
<p class="calibre1"> <i class="calibre4">“hayır	yapma,” </i></p>
<p class="calibre1">ama	 onu	 duymadılar,	 tıpkı	 babasının	 duymadığı	 gibi.	 Kadın,	 tutsağı	 saçlarından yakaladı,	 orağı	 adamın	 boğazına	 indirdi.	 Ve	 kırık	 çocuğun	 yapabildiği	 tek	 şey, ayakları	 toprağı	 döven	 adamı	 asırların	 sislerinin	 arasından	 izlemekti...	 ama adamın	 canı	 kırmızı	 bir	 nehir	 gibi	 dışarı	 akarken,	 Brandon	 Stark	 kanın	 tadını alabiliyordu. </p>
<p class="calibre1"><a id="p479"></a><b class="calibre3">JON</b></p>
<p class="calibre1">Yedi	 günlük	 karanlık	 gökyüzünden	 ve	 kar	 fırtınasından	 sonra,	 güneş	 gün	 ortasına doğru	 ortaya	 çıktı.	 Bazı	 kar	 yığınları	 adam	 boyundan	 daha	 uzundu	 ama	 kâhyalar bütün	 gün	 kar	 küremişti	 ve	 patikalar	 olabildiğince	 temizdi.	 Sur’da	 yansımalar pırıldıyordu.	Her	çatlak	ve	yarık	mavi	ışıldıyordu. </p>
<p class="calibre1">Jon	 Kar,	 iki	 yüz	 on	 beş	 metre	 yukarıdan	 Tekinsiz	 Orman’a	 bakıyordu.	 Aşağıdaki ağaçların	arasında	kuzey	rüzgârı	dolaştı.	Yüksek	dalların	üstündeki	kar	kristalleri, buzlu	 sancaklar	 misali,	 ince	 ve	 beyaz	 dumanlar	 hâlinde	 havalandı.	 Başka	 hiçbir şey	hareket	etmedi. </p>
<p class="calibre1"> <i class="calibre4">Hiç	hayat	işareti	yok. </i></p>
<p class="calibre1">Bu	tam	anlamıyla	güven	verici	değildi.	Jon’un	korktuğu	şey,	ölüler	değildi.	Buna rağmen... </p>
<p class="calibre1"> <i class="calibre4">Güneş	çıktı.	Kar	durdu.	Bunun	kadar	iyi	bir	fırsat	daha	yakalamamız	için	bir	ay</i> <i class="calibre4">dönümü	geçmesi	gerekebilir.	Bir	mevsim	geçmesi	gerekebilir. </i></p>
<p class="calibre1">“Emmett	 adamlarını	 toplasın,”	 dedi	 Jon,	 Efkârlı	 Edd’e.	 “Koruma	 istiyorum. </p>
<p class="calibre1">Ejderhacamıyla	silahlanmış	on	korucu.	Bir	saat	içinde	hazır	olsunlar.” </p>
<p class="calibre1">“Tamam	lordum.	Komuta	kimde	olacak?” </p>
<p class="calibre1">“Bende.” </p>
<p class="calibre1">Edd’in	 ağzı	 her	 zamankinden	 daha	 fazla	 büküldü.	 “Kimileri,	 lord	 kumandanın güven	ve	sıcak	içinde	Sur’un	güneyinde	kalmasının	daha	iyi	olacağını	düşünebilir. </p>
<p class="calibre1">Ben	şahsen	böyle	bir	şey	söylemem	ama	kimileri	söyleyebilir.” </p>
<p class="calibre1">Jon	gülümsedi.	“Kimileri	benim	huzurumda	böyle	söylemese	iyi	olur.” </p>
<p class="calibre1">Ani	 bir	 bora,	 Edd’in	 pelerininin	 gürültüyle	 çırpınmasına	 sebep	 oldu.	 “En	 iyisi aşağı	inmek	lordum.	Bu	rüzgâr	bizi	Sur’dan	aşağı	atacak	ve	ben	uçma	becerisini</p>
<p class="calibre1">asla	edinemedim.” </p>
<p class="calibre1">Jon	 ve	 Edd	 vinç	 kafesine	 girip	 zemine	 doğru	 alçalmaya	 başladılar.	 Rüzgâr şiddetliydi,	 Jon’un	 çocukken	 Yaşlı	 Dadı’dan	 duyduğu	 hikâyelerdeki	 buz</p>
<p class="calibre1">ejderhasının	 nefesi	 kadar	 soğuktu.	 Ağır	 kafes	 sallanıyordu.	 Zaman	 zaman	 Sur’a sürtünüyor	 ve	 güneşte	 kırık	 cam	 parçaları	 gibi	 parlayan	 küçük	 kristal	 yağmurları başlatıyordu. </p>
<p class="calibre1"><a id="p480"></a> <i class="calibre4">Cam, </i></p>
<p class="calibre1">diye	düşündü	Jon, </p>
<p class="calibre1"> <i class="calibre4">burada	 işimize	 yarayabilir.	 Kara	 Kale’nin	 kendi	 cam	 bahçelerine	 ihtiyacı	 var,</i> <i class="calibre4">Kışyarı’ndaki	bahçeler	gibi.	Kıçın	derinliklerinde	bile	sebze	yetiştirebiliriz. </i></p>
<p class="calibre1">En	 iyi	 camlar	 Myr’den	 gelirdi	 ama	 berrak	 bir	 cam	 levhası	 kendi	 ağırlığınca baharat	ederdi.	Yeşil	ve	sarı	camlar	da	berrak	olanlar	kadar	işe	yaramazdı. </p>
<p class="calibre1"> <i class="calibre4">Altına	 ihtiyacımız	 var.	 Yeterince	 sikkeyle,	 Myr’den	 cam	 üfleyicileri	 ve</i> <i class="calibre4">perdahçılar	 alabiliriz,	 onları	 kuzeye	 getirebiliriz,	 sanatlarını	 acemilerimize</i> <i class="calibre4">öğretmeleri	 karşılığında	 onlara	 özgürlük	 önerebiliriz.	 Bu	 işi	 böyle</i></p>
<p class="calibre1"> <i class="calibre4">halledebiliriz.	Eğer	altınımız	olsaydı.	Altınımız	yok. </i></p>
<p class="calibre1">Jon,	 Sur’un	 zemininde,	 bir	 kar	 yığınının	 içinde	 yuvarlanan	 Hayalet’i	 buldu.	 Ulu kurt	 taze	 karı	 sevmiş	 gibi	 görünüyordu.	 Jon’u	 gördüğünde	 ayağa	 kalktı	 ve üstündeki	karları	silkeledi.	“Seninle	gelecek	mi?”	diye	sordu	Efkârlı	Edd. </p>
<p class="calibre1">“Gelecek.” </p>
<p class="calibre1">“O	zeki	bir	kurt.	Ya	ben?” </p>
<p class="calibre1">“Sen	gelmeyeceksin.” </p>
<p class="calibre1">“Sen	 zeki	 bir	 kumandansın.	 Hayalet	 daha	 iyi	 bir	 seçim.	 Yabanılları	 ısıracak dişlerim	kalmadı	artık.” </p>
<p class="calibre1">“Eğer	tanrılar	merhametliyse,	yabanıllarla	karşılaşmayız.	Gri	iğdişi	istiyorum.” </p>
<p class="calibre1">Haber	 hızla	 Kara	 Kale’ye	 yayıldı.	 Bowen	 Marsh	 ahırdaki	 Jon’la	 yüzleşmek	 için avlunun	 karşı	 tarafından	 geldiğinde	 Edd	 hâlâ	 gri	 iğdişi	 eyerlemekle	 meşguldü. </p>
<p class="calibre1">“Lordum,	 tekrar	 düşünmenizi	 rica	 ediyorum,”	 dedi	 Marsh.	 ‘Yeni	 adamlar</p>
<p class="calibre1">yeminlerini	septte	de	edebilirler.” </p>
<p class="calibre1">“Sept	 yeni	 tanrıların	 evi.	 Eski	 tanrılar	 ormanda	 yaşar	 ve	 eski	 tanrılara	 ibadet edenler	 yeminin	 sözlerini	 büvet	 ağaçlarının	 arasında	 söyler.	 Bunu	 siz	 de	 benim kadar	iyi	biliyorsunuz.” </p>
<p class="calibre1">“Saten,	 Eski	 Şehir’den	 geldi.	 Arron	 ve	 Emrick	 batı	 topraklarından.	 Eski	 tanrılar onların	tanrıları	değiller.” </p>
<p class="calibre1">“Adamlarıma	 hangi	 tanrılara	 ibadet	 edeceklerini	 söyleyemem.	 Yedi	 ve	 kırmızı kadının	 Işık	 Tanrısı	 arasında	 seçim	 yapmakta	 özgürdüler.	 Bunlar	 yerine,	 bütün tehlikelere	rağmen	ağaçları	seçtiler.” </p>
<p class="calibre1">“Ağlak	Adam	hâlâ	orada	bir	yerde	olabilir,	bizi	izliyor	olabilir.” </p>
<p class="calibre1">“Ağaçlar	kara	rağmen	en	fazla	iki	saat	uzakta.	Gece	yarısı	dönmüş	oluruz.” </p>
<p class="calibre1">“Çok	uzun.	Bu	akıllıca	değil.” </p>
<p class="calibre1">“Akılsızca,”	dedi	Jon,	“ama	gerekli.	Bu	adamlar	hayatlarını	Gece	Nöbetçileri’ne</p>
<p class="calibre1">adamak	 üzereler.	 Hiç	 kırılmadan	 binlerce	 yıl	 evveline	 uzanan	 bir	 kardeşlik nesebine	 katılacaklar.	 Yemin	 önemli,	 teamüller	 de	 öyle.	 Bunlar	 bizi	 birbirimize</p>
<p class="calibre1"><a id="p481"></a>bağlayan	şeyler;	soylular	ve	alt	tabakadan	gelenler,	gençler	ve	yaşlılar,	âdiler	ve asiller.	 Bu	 yemin	 ve	 teamüller	 bizi	 kardeş	 yapıyor.”	 Marsh’ın	 omzuna	 vurdu. </p>
<p class="calibre1">“Size	söz	veriyorum,	geri	döneceğiz.” </p>
<p class="calibre1">“Evet	lordum,”	dedi	Lord	Kâhya,	“ama	canlı	adamlar	olarak	mı	geri	döneceksiniz</p>
<p class="calibre1">yoksa	 gözleri	 çıkarılıp	 kazıklara	 geçirilmiş	 kafalar	 olarak	 mı?	 Gecenin</p>
<p class="calibre1">karanlığında	 geri	 geleceksiniz.	 Kar	 yığınları	 bazı	 yerlerde	 bel	 yüksekliğinde. </p>
<p class="calibre1">Yanınıza	tecrübeli	adamlar	aldığınızı	görüyorum,	bu	iyi,	ama	Kara	Jack	Bulwer	da bu	ormanı	iyi	tanıyordu.	Amcanız	Benjen	Stark	bile...” </p>
<p class="calibre1">“Bende,	onlarda	olmayan	bir	şey	var.”	Jon	başını	çevirip	ıslık	çaldı. </p>
<p class="calibre1"> <i class="calibre4">“Hayalet. </i></p>
<p class="calibre1">Gel.”	Ulu	kurt	sırtındaki	karı	silkeleyip	Jon’un	yanına	gitti.	Korucular	hayvana	yol açmak	için	kenara	çekildiler	ama	kısraklardan	biri	kişnedi,	ürküp	geri	kaçtı.	Rory, hayvanın	 dizginlerini	 sertçe	 çekmek	 zorunda	 kaldı.	 “Sur	 sizindir	 Lord	 Bowen,” </p>
<p class="calibre1">dedi	 Jon.	 Atının	 gemini	 tuttu	 ve	 hayvanı	 Sur’un	 altında	 kıvrılan	 buzlu	 tünelin kapısına	doğru	yürüttü. </p>
<p class="calibre1">Buzun	 ötesindeki	 ağaçlar	 uzun	 ve	 sessizdi,	 beyaz	 pelerinlerin	 altında</p>
<p class="calibre1">kamburlaşmışlardı.	Korucular	ve	acemiler	bir	araya	toplanırken,	Hayalet,	Jon’un</p>
<p class="calibre1">atının	 yanında	 yürüdü,	 sonra	 durdu,	 etrafı	 kokladı,	 nefesi	 havada	 dondu.	 “Ne oldu?”	diye	sordu	Jon.	“Orada	biri	mi	var?”	Jon’un	görebildiği	kadarıyla	orman</p>
<p class="calibre1">boştu	ama	Jon	uzakları	göremiyordu. </p>
<p class="calibre1">Hayalet,	 ağaçlara	 doğru	 gitti,	 beyaz	 pelerinli	 iki	 çam	 ağacının	 arasında	 geçti	 ve bir	kar	bulutunun	içinde	kayboldu. </p>
<p class="calibre1"> <i class="calibre4">Avlanmak	istiyor	ama	avlamak	istediği	ne</i></p>
<p class="calibre1">?	 Jon,	 ulu	 kurt	 için,	 kurdun	 rastlayabileceği	 yabanıllar	 için	 endişelendiği	 kadar endişelenmiyordu. </p>
<p class="calibre1"> <i class="calibre4">Beyaz	bir	ormanın	içinde	beyaz	bir	kurt,	bir	gölge	kadar	sessiz.	Yabanıllar	onun</i> <i class="calibre4">geldiğini	asla	fark	edemezler. </i></p>
<p class="calibre1">Hayalet’in	 peşinden	 gitmemesi	 gerektiğini	 biliyordu.	 Hayalet	 istediği	 vakit	 geri dönecekti,	daha	önce	değil.	Jon	atını	mahmuzladı.	Adamlar	onu	takip	etti.	Atların toynakları	 buz	 tabakasını	 kırıyor	 ve	 buzun	 altındaki	 yumuşak	 kara	 gömülüyordu. </p>
<p class="calibre1">Sabit	bir	yürüyüş	temposuyla	ormanın	içine	gittiler,	Sur	onların	arkasında	gitgide küçüldü. </p>
<p class="calibre1">Asker	 çamlar	 ve	 muhafız	 ağaçlan	 beyaz	 cübbeler	 giymişlerdi.	 Geniş	 yapraklı ağaçların	kahverengi	çıplak	dallarından	buz	saçakları	sarkıyordu.	Beyaz	ağaçlara giden	yol	sık	kullanılan	tanıdık	bir	yoldu	ama	Jon	yine	de	Tom	Barleycorn’u	keşif süvarisi	 olarak	 önden	 gönderdi.	 Büyük	 Liddle	 ve	 Uzun	 Kasabalı	 Luke	 çalıların içine	dalarak	doğuya	ve	batıya	gittiler.	Kafileye	iki	yandan	eşlik	edecek	ve	onları</p>
<p class="calibre1"><a id="p482"></a>tehlikelere	 karşı	 uyaracaklardı.	 Her	 biri	 tecrübeli	 koruculardı,	 çelikle	 ve obsidiyen	 camıyla	 silahlanmışlardı,	 yardım	 çağırmaları	 gerekirse	 kullanmak	 için eyerlerine	savaş	boruları	asmışlardı. </p>
<p class="calibre1">Diğerleri	de	iyi	adamlardı. </p>
<p class="calibre1"> <i class="calibre4">En	azından	dövüşte	iyi	adamlar	ve	kardeşlerine	sadıklar. </i></p>
<p class="calibre1">Jon,	bu	adamların	Sur’a	gelmeden	önce	ne	yapmış	olabileceklerini	söyleyemezdi</p>
<p class="calibre1">ama	 çoğunun	 geçmişinin,	 şu	 anda	 giydikleri	 pelerinler	 kadar	 kara	 olduğundan emindi.	 Jon	 burada,	 arkasında	 böyle	 adamlar	 adamlar	 olmasını	 isterdi.	 Adamlar ısırıcı	soğuğa	karşı	başlıklarını	yukarı	kaldırmışlardı,	bazıları	yüzlerine	kaşkollar sarmıştı,	yüz	hatlarını	gizlemişlerdi.	Fakat	Jon	onları	tanıyordu.	Her	isim	kalbine kazınmıştı.	Onlar	Jon’un	adamlarıydı,	onun	kardeşleriydi. </p>
<p class="calibre1">Kafilede	 altı	 adam	 daha	 vardı;	 gençle	 yaşlının,	 iriyle	 çelimsizin,	 tecrübeliyle aceminin	karışımı. </p>
<p class="calibre1"> <i class="calibre4">Yemin	edecek	altı	adam. </i></p>
<p class="calibre1">Beygir,	 Köstebek	 Kasabası’nda	 doğmuş	 ve	 büyümüştü.	 Arron	 ve	 Emrick,	 Güzel Ada’dan	 gelmişlerdi.	 Saten,	 Batıdiyar’ın	 diğer	 ucundaki	 Eski	 Şehir’in</p>
<p class="calibre1">genelevlerinden	 çıkmıştı.	 Her	 biri	 genç	 çocuklardı.	 Leathers	 ve	 Jack	 daha	 yaşlı adamlardı,	 kırklarını	 epey	 geçmişlerdi,	 Tekinsiz	 Orman’ın	 oğulları,	 ikisinin	 de kendi	 oğulları	 ve	 torunları	 vardı.	 Leathers	 ve	 Jack,	 Jon	 Kar’ın	 seslenişte bulunduğu	 gün	 onunla	 Sur’a	 giden	 altmış	 üç	 yabanıldan	 ikisiydi	 ve	 şu	 ana	 kadar sadece	ikisi	siyah	pelerini	giymeye	karar	vermişti.	Demir	Emmett	bütün	adamların hazır	 olduğunu	 söylemişti.	 Ya	 da	 adamlar	 ancak	 bu	 kadar	 hazır	 olabilirlerdi. </p>
<p class="calibre1">Emmett,	Jon	ve	Bowen	Marsh	her	adamı	sırayla	tartmış	ve	onları	bir	gruba	sevk</p>
<p class="calibre1">etmişlerdi:	 Leathers,	 Jax	 ve	 Emrick,	 koruculara.	 Beygir,	 inşaatçılara.	 Arron	 ve Saten,	kâhyalara.	Adamların	yemin	etme	zamanı	gelmişti. </p>
<p class="calibre1">Jon’un	o	güne	kadar	gördüğü	en	çirkin	atı	süren	Demir	Emmett	kafilenin	başında</p>
<p class="calibre1">yol	alıyordu.	Karmakarışık	tüyleri	olan	hayvan,	kıldan	ve	toynaklardan	ibaretmiş</p>
<p class="calibre1">gibi	 görünüyordu.	 “Söylentiye	 göre	 dün	 gece	 Harlot	 Kulesi’nde	 sorun	 çıkmış,” </p>
<p class="calibre1">dedi	silah	ustası. </p>
<p class="calibre1">“Hardin	Kulesi.”	Jon’la	birlikte	Köstebek	Kasabası’ndan	gelen	altmış	üç	kişinin</p>
<p class="calibre1">on	 dokuzu	 kadınlar	 ve	 kızlardı.	 Jon	 onları,	 Sur’a	 ilk	 geldiğinde	 kaldığı	 terk edilmiş	kuleye	yerleştirmişti.	Kadınlardan	on	ikisi	mızrak	karılarıydı;	kendilerini ve	 küçük	 kızları	 kara	 kardeşlerin	 istenmeyen	 ilgisinden	 koruma	 becerisine fazlasıyla	sahiplerdi.	Hardin	Kulesi’ne	yeni	ve	tahrik	edici	ismini	veren,	kadınlar tarafından	reddedilen	bazı	adamlardı.	Jon	bu	maskaralığa	göz	yummayacaktı.	“Üç</p>
<p class="calibre1">sarhoş	 soytarı,	 Hardin’i	 bir	 genelevle	 karıştırmış,	 hepsi	 bu.	 Şimdi	 hepsi	 buz hücrelerde,	yaptıkları	hatayı	düşünüyorlar.” </p>
<p class="calibre1"><a id="p483"></a>Demir	 Emmett	 yüzünü	 ekşitti.	 “Erkekler	 erkektir,	 yeminler	 kelimelerdir	 ve kelimeler	rüzgârdır.	Kadınların	etrafına	korumalar	koymalısınız.” </p>
<p class="calibre1">“Peki	korumaları	kim	koruyacak?” </p>
<p class="calibre1"> <i class="calibre4">Hiçbir	şey	bilmiyorsun	Jon	Kar. </i></p>
<p class="calibre1">Ama	 Jon	 öğrenmişti	 ve	 öğretmeni	 Ygritte’ti.	 Eğer	 Jon	 kendi	 yemine	 sadık kalamadıysa,	kardeşlerinden	bunu	yapmalarını	nasıl	bekleyebilirdi?	Fakat	yabanıl kadınlara	saygısızca	davranmanın	tehlikeleri	vardı. </p>
<p class="calibre1"> <i class="calibre4">Bir	adam	bir	kadına	ya	da	bir	bıçağa	sahip	olabilir, </i></p>
<p class="calibre1">demişti	Ygritte	bir	zamanlar, </p>
<p class="calibre1"> <i class="calibre4">ama	hiçbir	adam	ikisine	birden	sahip	olamaz. </i></p>
<p class="calibre1">Bowen	Marsh	büsbütün	haksız	değildi.	Hardin	Kulesi	kıvılcım	bekleyen	bir	kavdı. </p>
<p class="calibre1">“Üç	 kale	 daha	 açmak	 niyetindeyim,”	 dedi	 Jon.	 “Derin	 Göl,	 Samur	 Kale	 ve	 Uzun Mezar.	 Her	 birine	 özgür	 insanlardan	 oluşan	 bir	 garnizon	 yerleştireceğim. </p>
<p class="calibre1">Komutayı	 bizim	 subaylarımıza	 vereceğim.	 Uzun	 Mezar’da,	 kumandan	 ve	 baş</p>
<p class="calibre1">kâhya	dışında	sadece	kadınlar	olacak.”	Bazı	karışıklıklar	yaşanacaktı,	Jon	bundan emindi	 ama	 kalelerin	 arasında,	 karışıklığı	 güçleştirecek	 uzun	 mesafeler	 vardı	 en azından. </p>
<p class="calibre1">“Peki	bu	güzide	komutayı	hangi	zavallı	alacak?” </p>
<p class="calibre1">“Onun	yanında	at	sürüyorum.” </p>
<p class="calibre1">Demir	Emmett’in	yüzünden	geçen	dehşet	ve	haz	karışımı	ifade,	bir	çuval	altından</p>
<p class="calibre1">daha	değerliydi.	“Benden	bu	kadar	nefret	etmenizi	sağlayacak	ne	yaptım	lordum?” </p>
<p class="calibre1">Jon	 güldü.	 “Korkma,	 yalnız	 olmayacaksın.	 Efkârlı	 Edd’i	 yardımcın	 ve	 kâhyan olarak	sana	vereceğim.” </p>
<p class="calibre1">“Mızrak	 karıları	 çok	 mutlu	 olacak.	 Magnar’a	 bir	 kale	 bahşederseniz	 iyi</p>
<p class="calibre1">yaparsınız.” </p>
<p class="calibre1">Jon’un	 gülümsemesi	 soldu.	 “Ona	 güvenebilseydim,	 bahşederdim.	 Korkarım	 ki</p>
<p class="calibre1">Sigorn,	 babasının	 ölümü	 için	 beni	 suçluyor.	 Daha	 kötüsü,	 o	 emir	 vermek	 üzere büyütülmüş	 ve	 eğitilmiş	 bir	 adam,	 emir	 almak	 üzere	 değil.	 Thennler’i	 özgür insanlarla	karıştırma. </p>
<p class="calibre1"> <i class="calibre4">Magnar, </i></p>
<p class="calibre1">Eski	Dil’de</p>
<p class="calibre1"> <i class="calibre4">lord</i></p>
<p class="calibre1">anlamına	 gelir	 ama	 Styr	 kendi	 halkı	 için	 bir	 tanrı	 gibiydi.	 Styr’in	 oğlu	 da	 aynı hamurdan	 yoğrulmuş.	 Bu	 insanlardan	 diz	 çökmelerini	 istemiyorum	 ama	 itaat etmeleri	gerek.” </p>
<p class="calibre1">“Evet	lordum.	Lâkin	Magnar’la	ilgili	bir	şey	yaparsanız	iyi	edersiniz.	Eğer	onları görmezden	gelirseniz	Thennler’le	sorun	yaşayacaksınız.” </p>
<p class="calibre1"><a id="p484"></a> <i class="calibre4">Sorun,	lord	kumandanın	sürüsü, </i></p>
<p class="calibre1">diyebilirdi	Jon.	Köstebek	Kasabası’na	yaptığı	ziyaret	ona	birçok	sorun	getirmişti, aslına	 bakılırsa	 kadınlar	 bu	 sorunların	 en	 küçüğüydü.	 Halleck,	 tam	 da	 Jon’un korktuğu	gibi	kavgacı	biri	olduğunu	kanıtlamıştı	ve	kara	kardeşlerin	içinde	özgür insanlardan	 kemiklerine	 kadar	 nefret	 eden	 adamlar	 vardı.	 Halleck’in</p>
<p class="calibre1">takipçilerinden	 biri,	 şimdiden,	 avluda	 bir	 inşaatçının	 kulağını	 kesmişti	 ve	 bu sadece	 gelecekte	 dökülecek	 kanların	 habercisiydi.	 Jon	 eski	 kaleleri	 bir	 an	 önce açmak	 zorundaydı,	 böylece	 Harma’nın	 kardeşini	 Derin	 Göl’e	 ya	 da	 Samur</p>
<p class="calibre1">Kalesi’ne	 gönderebilirdi.	 Bununla	 birlikte,	 şu	 an	 için	 iki	 kale	 de	 ikamete	 uygun değildi	ve	Othell	Yarwyck	ile	adamın	inşaatçıları	hâlâ	Gece	Kalesi’ni	onarmakla</p>
<p class="calibre1">uğraşıyordu.	Jon	Kar	bazı	geceler,	Stannis’in	bütün	yabanılları	katletmesine	engel olmakla	korkunç	bir	hata	yapıp	yapmadığını	merak	ediyordu. </p>
<p class="calibre1"> <i class="calibre4">Hiçbir</i></p>
<p class="calibre1">şey</p>
<p class="calibre1"> <i class="calibre4">bilmiyorum	Ygritte, </i></p>
<p class="calibre1">diye	düşündü, </p>
<p class="calibre1"> <i class="calibre4">belki	de	asla	bilmeyeceğim. </i></p>
<p class="calibre1">Ağaçlıktan	yarım	mil	uzakta,	sonbahar	güneşinin	uzun	ve	kırmızı	ışıklan	yapraksız ağaçların	 çıplak	 dallarının	 arasından	 yere	 düşüyor	 ve	 kar	 yığınlarını	 pembeye boyuyordu.	 Biniciler,	 buzla	 zırhlanmış	 iki	 sivri	 kayanın	 arasında	 uzanan	 donmuş</p>
<p class="calibre1">bir	 dereden	 geçtiler,	 sonra	 kuzeydoğuya	 giden	 kıvrımlı	 bir	 av	 patikasını	 takip ettiler.	 Ne	 zaman	 rüzgâr	 esse,	 kar	 serpintileri	 havayı	 doldurdu	 ve	 binicilerin gözlerini	 ısırdı.	 Jon,	 kaşkolünü	 ağzına	 çekti	 ve	 pelerinin	 başlığını	 kafasına geçirdi.	“Az	kaldı,”	dedi	adamlara.	Kimse	cevap	vermedi. </p>
<p class="calibre1">Jon,	Tom	Barleycorn’u	görmeden	önce	adamın	kokusunu	aldı.	Yoksa	kokuyu	alan</p>
<p class="calibre1">Hayalet	miydi?	Son	zamanlarda,	Jon	sık	sık	ulu	kurtla	bir	olduğunu	hissediyordu, uyanıkken	 bile.	 Önce	 ulu	 kurt	 göründü,	 üstündeki	 karları	 silkeledi,	 birkaç	 dakika sonra	Tom	ortaya	çıktı.	‘Yabanıllar,”	dedi	Jon’a	sessizce.	“Ağaçlıkta.” </p>
<p class="calibre1">Jon	binicileri	durdurdu.	“Kaç	kişiler?” </p>
<p class="calibre1">“Dokuz	 kişi	 saydım.	 Muhafız	 yok.	 Bazıları	 ölü	 olabilir	 ya	 da	 uyuyorlar.	 Çoğu kadın	 gibi	 görünüyor.	 İçlerinden	 biri	 çocuk	 ama	 bir	 de	 dev	 var.	 Sadece	 benim gördüğüm.	Ateş	yakmışlar,	ağaçların	arasından	duman	yükseliyor.	Aptallar.” </p>
<p class="calibre1"> <i class="calibre4">Dokuz.	Benim	on	yedi	yabanılım	var. </i></p>
<p class="calibre1">Gerçi	Jon’un	yabanıllarının	dördü	yeşil	çocuklardı	ve	hiçbiri	dev	değildi. </p>
<p class="calibre1">Bununla	birlikte,	Jon,	Sur’a	geri	dönmeyecekti. </p>
<p class="calibre1"> <i class="calibre4">Eğer	 yabanıllar	 hâlâ	 yaşıyorlarsa	 onları	 kendi	 tarafımıza	 çekebiliriz.	 Eğer</i> <i class="calibre4">öldülerse...	pekâlâ,	birkaç	ceset	işimize	yarayabilir. </i></p>
<p class="calibre1"><a id="p485"></a>Donmuş	 zemine	 yavaşça	 atlayarak,	 ‘Yayan	 devam	 edeceğiz,”	 dedi.	 Kar	 bilek yüksekliğindeydi.	 “Rory,	 Pate,	 atlarla	 kalın.”	 Jon	 bu	 görevi	 acemilere	 de verebilirdi	ama	onların	kanla	tanışması	gerekiyordu.	Şimdi	de	herhangi	bir	zaman kadar	uygundu.	‘Yayılın	ve	hilal	şekli	alın.	Ağaçlığı	üç	yandan	sarmak	istiyorum. </p>
<p class="calibre1">Sağınızdaki	ve	solunuzdaki	adamlar	görüş	mesafenizde	olsun,	böylece	aranızdaki</p>
<p class="calibre1">mesafe	genişlemez.	Kar,	ayak	seslerimizi	boğacak.	Eğer	yabanılları	gafil	avlarsak daha	az	kan	dökülür.” </p>
<p class="calibre1">Gece	 hızla	 çöküyordu.	 Güneşin	 son	 ince	 dilimi	 ormanın	 batısında	 alçalırken ışıklar	kayboldu.	Pembe	kar	yığınları	yine	beyaza	dönüşüyordu.	Dünya	karardıkça, renkler	karları	terk	ediyordu.	Akşam	seması,	defalarca	yıkanmış	eski	bir	pelerin gibi	soluk	griye	dönüşüyor	ve	ilk	utangaç	yıldızlar	ortaya	çıkıyordu. </p>
<p class="calibre1">Jon,	 ileride,	 sadece	 bir	 büvet	 ağacına	 ait	 olabilecek	 beyaz	 bir	 gövde	 gördü. </p>
<p class="calibre1">Gövdenin	 üstünde	 kırmızı	 yapraklardan	 bir	 baş	 vardı.	 Jon	 Kar	 sırtına	 uzandı	 ve Uzunpençe’yi	kınından	çıkardı.	Sağa	sola	baktı,	Saten’le	Beygir’e	bir	baş	işareti yaptı.	İki	delikanlının	aynı	baş	işaretini	öndeki	adamlara	iletişini	izledi.	Adamlar birlikte	 ağaçlığa	 doğru	 koştular,	 nefes	 alış	 verişlerinden	 başka	 ses	 çıkarmayarak eski	kar	yığınlarının	arasında	ilerlediler.	Hayalet	de	onlarla	birlikte	koştu,	Jon’un yanındaki	beyaz	bir	gölgeydi. </p>
<p class="calibre1">Büvet	 ağaçları,	 ormanın	 içindeki	 açık	 alanın	 etrafında	 çember	 şeklinde</p>
<p class="calibre1">yükseliyordu.	Dokuz	ağaç	vardı,	hemen	hemen	aynı	yaşta	ve	aynı	boydalardı.	Her</p>
<p class="calibre1">birinin	 gövdesine	 yüzler	 kazınmıştı	 ve	 yüzlerin	 hiçbiri	 aynı	 değildi.	 Bazı	 yüzler gülümsüyordu,	 bazıları	 çığlık	 atıyordu,	 bazıları	 Jon’a	 bağırıyordu.	 Gözler, derinleşen	kızıllıkta	siyah	görünüyordu	ama	Jon,	onların	gün	ışığında	kan	kırmızısı olacağını	biliyordu. </p>
<p class="calibre1"> <i class="calibre4">Hayalet’in	gözleri	gibi. </i></p>
<p class="calibre1">Ağaçlığın	 ortasındaki	 ateş	 küçük	 ve	 zavallı	 bir	 şeydi.	 Küller,	 közler	 ve	 birkaç kırık	 dal	 ağır	 ve	 dumanlı	 yanıyordu.	 Ateş	 bu	 hâliyle	 bile,	 etrafında	 toplanan yabanıllardan	 daha	 canlı	 görünüyordu.	 Jon	 çalıların	 arasından	 çıktığında	 sadece bir	 yabanıl	 tepki	 verdi.	 Bir	 çocuktu,	 ağlamaya	 başladı,	 annesinin	 eski	 püskü pelerinini	 çekiştirdi.	 Kadın	 gözlerini	 açtı,	 nefesini	 tuttu.	 O	 esnada	 ağaçlık, korucular	 tarafından	 çevrelenmişti,	 adamlar	 kemik	 beyazı	 ağaçların	 önüne</p>
<p class="calibre1">geçtiler,	 siyah	 eldivenli	 ellerinde	 çelikler	 pırıldıyordu,	 katliam	 için	 durum almışlardı. </p>
<p class="calibre1">Dev,	 korucuları	 en	 son	 fark	 etti.	 Ateşin	 yanında	 kıvrılmış	 uyuyordu	 ama	 bir	 şey onu	uyandırdı;	çocuğun	ağlaması,	siyah	çizmelerin	altında	çatırdayan	kar,	hızlıca içe	 çekilmiş	 bir	 nefes.	 Dev	 hareket	 etti,	 muazzam	 bir	 kaya	 parçası	 canlanmıştı sanki.	Dev,	bir	homurtu	çıkarıp	doğrularak	oturma	pozisyonu	aldı,	uykusunu	açmak</p>
<p class="calibre1"><a id="p486"></a>için	 domuz	 budu	 büyüklüğündeki	 elleriyle	 gözlerini	 ovuşturdu...	 sonra,	 elinde kılıcı	 parlayan	 Demir	 Emmett’i	 gördü,	 kükredi,	 hızla	 ayağa	 kalktı,	 o	 muazzam ellerden	biri	bir	tokmağın	etrafında	kapandı	ve	tokmağı	yukarı	kaldırdı. </p>
<p class="calibre1">Hayalet	 cevaben	 dişlerini	 gösterdi.	 Jon,	 ulu	 kurdu	 ensesinden	 yakaladı.	 “Burada dövüş	 istemiyoruz.”	 Jon’un	 adamları	 devi	 devirebilirdi	 ama	 bunun	 bir	 bedeli olurdu.	 Bir	 kez	 kan	 döküldüğünde,	 yabanıllar	 dövüşe	 katılırdı.	 Çoğu	 ya	 da	 hepsi burada	 ölürdü.	 Jon’un	 kardeşlerinden	 bazıları	 da	 ölürdü.	 “Burası	 kutsal	 bir	 yer. </p>
<p class="calibre1">Teslim	olun.	Biz...” </p>
<p class="calibre1">Dev,	ağaçlardaki	yaprakları	sallayan	bir	ses	çıkararak	tekrar	kükredi	ve	elindeki tokmağı	yere	vurdu.	Tokmağın	sapı	iki	metreydi,	meşe	ağacından	yapılmıştı.	Sapın ucundaki	 baş,	 ekmek	 somunu	 kadar	 büyük	 bir	 taştı.	 Tokmağın	 darbesi	 zemini titretti.	Yabanıllardan	bazıları	kendi	silahlarını	almak	için	emeklemeye	başladılar. </p>
<p class="calibre1">Jon	 Kar,	 Uzunpençe’yi	 çekmek	 üzereyken,	 Leathers	 ağaçlığın	 diğer	 ucundan konuştu.	Adamın	kelimeleri	kaba	ve	boğuktu	ama	Jon	kelimelerin	içindeki	müziği</p>
<p class="calibre1">duydu	ve	Eski	Dil’i	tanıdı.	Leathers	uzunca	bir	süre	konuştu.	Konuşma	bittiğinde, dev	 cevap	 verdi.	 Kükreme	 gibi	 bir	 şeydi,	 içine	 hırıltılar	 karışmıştı	 ve	 Jon	 tek kelimesini	 anlamamıştı.	 Fakat	 Leathers	 ağaçları	 işaret	 edip	 bir	 şey	 söyledi.	 Dev de	ağaçları	gösterdi,	dişlerini	gıcırdattı	ve	tokmağını	yere	attı. </p>
<p class="calibre1">“Tamamdır,”	dedi	Leathers.	“Dövüş	istemiyorlar.” </p>
<p class="calibre1">“İyi	iş	çıkardın.	Ona	ne	söyledin?” </p>
<p class="calibre1">“Ağaçların	bizim	de	tanrılarımız	olduğunu.	Buraya	dua	etmek	için	geldiğimizi.” </p>
<p class="calibre1">“Edeceğiz.	Çeliklerinizi	kaldırın,	hepiniz.	Bu	gece	burada	kan	dökülmeyecek.	” </p>
<p class="calibre1">Dokuz,	demişti	Tom	Barleycorn	ve	dokuz	yabanıl	vardı.	Fakat	ikisi	ölüydü	ve	biri öyle	 hastaydı	 ki	 sabaha	 ölebilirdi.	 Geri	 kalan	 altı	 kişinin	 içinde	 bir	 anne	 ve	 bir çocuk,	 iki	 yaşlı	 adam,	 ezilmiş	 bronzlar	 içinde	 yaralı	 bir	 Thenn	 ve	 Boynuzayak halkından	biri	bulunuyordu.	Adamın	ayakları	öyle	kötü	şekilde	buz	tutmuştu	ki	Jon onun	bir	daha	asla	yürüyemeyeceğini	bir	bakışta	anladı.	Daha	sonra,	yabanılların ağaçlığa	 gelmeden	 önce	 birbirlerine	 yabancı	 olduklarını	 öğrendi.	 Bu	 insanlar, Mance	 Rayder’ın	 ordusu	 Stannis	 tarafından	 dağıtıldığında,	 katliamdan	 kaçmak için	ormana	sığınmışlardı,	bir	süre	etrafta	dolaşmışlardı,	açlık	yüzünden	dostlarını ve	 akrabalarını	 kaybetmişlerdi,	 sonunda	 burada	 durmuşlardı,	 yola	 devam</p>
<p class="calibre1">edemeyecek	kadar	zayıf	ve	yorgunlardı. </p>
<p class="calibre1">“Sur	 buradan	 sadece	 birkaç	 saat	 uzakta,”	 dedi	 Jon.	 “Neden	 oraya</p>
<p class="calibre1">sığınmıyorsunuz?	Diğerleri	teslim	oldu.	Mance	dahil.” </p>
<p class="calibre1">Yabanıllar	 birbirlerine	 baktılar.	 Sonunda,	 içlerinden	 biri,	 “Hikâyeleri	 duyduk,” </p>
<p class="calibre1">dedi.	“Kargalar	teslim	olan	herkesi	yakmışlar.” </p>
<p class="calibre1">“Mance’i	bile	yakmışlar,”	diye	ekledi	kadın. </p>
<p class="calibre1"><a id="p487"></a> <i class="calibre4">Melisandre, </i></p>
<p class="calibre1">diye	düşündü	Jon, </p>
<p class="calibre1"> <i class="calibre4">senin	ve	şu	kırmızı	tanrının	hesap	vermeniz	gereken	çok	şey	var. </i></p>
<p class="calibre1">“İsteyen	herkes	bizimle	gelebilir.	Kara	Kale’de	yiyecek	ve	barınak	var.	Sur,	sizi, bu	 ormana	 musallat	 olan	 yaratıklardan	 korur.	 Size	 söz	 veriyorum,	 kimse</p>
<p class="calibre1">yanmayacak.” </p>
<p class="calibre1">“Bir	karganın	sözü,”	dedi	kadın,	çocuğuna	sarıldı,	“ama	o	sözü	tutabileceğini	kim söyleyebilir?	Sen	kimsin?” </p>
<p class="calibre1">“Gece	Nöbetçileri’nin	Lord	Kumandanı	ve	Kışyarı	Lordu	Eddard	Stark’ın	oğlu.” </p>
<p class="calibre1">Jon,	Tom	Barleycorn’a	döndü.	“Rory	ve	Pate	atları	getirsinler.	Burada,	gereğinden bir	an	daha	fazla	kalmak	istemiyorum.” </p>
<p class="calibre1">“Emredersiniz	lordum.” </p>
<p class="calibre1">Kafilenin	ormandan	ayrılmadan	önce	yapacağı	son	bir	şey	kalmıştı:	Yapmak	için</p>
<p class="calibre1">geldikleri	 şey.	 Demir	 Emmett	 adamlarını	 çağırdı,	 adamlar	 büvet	 ağaçlarının önünde	 diz	 çökerken,	 kafilenin	 geri	 kalanı	 saygılı	 bir	 mesafeden	 onları	 izledi. </p>
<p class="calibre1">Günün	son	ışığı	da	gitmişti	artık.	Yegâne	ışık,	yukarıdaki	yıldızlardan	ve	ağaçlığın ortasındaki	zayıf	ateşin	kırmızı	korlarından	geliyordu. </p>
<p class="calibre1">Siyah	 başlıklar	 ve	 siyah	 pelerinler	 takan	 altı	 adam,	 gölgelerden	 oyulmuş	 gibi görünüyorlardı.	 Seslerini	 gecenin	 enginliğine	 karşı	 birlikte	 yükselttiler. </p>
<p class="calibre1">Kendilerinden	önce	binlerce	adamın	yaptığı	gibi,	“Gece	çöküyor	ve	son	nefesime</p>
<p class="calibre1">kadar	 sürecek	 nöbetim	 başlıyor,”	 dediler.	 Saten’in	 sesi	 bir	 şarkı	 kadar	 tatlıydı, Beygir’inki	pürüzlü	ve	aksak.	Arron	sesi	tedirgin	bir	ciyaklamaydı. </p>
<p class="calibre1"> <i class="calibre4">Umarım	ölüm	çok	geç	gelir. </i></p>
<p class="calibre1">Jon	Kar,	karın	içinde	tek	dizinin	üstüne	çöktü. </p>
<p class="calibre1"> <i class="calibre4">Babamın	tanrıları,	bu	adamları	koruyun.	Her	neredeyse	küçük	kardeşim	Arya’yı</i> <i class="calibre4">da	koruyun.	Size	yalvarıyorum,	Mance’in	onu	bulmasına	ve	güven	içinde	bana</i></p>
<p class="calibre1"> <i class="calibre4">getirmesine	izin	verin. </i></p>
<p class="calibre1">Yılların	 ve	 asırların	 içinde	 yankılanan	 seslerle,	 “Evlenmeyeceğim.	 Mülk</p>
<p class="calibre1">edinmeyeceğim.	 Baba	 olmayacağım,”	 diye	 yemin	 etti	 acemiler.	 “Hiç	 taç</p>
<p class="calibre1">takmayacak,	zafer	kazanmayacağım.	Nöbette	yaşayacak,	nöbette	öleceğim.” </p>
<p class="calibre1"> <i class="calibre4">Ormanın	tanrıları,	aynı	şeyi	yapabilmem	için	bana	güç	verin, </i></p>
<p class="calibre1">diye	dua	etti	Jon	Kar	sessizce. </p>
<p class="calibre1"> <i class="calibre4">Bana,	 yapmam	 gereken	 şeyi	 bilmem	 için	 akıl	 ve	 gerçekleştirmem	 için	 cesaret</i> <i class="calibre4">verin. </i></p>
<p class="calibre1">“Ben	 karanlıktaki	 kılıç,	 duvardaki	 gözcüyüm,”	 dedi	 altı	 adam.	 Jon,	 adamların sesinin	değiştiğini,	güçlendiğini,	daha	emin	çıktığını	hissetti.	“Ben	soğukta	yanan ateş,	 şafak	 vaktindeki	 ışığım.	 Ben	 uyurları	 uyandıran	 nida,	 diyar	 halkını	 koruyan</p>
<p class="calibre1"><a id="p488"></a>kalkanım.” </p>
<p class="calibre1"> <i class="calibre4">Diyar	halkını	koruyan	kalkan. </i></p>
<p class="calibre1">Hayalet,	 burnunu	 Jon’un	 koluna	 sürdü,	 Jon	 kolunu	 kurdun	 bedenine	 sardı. </p>
<p class="calibre1">Beygir’in	 yıkanmamış	 pantolonunun	 kokusunu,	 Saten’in	 sakalına	 sürdüğü	 tatlı parfümü,	 korkunun	 keskin	 ufunetini,	 devin	 güçlü	 aromasını	 koklayabiliyordu. </p>
<p class="calibre1">Kendi	kalbinin	vuruşunu	duyabiliyordu.	Ağaçlığın	karşısındaki	çocuklu	kadına,	iki ihtiyara	ve	sakat	ayaklı	Boynuza	yak	adamına	baktığında	bütün	gördüğü,	insandı. </p>
<p class="calibre1">“Bu	 gece	 ve	 gelecek	 tüm	 gecelerde,	 hayatımı	 ve	 onurumu	 Gece	 Nöbetçileri’ne adıyorum.” </p>
<p class="calibre1">Rüzgâr	çıkıyordu.	Gitme	zamanı	gelmişti. </p>
<p class="calibre1">Geri	 dönüş	 yolculuğu,	 ağaçlığa	 gelmek	 için	 yapılan	 yolculuktan	 çok	 daha	 uzun sürdü.	 Devin	 adımları,	 bacaklarının	 uzunluğuna	 ve	 iriliğine	 rağmen	 ağırdı.	 Dev, alçak	 dallarda	 biriken	 karlan	 tokmağıyla	 dökmek	 için	 sık	 sık	 duruyordu.	 Kadın, Rory’nin	 atında,	 kadının	 çocuğu	 Tom	 Barleycorn’un	 atında,	 yaşlı	 adamlarsa Beygir	 ve	 Saten’in	 atlarında	 yolculuk	 ediyorlardı.	 Thenn,	 atlardan	 korkuyordu, yaralarına	rağmen	yürümeyi	tercih	etti.	Boynuzayak	adamı	eyerde	oturamadı	ve	bir çuval	 tahıl	 misali	 bir	 atın	 sırtına	 bağlanmak	 zorunda	 kaldı;	 bir	 türlü uyandırılamayan,	solgun	yüzlü,	ince	bacaklı	kocakarı	da	öyle. </p>
<p class="calibre1">İki	ceset	için	de	aynı	şey	yapıldı.	Bu	durum	Demir	Emmett’in	kafasını	karıştırdı. </p>
<p class="calibre1">“Cesetler	 bizi	 yavaşlatmaktan	 başka	 işe	 yaramaz	 lordum,”	 dedi	 Emmett.	 “Onları parçalara	 ayırıp	 yakalım.”	 “Hayır,”	 dedi	 Jon.	 “Onları	 da	 götürüyoruz.	 İşe yarayacaklar.”	 Gökyüzünde	 kafileye	 rehberlik	 edecek	 ay	 yoktu,	 ara	 sıra	 yıldızlar görünüyordu.	 Dünya	 siyah	 beyaz	 ve	 durgundu.	 Uzun,	 ağır,	 sonsuz	 bir	 yoldu	 bu. </p>
<p class="calibre1">Kar,	 kafiledekilerin	 çizmelerine	 ve	 pelerinlerine	 yapıştı.	 Çam	 ağaçlarını	 titreten rüzgâr,	 adamların	 pelerinlerini	 havalandırıp	 döndürdü.	 Jon,	 gökyüzündeki	 kızıl göçebeye	 baktı.	 Kafile	 aşağıdan	 geçerken,	 kızıl	 göçebe	 muazzam	 ağaçların yapraksız	dallarının	arasından	onları	izliyordu.	Özgür	insanlar	bu	yıldıza</p>
<p class="calibre1"> <i class="calibre4">Hırsız</i></p>
<p class="calibre1">diyordu.	 Ygritte	 her	 zaman,	 bir	 kadın	 çalmak	 için	 en	 uygun	 zamanın,	 Hırsız’ın Aykız’da	olduğu	zaman	olduğunu	söylerdi. </p>
<p class="calibre1"> <i class="calibre4">Bir	 dev	 ya	 da	 iki	 ölü	 adam	 çalmak	 için	 en	 uygun	 zamanın	 ne	 olduğunu	 hiç</i> <i class="calibre4">söylemedi. </i></p>
<p class="calibre1">Kafile	Sur’u	tekrar	gördüğünde	neredeyse	şafak	sökmüştü. </p>
<p class="calibre1">Yaklaşan	kafileyi	bir	devriye	borusu	selamladı.	Borunun	sesi,	pes	sesli	devasa	bir kuşun	yüksek	perdeli	çığlığına	benziyordu.	Tek	üfleyiş,	korucuların	geri	döndüğü anlamına	geliyordu.	Büyük	Liddle	kendi	savaş	borusunu	aldı	ve	devriye	borusuna</p>
<p class="calibre1">cevap	verdi.	Efkârlı	Edd’in	ortaya	çıkıp	sürgüleri	çekmesi	ve	demir	kapıyı	ardına</p>
<p class="calibre1"><a id="p489"></a>kadar	 açması	 için	 kapıda	 birkaç	 dakika	 beklediler.	 Edd,	 yabanıllardan	 oluşan perişan	 grubu	 gördüğünde	 dudaklarını	 büzüştürdü	 ve	 deve	 uzun	 bir	 bakış	 attı. </p>
<p class="calibre1">“Tünelden	rahatça	geçebilmesi	için	bunu	yağlamamız	gerek	lordum.	Kilere	birini</p>
<p class="calibre1">göndereyim	mi?” </p>
<p class="calibre1">“Ah,	bence	tünelden	geçebilir.	Yağlanmadan.” </p>
<p class="calibre1">Geçti...	ellerinin	ve	dizlerinin	üstünde	emekleyerek. </p>
<p class="calibre1"> <i class="calibre4">Bu	büyük	bir	çocuk.	En	az	dört	metre.	Kudretli	Mag’den	bile	iri. </i></p>
<p class="calibre1">Mag	 tam	 olarak	 bu	 buzun	 altında	 can	 vermişti,	 Donal	 Noye	 ile	 ölümcül	 bir mücadeleye	 girişmişti.	 İyi	 bir	 adam.	 Nöbet	 çok	 fazla	 iyi	 adam	 kaybetti.	 Jon, Leathers’ı	 kenara	 çekti.	 “Devin	 sorumluluğu	 sende.	 Lisanını	 konuşabiliyorsun. </p>
<p class="calibre1">Karnını	doyur	ve	onun	için	ateşin	yanında	sıcak	bir	yer	bul.	Onunla	kal.	Kimsenin kışkırtmasına	izin	verme.” </p>
<p class="calibre1">“Tamam.”	Leathers	duraksadı.	“Lordum.” </p>
<p class="calibre1">Jon,	 canlı	 yabanılları,	 yaralarının	 ve	 soğuk	 ısırmalarının	 tedavi	 edilmesi	 için yolladı.	 Biraz	 sıcak	 yemeğin	 ve	 sıcak	 kıyafetlerin	 onları	 eski	 sağlıklarına kavuşturacağını	 umdu	 ama	 Boynuzayak	 adamı	 büyük	 ihtimalle	 iki	 ayağını	 birden kaybedecekti.	Cesetleri	buz	hücrelerine	gönderdi. </p>
<p class="calibre1">Jon,	pelerinini	kapının	yanındaki	kancaya	asarken	Clydas’ın	odaya	gelip	gittiğini fark	 etti.	 Çalışma	 odasındaki	 masanın	 üstüne	 bir	 mektup	 bırakılmıştı.	 Jon	 ilk bakışta, </p>
<p class="calibre1"> <i class="calibre4">Doğugözcüsü	ya	da	Gölge	Kule, </i></p>
<p class="calibre1">diye	 tahmin	 etti	 ama	 mühür	 mumu	 siyah	 değil	 altın	 rengiydi.	 Mührün	 üstünde, alevli	bir	kalbin	içine	yerleştirilmiş	bir	geyik	kafası	vardı. </p>
<p class="calibre1"> <i class="calibre4">Stannis. </i></p>
<p class="calibre1">Jon,	sertleşmiş	mührü	kırdı,	parşömen	dürümünü	açtı,	okudu. </p>
<p class="calibre1"> <i class="calibre4">Bir	üstadın	eli	ama	bir	kralın	sözleri	değil. </i></p>
<p class="calibre1">Stannis,	 Derinorman	 Kalesi’ni	 ele	 geçirmişti	 ve	 dağ	 kabileleri	 ona	 katılmıştı. </p>
<p class="calibre1">Flint,	Norrey,	Wull,	Liddle,	hepsi. </p>
<p class="calibre1">Ve	 bir	 destekçimiz	 daha	 oldu,	 beklenmedik	 fakat	 çok	 sevindirici,	 Ayı</p>
<p class="calibre1">Adası’nın	 kerimelerinden	 biri.	 Adamları	 tarafından	 Dişi	 Ayı	 olarak	 anılan Alysane	 Mormont,	 bir	 balıkçı	 teknesinin	 mürettebatının	 içine	 savaşçılar</p>
<p class="calibre1">yerleştirdi	 ve	 kıyının	 açığında	 bekleyen	 demiradamları	 gafil	 avladı.	 Greyjoy’un dargemileri	 yakıldı	 ya	 da	 ele	 geçirildi,	 adamları	 teslim	 oldu	 ya	 da	 katledildi. </p>
<p class="calibre1">Kaptanlar,	 krallar,	 dikkate	 değer	 savaşçılar	 ve	 asil	 doğumlular	 için	 fidye isteyeceğim	 ya	 da	 onları	 başka	 bir	 şekilde	 kullanacağım,	 geri	 kalanları	 asmak niyetindeyim... </p>
<p class="calibre1">Gece	 Nöbetçileri,	 diyarın	 savaşlarında	 ve	 anlaşmazlıklarında	 taraf	 tutmamaya</p>
<p class="calibre1"><a id="p490"></a>yeminliydi.	 Buna	 rağmen,	 Jon	 Kar	 kendini	 memnun	 olmaktan	 alıkoyamıyordu. </p>
<p class="calibre1">Okumaya	devam	etti. </p>
<p class="calibre1">...zaferimizin	 haberi	 yayıldıkça	 daha	 çok	 kuzeyli	 adam	 bizim	 tarafımıza</p>
<p class="calibre1">geçiyor.	 Balıkçılar,	 hürsüvariler,	 dağlılar,	 Kurt	 Ormanı’nın	 derinliklerinde yaşayan	 çiftçiler,	 demiradamlardan	 kaçmak	 için	 taşlı	 kıyıdaki	 evlerini	 terk	 eden kasabalılar,	 Kışyarı	 kapılarında	 gerçekleşen	 mücadeleden	 sağ	 çıkanlar,	 bir zamanlar	Hornwoodlar’a,	Cenvynler’e	ve	Tallhartlar’a	yeminli	olan	adamlar.	Ben</p>
<p class="calibre1">bu	 mektubu	 yazarken	 ordumuzda	 beş	 bin	 adam	 var	 ve	 sayımız	 her	 gün	 artıyor. </p>
<p class="calibre1">Roose	 Bolton’ın	 bütün	 kuvvetiyle	 birlikte	 Kışyarı’na	 doğru	 ilerlediği	 haberini aldık.	 Piçini	 Kışyarı’nda	 senin	 üvey	 kız	 kardeşinle	 evlendirecekmiş.	 Bolton’m kaleyi	 eski	 kuvvetine	 kavuşturmasına	 izin	 veremeyiz.	 Ona	 karşı	 yürüyüşe</p>
<p class="calibre1">geçeceğiz.	 Arnolf	 Karstark	 ve	 Mors	 Umber	 bize	 katılacaklar.	 Eğer	 yapabilirsem kız	 kardeşini	 kurtaracağım	 ve	 onun	 için	 Ramsay	 Kar’dan	 daha	 iyi	 bir	 eş</p>
<p class="calibre1">bulacağım.	Ben	geri	dönene	kadar,	sen	ve	kardeşlerin	Sur’u	tutmalısınız. </p>
<p class="calibre1">Mektup	imzalanmıştı,	başka	bir	el	tarafından. </p>
<p class="calibre1"><b class="calibre3">Işık	Tanrısı	infaz	etti.	Rhoynarlar’ın,	Andallar’ın	ve	İlk	İnsanların	Kralı, </b></p>
<p class="calibre1"><b class="calibre3">Yedi	Krallık	Lordu,	Baratheon	Hanedanından	Bu	İsimle	Anılan	İlk	Kral</b></p>
<p class="calibre1"><b class="calibre3">Stannis	Baratheon	tarafından	imzalanıp	mühürlendi. </b></p>
<p class="calibre1">Jon	mektubu	kenara	bırakır	bırakmaz,	parşömen	tekrar	kıvrıldı,	sırlarını	saklamak istiyordu	 sanki.	 Jon,	 az	 önce	 okuduğu	 mektupla	 ilgili	 ne	 hissettiğinden	 emin değildi.	 Kışyarı’nda	 daha	 önce	 de	 mücadeleler	 gerçekleşmişti	 ama	 taraflardan biri	her	daim	bir	Stark	olmuştu.	“O	kale	bir	iskelet,”	dedi	Jon	kendine.	“Kışyarı değil,	Kışyarı’nın	hayaleti.”	Kelimeleri	yüksek	sesle	söylemek	şöyle	dursun,	bunu düşünmek	bile	acı	vericiydi.	Ve	yine	de... </p>
<p class="calibre1">Jon,	yaşlı	Kargayemi’nin	mücadeleye	kaç	adam	getireceğini	ve	Arnolf	Karstark’ın</p>
<p class="calibre1">kaç	 kılıç	 toplayabileceğini	 merak	 etti.	 Umberlar’ın	 yarısı	 Fahişefelaketi’yle birlikte	 arazinin	 karşı	 tarafında	 olacaktı,	 Dehşet	 Kalesi’nin	 derisi	 yüzülmüş</p>
<p class="calibre1">adamının	 altında	 dövüşeceklerdi.	 Üstelik	 iki	 hanedanın	 da	 kuvvetlerinin	 büyük bölümü	Robb’la	birlikte	güneye	gitmiş	ve	asla	geri	dönmemişti.	Kışyarı,	harabeye dönmüş	 olmasına	 rağmen,	 onu	 ele	 geçiren	 taraf	 için	 dikkate	 değer	 bir	 avantaj sağlayacaktı.	 Robert	 Baratheon	 bir	 zamanlar	 bunu	 görmüş	 ve	 kaleyi	 sağlama almak	için	hızla	harekete	geçmişti.	Ona	şöhret	kazandıran	cebri	yürüyüşler	ve	gece yarısı	sürüşleri	gerçekleştirmişti.	Kardeşi	onun	kadar	cüretkâr	olacak	mıydı? </p>
<p class="calibre1"> <i class="calibre4">Sanmıyorum. </i></p>
<p class="calibre1">Stannis	 temkinli	 bir	 kumandandı	 ve	 Stannis’in	 ordusu;	 kabile	 adamlarından, güneyli	 şövalyelerden,	 kralın	 ve	 kraliçenin	 takipçilerinden	 yapılmış,	 bir	 parça kuzeyli	lordla	tuzlandırılmış	hazmı	zor	bir	yahniydi. </p>
<p class="calibre1"><a id="p491"></a> <i class="calibre4">Stannis,	Kışyarı’na	hızla	gitmeli	ya	da	hiç	gitmemeli, </i></p>
<p class="calibre1">diye	düşündü	Jon.	Krala	tavsiye	vermek	onun	haddi	değildi	ama... </p>
<p class="calibre1">Mektuba	tekrar	baktı. </p>
<p class="calibre1"> <i class="calibre4">Eğer	yapabilirsem	kız	kardeşini	kurtaracağım. </i></p>
<p class="calibre1">Bu,	Stannis’ten	beklenmeyecek	kadar	büyük	bir	duyarlılıktı	ama	o	zalim</p>
<p class="calibre1"> <i class="calibre4">eğer	yapabilirsem</i></p>
<p class="calibre1">ve</p>
<p class="calibre1"> <i class="calibre4">onun	için	Ramsay	Kar’dan	daha	iyi	bir	eş	bulacağım</i></p>
<p class="calibre1">zeyliyle	 değer	 kaybetmişti.	 Ama	 Arya	 kurtarılmak	 üzere	 orada	 olmazsa	 ne olacaktı?	 Leydi	 Melisandre’nin	 alevleri	 gerçeği	 söylüyorsa	 ne	 olacaktı?	 Jon’un kardeşi	bu	çeşit	zaptedenlerin	ellerinden	kaçabilir	miydi	gerçekten? </p>
<p class="calibre1"> <i class="calibre4">Bunu	nasıl	yapabilir</i></p>
<p class="calibre1">? </p>
<p class="calibre1"> <i class="calibre4">Arya	 her	 zaman	 zeki	 ve	 hızlıydı	 ama	 neticede	 sadece	 küçük	 bir	 kız.	 Üstelik</i> <i class="calibre4">Ramsay	Bolton,	böylesi	değerli	bir	ödüle	karşı	ihmalkâr	davranacak	türden	biri</i> <i class="calibre4">değil. </i></p>
<p class="calibre1">Peki,	Bolton,	Arya’yı	hiç	ele	geçirmediyse	ne	olacaktı?	Bu	düğün,	Stannis’i	tuzağa düşürmek	 için	 planlanmış	 bir	 oyun	 olabilirdi.	 Jon’un	 bildiği	 kadarıyla,	 Eddard Stark,	Dehşet	Kalesi	Lordu’ndan	hiç	şikâyet	etmemişti	ama	fısıltılı	sesli	ve	solgun yüzlü	adama	asla	güvenmemişti. </p>
<p class="calibre1">Ölmek	 üzere	 olan	 bir	 atın	 sırtında	 oturan,	 grilere	 bürünmüş	 bir	 kız.	 Düğününden kaçıyor.	Jon,	bu	 sözlerin	gücüyle	Mance	 Rayder’ı	ve	altı	 mızrak	karısını	serbest bırakmıştı.	“Genç	ve	güzel	kadınlar,”	demişti	Mance.	Yanmamış	kral	bazı	isimler</p>
<p class="calibre1">vermişti	 ve	 işin	 geri	 kalanını	 Efkârlı	 Edd	 halletmişti,	 kadınları	 Köstebek Kasabası’ndan	 gizlice	 çıkarmıştı.	 Bütün	 bunlar	 çılgınlık	 gibi	 görünüyordu	 şimdi. </p>
<p class="calibre1">Jon,	 Mance	 kendini	 açığa	 çıkardığı	 anda	 onu	 devirmemekle	 hata	 yapmış</p>
<p class="calibre1">olabilirdi.	 Sur’un	 Ötesindeki	 Kral’a	 karşı	 kinle	 karışık	 bir	 hayranlık	 duyuyordu ama	 adam	 bir	 yemin	 bozan	 ve	 dönekti.	 Jon,	 Melisandre’ye	 daha	 da	 az</p>
<p class="calibre1">güveniyordu.	 Ama	 bir	 şekilde	 buradaydı	 işte,	 bütün	 umutlarını	 Mance’e	 ve Melisandre’ye	bağlamıştı. </p>
<p class="calibre1"> <i class="calibre4">Her	şey	kız	kardeşimi	kurtarmak	için.	Ama	Gece	Nöbetçileri’nin	kız	kardeşleri</i> <i class="calibre4">yoktur. </i></p>
<p class="calibre1">Kışyarı’nda	 küçük	 bir	 çocukken,	 Jon’un	 kahramanı	 Genç	 Ejderha’ydı;	 on	 dört yaşındayken	Dorne’u	fetheden	çocuk	kral.	Jon	Kar,	gayrimeşru	doğumuna	rağmen</p>
<p class="calibre1">ya	 da	 gayrimeşru	 doğumu	 yüzünden,	 tıpkı	 Kral	 Daeron	 gibi	 orduları	 zafere yürütmeyi	 hayal	 etmişti.	 Büyüdüğünde	 bir	 fatih	 olmayı	 düşlemişti.	 Şimdi	 yetişkin bir	 adamdı	 ve	 Sur	 onundu	 ama	 elinde	 kuşkulardan	 başka	 bir	 şey	 yoktu.	 Jon, </p>
<p class="calibre1"><a id="p492"></a>kuşkularını	bile	zaptedemiyordu. </p>
<p class="calibre1"><a id="p493"></a><b class="calibre3">DAENERYS</b></p>
<p class="calibre1">Kampın	kokusu	öyle	dehşet	vericiydi	ki	Dany’nin	tek	yapabildiği	öğürmemekti. </p>
<p class="calibre1">Sör	 Barristan	 burnunu	 buruşturdu	 ve	 “Burada	 olmamalısınız	 Majesteleri,”	 dedi. </p>
<p class="calibre1">“Bu	kara	şakayı	solumamalısınız.” </p>
<p class="calibre1">“Ben	 ejderhanın	 kanıyım,”	 diye	 hatırlattı	 Dany,	 şövalyeye.	 “Kanlı	 ishale yakalanmış	 bir	 ejderha	 gördünüz	 mü	 hiç?”	 Viserys,	 sıradan	 insanları	 etkileyen bulaşıcı	 hastalıkların	 Targaryenlar’ı	 etkilemediğini	 iddia	 ederdi	 ve	 Dany’nin şimdiye	 kadar	 gördüğü	 kadarıyla	 bu	 doğruydu.	 Dany	 üşüdüğünü,	 acıktığını	 ve korktuğunu	hatırlıyordu	ama	hiç	hasta	olmamıştı. </p>
<p class="calibre1">“Yine	 de,”	 dedi	 yaşlı	 şövalye,	 “Majesteleri	 şehre	 dönerse	 kendimi	 daha	 iyi hissederim.”	 Meereen’in	 çok	 renkli	 kiremitlerden	 örülmüş	 duvarları	 yarım	 mil gerideydi.	 “Kanlı	 ishal,	 Alacakaranlık	 Çağı’ndan	 beri	 her	 ordunun	 felaketi olmuştur.	Yiyecekleri	bizim	dağıtmamıza	izin	verin	Majesteleri.” </p>
<p class="calibre1">“Yarın.	 Şimdi	 buradayım.	 Görmek	 istiyorum.”	 Dany	 gümüş	 atını	 mahmuzladı. </p>
<p class="calibre1">Diğerleri	 onun	 peşinden	 gitti.	 Jhogo,	 Dany’nin	 önünde	 at	 sürüyordu;	 Aggo	 ve Rakharo	 arkasında.	 Adamların	 elinde,	 hastaları	 ve	 can	 çekişenleri	 uzakta	 tutmak üzere	Dothrak	kamçıları	vardı.	Gri	benekli	bir	atın	sırtında	oturan	Sör	Barristan, Dany’nin	 sağındaydı.	 Sol	 tarafta	 Özgür	 Kardeşler’den	 Symon	 Çizgili	 Sırt	 ve Ananın	Adamları’ndan	Marselen	vardı.	Yiyecek	arabalarını	koruyan	altmış	asker, </p>
<p class="calibre1">kumandaları	 yakından	 takip	 ediyordu.	 Hepsi	 atlıydı.	 Dothraklar’ı,	 Tunç</p>
<p class="calibre1">Canavarlar’ı	 ve	 azatlı	 köleleri	 birbirlerine	 bağlayan	 tek	 şey,	 bu	 vazifeye	 karşı duydukları	tiksintiydi. </p>
<p class="calibre1">Astaporlular,	 katedilen	 her	 metrede	 daha	 da	 uzayan	 korkunç	 bir	 alay	 hâlinde askerlerin	 arkasında	 yürüyordu.	 Bazıları	 Dany’nin	 anlamadığı	 bir	 dilde</p>
<p class="calibre1">konuşuyordu.	 Diğerleri	 konuşamayacak	 durumdaydı.	 Çoğu,	 Dany’ye	 ellerini</p>
<p class="calibre1">uzatıyor	 ya	 da	 Dany’nin	 gümüş	 atı	 onların	 önünden	 geçerken	 diz	 çöküyordu. </p>
<p class="calibre1">Astapor,	 Lys	 ve	 Eski	 Volantis	 lehçeleriyle,	 Dothrak	 lisanıyla,	 Qarth’ın	 ağdalı heceleriyle	 ve	 hatta	 Batıdiyar’ın	 Ortak	 Dili’yle,	 “Anne,”	 diye	 sesleniyorlardı. </p>
<p class="calibre1">“Anne	lütfen...	anne,	kardeşime	yardım	et...	kardeşim	hasta...	çocuklarıma	yiyecek ver...	lütfen,	yaşlı	babama	yardım	et...	ona	yardım	et...	bana	yardım	et...” </p>
<p class="calibre1"><a id="p494"></a> <i class="calibre4">Size	yardıma	gücüm	kalmadı, </i></p>
<p class="calibre1">diye	düşündü	Dany	umutsuzca.	Astaporlular’ın	gidecek	yeri	yoktu.	Binlerce	insan</p>
<p class="calibre1">Meereen’in	kalın	duvarlarının	dışında	kalmıştı;	erkekler,	kadınlar,	çocuklar,	yaşlı adamlar,	 küçük	 kızlar,	 yeni	 doğmuş	 bebekler.	 Çoğu	 hastaydı,	 daha	 çoğu	 açtı	 ve hepsi	ölüme	mahkûmdu.	Daenerys	onları	içeri	almak	için	kapıları	açmaya	cesaret</p>
<p class="calibre1">edememişti.	 Onlar	 için	 elinden	 gelenin	 en	 iyisini	 yapmaya	 çalışmıştı.	 Onlara şifacılar	göndermişti;	Mavi	Faziletler,	müzik	büyücüleri,	hekimler.	Ancak	şifacılar da	 hastalanmıştı	 ve	 şifacıların	 sanatları,	 beyaz	 kısrakla	 gelen	 kanlı	 ishalin dörtnala	 koşan	 ilerleyişini	 yavaşlatamamıştı.	 Sağlıklı	 insanları	 hasta	 olanlardan ayırmak	 da	 işe	 yaramamıştı.	 Sadık	 Kalkanlar,	 kocaları	 karılarından,	 çocukları annelerinden	 ayırmayı	 denemişlerdi	 ama	 Astaporlular	 onları	 tekmelemiş	 ve</p>
<p class="calibre1">taşlamışlardı.	 Birkaç	 gün	 sonra,	 hasta	 olanlar	 ölmüş,	 sağlıklı	 olanlar</p>
<p class="calibre1">hastalanmıştı. </p>
<p class="calibre1">İnsanları	 beslemek	 bile	 zorlaşmıştı.	 Dany	 her	 gün	 gönderebildiği	 kadar	 yiyecek gönderiyordu	 ama	 her	 gün	 daha	 fazla	 insan	 ve	 onlara	 verecek	 daha	 az	 yiyecek oluyordu.	Yiyecekleri	götürmeye	istekli	sürücüler	bulmak	da	güçleşiyordu.	Kampa</p>
<p class="calibre1">gönderilen	 adamların	 çoğu	 kanlı	 ishale	 yakalanmıştı.	 Diğerleri	 şehre	 geri dönerken	saldırıya	uğramıştı.	Dün,	bir	araba	devrilmiş	ve	iki	asker	öldürülmüştü. </p>
<p class="calibre1">Bu	 sebeple,	 kraliçe	 bugün	 yiyecekleri	 bizzat	 götürmeye	 karar	 vermişti. </p>
<p class="calibre1">Kelkafa’dan	 Sör	 Barristan’a	 kadar	 bütün	 danışmanlar	 bu	 fikre	 şiddetle	 karşı çıkmıştı	 ama	 Daenerys	 fikrini	 değiştirmemişti.	 “Onlara	 yüz	 çevirmeyeceğim,” </p>
<p class="calibre1">demişti	inatla.	“Bir	kraliçe,	insanlarının	acılarından	haberdar	olmalıdır.” </p>
<p class="calibre1">İnsanların	bolca	sahip	olduğu	tek	şey,	acıydı.	“Bütün	atlar	ve	katırlar	tükendi,	çoğu Astapor’dan	 gelmişti,”	 diye	 rapor	 etti	 Marselen.	 “İnsanlar	 her	 birini	 yedi Majesteleri,	 her	 farenin	 ve	 yakalayabildikleri	 her	 leşçi	 köpeğin	 yanısıra.	 Şimdi kendi	ölülerini	yemeye	başladılar.” </p>
<p class="calibre1">“İnsanlar	insan	eti	yememeli,”	dedi	Aggo. </p>
<p class="calibre1">“Bu	bilinir,”	diye	onayladı	Rakharo.	“Lanetlenecekler.” </p>
<p class="calibre1">“Onlar	lanetlenmenin	de	ötesine	geçtiler,”	dedi	Symon	Çizgili	Sırt. </p>
<p class="calibre1">Kafilenin	peşinde	şişkin	karınlı	küçük	çocuklar	yürüyordu,	yalvaramayacak	kadar</p>
<p class="calibre1">korkak	 ve	 zayıflardı.	 Çökük	 gözlü	 sıska	 adamlar,	 kumların	 ve	 taşların	 ortasında çömelmişlerdi;	 kokulu,	 kahverengi	 ve	 kırmızı	 dereler	 hâlinde	 hayatlarını</p>
<p class="calibre1">bağırsaklarından	 boşaltıyorlardı.	 İki	 kadın,	 kararmış	 bir	 kemik	 için	 kavga ediyordu.	 Yakınlarda,	 ayakta	 duran	 on	 yaşında	 bir	 çocuk	 bir	 fare	 yiyordu.	 Tek eliyle	 yiyordu;	 diğer	 eliyle,	 ödülünü	 kimse	 kapmaya	 çalışmasın	 diye,	 ucu sivriltilmiş	 bir	 çomak	 tutuyordu.	 Her	 yerde	 gömülmemiş	 cesetler	 vardı.	 Dany, siyah	 bir	 pelerinin	 altında,	 toprağa	 uzanmış	 bir	 adam	 gördü	 ama	 Dany	 adamın</p>
<p class="calibre1"><a id="p495"></a>yanından	geçerken,	pelerin	çözülerek	binlerce	sineğe	dönüştü.	Yerde	oturan	iskelet gibi	 kadınlar,	 can	 çekişen	 yavrularına	 sarılmışlardı.	 Gözleri	 Dany’yi	 takip ediyordu.	 Seslenecek	 kadar	 gücü	 olanlar,	 “<i class="calibre4">An</i> ne...	 lütfen…”	 diyordu.	 “Tanrılar seni	korusun.	Anne...” </p>
<p class="calibre1"> <i class="calibre4">Tanrılar	beni	korusun, </i></p>
<p class="calibre1">diye	 düşündü	 Dany	 hüzünle.	 Şehriniz	 küle	 ve	 kemiğe	 dönüştü,	 insanlarınız yanıbaşınızda	ölüyor.	Size	verecek	barınağım,	ilacım,	umudum	yok.	Sadece	bayat</p>
<p class="calibre1">ekmek,	kurtlu	et,	sert	peynir	ve	biraz	süt.	Tanrılar	beni	korusun,	korusun. </p>
<p class="calibre1"> <i class="calibre4">Ne	çeşit	bir	anne,	çocuklarını	besleyecek	sütten	yoksun	olur</i></p>
<p class="calibre1">? </p>
<p class="calibre1">“Çok	fazla	ölü	var,”	dedi	Aggo.	‘Yakılmaları	gerek.” </p>
<p class="calibre1">“Onları	kim	yakacak?”	diye	sordu	Sör	Barristan.	“Kahrolası	kanlı	ishal	her	yere</p>
<p class="calibre1">yayıldı.	 Her	 gece	 yüzlerce	 insan	 ölüyor.”	 Aggo	 ve	 Rakharo	 aynı	 anda,	 “Ölülere dokunmak	iyi	değildir,”	dediler. </p>
<p class="calibre1">“Olabilir,”	 dedi	 Dany,	 “lâkin	 bu	 iş	 yapılmak	 zorunda.”	 “Lekesizler	 ölülerden korkmuyor.	Gri	Solucan’la	konuşacağım.” </p>
<p class="calibre1">“Majesteleri,”	dedi	Sör	Barristan,	“Lekesizler	sizin	en	iyi	dövüşçüleriniz.	Onları bu	 salgın	 yüzünden	 kaybetmeyi	 göze	 alamayız.	 Bırakın	 da	 Astaporlular	 kendi ölülerini	kendileri	gömsünler.”	“Çok	dermansızlar,”	dedi	Symon	Çizgili	Sırt. </p>
<p class="calibre1">“Daha	 fazla	 yiyecek	 onları	 daha	 kuvvetli	 yapabilir,”	 dedi	 Dany.	 Symon	 başını sağa	 sola	 salladı.	 “Yiyecekler	 can	 çekişenler	 için	 heba	 edilmemeli	 İlahemiz. </p>
<p class="calibre1">Yaşayanları	doyurmaya	yetecek	kadar	yiyeceğimiz	yok.” </p>
<p class="calibre1">Adam	haksız	değildi,	Dany	biliyordu,	ama	sözleri	duymayı	kolaylaştırmıyordu	bu. </p>
<p class="calibre1">“Yeterince	 uzaklaştık,”	 diye	 karar	 verdi	 kraliçe.	 “İnsanları	 burada	 doyuracağız.” </p>
<p class="calibre1">Elini	 kaldırdı.	 Arkadaki	 arabalar	 durdu.	 Sürücüler,	 Astaporlular’ın	 yiyeceklere saldırmasını	 engellemek	 için	 arabaların	 etrafına	 yayıldı.	 Arabalar	 durur	 durmaz etraftaki	 kalabalık	 yoğunlaşmaya	 başladı,	 salgından	 etkilenen	 insanlar</p>
<p class="calibre1">yalpalayarak	ve	ayaklarını	yere	sürüyerek	arabalara	doğru	geliyorlardı.	Sürücüler onları	 durdurdu.	 “Sıranızı	 bekleyin,”	 diye	 bağırdılar.	 “İtişmeyin.	 Geri	 çekilin. </p>
<p class="calibre1">Geride	durun.	Herkes	için	ekmek	var.	Sıranızı	bekleyin.” </p>
<p class="calibre1">Dany	</p>
<p class="calibre1">sadece	</p>
<p class="calibre1">oturup	</p>
<p class="calibre1">izleyebilirdi. </p>
<p class="calibre1">“Sör,” </p>
<p class="calibre1">dedi	</p>
<p class="calibre1">Barristan	</p>
<p class="calibre1">Selmy’ye, </p>
<p class="calibre1">“yapabileceğimiz	başka	bir	şey	yok	mu?	Yiyecek	tedarikiniz	var.” </p>
<p class="calibre1">“Majesteleri’nin	 askerleri	 için.	 Uzun	 bir	 kuşatmaya	 direnmemiz	 gerekebilir. </p>
<p class="calibre1">Fırtına	 Kargaları	 ve	 ikinci	 Oğullar,	 Yunkaili	 adamları	 yağmalayabilirler	 ama onlara	 taraf	 değiştirtmeyi	 unlamazlar.	 Eğer	 Majesteleri	 bir	 ordu	 toplamama	 izin verirlerse...” </p>
<p class="calibre1">“Eğer	 bir	 mücadele	 olmak	 zorundaysa,	 mücadeleyi	 Meereen’in	 duvarlarının</p>
<p class="calibre1"><a id="p496"></a>ardından	 gerçekleştirmeyi	 tercih	 ederim.	 Bırakın	 da	 Yunkaililer	 siperlerime saldırmayı	 denesinler.”	 Kraliçe,	 etrafındaki	 manzaraya	 baktı.	 “Eğer	 yiyeceğimizi eşit	olarak	paylaşırsak...” </p>
<p class="calibre1">“...Astaporlular	kendi	paylarını	birkaç	gün	içinde	tüketirler	ve	bizim	kuşatma	için daha	az	yiyeceğimiz	olur.” </p>
<p class="calibre1">Dany	 kampın	 karşı	 tarafına	 baktı,	 Meereen’in	 renkli	 kiremitlerden	 örülmüş</p>
<p class="calibre1">duvarlarına.	Hava	sinek	ve	çığlık	doluydu.	“Tanrılar	bu	salgını,	beni	alçakgönüllü yapmak	için	yolladı.	Çok	fazla	ölü	var...	insanları	ceset	yemek	zorunda</p>
<p class="calibre1"> <i class="calibre4">bırakmayacağım.” </i></p>
<p class="calibre1">Bir	 el	 işaretiyle	 Aggo’ytı	 çağırdı.	 “Kapılara	 git.	 Bana	 elli	 Lekesiz	 ve	 Gri Solucan’ı	getir.” </p>
<p class="calibre1"> <i class="calibre4">“Khaleesi. </i></p>
<p class="calibre1">Kanınızın	kanı	itaat	edecek.”	Aggo	atını	mahmuzladı	ve	dörtnala	uzaklaştı. </p>
<p class="calibre1">Sör	Barristan,	iyi	saklayamadığı	bir	endişeyle	Aggo’yu	izledi.	“Burada	daha	fazla oyalanmamalısınız	 Majesteleri.	 Astaporlular	 emrettiğiniz	 gibi	 doyuruluyor.	 Bu zavallı	sefiller	için	yapabileceğimiz	başka	bir	şey	yok.	Şehre	geri	dönmeliyiz” </p>
<p class="calibre1">“Eğer	 istiyorsanız	 gidin	 sör.	 Size	 engel	 olmam.	 Hiçbirinize	 engel	 olmam.”	 Dany atından	 aşağı	 atladı.	 “Onları	 iyileştiremem	 ama	 onlara,	 annelerinin	 onları umursadığını	gösterebilirim.”	Jhogo	nefesini	tuttu. </p>
<p class="calibre1"> <i class="calibre4">“Khaleesi, </i></p>
<p class="calibre1">hayır.”	Adam	atından	inerken	saç	örgüsündeki	çanlar	hafifçe	çınladı.	“Daha	fazla yaklaşmamalısınız.	Size	dokunmalarına	izin	vermeyin!	Yapmayın!” </p>
<p class="calibre1">Dany,	Jhogo’nun	yanından	geçti.	Birkaç	metre	ileride,	yerde	yaşlı	bir	adam	vardı, inliyor	ve	gökyüzündeki	bulutların	gri	karınlarına	bakıyordu.	Dany	adamın	yanında diz	çöktü,	koku	 yüzünden	burnunu	buruşturdu,	 adamın	kirli,	gri	 saçlarını	geri	itip alnına	 dokundu.	 “Teni	 alev	 alev	 yanıyor.	 Onu	 yıkamak	 için	 suya	 ihtiyacım	 var. </p>
<p class="calibre1">Denizsuyu	 işe	 yarar.	 Marselen,	 bana	 su	 getir.	 Yağa	 da	 ihtiyacım	 olacak,	 cenaze ateşi	için.	Ölüleri	yakmama	yardım	eder	misin?” </p>
<p class="calibre1">Aggo,	Gri	Solucan	ve	elli	Lekesiz’le	birlikte	geri	döndüğünde,	Dany	herkesi	ona</p>
<p class="calibre1">yardımcı	olmaya	ikna	etmişti.	Symon	Çizgili	Sırt	ve	adamları,	canlıları	ölülerden ayırıyor	ve	cesetleri	bir	kenara	yığıyorlardı.	Jhogo,	Rakharo	ve	Dothraklılar,	hâlâ yürüyebilen	 insanları,	 banyo	 yapmaları	 ve	 kıyafetlerini	 yıkamaları	 için	 deniz kıyısına	 götürüyorlardı.	 Aggo,	 çıldırmış	 insanları	 izler	 gibi	 onları	 izliyordu	 ama Gri	 Solucan,	 kraliçenin	 yanında	 diz	 çöktü	 ve	 “Bu	 kulunuz	 size	 yardım	 edecek,” </p>
<p class="calibre1">dedi. </p>
<p class="calibre1">Gün	 ortasından	 önce	 bir	 düzine	 ateş	 yanıyordu.	 Siyah	 duman	 sütunları	 yerden yukarı	 yükseliyor	 ve	 merhametsiz	 mavi	 gökyüzünü	 kirletiyordu.	 Cenaze</p>
<p class="calibre1"><a id="p497"></a>ateşlerinden	 uzaklaşan	 Dany’nin	 binici	 kıyafetleri	 lekeli	 ve	 isliydi.	 “İlahemiz,” </p>
<p class="calibre1">dedi	 Gri	 Solucan,	 “ben	 ve	 kardeşlerim,	 buradaki	 işimiz	 bittiğinde	 denizde yıkanmak	 için	 müsaade	 istiyoruz,	 büyük	 tanrıçamızın	 kanunlarına	 uygun	 olarak temizlenmek	için.” </p>
<p class="calibre1">Kraliçe,	 hadımların	 kendi	 tanrıçaları	 olduğunu	 bilmiyordu.	 “Bu	 tanrıça	 kim? </p>
<p class="calibre1">Ghis’in	tanrılarından	biri	mi?” </p>
<p class="calibre1">Gri	 Solucan	 rahatsız	 görünüyordu.	 “Tanrıça	 pek	 çok	 isimle	 anılır.	 Mızrakların Leydisi,	Mücadelenin	Gelini,	Orduların	Anası.	Lâkin	onun	gerçek	adı,	erkeklikleri onun	 mabedinde	 yakılmış	 bu	 zavallı	 kullara	 aittir.	 Başkalarıyla	 onun	 hakkında konuşamayız.	Yalvarırım	beni	affedin.” </p>
<p class="calibre1">“Nasıl	istersen.	Evet,	eğer	arzunuz	buysa	yıkanabilirsiniz.	Yardımın	için	teşekkür ederim.” </p>
<p class="calibre1">“Bu	kulunuz	size	hizmet	etmek	için	yaşıyor.” </p>
<p class="calibre1">Daenerys	 ağrılı	 kollar	 ve	 hasta	 bir	 yürekle	 piramidine	 geri	 döndüğünde, Missandei	 eski	 bir	 parşömen	 okuyordu,	 Irri	 ve	 Jhiqui,	 Rakharo	 hakkında</p>
<p class="calibre1">konuşuyordu.	“Sen	onun	için	fazla	sıskasın,”	diyordu	Jhiqui.	“Neredeyse	bir	oğlan gibi	 görünüyorsun.	 Kakharo	 oğlanlarla	 yatmaz.	 Bu	 bilinir.”	 Irri	 öfkeyle	 karşılık verdi.	“Sen	de	neredeyse	bir	inek	gibi	görünüyorsun.	Rakharo	ineklerle	yatmaz.” </p>
<p class="calibre1">“Rakharo	 benim	 kanımın	 kanıdır.	 Hayatı	 bana	 aittir,	 size	 değil,”	 dedi	 Dany kızlara.	Rakharo,	Meereen’den	uzakta	geçirdiği	zaman	boyunca	neredeyse	on	beş</p>
<p class="calibre1">santim	 uzamıştı,	 kaslarla	 kalınlamış	 kollar	 ve	 bacaklarla	 geri	 dönmüştü,	 saçına dört	 çan	 takmıştı.	 Dany’nin	 iki	 hizmetçisinin	 de	 fark	 ettiği	 gibi,	 Rakharo	 artık Aggo’ya	ve	Jhogo’ya	yukarıdan	bakıyordu.	“Şimdi	sessiz	olun.	Yıkanmam	gerek.” </p>
<p class="calibre1">Dany	 daha	 önce	 kendini	 hiç	 bu	 kadar	 kirli	 hissetmemişti.	 “Jhiqui,	 şu	 giysileri çıkarmama	yardım	et,	sonra	da	onları	yak.	Irri,	Qezza’ya	söyle	bana	hafif	ve	serin tutan	giysiler	bulsun.	Bugün	çok	sıcaktı.” </p>
<p class="calibre1">Terasta	 serinletici	 bir	 rüzgâr	 esiyordu.	 Dany	 havuza	 girerken	 mutlulukla	 iç geçirdi.	Missandei,	Dany’nin	emriyle	kıyafetlerini	çıkardı	ve	onun	ardından	suya girdi.	 Dany’nin	 sırtını	 yıkarken,	 “Geçen	 gece	 Astaporlular’m	 duvarları</p>
<p class="calibre1">tırmaladığını	duydum,”	dedi	küçük	kâtibe. </p>
<p class="calibre1">Irri	 ve	 Jhiqui	 bakıştılar.	 “Kimse	 duvarları	 tırmalamıyordu,”	 dedi	 Jhiqui. </p>
<p class="calibre1">“Tırmalamak...	nasıl	tırmalayabilirler?” </p>
<p class="calibre1">“Elleriyle,”	 dedi	 Missandei.	 “Kiremitler	 eski,	 ufalanıyorlar.	 Astaporlular, duvarları	delerek	şehre	girmeye	çalışıyorlar.” </p>
<p class="calibre1">“Bunu	yapmaları	çok	uzun	yıllar	alır,”	dedi	Irri.	“Duvarlar	çok	kalın.	Bu	bilinir.” </p>
<p class="calibre1">“Bilinir,”	diye	onayladı	Jhiqui. </p>
<p class="calibre1">“Ben	 de	 onların	 rüyasını	 gördüm.”	 Dany,	 Missandei’nin	 elini	 tuttu.	 “Kamp</p>
<p class="calibre1"><a id="p498"></a>şehirden	yarım	mil	uzakta	tatlım.	Kimse	duvarları	tırmalamıyordu.” </p>
<p class="calibre1">“Majesteleri	 en	 iyisini	 bilir,”	 dedi	 Missandei.	 “Saçlarınızı	 yıkayayım	 mı?	 Vakit neredeyse	 geldi.	 Reznak	 mo	 Reznak	 ve	 Yeşil	 Fazilet	 düğün	 hazırlarını	 konuşmak için...” </p>
<p class="calibre1">“...geliyorlar.”	 Dany,	 etrafa	 sular	 sıçratarak	 ayağa	 kalktı.	 “Neredeyse</p>
<p class="calibre1">unutuyordum.” </p>
<p class="calibre1"> <i class="calibre4">Belki	de	unutmak	istedim. </i></p>
<p class="calibre1">“Onların	ardından	Hizdahr’la	yemek	yemem	gerek.”	İç	geçirdi.	“Irri,	yeşil</p>
<p class="calibre1"> <i class="calibre4">tokan</i></p>
<p class="calibre1">getir.	Kenarlarında	Myr	danteli	olan	ipek</p>
<p class="calibre1"> <i class="calibre4">tokan.” </i></p>
<p class="calibre1">“O	tamir	ediliyor	Khalessi.	Danteli	yırtılmıştı.	Mavi</p>
<p class="calibre1"> <i class="calibre4">tokar</i></p>
<p class="calibre1">temiz.” </p>
<p class="calibre1">“Öyleyse	mavi</p>
<p class="calibre1"> <i class="calibre4">tokar. </i></p>
<p class="calibre1">Ona	da	memnun	olurlar.” </p>
<p class="calibre1">Dany	sadece	bir	parça	yanılmıştı.	Rahibe	ve	kethüda	onu	bir</p>
<p class="calibre1"> <i class="calibre4">tokarın</i></p>
<p class="calibre1">içinde	 görmekten	 mutluluk	 duymuşlardı	 ama	 onların	 asıl	 istediği	 Dany’yi</p>
<p class="calibre1">çırılçıplak	 soymaktı.	 Dany	 inanmazlık	 içinde	 onları	 dinledi.	 Kadının	 ve	 adamın sözleri	 bittiğinde,	 “Sizi	 gücendirmek	 istemem	 ama	 kendimi	 çırılçıplak	 bir	 hâlde Hizdahr’ın	annesine	ve	kız	kardeşlerine</p>
<p class="calibre1"> <i class="calibre4">göstermeyeceğim.” </i></p>
<p class="calibre1">Gözlerini	kırparak,	“Fakat”	dedi	Reznak	mo	Reznak,	“bunu	yapmak	zorundasınız</p>
<p class="calibre1">İlahemiz.	 Evlilikten	 önce,	 gelinin	 karnının	 ve...	 kadınlık	 organlarının,	 erkek hanesinin	 kadınları	 tarafından	 muayene	 edilmesi	 adettendir.	 Organların	 doğru biçimlendiğinden	ve...” </p>
<p class="calibre1">“...kadının	 doğurgan	 olduğundan	 emin	 olmak	 için,”	 diye	 bitirdi	 Galazza	 Galare. </p>
<p class="calibre1">“Bu	 kadim	 bir	 ritüeldir	 Majesteleri.	 Üç	 Fazilet,	 muayeneye	 tanıklık	 etmek	 ve uygun	duaları	okumak	üzere	orada	olacaklar.” </p>
<p class="calibre1">“Evet,”	dedi	Reznak,	“sonra	da	özel	bir	pasta	yenecek.	Nişanlılar	için	pişirilmiş</p>
<p class="calibre1">bir	 kadın	 pastası.	 Erkeklerin	 pastanın	 tadına	 bakması	 yasaktır.	 Duyduğuma	 göre çok	lezzetliymiş.	Fevkaladeymiş.” </p>
<p class="calibre1"> <i class="calibre4">Eğer	rahmim	kurumuşsa	ve	kadınlık	organlarım	lanetlenmişse	ne	olacak</i></p>
<p class="calibre1">? </p>
<p class="calibre1"> <i class="calibre4">Bunun	için	de	özel	bir	pasta	pişirilecek	mi</i></p>
<p class="calibre1"><a id="p499"></a>?	“Evlendikten	sonra,	kadınlık	organlarımı	Hizdahr	zo	Loraq	inceleyebilir.” </p>
<p class="calibre1"> <i class="calibre4">Khal	Drogo	onlarla	ilgili	bir	sorun	bulamadı,	Hizdahr	neden	bulsun</i></p>
<p class="calibre1">?	“Bırakın	da	Hizdahr’ın	annesi	ve	kız	kardeşleri	birbirlerini	muayene	etsinler	ve şu	özel	keki	onlar	yesinler.	Ben	yemeyeceğim.	Soylu	Hizdahr’ın	soylu	ayaklarını</p>
<p class="calibre1">da	yıkamayacağım.” </p>
<p class="calibre1">“Majesteleri	 anlamıyorsunuz,”	 diye	 itiraz	 etti	 Reznak.	 “Ayak	 yıkamak	 teamüllere göre	 kutsal	 bir	 eylemdir.	 Kocanızın	 hizmetkârı	 olacağınızı	 ifade	 eder.	 Düğün kıyafeti	de	anlam	yüklüdür.	Gelin,	beyaz	ipekten	dikilmiş	inci	püsküllü	bir</p>
<p class="calibre1"> <i class="calibre4">tokarın</i></p>
<p class="calibre1">üstüne	koyu	renk	bir	duvak	takar.” </p>
<p class="calibre1"> <i class="calibre4">Tavşanların	kraliçesi	sarkık	kulakları	olmadan	evlenmemeli. </i></p>
<p class="calibre1">“Bütün	o	inciler	ben	yürüdükçe	tıkırdayacak.” </p>
<p class="calibre1">“İnciler	doğurganlığı	temsil	eder.	İlahemiz	ne	kadar	çok	inci	takarsa	o	kadar	çok ve	sağlıklı	çocuklar	doğurur.” </p>
<p class="calibre1">“Neden	 yüz	 çocuk	 isteyeyim?”	 Dany,	 Yeşil	 Fazilet’e	 döndü.	 “Eğer	 Batıdiyar adetlerine	uygun	olarak	evlenirsek...” </p>
<p class="calibre1">“Ghis	tanrıları	bunun	gerçek	bir	evlilik	olmadığını	kabul	eder.”	Galazza	Galare’in yüzü,	yeşil	ipekten	yapılmış	bir	peçenin	ardına	gizlenmişti.	Kadının	sadece	gözleri görünüyordu;	 yeşil,	 bilge	 ve	 hüzünlü.	 “Şehrin	 gözünde	 soylu	 Hizdahr’ın	 metresi olursunuz,	 nikâhlı	 karısı	 değil.	 Çocuklarınız	 piç	 olur.	 Hizdahr’la	 Merhamet Tapınağı’nda	 evlenmek	 zorundasınız	 İlahemiz.	 Meereen’in	 bütün	 soyluları</p>
<p class="calibre1">evliliğinize	şahitlik	etmek	üzere	orada	olmalı.” </p>
<p class="calibre1"> <i class="calibre4">Bütün	soylu	hanedanların	başlarını	bir	bahaneyle	piramitlerinden	çıkarın, </i></p>
<p class="calibre1">demişti	Daario. </p>
<p class="calibre1"> <i class="calibre4">Ejderhanın	sözleri	ateş	ve	kandır. </i></p>
<p class="calibre1">Dany	 bu	 düşünceyi	 bir	 kenara	 bıraktı.	 “Nasıl	 isterseniz,”	 dedi	 iç	 geçirerek. </p>
<p class="calibre1">“Hizdahr’la	Merhamet	Tapınağı’nda,	İncili	beyaz	bir</p>
<p class="calibre1"> <i class="calibre4">tokara</i></p>
<p class="calibre1">sarınmış	hâlde	evleneceğim.	Başka	bir	şey	var	mı?” </p>
<p class="calibre1">“Küçük	 bir	 mesele	 daha	 var	 İlahemiz,”	 dedi	 Reznak.	 “Dövüş	 çukurlarını	 tekrar açmak,	 evliliğinizi	 kutlamak	 için	 çok	 uygun	 bir	 eylem	 olur.	 Hizdahr’a	 ve	 sevgi dolu	 insanlarınıza	 bir	 düğün	 hediyesi	 vermiş	 olursunuz.	 Meereen’in	 kadim geleneklerini	ve	adetlerini	kucakladığınızı	kanıtlarsınız.” </p>
<p class="calibre1">Yumuşak	 ve	 nazik	 sesiyle,	 “Tanrıları	 da	 çok	 memnun	 edersiniz,”	 dedi	 Yeşil Fazilet. </p>
<p class="calibre1"> <i class="calibre4">Kanla	ödenmiş	başlık	parası. </i></p>
<p class="calibre1">Dany	 bu	 mücadelede	 dövüşmekten	 yorulmuştu.	 Sör	 Barristan	 bile	 Dany’nin</p>
<p class="calibre1"><a id="p500"></a>kazanamayacağını	 düşünüyordu.	 “Hiçbir	 hükümdar,	 bir	 halkın	 iyi	 olmasını sağlayamaz,”	 demişti	 Selmy.	 “Kutsanmış	 Baelor	 dua	 etti,	 oruç	 tuttu	 ve	 Yedi	 için bütün	tanrıların	isteyebileceği	kadar	muhteşem	bir	tapınak	inşa	etti	ama	savaşa	ve sefalete	son	veremedi.” </p>
<p class="calibre1"> <i class="calibre4">Bir	kraliçe,	halkını	dinlemeli, </i></p>
<p class="calibre1">diye	hatırlattı	Dany	kendine.	“Hizdahr	düğünden	sonra	kral	olacak.	Eğer	istiyorsa dövüş	çukurlarını	kendi	açsın.	Ben	bunun	bir	parçası	olmak	istemiyorum.” </p>
<p class="calibre1"> <i class="calibre4">Bırak	da	kan	onun	ellerinde	olsun,	benim	ellerimde	değil. </i></p>
<p class="calibre1">“Eğer	 kocam	 onun	 ayaklarını	 yıkamamı	 istiyorsa,	 önce	 o	 benim	 ayaklarımı yıkamalı.	 Bu	 akşam	 bunu	 ona	 söyleyeceğim.”	 Nişanlısının	 bunu	 nasıl</p>
<p class="calibre1">karşılayacağını	merak	etti. </p>
<p class="calibre1">Boşuna	 endişelendiğini	 anladı.	 Hizdahr	 zo	 Loraq	 gün	 batınımdan	 bir	 saat	 sonra geldi.	Eteğine	altın	boncuklar	dikilmiş	şarap	rengi	bir</p>
<p class="calibre1"> <i class="calibre4">tokar</i></p>
<p class="calibre1">giymişti.	Dany,	nişanlısı	için	şarap	doldururken,	Reznak	ve	Yeşil	Fazilet’le	yaptığı görüşmeyi	 anlattı.	 “Bunlar	 boş	 ritüeller,”	 dedi	 Hizdahr,	 “bir	 kenara	 kaldırmamız gereken	türden	şeyler.	Meereen	çok	uzun	zamandır	bu	eski	ve	aptalca	geleneklerin içinde	 boğuluyor.”	 Dany’nin	 elini	 öptü.	 “Daenerys,	 kraliçem,	 eğer	 kralınız	 ve hayat	 arkadaşınız	 olmak	 için	 yapmam	 gereken	 şey	 buysa,	 sizi	 tepeden	 tırnağa memnuniyetle	yıkarım.” </p>
<p class="calibre1">“Kralım	 ve	 hayat	 arkadaşım	 olmak	 için	 yapman	 gereken	 tek	 şey,	 bana	 barış</p>
<p class="calibre1">getirmek.	Skahaz’ın	söylediğine	göre	bazı	mesajlar	getirmişsin.” </p>
<p class="calibre1">“Getirdim.”	 Hizdahr	 bacak	 bacak	 üstüne	 attı.	 Kendinden	 memnun	 görünüyordu. </p>
<p class="calibre1">“Yunkai	bize	barış	verecek	ama	bir	bedel	karşılığında.	Köle	ticaretinin	kesilmesi, bütün	 medeni	 dünyada	 büyük	 zarara	 sebep	 oldu.	 Yunkai	 ve	 şehrin	 müttefikleri bizden	tazminat	talep	ediyor.	Tazminat	altınla	ve	değerli	taşlarla	ödenecek.” </p>
<p class="calibre1">Altın	ve	değerli	taşlar	kolaydı.	“Başka?” </p>
<p class="calibre1">‘Yunkai	 eskisi	 gibi	 köle	 ticaretine	 devam	 edecek.	 Astapor	 bir	 köle	 şehri	 olarak yeniden	inşa	edilecek.	Siz	müdahale	etmeyeceksiniz.” </p>
<p class="calibre1">“Yunkaililer,	 ben	 şehirden	 henüz	 iki	 fersah	 bile	 uzaklaşmamışken	 köle	 ticaretini tekrar	 başlattılar.	 Geri	 döndüm	 mü?	 Kral	 Cleon	 ona	 katılmam	 ve	 Yunkaili adamlara	 karşı	 savaşmam	 için	 bana	 yalvardı.	 Adamın	 yalvarışlarını	 duymazdan geldim. </p>
<p class="calibre1"> <i class="calibre4">Yunkai’yle	savaşmak	istemiyorum. </i></p>
<p class="calibre1">Bunu	kaç	kere	söylemeliyim?	Benden	ne	çeşit	sözler	vermemi	istiyorlar?” </p>
<p class="calibre1">“Ah,	 çalılığın	 dikenleri	 var	 kraliçem,”	 dedi	 Hizdahr	 zo	 Loraq.	 “Bunu	 söylemek beni	 üzüyor	 lâkin	 Yunkaililer	 sizin	 verdiğiniz	 sözlere	 güvenmiyorlar.	 Arpın	 aynı</p>
<p class="calibre1"><a id="p501"></a>telini	çekip	duruyorlar,	ejderhalarınızın	yaktığı	bir	elçiden	bahsediyorlar.” </p>
<p class="calibre1">“Adamın	sadece</p>
<p class="calibre1"> <i class="calibre4">tokan</i></p>
<p class="calibre1">yandı,”	 dedi	 Dany	 kaşlarını	 çatarak.	 “Öyle	 de	 olsa,	 size	 güvenmiyorlar.	 Yeni Ghis’in	 adamları	 da	 aynı	 şekilde	 düşünüyor.	 Sizin	 de	 sık	 sık	 söylediğiniz	 gibi, kelimeler	rüzgârdır.	Sizin	edeceğiniz	hiçbir	söz,	Meereen	için	barış	tesis	edemez. </p>
<p class="calibre1">Düşmanlarınız	söz	değil	eylem	talep	ediyor.	Evlendiğimizi	görecekler,	benim	kral olarak	taçlandırıldığımı	ve	sizinle	birlikte	hükmettiğimi	görecekler.” </p>
<p class="calibre1">Dany,	 Hizdahr’ın	 kadehini	 tekrar	 doldurdu.	 Sürahiyi	 nişanlısının	 başına</p>
<p class="calibre1">boşaltmaktan	 ve	 adamın	 kayıtsız	 gülümsemesini	 boğmaktan	 daha	 çok	 istediği	 bir şey	yoktu.	“Evlilik	ya	da	katliam.	Bir	düğün	ya	da	bir	savaş.	Seçeneklerim	bunlar mı?” </p>
<p class="calibre1">“Ben	 sadece	 tek	 seçenek	 görüyorum	 Majesteleri.	 Eski	 Ghis’in	 tanrılarının huzurunda	yeminlerimizi	edelim	ve	birlikte	yeni	bir	Meereen	yaratalım.” </p>
<p class="calibre1">Kraliçe,	 arkadan	 gelen	 adım	 seslerini	 duyduğunda	 Hizdahr’a	 vereceği	 cevabı tasarlıyordu. </p>
<p class="calibre1"> <i class="calibre4">Yemek, </i></p>
<p class="calibre1">diye	 düşündü.	 Aşçılar,	 soylu	 Hizdahr’ın	 en	 sevdiği	 yemeği	 yapacaklarını</p>
<p class="calibre1">söylemişlerdi;	 erik	 ve	 biberle	 doldurulmuş	 ballı	 köpek.	 Ama	 Dany	 arkasına döndüğünde,	 yeni	 banyo	 yapmış	 ve	 beyazlar	 kuşanmış	 Sör	 Barristan’ı	 gördü. </p>
<p class="calibre1">“Majesteleri,”	dedi	şövalye	reverans	yaparak,	“sizi	rahatsız	ettiğim	için	üzgünüm ama	 bir	 an	 önce	 öğrenmek	 isteyeceğinizi	 düşündüm.	 Fırtına	 Kargaları	 şehre	 geri döndüler.	Düşmandan	haber	getirdiler.	Yunkaili	adamlar	tam	da	korktuğumuz	gibi</p>
<p class="calibre1">yürüyüşe	geçmişler.” </p>
<p class="calibre1">Soylu	Hizdahr	zo	Loraq’ın	yüzünden	küçük	bir	öfke	ifadesi	geçti.	“Kraliçe	akşam</p>
<p class="calibre1">yemeğinde.	 Paralı	 askerler	 bekleyebilir.”	 Sör	 Barristan	 adamı	 duymazdan	 geldi. </p>
<p class="calibre1">“Majesteleri’nin	 emrettiği	 gibi,	 Lord	 Daario’dan	 bana	 rapor	 vermesini	 istedim. </p>
<p class="calibre1">Daario	 güldü.	 Majesteleri’nin	 küçük	 kâtibesi	 ona	 harfleri	 öğretirse,	 raporları kendi	kanıyla	yazacağını	söyledi.” </p>
<p class="calibre1">“Kan?”	 dedi	 Dany	 korkuyla.	 “Bu	 bir	 şaka	 mı?	 Hayır.	 Hayır,	 söylemeyin.	 Onu bizzat	 görmeliyim.”	 Dany	 genç	 bir	 kızdı,	 yalnızdı,	 genç	 kızlar	 fikirlerini değiştirebilirlerdi.	 “Kaptanlarımı	 ve	 kumandanlarımı	 toplayın.	 Hizdahr,	 beni bağışlayacağını	 biliyorum.”	 “Meereen	 en	 başta	 gelmeli.”	 Hizdahr	 nezaketle gülümsedi.	“Başka	gecelerimiz	olacak.	Binlerce	gece.” </p>
<p class="calibre1">“Sör	Barristan	seni	uğurlayacak.”	Dany,	hizmetçilerine	seslenerek	aceleyle	dışarı çıktı.	Kumandanını	bir</p>
<p class="calibre1"> <i class="calibre4">tokarh</i></p>
<p class="calibre1"><a id="p502"></a>karşılamayacaktı.	 Sonunda	 sevdiği	 bir	 kıyafet	 bulana	 kadar	 bir	 düzine	 elbise denedi	ama	Jhiqui’nin	getirdiği	tacı	reddetti. </p>
<p class="calibre1">Daario	Naharis	onun	önünde	diz	çökerken,	Dany’nin	kalbi	tekledi.	Adamın	saçları</p>
<p class="calibre1">kuru	 kanla	 katılaşmıştı,	 alnındaki	 derin	 kesik	 kıpkırmızı	 parlıyordu,	 gömleğinin sol	kolu	neredeyse	dirseğine	kadar	kanlıydı.	“Yaralanmışsın,”	dedi	Dany. </p>
<p class="calibre1">“Bu	mu?”	Daario	alnına	dokundu.	“Bir	arbaletçi,	gözümün	içine	bir	ok	saplamaya</p>
<p class="calibre1">çalıştı	 ama	 ben	 oktan	 hızlıydım.	 Kraliçeme	 dönmek,	 onun	 gülümsemesinin</p>
<p class="calibre1">sıcaklığıyla	ısınmak	için	acele	ediyordum.”	Kolunu	salladı,	yere	kırmızı	damlalar düştü.	 “Bu	 benim	 kanım	 değil.	 Çavuşlarımdan	 biri	 Yunkaililer’in	 tarafına geçmemiz	gerektiğini	söyledi,	ben	de	elimi	onun	boğazına	soktum	ve	kalbini	dışarı çıkardım.	 Kalbi	 hediye	 olarak	 gümüş	 kraliçeme	 getirmek	 niyetindeydim	 ama Kediler	 yolumu	 kesti.	 Homurdanarak	 ve	 tükürükler	 saçarak	 peşime	 düştüler. </p>
<p class="calibre1">İçlerinden	 biri	 beni	 neredeyse	 yakalıyordu,	 kalbi	 onu	 yüzüne	 fırlatmak	 zorunda kaldım.” </p>
<p class="calibre1">“Çok	kahramanca,”	dedi	Sör	Barristan	bunun	tam	tersini	söyleyen	bir	ses	tonuyla. </p>
<p class="calibre1">“Majesteleri	için	başka	havadisleriniz	var	mı?” </p>
<p class="calibre1">“Sert	 havadislerim	 var	 Sör	 Büyükbaba.	 Astapor	 yıkıldı	 ve	 köle	 tacirleri	 bütün kuvvetleriyle	kuzeye	geliyorlar.” </p>
<p class="calibre1">“Bu	eski	ve	bayat	bir	haber,”	diye	homurdandı	Kelkafa. </p>
<p class="calibre1">“Annen	de	babanın	öpücükleri	için	aynı	şeyi	söyledi,”	diye	karşılık	verdi	Daario. </p>
<p class="calibre1">“Tatlı	 kraliçem,	 buraya	 daha	 evvel	 gelebilirdim	 ama	 tepeler	 Yunkaili	 paralı askerlerle	dolu.	Dört	özgür	birlik.	Fırtına	Kargaları	hepsini	delip	geçmek	zorunda kaldı.	 Daha	 fazlası	 ve	 daha	 beteri	 de	 var.	 Yunkaililer	 ordularını	 sahil	 yolundan getiriyorlar.	 Yeni	 Ghis’ten	 gelen	 dört	 lejyon	 onlara	 katıldı.	 Zırhlı	 ve	 kuleli	 yüz filleri	 var.	 Toloslu	 sapancıları	 ve	 Qarth’tan	 gelen	 develi	 müfrezeleri	 de	 var.	 İki Ghiscar	 lejyonu	 daha	 Astapor’dan	 gemiye	 bindi.	 Eğer	 tutsaklarımız	 doğru</p>
<p class="calibre1">söylüyorsa,	 lejyonlar	 Skahazadhan’ın	 ötesinde	 karaya	 çıkacaklar	 ve	 Dothrak deniziyle	ilişkimizi	kesecekler.” </p>
<p class="calibre1">Daario	hikâyesini	anlatırken,	mermer	zemine	kırmızı	kandamlaları	düştü	ve	Dany</p>
<p class="calibre1">her	pıtırtıda	irkildi.	“Kaç	adam	öldü?”	diye	sordu	hikâye	bittiğinde. </p>
<p class="calibre1">“Bizimkilerden	 mi?	 Saymak	 için	 durmadım.	 Ama	 kaybettiğimizden	 çoğunu</p>
<p class="calibre1">kazandık.” </p>
<p class="calibre1">“Daha	fazla	dönek?” </p>
<p class="calibre1">“Sizin	 soylu	 davanıza	 katılan	 daha	 fazla	 cesur	 adam.	 Kraliçem	 onlardan</p>
<p class="calibre1">hoşlanacak.	İçlerinden	biri,	Şahmeran	Adaları’ndan	gelen	bir	baltacı,	bir	canavar, Belwas’tan	 daha	 iri.	 Onu	 görmelisiniz.	 Batıdiyarlılar	 da	 var.	 Yirmi	 ya	 da	 daha fazla.	Yunkai’den	memnun	olmayıp	Rüzgârla	Savrulanlardan	firar	edenler	de	bize</p>
<p class="calibre1"><a id="p503"></a>katıldı.	İyi	Fırtına	Kargaları	olacaklar.” </p>
<p class="calibre1">“Eğer	 öyle	 diyorsan.”	 Dany	 kılı	 kırk	 yarmayacaktı.	 Meereen	 çok	 yakında	 her kılıca	ihtiyaç	duyacaktı. </p>
<p class="calibre1">Sör	 Barristan,	 Daario’ya	 kaş	 çattı.	 “Kumandan,	 dört	 özgür	 birlikten	 bahsettiniz. </p>
<p class="calibre1">Biz	 sadece	 üçünü	 biliyoruz.	 Rüzgârla	 Savrulanlar,	 Uzun	 Mızraklar	 ve	 Kedi Tayfası.” </p>
<p class="calibre1">“Sör	 Büyükbaba	 sayı	 saymayı	 biliyor.	 İkinci	 Oğullar,	 Yunkaililer’in	 tarafına geçti.”	 Daario	 başını	 yana	 çevirip	 tükürdü.	 “Bu,	 Esmer	 Ben	 Plumm	 için.	 Onun	 o çirkin	suratını	bir	dahaki	görüşümde,	adamı	boğazından	kasığına	kadar	keseceğim</p>
<p class="calibre1">ve	kara	kalbini	sökeceğim.” </p>
<p class="calibre1">Dany	konuşmaya	çalıştı	ama	kelime	bulamadı.	Ben’in	yüzünü	son	gördüğü	hâliyle</p>
<p class="calibre1">hatırladı.	Sıcak	bir	yüzdü,	güvendiğim	bir	yüz.	Koyu	renk	ten,	beyaz	saçlar,	kırık bir	 burun,	 göz	 kenarındaki	 çizgiler.	 Kendisinde	 de	 bir	 damla	 ejderha	 kanı bulunduğunu	 söyleyip	 böbürlenen	 Ben’i	 ejderhalar	 bile	 severdi.	 Üç	 ihanet göreceksin. </p>
<p class="calibre1"> <i class="calibre4">Biri	kanda,	biri	altında,	biri	aşkta. </i></p>
<p class="calibre1">Plumm	 üçüncü	 ihanet	 miydi	 yoksa	 ikinci	 mi?	 Bu	 durumda	 Sör	 Jorah	 ne	 olurdu? </p>
<p class="calibre1">Dany’nin	aksi,	yaşlı	ayısı?	Dany	güvenebileceği	bir	dosta	asla	sahip	olamayacak</p>
<p class="calibre1">mıydı? </p>
<p class="calibre1"> <i class="calibre4">Eğer	 onlardan	 bir	 anlam	 çıkaramıyorsan	 kehanetler	 ne	 işe	 yarar'?	 Eğer	 gün</i> <i class="calibre4">doğmadan	 Hizdahr’la	 evlenirsem	 bütün	 bu	 ordular	 sabah	 sisi	 gibi	 yok	 olacak</i> <i class="calibre4">mı?	Barış	içinde	hükmetmeme	izin	verecekler	mi? </i></p>
<p class="calibre1"><b class="calibre3">Daario’nun	duyurusu	bir	hengâmeye	sebep	oldu.	Reznak	acı	acı	inliyordu, </b></p>
<p class="calibre1"><b class="calibre3">Kelkafa	homurdanıyordu,	kansüvarileri	intikam	yemini	ediyordu.	Güçlü</b></p>
<p class="calibre1"><b class="calibre3">Belwas,	yumruğunu	yara	izleriyle	dolu	karnına	vurarak,	Esmer	Ben’in	kalbini</b></p>
<p class="calibre1"><b class="calibre3">erik	ve	soğanla	birlikte	yiyeceğini	söyledi.	“Lütfen,”	dedi	Dany,	ama	onu</b></p>
<p class="calibre1"><b class="calibre3">sadece	Missandei	duydu.	Kraliçe	ayağa	kalktı.	“Sessiz	olun!	Yeterince</b></p>
<p class="calibre1"><b class="calibre3">duydum.”	“Majesteleri.”	Sör	Barristan	tek	dizinin	üstüne	çöktü.	“Bizler	sizin</b> <b class="calibre3">emrinizdeyiz.	Ne	yapmamızı	istersiniz?” </b></p>
<p class="calibre1">“Planladığımız	gibi	devam	edin.	Toplayabildiğiniz	kadar	çok	yiyecek	toplayın.” </p>
<p class="calibre1"> <i class="calibre4">Dönüp	arkama	bakarsam	kaybolurum. </i></p>
<p class="calibre1">“Kapıları	 kapatmalı	 ve	 bütün	 dövüşçüleri	 duvarların	 üstüne	 koymalıyız.	 Kimse</p>
<p class="calibre1"><a id="p504"></a>içeri	girmeyecek,	kimse	dışarı	çıkmayacak.” </p>
<p class="calibre1">Salon	 bir	 an	 için	 sessizleşti.	 Adamlar	 birbirlerine	 baktılar.	 Sonra	 Reznak, </p>
<p class="calibre1">“Astaporlular	ne	olacak?”	dedi. </p>
<p class="calibre1">Dany	 çığlık	 atmak	 istedi;	 dişlerini	 gıcırdatmak,	 kıyafetlerini	 parçalamak	 ve	 yere vurmak	 istedi.	 Bunları	 yapmak	 yerine,	 “Kapıları	 kapatın,”	 dedi.	 “Uç	 kez	 mi söyleteceksiniz?”	Astaporlular	onun	çocuklarıydı	ama	Dany	şimdi	onlara	yardım</p>
<p class="calibre1">edemezdi.	 “Beni	 yalnız	 bırakın.	 Daario,	 sen	 kal.	 Şu	 yaranın	 yıkanması	 gerek	 ve sana	soracağım	sorular	var.” </p>
<p class="calibre1">Diğerleri	 reverans	 yapıp	 gitti.	 Dany,	 Daario	 Naharis’i	 basamaklardan	 çıkararak yatak	 odasına	 götürdü.	 Irri,	 kumandanın	 yarasını	 sirkeyle	 yıkadı	 ve	 Jhiqui	 yarayı beyaz	 ketenle	 sardı.	 Yara	 tedavi	 edildiğinde	 Dany	 hizmetçilerini	 de	 gönderdi. </p>
<p class="calibre1">“Kıyafetlerin	kan	lekesiyle	dolu,”	dedi	Daario’ya.	“Kıyafetlerini	çıkar.” </p>
<p class="calibre1">“Ancak	 sen	 de	 aynı	 şeyi	 yaparsan.”	 Daario,	 Dany’yi	 öptü.	 Adamın	 saçı	 kan, duman	 ve	 at	 kokuyordu,	 ağzı	 sert	 ve	 sıcaktı.	 Dany,	 adamın	 kollarında	 titredi. </p>
<p class="calibre1">“Bana	ihanet	edenin	sen	olacağını	düşünmüştüm,”	dedi	ayrıldıklarında. </p>
<p class="calibre1"> <i class="calibre4">Biri	kanda,	biri	altında,	biri	aşkta, </i></p>
<p class="calibre1">büyücüler	 böyle	 demişti.	 “Düşündüm	 ki...	 Esmer	 Ben’i	 hiç	 düşünmedim. </p>
<p class="calibre1">Ejderhalarım	 bile	 ona	 güveniyordu.”	 Kumandanın	 omuzlarını	 tuttu.	 “Asla	 benim aleyhime	dönmeyeceğine	dair	söz	ver.	Buna	dayanamam.	Söz	ver.” </p>
<p class="calibre1">“Asla	aşkım.” </p>
<p class="calibre1">Dany	ona	inandı.	“Bana	doksan	günlük	huzur	verdiği	takdirde	Hizdahr	zo	Loraq’la</p>
<p class="calibre1">evleneceğime	dair	yemin	ettim	ama	şimdi...	Seni	gördüğüm	ilk	andan	itibaren	seni istedim	ama	sen	bir	paralı	askerdin,	değişkendin,	tehlikeliydin.	Yüz	kadına	sahip olduğunu	söyleyip	böbürleniyordun.” </p>
<p class="calibre1">“Yüz?”	Daario,	mor	sakallarının	arasından	güldü.	‘Yalan	söyledim	tatlı	kraliçem. </p>
<p class="calibre1">Bin	kadınım	oldu.	Ama	hiçbiri	bir	ejderha	değildi.” </p>
<p class="calibre1">Dany,	dudaklarını	Daario’nun	dudaklarına	uzattı.	“Ne	bekliyorsun?” </p>
<p class="calibre1"><a id="p505"></a><b class="calibre3">KIŞ	YARI	PRENSİ</b></p>
<p class="calibre1">Soğuk,	 siyah	 küller	 şöminede	 katılaşmıştı,	 odada	 mumlardan	 başka	 ısı	 kaynağı yoktu.	 Ne	 zaman	 bir	 kapı	 açılsa,	 mumların	 alevi	 sallanıp	 titriyordu.	 Gelin	 de titriyordu.	 Geline,	 eteklerine	 dantel	 geçilmiş	 beyaz	 kuzu	 yünü	 giydirmişlerdi, elbisesinin	kol	yenlerine	ve	bedenine	tatlı	su	incileri	dikilmişti,	kızın	ayağındaki maral	 derisi	 terlikler	 güzeldi	 ama	 sıcak	 tutmuyordu.	 Gelinin	 yüzü	 solgundu, kansızdı. </p>
<p class="calibre1">Kızın	omuzlarına	kürk	astarlı	bir	pelerin	sererken, </p>
<p class="calibre1"> <i class="calibre4">buzdan	oyulmuş	bir	yüz, </i></p>
<p class="calibre1">diye	düşündü	Theon	Greyjoy. </p>
<p class="calibre1"> <i class="calibre4">Kara	gömülmüş	bir	ceset. </i></p>
<p class="calibre1">“Leydim.	 Vakit	 geldi.”	 Kapının	 dışından	 duyulan	 müzik	 onları	 çağırıyordu;	 ut, flütler	ve	davul. </p>
<p class="calibre1">Gelin,	gözlerini	kaldırdı.	Mum	ışığında	pırıldayan	kahverengi	gözler.	“Ona	iyi	ve sadık	 bir	 eş	 olacağım.	 Ben...	 ben	 onu	 mutlu	 edeceğim	 ve	 ona	 erkek	 evlatlar vereceğim.	Gerçek	Arya’nın	olacağından	daha	iyi	bir	eş	olacağım,	görecek.” </p>
<p class="calibre1"> <i class="calibre4">Bu	tür	konuşmalar	seni	öldürür	yahut	daha	beterini	yapar. </i></p>
<p class="calibre1">Theon	 bu	 dersi	 Leş	 olarak	 öğrenmişti.	 “Siz	 gerçek	 Arya’sınız	 leydim.	 Stark Hanedanı’ndan	Arya,	Lord	Eddard’ın	kızı,	Kışyarı	vârisi.”	İsim.	Kız</p>
<p class="calibre1"> <i class="calibre4">ismini</i></p>
<p class="calibre1">bilmeliydi.	“Arya	Ayakaltı.	Ablanız	eskiden	sizi	Arya	Atsurat	diye	çağırırdı.” </p>
<p class="calibre1">“O	 ismi	 uyduran	 bendim.	 Arya’mn	 yüzü	 uzundu,	 bir	 atın	 yüzüne	 benziyordu. </p>
<p class="calibre1">Benimki	 benzemiyor.	 Ben	 şirindim.”	 Sonunda,	 kızın	 gözlerinden	 yaşlar	 döküldü. </p>
<p class="calibre1">“Sansa	 gibi	 güzel	 değildim	 ama	 herkes	 şirin	 olduğumu	 söylerdi.	 Lord	 Ramsay benim	şirin	olduğumu	düşünüyor	mu?” </p>
<p class="calibre1">“Evet,”	diye	yalan	söyledi	Theon.	“Bana	öyle	dedi.” </p>
<p class="calibre1">“Ama	 kim	 olduğumu	 biliyor.	 Gerçekte	 kim	 olduğumu.	 Bana	 baktığında	 bunu</p>
<p class="calibre1">görebiliyorum.	 Ramsay	 öfkeli	 görünüyor,	 gülümsediğinde	 bile,	 ama	 bu	 benim suçum	değil.	Ramsay’in	insanlara	zarar	vermekten	hoşlandığını	söylüyorlar.” </p>
<p class="calibre1">“Leydim	bu	çeşit...	yalanları	dinlememeli.” </p>
<p class="calibre1"><a id="p506"></a>“Sana	zarar	verdiğini	de	söylüyorlar.	Ellerine	ve...” </p>
<p class="calibre1">Theon’un	 ağzı	 kuruydu.	 “Ben...	 ben	 bunu	 hak	 ettim.	 Onu	 kızdırdım.	 Onu</p>
<p class="calibre1">kızdırmamaksınız.	 Lord	 Ramsay...	 tatlı	 ve	 nazik	 bir	 adamdır.	 Onu	 memnun ederseniz	size	iyi	davranır.	İyi	bir	eş	olun.” </p>
<p class="calibre1">“Bana	 yardım	 et.”	 Kız,	 Theon’a	 yapıştı.	 “Lütfen.	 Eskiden	 seni	 avluda	 izlerdim. </p>
<p class="calibre1">Kılıçlarınla	oynarken.	Çok	yakışıklıydın.” </p>
<p class="calibre1">Theon’un	 kolunu	 sıktı.	 “Eğer	 kaçarsak	 senin	 karın	 olurum...	 ya	 da	 Fahişen...	 sen neyin	olmamı	istersen.	Benim	erkeğim	olabilirsin.”	Theon	kolunu	kızdan	kurtardı. </p>
<p class="calibre1">“Ben...	ben	kimsenin	erkeği	değilim.” </p>
<p class="calibre1"> <i class="calibre4">Bir	erkek	bu	kıza	yardım	ederdi. </i></p>
<p class="calibre1">“Sadece...	sadece	Arya	olun.	Lordun	karısı	olun.	Onu	memnun	edin	ya	da...	sadece onu	memnun	edin	ve	başka	biri	olmakla	ilgili	konuşmayı	kesin.”Jey</p>
<p class="calibre1"> <i class="calibre4">ne,	 onun	 adı	 Jeyne,	 eynle	 kafiyeli.	 Müzik	 daha	 ısrarcı	 olmuştu.	 “Vakit	 çeldi. </i></p>
<p class="calibre1"> <i class="calibre4">Gözlerinizdeki	 yaşlan	 silin.’’	 Kahverengi	 gözler.	 Gözler	 gri	 olmalıydı.	 Biri</i> <i class="calibre4">görecek.	Biri	hatırlayacak. </i></p>
<p class="calibre1">“Güzel.	Şimdi	gülümseyin.” </p>
<p class="calibre1">Kız	 gülümsemeyi	 denedi.	 Dudakları	 titredi,	 seyirdi	 ve	 dondu,	 Theon	 kızın dişlerini	gördü. </p>
<p class="calibre1"> <i class="calibre4">Güzel	beyaz	dişler, </i></p>
<p class="calibre1">diye	düşündü, </p>
<p class="calibre1"> <i class="calibre4">ama	lordu	kızdırırsa,	dişleri	uzun	süre	güzel	kalmaz. </i></p>
<p class="calibre1">Kapıyı	açtığında	mumlardan	üçü	ya	da	dördü	söndü.	Theon,	gelini	sislerin	içine, </p>
<p class="calibre1">düğün	davetlilerinin	beklediği	yere	götürdü. </p>
<p class="calibre1">Leydi	 Dustin,	 gelini	 damada	 Theon’un	 vereceğini	 söylediğinde,	 “Neden	 ben?” </p>
<p class="calibre1">diye	sormuştu	Theon. </p>
<p class="calibre1">“Kızın	 babası	 ve	 bütün	 erkek	 kardeşleri	 öldü.	 Annesi	 İkizler’de	 can	 verdi. </p>
<p class="calibre1">Amcaları	kayıp,	ölü	ya	da	tutsak.” </p>
<p class="calibre1">“Hâlâ	bir	ağabeyi	var.” </p>
<p class="calibre1"> <i class="calibre4">Bir	ağabeyi	ve	iki	erkek	kardeşi	var, </i></p>
<p class="calibre1">diyebilirdi	Theon.	“Jon	Kar,	Gece	Nöbetçilerinde.” </p>
<p class="calibre1">“Üvey	 ağabey,	 gayri	 meşru	 doğumlu	 ve	 Sur’a	 bağlı.	 Sen	 kızın	 babasının</p>
<p class="calibre1">vesayetindeydin.	 Kızın	 sahip	 olduğu,	 yaşayan	 bir	 akrabaya	 en	 yakın	 şey	 sensin. </p>
<p class="calibre1">Kızı	damada	senin	teslim	etmen	gayet	münasip.” </p>
<p class="calibre1"> <i class="calibre4">Kızın	sahip	olduğu,	yaşayan	bir	akrabaya	en	yakın	şey. </i></p>
<p class="calibre1">Theon	 Greyjoy,	 Arya	 Stark’la	 birlikte	 büyümüştü.	 Theon	 bir	 sahtekârı</p>
<p class="calibre1">tanıyabilirdi.	 Eğer	 Theon,	 Bolton’ın	 sahte	 gelinini	 Arya	 olarak	 kabul	 ederken görülürse,	 evliliğe	 şahitlik	 etmek	 üzere	 toplanmış	 kuzeyli	 lordlar	 kızın</p>
<p class="calibre1"><a id="p507"></a>meşruiyetini	 sorgulamak	 için	 herhangi	 bir	 sebebe	 sahip	 olmazlardı.	 Stout,	 Slate, Fahişefelaketi	 Umber,	 kavgacı	 Ryswelller,	 Hornwood	 adamları,	 Cenvyn</p>
<p class="calibre1">kuzenleri,	şişman</p>
<p class="calibre1">Lord	 Manderly...	 bu	 adamların	 hiçbiri,	 Ned	 Stark’ın	 kızlarını	 Theon	 kadar	 iyi tanımıyordu.	 Bazıları	 kendilerince	 şüphelenecek	 olsalar	 bile,	 bu	 vesveseleri kendilerine	saklayacak	kadar	akıllı	davranırlardı. </p>
<p class="calibre1"> <i class="calibre4">Kandırmacalarının	 üstünü	 örtmek	 için	 beni	 kullanıyorlar,	 kendi	 yalanlarının</i> <i class="calibre4">üstüne	benim	yüzümü	koyuyorlar. </i></p>
<p class="calibre1">Roose	 Bolton,	 Theon’u	 bu	 sebeple	 bir	 lord	 gibi	 giydirmişti;	 bu	 fars	 oyununda kendine	 düşen	 rolü	 oynaması	 için.	 Bu	 iş	 bittiğinde,	 sahte	 Arya	 evlendiğinde	 ve yatağa	 girdiğinde,	 Bolton’ın	 Dönek	 Theon’a	 ihtiyacı	 kalmayacaktı.	 “Bize	 bu meselede	 hizmet	 et.	 Stannis’i	 yenilgiye	 uğrattığımızda,	 yapabileceğimiz	 en	 iyi şeyin,	 seni	 babanın	 makamına	 iade	 etmek	 olduğunu	 konuşacağız,”	 demişti	 Lord yalanlar	 ve	 fısıltılar	 için	 yaratılmış	 o	 yumuşak	 sesiyle.	 Theon,	 adamın söylediklerinin	tek	kelimesine	inanmamıştı.	Onlar	için	bu	oyunu	oynayacaktı	çünkü başka	şansı	yoktu,	fakat	daha	sonra... </p>
<p class="calibre1"> <i class="calibre4">Sonra	beni	Ramsay’e	geri	verecek, </i></p>
<p class="calibre1">diye	düşünmüştü. </p>
<p class="calibre1"> <i class="calibre4">Ramsay	 birkaç	 parmağımı	 daha	 alacak	 ve	 beni	 bir	 kez	 daha	 Leş’e</i></p>
<p class="calibre1"> <i class="calibre4">dönüştürecek. </i></p>
<p class="calibre1">Meğerki	 tanrılar	 merhametli	 olsun	 ve	 Stannis	 Baratheon,	 Kışyarı’nın	 tepesine binip	 Theon	 dahil	 herkesi	 kılıçtan	 geçirsin.	 Theon’un	 umabileceği	 en	 iyi	 şey buydu. </p>
<p class="calibre1">Ne	tuhaftır	ki	tanrı	korusu	odadan	daha	sıcaktı.	Korunun	sınırlarının	ötesinde,	sert ve	 beyaz	 bir	 kırağı	 Kışyarı’nı	 sıkıca	 yakalamıştı.	 Patikalar	 gizli	 buz	 yüzünden tehlikeydi.	 Cam	 Bahçeler’in	 kırık	 camlarındaki	 buzlar	 ay	 ışığıyla	 parlıyordu. </p>
<p class="calibre1">Duvarlara	 yaslanmış	 kirli	 kar	 yığınları	 her	 kuytuyu	 ve	 her	 köşeyi	 doldurmuştu. </p>
<p class="calibre1">Bazı	 yığınlar,	 arkalarındaki	 kapıları	 gizleyecek	 kadar	 yüksekti.	 Karın	 altında	 gri küller	 ve	 cüruflar	 yatıyordu.	 Orada	 burada,	 bir	 parça	 deri	 ve	 saçla	 süslenmiş</p>
<p class="calibre1">kemiklerden	oluşan	yığınlar	ya	da	kararmış	kirişler	görünüyordu.	Mızraklar	kadar uzun	 buz	 saçakları	 siperlerden	 sarkıyor	 ya	 da	 yaşlı	 bir	 adamın	 sert	 ve	 beyaz sakalları	 misali	 kuleleri	 süslüyordu.	 Fakat	 tanrı	 korusunun	 zemini	 donmamıştı. </p>
<p class="calibre1">Sıcak	havuzlardan,	bir	bebeğin	nefesi	kadar	ılık	buharlar	yükseliyordu. </p>
<p class="calibre1">Gelin	 beyazlara	 ve	 grilere	 bürünmüştü;	 evlenecek	 kadar	 uzun	 yaşasaydı	 gerçek Arya	 da	 bu	 renklere	 bürünürdü.	 Theon	 siyah	 ve	 altın	 rengi	 giymişti.	 Pelerinini, Höyükler’deki	 bir	 demircinin	 kabaca	 dövdüğü	 deniz	 canavarı	 broşuyla	 omzuna tutturmuştu.	 Fakat	 başlığın	 altında,	 Theon’un	 saçları	 beyaz	 ve	 inceydi,	 teni	 yaşlı</p>
<p class="calibre1"><a id="p508"></a>bir	adamın	teni	gibi	mat	griydi. </p>
<p class="calibre1"> <i class="calibre4">Sonunda	bir	Stark, </i></p>
<p class="calibre1">diye	 düşündü	 Theon.	 Bacaklarının	 etrafında	 sis	 demetleri	 dalgalanırken	 gelinle birlikte	kemerli	taş	bir	kapıdan	geçtiler.	Davul,	bir	bakirenin	kalbi	kadar	ürkekti. </p>
<p class="calibre1">Flütler	 tiz,	 tatlı	 ve	 davetkârdı.	 Ağaçların	 üzerinde,	 karanlık	 gökyüzünde	 hilal yüzüyordu,	sis	yüzünden	yarı	görünür	liflideydi,	ipek	bir	duvağın	ardından	bakan bir	göze	benziyordu. </p>
<p class="calibre1">Theon	Greyjoy	tanrı	korusuna	yabancı	değildi.	Küçük	bir	çocukken	burada	oyunlar</p>
<p class="calibre1">oynamıştı,	 soğuk	 siyah	 havuzun	 sularında	 taş	 sektirmişti,	 kadim	 ağaçların kovuklarına	 hâzinelerini	 saklamıştı,	 kendi	 yaptığı	 yayla	 sincapların	 peşine düşmüştü.	 Büyüdüğünde,	 avluda	 Robb,	 Jorry	 ve	 Jon	 Kar’la	 yaptıkları	 talimlerin ardından	 sıcak	 havuzlara	 girmiş	 ve	 morluklarını	 suya	 bastırmıştı.	 I5ıı	 kestane ağaçlarının,	 karağaçların	 ve	 asker	 çamların	 arasında,	 yalnız	 kalmak	 istediğinde saklanabileceği	 gizli	 yerler	 bulmuştu.	 I5ir	 kızı	 ilk	 kez	 burada	 öpmüştü.	 Daha sonra,	başka	bir	kız,	şu	gri	yeşil	muhafız	ağacının	gölgesindeki	eski	püskü	şiltenin üstünde	onu	bir	erkeğe	dönüştürmüştü. </p>
<p class="calibre1">Fakat	 Theon	 tanrı	 korusunu	 hiç	 bu	 şekilde	 görmemişti.	 Gri	 ve	 korkunç.	 Ilık sislerle,	 yüzen	 ışıklarla,	 her	 yerden	 ve	 hiçbir	 yerden	 gelen	 seslerle	 dolu. </p>
<p class="calibre1">Ağaçların	altında	sıcak	kaynaklar	tütüyordu.	Topraktan	yükselen	ılık	buhar,	nemli nefesiyle	 ağaçları	 kefen	 gibi	 sarıyor	 ve	 pencerelere	 gri	 bir	 perde	 çekmek	 için sessizce	duvarlara	tırmanıyordu. </p>
<p class="calibre1">Bir	çeşit	patika	vardı.	Yosunlu	kırık	taşlardan	oluşan	kıvrımlı	yaya	yolu,	rüzgârla savrulan	 toprağın	 ve	 yere	 düşen	 yaprakların	 altına	 gömülmüştü.	 Yol,	 toprağın altından	 çıkan	 kalın	 kökler	 yüzünden	 tehlikeliydi.	 Theon,	 gelini	 yol	 boyunca yürüttü. </p>
<p class="calibre1"> <i class="calibre4">Jeyne,	onun	adı	Jeyne,	eynle	kafiyeli. </i></p>
<p class="calibre1">Ama	Theon	bunu	düşünmemeliydi. </p>
<p class="calibre1">Dudaklarından	bu	ismi	geçirmesi,	ona	bir	parmağa	ya	da	kulağa	mal	olurdu.	Her</p>
<p class="calibre1">adımına	 dikkat	 ederek	 ağır	 ağır	 yürüdü;	 acele	 ettiğinde,	 eksik	 ayak	 parmakları yüzünden	aksıyordu	ve	tökezlemesi	iyi	olmazdı.	Lord	Ramsay’in	düğününü	yanlış</p>
<p class="calibre1">bir	adımla	mahvet	ve	Lord	Ramsay	böyle	bir	sakarlığın	bedelini,	aksayan	ayağın</p>
<p class="calibre1">derisini	yüzerek	ödetsin. </p>
<p class="calibre1">Sis	 o	 kadar	 yoğundu	 ki	 sadece	 en	 yakındaki	 ağaçlar	 görünüyordu,	 ağaçların arkasında	 uzun	 gölgeler	 ve	 solgun	 ışıklar	 vardı.	 Kıvrımlı	 patikanın	 yanında	 ve ağaçların	 arasında	 mumlar	 titriyordu;	 gri,	 ılık	 bir	 çorbanın	 içinde	 yüzen ateşböcekleri.	 Tuhaf	 bir	 yeraltı	 dünyası	 gibiydi	 burası;	 lanetlenmişlerin günahlarıyla	 kazandıkları	 cehennemi	 bulana	 kadar	 kederle	 dolaştığı,	 iki	 dünya</p>
<p class="calibre1"><a id="p509"></a>arasında	kalmış	zamansız	bir	mekân. </p>
<p class="calibre1"> <i class="calibre4">O	hâlde	hepimiz:	ölü	müyüz</i></p>
<p class="calibre1">? </p>
<p class="calibre1"> <i class="calibre4">Stannis	geldi	ve	hepimizi	uykumuzda	öldürdü</i></p>
<p class="calibre1">mü? </p>
<p class="calibre1"> <i class="calibre4">Mücadele	henüz	gerçekleşmedi	mi	yoksa	dövüşülüp	yenilgiyle	mi	sonuçlandı</i></p>
<p class="calibre1">? </p>
<p class="calibre1">Meşaleler	 açlıkla	 yanıyor	 ve	 düğün	 davetlilerinin	 yüzüne	 kıpkırmızı	 pırıltılar konduruyordu.	Sisin	yansıttığı	değişken	ışıklar,	konukların	yüz	hatlarının	hayvani, yarı	insani	ve	çarpık	görünmesine	sebep	oluyordu.	Lord	Stout	bir	çoban	köpeğine, Lord	Locke	bir	akbabaya,	Fahişefelaketi	Umber	bir	gargoyleye,	Büyük	Walder	bir</p>
<p class="calibre1">tilkiye,	 Küçük	 Walder	 kırmızı	 bir	 boğaya	 dönüşmüştü,	 sadece	 burun	 halkası eksikti.	Roose	Bolton’ın	yüzü	gri	bir	maskeydi,	adamın	gözlerinin	olması	gereken yerde	kirli	buz	parçaları	vardı. </p>
<p class="calibre1">Ağaçlar	 kuzgun	 doluydu.	 Kabarık	 tüyleriyle	 kahverengi	 çıplak	 dallara	 tüneyen kuşlar	aşağıdaki	töreni	izliyordu. </p>
<p class="calibre1"> <i class="calibre4">Üstat	Luwin’in	kuşları. </i></p>
<p class="calibre1">Luwin	ölmüştü,	üstadın	kulesi	ateşe	verilmişti	ama	kuşlar	burada	kalmıştı. </p>
<p class="calibre1"> <i class="calibre4">Burası	onların	evi. </i></p>
<p class="calibre1">Theon,	bir	eve	sahip	olmanın	nasıl	bir	şey	olduğunu	merak	etti. </p>
<p class="calibre1">Sonra	 sisler	 açıldı,	 tiyatro	 oyunundaki	 yeni	 bir	 sahneyi	 meydana	 çıkarmak	 için açılan	perdeler	gibi.	Gelinle	Theon’un	önünde	yürek	ağacı	belirdi,	kemiksi	dalları genişçe	 yayılmıştı.	 Ağacın	 geniş	 gövdesinin	 çevresinde,	 kırmızı	 ve	 kahverengi yığınlar	hâlinde	yapraklar	birikmişti.	Kuzgunların	en	yoğun	olduğu	yer	burasıydı. </p>
<p class="calibre1">Kuşlar,	 sürünün	 gizli	 lisanıyla	 fısıldaşıyordu.	 Ramsay	 Bolton	 kuşların	 altında duruyordu,	 yumuşak	 gri	 deriden	 yapılmış	 uzun	 çizmeler	 ve	 siyah	 kadifeden dikilmiş	 bir	 takım	 giymişti.	 Pembe	 ipek	 astarlı	 takımın	 üstünde	 koyu	 kırmızı gözyaşları	 pırıldıyordu.	 Ramsay’in	 yüzünde	 bir	 gülümseme	 dans	 etti.	 “Kim geldi?”	diye	sordu	Ramsay.	Takımının	yakasının	üstünde	kalan	boynu	kırmızıydı. </p>
<p class="calibre1">“Tanrıların	huzuruna	kim	geldi?” </p>
<p class="calibre1">Theon	 cevap	 verdi.	 “Stark	 Hanedanı’ndan	 Arya	 evlenmek	 üzere	 buraya	 geldi. </p>
</body>
</html>
