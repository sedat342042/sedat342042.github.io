<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Ejderhaların Dansı</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:50:37+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="p1"></a><img src="index-1_1.jpg" class="calibre2"/></p>
<p class="calibre1"><a id="p2"></a><b class="calibre3">EJDERHALARIN</b></p>
<p class="calibre1"><b class="calibre3">DANSI</b></p>
<p class="calibre1"><b class="calibre3">KISIM	I</b></p>
<p class="calibre1"><b class="calibre3">	</b></p>
<p class="calibre1"><a id="p3"></a><b class="calibre3">Ejderhaların	Dansı	I</b></p>
<p class="calibre1">Orijinal	Adı:	A	Dance	with	Dragons</p>
<p class="calibre1">Yazarı:	George	R.	R.	Martin</p>
<p class="calibre1">Genel	Yayın	Yönetmeni:	Meltem	Erkmen</p>
<p class="calibre1">Çeviri:	Sibel	Alaş</p>
<p class="calibre1">Editör:	Yasin	Özdemir</p>
<p class="calibre1">Düzelti:	Fahrettin	Levent</p>
<p class="calibre1">Düzenleme:	Ceyda	Çakıcı	Baş</p>
<p class="calibre1">Kapak	Uygulama:	Berna	Özbek	Keleş</p>
<p class="calibre1">1 <i class="calibre4">. </i>	Baskı:	Temmuz	2013</p>
<p class="calibre1"></p>
<p class="calibre1">ISBN:	9789944826976</p>
<p class="calibre1"></p>
<p class="calibre1">YAYINEVİ	SERTİFİKA	NO:	12280</p>
<p class="calibre1"></p>
<p class="calibre1">©	2011	George	R.	R.	Martin</p>
<p class="calibre1"></p>
<p class="calibre1">Türkçe	Yayım	Hakkı:	Akçalı	Ajans	aracılığı	ile	©	Epsilon	Yayıncılık	Hizmetleri</p>
<p class="calibre1">Tic.	San.	Ltd.	Şti. </p>
<p class="calibre1">Baskı	ve	Cilt:	Kitap	Matbaacılık	Davutpaşa	Cd.	No:	123	K:1	Topkapı/İstanbul</p>
<p class="calibre1">Sertifika	No:	16053</p>
<p class="calibre1">Tel	:	(0212)	482	99	10</p>
<p class="calibre1">Faks	:	(0212)	482	99	78</p>
<p class="calibre1"></p>
<p class="calibre1">Yayımlayan:</p>
<p class="calibre1">Epsilon	Yayıncılık	Hizmetleri	Tic.	San.	Ltd.	Şti. </p>
<p class="calibre1">Osmanlı	Sk.	Osmanlı	İş	Merkezi	No:18/45	Taksim	/	İstanbul</p>
<p class="calibre1">Tel:	0212	252	38	21	pbx</p>
<p class="calibre1">Faks:	252	63	98</p>
<p class="calibre1">İnternet	adresi:<a href="http://www.epsilonyayinevi.com">	www.epsilonyayinevi.com</a></p>
<p class="calibre1">email:	<a href="mailto:epsilon@epsilonyayinevi.com">epsilon@epsilonyayinevi.com</a></p>
<p class="calibre1"><b class="calibre3">	</b></p>
<p class="calibre1"><a id="p4"></a><img src="index-4_1.jpg" class="calibre2"/></p>
<p class="calibre1"></p>
<p class="calibre1"><b class="calibre3">EJDERHALARIN</b></p>
<p class="calibre1"><b class="calibre3">DANSI</b></p>
<p class="calibre1"><b class="calibre3">KISIM	I</b></p>
<p class="calibre1"><b class="calibre3">GEORGE	R.	R.	MARTİN</b></p>
<p class="calibre1"><b class="calibre3">Çeviri:</b>	Sibel	Alaş</p>
<p class="calibre1"><a id="p5"></a><b class="calibre3">GİRİŞ</b></p>
<p class="calibre1">Gece,	insan	kokusuyla	ağırlaşmıştı. </p>
<p class="calibre1">Varg,	bir	ağacın	altında	durdu,	etrafı	kokladı,	gri	kahverengi	kürkü	gölgelerle</p>
<p class="calibre1">beneklendi.	 Çamlı	 rüzgârın	 iç	 çekişi,	 ona	 insan	 rayihasını	 getirdi.	 Tilkiden	 ve tavşandan,	 foktan	 ve	 geyikten,	 hatta	 kurttan	 bahseden	 daha	 belirsiz	 kokular	 da vardı.	 Bunlar	 da	 insan	 kokularıydı,	 varg	 biliyordu;	 dumanın,	 kanın	 ve</p>
<p class="calibre1">çürümüşlüğün	 keskin	 aromasının	 altında	 hemen	 hemen	 boğulmuş	 olan	 ölü,	 ekşi, eski	deri	ufuneti.	Sadece	insanlar,	diğer	hayvanların	derilerini	yüzer	ve	postlarıyla kürklerini	giyerdi. </p>
<p class="calibre1">Varglar,	 kurtların	 aksine,	 insanlardan	 korkmazdı.	 Midesine	 nefret	 ve	 açlık çöreklendi;	varg	pes	bir	kükreme	koyuverdi,	tek	gözlü	erkek	kardeşine	ve	kurnaz</p>
<p class="calibre1">kız	 kardeşine	 seslendi.	 Hızla	 ağaçların	 arasına	 daldı,	 sürü	 arkadaşları	 onun peşinden	 gitti.	 Kokuyu	 onlar	 da	 yakalamıştı.	 Varg	 koşarken	 kardeşlerinin gözlerinden	 de	 baktı	 ve	 ileride	 kendi	 cismini	 gördü.	 Sürünün	 nefesi,	 uzun	 ve	 gri çenelerden,	 ılık	 ve	 beyaz	 bir	 buhar	 hâlinde	 tütüyordu.	 Kurtların	 pençelerinin arasında	tutmuş	buzlar,	taş	kadar	sertti	ama	av	başlamıştı	ve	kurban	ilerideydi.  <i class="calibre4">Et,</i> diye	düşündü	varg,  <i class="calibre4">deri. </i></p>
<p class="calibre1">İnsan	tek	başına	zayıf	bir	yaratıktı.	İri	ve	güçlüydü,	keskin	gözleri	vardı	ama</p>
<p class="calibre1">kulakları	 kördü	 ve	 burnu	 kokulara	 karşı	 sağırdı.	 Geyikler,	 karacalar	 ve	 hatta tavşanlar	daha	hızlıydı.	Ayılar	ve	yaban	domuzları	kavgada	daha	amansızdı.	Fakat sürüler	hâlinde	gezen	insanlar	tehlikeliydi.	Kurtlar	avın	etrafını	sararken,	varg	bir yavrunun	ağlamasını,	dün	gece	yağan	karın	donmuş	yüzeyinin	hantal	insan	patileri altında	kırılışını,	sert	derilerin	gıcırtısını	ve	insanların	taşıdığı	gri	uzun	pençelerin şıngırtısını	duydu. </p>
<p class="calibre1"> <i class="calibre4">Kılıçlar, </i>	diye	fısıldadı	vargın	içindeki	bir	ses,  <i class="calibre4">mızraklar. </i></p>
<p class="calibre1">Ağaçlar,	çıplak	ve	kahverengi	dallardan	hırlayan	buzlu	dişler	çıkarmıştı.	Tek</p>
<p class="calibre1">Göz,	ağaçların	altındaki	çalıları	yardı	ve	karları	savurarak	koşmaya	başladı.	Sürü arkadaşları	onu	takip	etti.	Bir	tepeyi	tırmandılar,	ilerideki	bayırdan	aşağı	indiler; sonra	 orman	 önlerinde	 açıldı	 ve	 insanlar	 oradaydı.	 İçlerinden	 biri	 dişiydi, kucağındaki	 kürk	 bohçanın	 içinde	 yavrusu	 vardı.  <i class="calibre4">Onu	 en	 sona	 bırak, </i>	 diye</p>
<p class="calibre1"><a id="p6"></a>fısıldadı	ses,  <i class="calibre4">asıl	tehlike	erkekler. </i>	İnsanlar,	birbirlerine,	insanların	yaptığı	şekilde kükrüyordu	 ama	 varg	 onların	 korkusunu	 alabiliyordu.	 İçlerinden	 birinin	 kendi boyu	 kadar	 uzun,	 tahta	 bir	 dişi	 vardı.	 Eli	 titreyen	 adamın	 fırlattığı	 diş,	 yükseğe uçtu. </p>
<p class="calibre1">Sonra	sürü,	insanların	üstündeydi. </p>
<p class="calibre1">Vargın	 tek	 gözlü	 erkek	 kardeşi,	 diş	 fırlatan	 adamı	 bir	 kar	 yığınının	 içine devirdi	 ve	 onun	 boğazını	 parçaladı.	 Kız	 kardeşi,	 diğer	 erkeğin	 arkasına	 geçti	 ve adamı	geriden	yakaladı.	Dişiyle	yavrusu,	varga	kaldı. </p>
<p class="calibre1">Kadının	 da	 bir	 dişi	 vardı,	 kemikten	 yapılmış	 küçük	 bir	 diş.	 Fakat	 vargın çenesi	bacağın	etrafında	kapandığında	kadın	dişi	bıraktı,	yere	düşerken	iki	koluyla birden	 gürültücü	 yavrusuna	 sarıldı.	 Kadın,	 giydiği	 kürklerin	 altında	 deri	 ve kemikten	 ibaretti	 ama	 göğüsleri	 süt	 doluydu.	 Etin	 en	 tatlısı	 yavrudaydı.	 Kurt, yemeğin	 en	 lezzetli	 kısmını	 erkek	 kardeşi	 için	 ayırdı.	 Sürüdekiler	 midelerini doldururken,	 ölü	 bedenlerin	 etrafındaki	 donmuş	 kar,	 pembeye	 ve	 kırmızıya boyandı. </p>
<p class="calibre1">Fersahlarca	 uzakta,	 çamurdan	 ve	 samandan	 inşa	 edilmiş	 saz	 çatılı,	 duman delikli,	 toprak	 zeminli,	 tek	 odalı	 bir	 kulübede	 Varamyr	 titredi,	 öksürdü	 ve dudaklarını	yaladı.	Gözleri	kırmızı,	dudakları	çatlak,	boğazı	kuru	ve	kavruktu	ama açlıktan	şişmiş	karnı	yiyecek	için	çığlık	atarken	bile,	Varamyr’in	ağzı	kan	ve	yağ</p>
<p class="calibre1">tadıyla	 doluydu.	 Tümsek’i	 hatırlayarak,  <i class="calibre4">bir	 çocuğun	 eti, </i>	 diye	 düşündü	 Varamyr. </p>
<p class="calibre1">İnsan	eti.	İnsan	eti	arzulayacak	kadar	alçalmış	mıydı?	Haggon’ın	ona	kükrediğini duyabiliyordu	 âdeta.	 “İnsanlar	 hayvan	 eti	 yiyebilir,	 hayvanlar	 da	 insan	 eti,	 ama insan	eti	yiyen	insan	zelildir.” </p>
<p class="calibre1"> <i class="calibre4">Zelâlet. </i>	 Haggon’ın	 en	 sevdiği	 kelime	 her	 zaman	 buydu.  <i class="calibre4">Zelâlet,	 zelâlet,</i> <i class="calibre4">zelâlet. </i>	 İnsan	 eti	 yemek	 zelâlettir,	 bir	 kurt	 olarak	 bir	 kurtla	 çiftleşmek	 zelâlettir, bir	başka	insanın	bedenini	ele	geçirmek	zelâletlerin	en	beteridir.  <i class="calibre4">Haggon	 zayıftı,</i> <i class="calibre4">kendi	 güçlerinden	 korkardı.	 Ben	 ondan	 ikinci	 hayatını	 söküp	 aldığımda,	 tek</i> <i class="calibre4">başına	 ve	 ağlayarak	 öldü. </i>	 Varamyr	 onun	 kalbini	 bizzat	 yemişti.  <i class="calibre4">Haggon	 bana</i> <i class="calibre4">birçok	şey	öğretti.	Ondan	öğrendiğim	son	şey,	insan	etinin	tadıydı. </i></p>
<p class="calibre1">Gerçi	 bunu	 bir	 kurt	 olarak	 yapmıştı.	 Bir	 insanın	 etini	 asla	 insan	 dişleriyle yememişti.	Ama	bu	ziyafet	yüzünden	sürüsüne	içerlemeyecekti.	Kurtlar	onun	kadar</p>
<p class="calibre1">sıska,	 üşümüş	 ve	 açtı.	 Ve	 av...  <i class="calibre4">mağlubiyetten	 ölüme	 kaçan	 iki	 erkek,	 bir	 kadın,</i> <i class="calibre4">kundaktaki	 bir	 bebek.	 Her	 halükârda,	 yakın	 zaman	 sonra	 zail	 olacaklardı,</i> <i class="calibre4">açlıktan	 ya	 da	 hava	 şartlarından.	 Bu	 yol	 daha	 iyiydi,	 daha	 çabuktu. </i></p>
<p class="calibre1"> <i class="calibre4">Merhametti. </i></p>
<p class="calibre1">“Merhamet,”	 dedi	 Varamyr	 yüksek	 sesle.	 Boğazı	 tahriş	 olmuştu	 ama	 insan</p>
<p class="calibre1">sesi	 duymak	 güzeldi,	 kendi	 sesini	 duymak	 bile	 güzeldi.	 Hava	 küf	 ve	 rutubet</p>
<p class="calibre1"><a id="p7"></a>kokuyordu.	 Zemin	 sert	 ve	 soğuktu.	 Ateş,	 ısıdan	 çok	 duman	 çıkarıyordu.	 Varamyr cesaret	 edebildiği	 kadar	 alevlere	 yaklaştı,	 kâh	 titriyor	 kâh	 öksürüyordu; böğründeki	 yara	 tekrar	 açılmıştı,	 zonkluyordu.	 Pantolonunu	 dizine	 kadar	 ıslatan kan,	kuruyarak	kahverengi	bir	kabuğa	dönüşmüştü. </p>
<p class="calibre1">Thistle,	 Varamyr’i	 bunun	 olabileceğine	 dair	 uyarmıştı.	 “Yarayı	 elimden</p>
<p class="calibre1">geldiği	 kadarıyla	 diktim,”	 demişti,	 “ama	 dinlenmen	 ve	 yaranın	 iyileşmesine	 izin vermek	gerek,	yoksa	et	tekrar	açılır.” </p>
<p class="calibre1">Thistle,	 Varamyr’in	 yoldaşlarının	 sonuncusuydu;	 siğilli,	 rüzgâr	 yanığı, </p>
<p class="calibre1">buruşuk	 ve	 eski	 kökler	 kadar	 sert	 bir	 mızrak	 karısı.	 Diğerleri	 yolda	 onları	 terk etmişti.	 Birer	 birer	 geride	 kalmış	 ya	 da	 öne	 geçmişlerdi.	 Eski	 köylerine, Sütnehri’ne,	 Çetinocak’a	 ya	 da	 ormanda	 yalnız	 bir	 ölüme	 gitmişlerdi.	 Varamyr bilmiyordu	 ve	 umursamıyordu.  <i class="calibre4">Fırsatım	 varken	 içlerinden	 birini	 almalıydım. </i></p>
<p class="calibre1"> <i class="calibre4">İkizlerden	 birini,	 yüzü	 yaralı	 olan	 iri	 adamı	 veya	 kızıl	 saçlı	 delikanlıyı. </i>	 Fakat korkmuştu.	 Diğerlerinden	 biri	 neler	 olduğunu	 fark	 edebilirdi.	 Sonra	 hep	 birlikte Varamyr’e	 saldırıp	 onu	 öldürebilirlerdi.	 Ayrıca	 Haggon’ın	 sözleri	 Varamyr’e musallat	olmuştu,	fırsat	böylece	kaçıp	gitmişti. </p>
<p class="calibre1">Mücadeleden	 sonra,	 ormanın	 içinde	 aç	 ve	 korkmuş	 hâlde	 koşuşan	 binlerce</p>
<p class="calibre1">yabanıl	 vardı;	 Sur’da	 üstlerine	 çöken	 katliamdan	 kaçıyorlardı.	 Bazıları	 terk ettikleri	 evlerine	 dönmekten,	 bazıları	 da	 kapıya	 yeni	 bir	 saldırı	 düzenlemekten bahsediyordu	ama	çoğu	kaybolmuştu,	nereye	gideceklerine	ya	da	ne	yapacaklarına</p>
<p class="calibre1">dair	bir	fikirleri	yoktu.	Siyah	pelerinli	kargalardan	ve	ellerinde	gri	çelikler	olan şövalyelerden	 kurtulmuşlardı	 ama	 şimdi	 peşlerinde	 daha	 amansız	 düşmanlar</p>
<p class="calibre1">vardı.	 Geçen	 her	 gün,	 yolda	 daha	 fazla	 ceset	 bırakmıştı.	 Kimi	 açlıktan,	 kimi soğuktan,	 kimi	 hastalıktan	 ölmüştü.	 Diğerleri,	 Sur’un	 Ötesindeki	 Kral	 Mance Rayder’la	 birlikte	 güneye	 yürürken	 silah	 arkadaşları	 olan	 adamlar	 tarafından katledilmişti. </p>
<p class="calibre1">Hayatta	 kalanlar,	 ümitsiz	 seslerle,  <i class="calibre4">Mance	 düştü, </i>	 demişlerdi	 birbirlerine, <i class="calibre4">Mance	ele	geçirildi,	Mance	öldü. </i>	Thistle,	Varamyr’in	yarasını	dikerken,	“Harma öldü,	 Mance	 yakalandı,	 diğerleri	 kaçtı	 ve	 bizi	 bıraktı,”	 diye	 iddia	 etmişti. </p>
<p class="calibre1">“Tormund,	Ağlak,	Altıderi.	Hepsi	de	cesur	akıncılardı,	şimdi	neredeler?” </p>
<p class="calibre1">O	 anda,  <i class="calibre4">beni	 tanımıyor, </i>	 diye	 fark	 etmişti	 Varamyr,  <i class="calibre4">hem	 neden	 tanısın</i>? </p>
<p class="calibre1">Varamyr,	 hayvanları	 yanında	 değilken	 büyük	 bir	 adam	 gibi	 görünmüyordu.  <i class="calibre4">Ben,</i> <i class="calibre4">Mance	 Rayder’la	 aynı	 sofrada	 yemek	 yiyen	 Varamyr	 Altıderi’ydim. </i>	 On yaşındayken	 kendisine	 Varamyr	 ismini	 takmıştı.  <i class="calibre4">Bir	 lorda	 yakışır	 bir	 isim,</i> <i class="calibre4">şarkılara	 göre	 bir	 isim,	 kudretli	 ve	 korkutucu	 bir	 isim. </i>	 Ama	 kargalardan	 bir tavşan	 gibi	 kaçmıştı.	 Korkunç	 Lord	 Varamyr	 bir	 korkağa	 dönüşmüştü	 ama</p>
<p class="calibre1">Thistle’ın	bunu	bilmesine	katlanamazdı,	bu	yüzden	mızrak	karısına,	adının	Haggon</p>
<p class="calibre1"><a id="p8"></a>olduğunu	 söylemişti.	 Daha	 sonra,	 seçebileceği	 onca	 isim	 varken,	 dudaklarından neden	 <i class="calibre4">bu</i>	ismin	çıktığım	merak	etmişti.  <i class="calibre4">Onun	kalbini	yedim	ve	kanını	içtim	ama</i> <i class="calibre4">hâlâ	bana	musallat	oluyor. </i></p>
<p class="calibre1">Bir	 gün,	 yabanıllar	 kaçarken,	 beyaz	 sıska	 bir	 at	 süren	 bir	 süvari	 dörtnala gelmiş	 ve	 herkesin	 Sütnehri’ne	 gitmesi	 gerektiğini	 söylemişti;	 Ağlak,	 Kafatası Köprüsü’nü	 geçmek	 ve	 Gölge	 Kule’yi	 almak	 için	 adam	 topluyordu.	 İnsanların çoğu	süvariyi	takip	etmişti,	daha	çoğu	etmemişti.	Daha	sonra,	amber	rengi	kürkler giyen	asık	yüzlü	bir	savaşçı	yemek	ateşlerini	dolaşmış,	hayatta	kalanların	kuzeye gitmesi	 ve	 Thennler’in	 vadisine	 sığınması	 için	 ısrar	 etmişti.	 Varamyr,	 bizzat Thennler	 bile	 o	 vadiden	 kaçmışken,	 adamın	 neden	 yabanılların	 orada	 güvende olacağını	 düşündüğünü	 asla	 öğrenememişti	 ama	 yüzlerce	 insan	 savaşçıyı	 takip etmişti.	 Başka	 yüzlercesi,	 özgür	 insanları	 güneye	 taşımak	 için	 gelen	 bir donanmanın	 imgesini	 gören	 orman	 cadısıyla	 gitmişti.	 Köstebek	 Ana,	 “Denizi denemeliyiz,”	diye	bağırmıştı	ve	kadının	takipçileri	doğuya	yönelmişti. </p>
<p class="calibre1">Varamyr	 biraz	 daha	 güçlü	 olsaydı	 onların	 arasında	 olabilirdi.	 Fakat	 deniz griydi,	 soğuktu,	 çok	 uzaktı	 ve	 Varamyr	 suyu	 görecek	 kadar	 yaşamayacağını biliyordu.	 Dokuz	 kere	 ölmüştü,	 yine	 ölüyordu	 ve	 bu	 onun	 gerçek	 ölümü	 olacaktı. </p>
<p class="calibre1"> <i class="calibre4">Sincap	 derisi	 bir	 pelerin, </i>	 diye	 hatırladı,  <i class="calibre4">beni	 sincap	 derisi	 bir	 pelerin	 için</i> <i class="calibre4">bıçakladı. </i></p>
<p class="calibre1">Pelerinin	 sahibi	 ölmüştü;	 kafasının	 arkası	 ezilmiş	 ve	 içinde	 küçük	 kemik parçaları	olan	kırmızı	bir	lapaya	dönüşmüştü	ama	kadının	pelerini	sıcak	ve	kalın görünüyordu.	 Kar	 yağıyordu.	 Varamyr	 kendi	 pelerinlerini	 Sur’da	 kaybetmişti. </p>
<p class="calibre1">Uyku	postları,	yün	iç	çamaşırları,	koyun	derisinden	yapılmış	çizmeleri,	yiyecek	ve bal	likörü	stoğu,	yattığı	kadınlardan	aldığı	saç	bukleleri	ve	hatta	Mance’in	verdiği altın	 kol	 bantları;	 hepsi	 kaybolmuş	 ve	 arkada	 kalmıştı.  <i class="calibre4">Yandım,	 öldüm	 ve	 sonra</i> <i class="calibre4">kaçtım;	 acı	 ve	 korkuyla	 çıldırmıştım. </i>	 Bu	 hatıra	 onu	 hâlâ	 utandırıyordu	 ama Varamyr	 yalnız	 değildi.	 Diğerleri	 de	 kaçmıştı.	 Yüzlercesi,	 binlercesi.  <i class="calibre4">Mücadele</i> <i class="calibre4">kaybedilmişti.	Çeliklerinin	içinde	yenilmez	olan	şövalyeler	gelmiş	ve	dövüşmek</i> <i class="calibre4">için	orada	kalan	herkesi	öldürmüşlerdi.	Ya	kaçacaktık	ya	da	ölecektik. </i></p>
<p class="calibre1">Fakat	 ölümden	 kaçmak	 o	 kadar	 kolay	 değildi.	 Varamyr	 ormanda	 ölü	 kadına rastladığında,	onun	pelerinini	almak	için	dizlerinin	üstüne	çökmüştü	ve	çocuğu	hiç görmemişti.	 Çocuk	 gizlendiği	 yerden	 âniden	 çıkmıştı,	 Varamyr’in	 böğrüne	 bir kemik	 bıçak	 saplamış	 ve	 pelerini	 onun	 ellerinden	 almıştı.	 Daha	 sonra	 Thistle, </p>
<p class="calibre1">“Annesi,”	 demişti.	 “Annesinin	 peleriniydi.	 Çocuk	 seni	 annesini	 soyarken</p>
<p class="calibre1">görünce...” </p>
<p class="calibre1">Thistle’ın	iğnesi	etini	delerken,	Varamyr	irkilmiş	ve	“Kadın	ölüydü,”	demişti. </p>
<p class="calibre1">“Biri	onun	kafasını	ezmişti.	Bir	karga.” </p>
<p class="calibre1"><a id="p9"></a>“Karga	 değildi.	 Boynuzayak	 adamlarıydı.	 Gördüm.”	 Kadının	 iğnesi Varamyr’in	 böğründeki	 yarığı	 kapatmıştı.	 “Vahşiler.	 Ve	 onları	 ehlileştirecek	 kim kaldı?”  <i class="calibre4">Kimse.	Eğer	Mance	öldüyse,	özgür	insanların	işi	bitti. </i>	Thennler,	devler, Boynuzayaklar,	 sivri	 dişleriyle	 mağara	 adamları,	 kemikten	 yapılmış	 arabalarıyla batı	 kıyısı	 adamları...	 onların	 işi	 de	 bitmişti.	 Hatta	 kargaların	 işi	 bile	 bitmişti. </p>
<p class="calibre1">Kargalar	bunu	henüz	bilmiyor	olabilirdi	ama	o	siyah	pelerinli	piçler,	diğerleriyle birlikte	yok	olacaktı.	Düşman	geliyordu. </p>
<p class="calibre1">Varâmyr’in	 kafasında	 Haggon’ın	 pürüzlü	 sesi	 yankılandı.	 “On	 iki	 kez</p>
<p class="calibre1">öleceksin	 evlat,	 her	 seferinde	 canın	 yanacak...	 ama	 gerçek	 ölümün	 geldiğinde tekrar	yaşayacaksın,	ikinci	hayat	daha	basit	ve	daha	tatlıdır,	derler.” </p>
<p class="calibre1">Varamyr	 Altıderi	 bunun	 doğru	 olup	 olmadığını	 yakın	 zamanda	 öğrenecekti. </p>
<p class="calibre1">Gerçek	 ölümünü,	 havada	 asılı	 duran	 acı	 dumanda	 tadıyordu	 ve	 elini	 yarasına dokunmak	 için	 kıyafetlerinin	 altına	 soktuğunda	 parmaklarındaki	 sıcaklıkta</p>
<p class="calibre1">hissediyordu.	 Fakat	 Varamyr’in	 içinde,	 kemiklerine	 kadar	 işleyen	 bir	 üşüme	 de vardı.	Bu	sefer	onu	öldüren	soğuk	olacaktı. </p>
<p class="calibre1">Son	ölümü	ateşin	marifetiydi.  <i class="calibre4">Yandım. </i>	Varamyr	en	başta,	kafa	karışıklığıyla, Sur’daki	 bir	 yaycının	 onu	 ateşli	 bir	 okla	 deldiğini	 düşünmüştü...	 fakat	 ateş, Varamyr’in	 <i class="calibre4">içindeydi, </i>	onu	tüketiyordu.	Ve	acı... </p>
<p class="calibre1">Varamyr	daha	önce	dokuz	kez	ölmüştü;	bir	kez	bir	mızrak	darbesiyle,	bir	kez</p>
<p class="calibre1">boğazındaki	 ayı	 dişleriyle,	 bir	 kez	 de	 ölü	 bir	 enik	 doğururken	 bir	 kan	 gölünün içinde.	 İlk	 ölümünü	 sadece	 altı	 yaşındayken	 yaşamıştı;	 babasının	 baltası	 onun kafatasına	 girdiğinde.	 Bu	 bile,	 bağırsaklarında	 yanan,	 kanatlarında	 çıtırdayan	 ve onu	  <i class="calibre4">tüketen</i>	 ateş	 kadar	 ıstırap	 verici	 değildi.	 Varamyr	 uçarak	 ateşten	 kaçmaya çalıştığında	 dehşeti,	 alevleri	 körüklemiş	 ve	 daha	 derin	 yanmaya	 sebep	 olmuştu. </p>
<p class="calibre1">Varamyr	bir	an	Sur’un	üzerinde	süzülüyordu,	kartal	gözleriyle	aşağıdaki	insanların hareketlerini	 izliyordu.	 Sonra,	 alevler	 Varamyr’in	 kalbini	 kara	 bir	 cürufa dönüştürmüş	 ve	 ruhunu	 kendi	 derisine	 yollamıştı,	 Varamyr	 kısa	 bir	 zaman	 için çıldırmıştı.	Bunu	hatırlamak	bile	onu	titretmeye	yetti. </p>
<p class="calibre1">Varamyr	o	an	ateşin	söndüğünü	fark	etti. </p>
<p class="calibre1">Geriye	 kalan,	 yanmış	 odunlardan	 ibaret	 gri	 siyah	 bir	 dağınıklıktı.  <i class="calibre4">Hâlâ</i> <i class="calibre4">duman	 var,	 sadece	 odun	 lazım. </i>	 Varamyr,	 acıya	 karşı	 dişlerini	 gıcırdatarak, Thistle’ın	 ava	 çıkmadan	 önce	 topladığı	 kırık	 dallardan	 oluşan	 yığına	 doğru süründü	 ve	 küllerin	 üstüne	 birkaç	 çubuk	 attı.	 “Yakala,”	 diye	 gakladı.  <i class="calibre4">“Yan.” </i></p>
<p class="calibre1">Közlere	 üfledi.	 Ormanın,	 tepenin	 ve	 toprağın	 isimsiz	 tanrılarına	 sözsüz	 bir	 dua okudu. </p>
<p class="calibre1">Tanrılar	cevap	vermedi.	Bir	süre	sonra	duman	da	tütmez	oldu.	Küçük	kulübe</p>
<p class="calibre1">hâlihazırda	soğuyordu.	Varamyr’in	çakmaktaşı,	kavı	ya	da	kuru	çırası	yoktu.	Ateşi</p>
<p class="calibre1"><a id="p10"></a>tekrar	yakması	mümkün	değildi,	kendi	başına	yapamazdı.	“Thistle,”	diye	seslendi, sesi	çatallıydı	ve	acıyla	keskindi.	“<i class="calibre4">Thistle! </i>” </p>
<p class="calibre1">Kadının	çenesi	sivriydi,	burnu	basıktı	ve	tek	yanağında,	üstünde	dört	siyah	kıl</p>
<p class="calibre1">olan	 bir	 et	 beni	 vardı.	 Çirkin	 ve	 sert	 bir	 yüzdü	 ama	 Varamyr	 o	 yüzü	 kulübenin kapısında	 görebilmek	 için	 çok	 şey	 verirdi.  <i class="calibre4">Gitmeden	 önce	 onu	 almalıydım. </i></p>
<p class="calibre1">Thistle	gideli	kaç	zaman	olmuştu?	İki	gün?	Uç?	Varamyr	bilmiyordu.	Kulübenin	içi karanlıktı	ve	Varamyr	bir	uyuyup	bir	uyanıyordu,	dışarıda	gündüz	mü	yoksa	gece</p>
<p class="calibre1">mi	 olduğundan	 asla	 emin	 olamıyordu.	 “Bekle,”	 demişti	 Thistle.	 “Yiyeceklerle birlikte	 geri	 döneceğim.”	 Ve	 Varamyr	 aptal	 gibi	 beklemişti.	 Haggon’ı,	 Tümsek’i ve	 uzun	 hayatı	 boyunca	 yaptığı	 bütün	 hataları	 düşünerek	 beklemişti	 ama	 günler, geceler	geçmişti	ve	Thistle	dönmemişti.  <i class="calibre4">Geri	gelmeyecek. </i>	Varamyr,	kendi	kendini ele	 verip	 vermediğini	 merak	 etti.	 Thistle	 ona	 bakmış	 ve	 aklından	 geçenleri okumuş	 olabilir	 miydi?	 Yoksa	 Varamyr	 ateşli	 rüyalarında	 bir	 şeyler	 mi</p>
<p class="calibre1">mırıldanmıştı? </p>
<p class="calibre1">Haggon’ın,  <i class="calibre4">zelâlet</i>	dediğini	duydu.	Adam	orada,	o	odanın	içindeydi	sanki.	“O</p>
<p class="calibre1">yalnızca	çirkin	bir	mızrak	karısı,”	dedi	Varamyr	ona.	“Ben	büyük	bir	adamım.	Ben Varamyr’im.	 Varg,	 derideğiştiren.	 Onun	 yaşaması	 ve	 benim	 ölmem	 doğru	 değil.” </p>
<p class="calibre1">Kimse	cevap	vermedi.	Odada	kimse	yoktu.	Thistle	gitmişti.	Varamyr’i	terk	etmişti, tıpkı	diğerleri	gibi. </p>
<p class="calibre1">Annesi	 de	 onu	 terk	 etmişti.  <i class="calibre4">Tümsek	 için	 ağladı	 ama	 benim	 için	 hiç</i></p>
<p class="calibre1"> <i class="calibre4">ağlamadı. </i>	 O	 sabah,	 Varamyr	 babası	 tarafından	 Haggon’a	 götürülmek	 üzere yataktan	 kaldırıldığında,	 annesi	 Varamyr’in	 yüzüne	 bile	 bakmamıştı.	 Varamyr ormanın	içine	doğru	sürüklenirken	avazı	çıktığı	kadar	bağırmış	ve	tekmeler	atmıştı ama	 babası	 tokatlayıp	 ona	 sessiz	 olmasını	 söylemişti.	 Oğlunu	 Haggon’ın</p>
<p class="calibre1">ayaklarının	dibine	fırlatırken,	“Sen	kendi	türünün	yanında	olmalısın,”	demişti. </p>
<p class="calibre1">Varamyr	 titreyerek,  <i class="calibre4">haksız	 değildi, </i>	 diye	 düşündü.  <i class="calibre4">Haggon	 bana	 çok	 şey</i> <i class="calibre4">öğretti.	 Bana	 avlanmayı,	 balık	 tutmayı,	 gövdeleri	 parçalamayı,	 balık</i></p>
<p class="calibre1"> <i class="calibre4">temizlemeyi,	 ormanda	 yolumu	 nasıl	 bulacağımı	 öğretti.	 Bana	 varg	 olmayı	 ve</i> <i class="calibre4">derideğiştirenin	 sırlarını	 öğretti,	 fakat	 benim	 istidadım	 onunkinden	 daha</i> <i class="calibre4">güçlüydü. </i></p>
<p class="calibre1">Varamyr	yıllar	sonra	anne	ve	babasını	bulmaya	çalışmıştı;	onlara,	Yumru’nun, </p>
<p class="calibre1">büyük	 Varamyr	 Altıderi’ye	 dönüştüğünü	 söyleyecekti	 ama	 onlar	 ölmüş	 ve</p>
<p class="calibre1">gömülmüştü.  <i class="calibre4">Ağaçların	ve	derelerin	içine	gitti.	Kayaların	ve	toprağın	içine	gitti. </i></p>
<p class="calibre1"> <i class="calibre4">Kumların	 ve	 küllerin	 içine	 gitti. </i>	 Tümsek’in	 öldüğü	 gün,	 orman	 cadısı,	 çocuğun annesine	bunları	söylemişti.	Yumru,	toprağın	bir	parçası	olmak	istememişti. </p>
<p class="calibre1">Ozanların	 onun	 kahramanlıklarıyla	 ilgili	 şarkılar	 söyleyeceği	 ve	 güzel</p>
<p class="calibre1">kızların	 onu	 öpeceği	 bir	 günün	 hayalini	 kurmuştu.  <i class="calibre4">Büyüdüğümde	 Sur’un</i></p>
<p class="calibre1"><a id="p11"></a> <i class="calibre4">Ötesindeki	Kral	olacağım, </i>	diye	söz	vermişti	kendine.	Olmamıştı	ama	yaklaşmıştı. </p>
<p class="calibre1">Varamyr	 Altıderi,	 insanların	 korktuğu	 bir	 isimdi.	 Varamyr,	 Mance	 Rayder’ın	 sağ</p>
<p class="calibre1">yanında	 otururdu,	 mücadelelere	 dört	 metrelik	 bir	 kar	 ayısının	 sırtında	 giderdi	 ve üç	 kurtla	 bir	 gölge	 kedisini	 köle	 olarak	 tutardı.  <i class="calibre4">Beni	 buraya	 getiren	 Mance’ti. </i></p>
<p class="calibre1"> <i class="calibre4">Dinlememeliydim.	Ayımın	derisine	girmeli	ve	Mance’i	parçalara	ayırmalıydım. </i></p>
<p class="calibre1">Mance’ten	 önce,	 Varamyr	 bir	 çeşit	 lorddu.	 Daha	 evvel	 Haggon’a	 ait	 olan, yosundan,	 çamurdan	 ve	 kütüklerden	 inşa	 edilmiş	 bir	 kalede	 tek	 başına	 yaşardı, hayvanları	ona	eşlik	ederdi.	Varamyr’e	biat	etmiş	bir	düzine	köy	vardı.	Vergilerini ekmek,	tuz	ve	elma	şarabıyla	öderlerdi,	bahçelerinden	meyveler	ve	tarlalarından</p>
<p class="calibre1">sebzeler	getirirlerdi.	Varamyr	etini	bizzat	bulurdu.	Canı	ne	zaman	bir	kadın	istese, gölge	kedisini	kadının	peşine	salardı	ve	Varamyr’in	göz	koyduğu	her	kız	uysalca</p>
<p class="calibre1">onun	 yatağına	 girerdi.	 Bazıları	 ağlayarak	 gelirdi,	 evet,	 ama	 yine	 de	 gelirlerdi. </p>
<p class="calibre1">Varamyr	 onlara	 tohumlarını	 verir,	 saçlarından	 bir	 bukleyi	 yadigâr	 olarak	 alır	 ve onları	geri	gönderirdi.	Zaman	zaman,	bir	köy	kahramanı,	canavarı	katletmek	ve	kız kardeşini,	 sevgilisini	 ya	 da	 kızını	 kurtarmak	 için	 elinde	 bir	 mızrakla	 ortaya çıkardı.	Varamyr	onları	öldürürdü	ama	kadınlara	asla	zarar	vermezdi.	Hatta	bazı</p>
<p class="calibre1">kadınları	 çocuklarla	 kutsamıştı.  <i class="calibre4">Cılız	 yaratıklar.	 Yumru	 gibi	 çelimsiz	 ve	 ufak</i> <i class="calibre4">şeyler. </i>	Üstelik	hiçbirinin	istidadı	yok. </p>
<p class="calibre1">Korku	onu	ayağa	kalkmaya	zorladı.	Varamyr,	yarasından	akan	kanı	durdurmak</p>
<p class="calibre1">için	 böğrünü	 tuttu	 ve	 yalpalayarak	 kapıya	 yürüdü.	 Kapıyı	 örten	 eski	 püskü	 deriyi kenara	çektiğinde	beyaz	bir	duvarla	yüz	yüze	geldi.  <i class="calibre4">Kar. </i>	İçerinin	o	kadar	karanlık ve	dumanlı	olması	boşuna	değildi.	Kulübe,	kara	gömülmüştü. </p>
<p class="calibre1">Varamyr	 duvarı	 ittiğinde	 ufalanıp	 dağılan	 kar,	 hâlâ	 yumuşak	 ve	 ıslaktı. </p>
<p class="calibre1">Dışarıda,	gece	ölüm	kadar	beyazdı.	Gümüş	ayın	etrafında	solgun	ve	ince	bulutlar</p>
<p class="calibre1">dans	 ediyordu,	 binlerce	 yıldız	 soğuk	 gözlerle	 onları	 izliyordu.	 Varamyr,	 kar yığınlarının	 altına	 gömülen	 diğer	 kulübelerin	 kambur	 şekillerini	 görebiliyordu. </p>
<p class="calibre1">Kulübelerin	 arkasında,	 buzla	 zırhlanmış	 bir	 büvet	 ağacının	 solgun	 gölgesi	 vardı. </p>
<p class="calibre1">Güneydeki	ve	batıdaki	tepeler,	rüzgârla	uçuşan	kar	tanelerinden	başka	hiçbir	şeyin hareket	 etmediği	 engin	 ve	 beyaz	 bir	 ıssızlıktı.	 Kadının	 ne	 kadar	 uzağa	 gitmiş</p>
<p class="calibre1">olabileceğini	merak	ederek,	“Thistle,”	diye	seslendi	Varamyr	güçsüzce.  <i class="calibre4">“Thistle. </i></p>
<p class="calibre1"> <i class="calibre4">Kadın.	Neredesin</i>?” </p>
<p class="calibre1">Uzakta	bir	kurt	uludu. </p>
<p class="calibre1">Varamyr	ürperdi.	Bu	ulumayı,	Yumru’nun	bir	vakitler	annesinin	sesini	tanıdığı</p>
<p class="calibre1">kadar	 iyi	 tanıyordu.  <i class="calibre4">Tek	 Göz. </i>	 O,	 Varamyr’in	 üç	 kurdunun	 en	 yaşlı,	 en	 iri	 ve	 en amansız	 olanıydı.	 Avcı	 daha	 inceydi,	 daha	 hızlıydı,	 daha	 gençti.	 Sinsi,	 daha kurnazdı.	 Fakat	 ikisi	 de	 Tek	 Göz’den	 korkardı.	 Yaşlı	 kurt	 korkusuzdu, </p>
<p class="calibre1">merhametsizdi,	vahşiydi. </p>
<p class="calibre1"><a id="p12"></a>Varamyr,	 kartalın	 ölümüyle	 gelen	 ıstırabın	 içinde,	 diğer	 hayvanlarının kontrolünü	 kaybetmişti.	 Gölge	 kedisi	 ormana	 kaçmıştı.	 Kar	 ayısı,	 pençelerini etrafındakilere	 çevirmiş	 ve	 bir	 mızrak	 tarafından	 devrilmeden	 önce	 dört	 adamı parçalara	 ayırmıştı,	 menziline	 girse	 Varamyr’i	 de	 katlederdi,	 ondan	 nefret ediyordu,	 Altıderi	 ne	 zaman	 onun	 derisine	 girse	 ya	 da	 sırtına	 çıksa,	 ayı	 öfkeyle doluyordu. </p>
<p class="calibre1">Ama	Varamyr’in	kurtları... </p>
<p class="calibre1"> <i class="calibre4">Kardeşlerim.	 Sürüm. </i>	 Varamyr	 nice	 soğuk	 gecelerde	 kurtlarıyla	 birlikte uyumuştu,	hayvanların	tüylü	bedenleri	onun	etrafına	yığılmış	ve	onu	sıcak	tutmuştu. </p>
<p class="calibre1">Öldüğümde	 etimi	 yiyecekler.	 Geriye	 sadece,	 bahar	 geldiğinde	 karları	 ve	 buzlan eritecek	havaları	karşılamak	üzere	kemiklerimi	bırakacaklar.	Bu	düşünce	tuhaf	bir şekilde	 rahatlatıcıydı.	 Varamyr’in	 kurtları	 onun	 için	 defalarca	 yiyecek	 bulmuştu, sonunda	 Varamyr’in	 onları	 besleyecek	 olması	 gayet	 münasip	 görünüyordu. </p>
<p class="calibre1">Varamyr	ikinci	hayatına,	kendi	cesedinin	sıcak	etini	parçalayarak	başlayabilirdi. </p>
<p class="calibre1">Bağ	 kurulması	 en	 kolay	 hayvanlar	 köpeklerdi;	 insanlara	 o	 kadar	 yakın</p>
<p class="calibre1">yaşıyorlardı	ki	neredeyse	insanlardı.	Bir	köpeğin	derisine	girmek,	kullanılmaktan yumuşamış	 bir	 eski	 bir	 çizme	 giymeye	 benzerdi.	 Bir	 çizmenin	 bir	 ayağı	 kabul etmek	 üzere	 şekillenmesi	 gibi,	 bir	 köpek	 de	 bir	 tasmayı	 kabul	 etmek	 üzere şekillenmişti*	insan	gözünün	göremediği	bir	tasmayı	bile.	Kurtlar	daha	zordu.	Bir adam	 bir	 kurtla	 dost	 olabilirdi,	 hatta	 bir	 kurdu	 eğitebilirdi	 ama	 hiçbir	 adam	 bir kurdu	 gerçekten	  <i class="calibre4">ehlileştiremezdi. </i>	 Haggon	 sık	 sık,	 “Kurtlar	 ve	 kadınlar	 bir	 ömür için	 bağlanırlar,”	 derdi.	 “Birini	 aldığında	 onunla	 evlenmiş	 olursun.	 Kurt	 o	 gün itibarıyla	senin	parçan	olur,	sen	de	onun	parçası	olursun,	ikiniz	de	değişirsiniz.” </p>
<p class="calibre1">Avcı,	 en	 iyisinin,	 diğer	 hayvanlara	 hiç	 dokunmamak	 olduğunu	 söylerdi. </p>
<p class="calibre1">Kediler	 kibirli	 ve	 zalimdi,	 sana	 her	 an	 saldırabilirlerdi.	 Karacalar	 ve	 geyikler avdı;	 uzun	 süre	 giyilirlerse,	 en	 cesur	 adamı	 bile	 bir	 korkağa	 dönüştürürlerdi. </p>
<p class="calibre1">Ayılar,	yaban	domuzları,	porsuklar,	gelincikler...	Haggon	bu	türlerle	bağ	kurmazdı. </p>
<p class="calibre1">“Bazı	 derileri	 asla	 giymek	 istemezsin	 evlat.	 Dönüşeceğin	 şeyden	 hiç</p>
<p class="calibre1">hoşlanmazsın”	 Haggon’a	 göre	 en	 beteri	 kuşlardı.	 “İnsanların	 topraktan</p>
<p class="calibre1">ayrılmaması	gerekir.	Bulutların	arasında	çok	fazla	zaman	geçirirsen,	bir	daha	yere inmek	 istemezsin.	 Şahinleri,	 baykuşları,	 kuzgunları	 deneyen	 derideğiştirenler gördüm.	 Kendi	 derilerinin	 içindeyken	 bile,	 bir	 rüyanın	 içindeymişçesine	 oturup yukarıdaki	kahrolası	maviyi	seyrederlerdi.” </p>
<p class="calibre1">Bununla	 birlikte,	 bütün	 derideğiştirenler	 aynı	 şekilde	 düşünmezdi.	 Bir</p>
<p class="calibre1">keresinde,	 Yumru	 on	 yaşındayken,	 Haggon	 onu	 bir	 derideğiştirenler	 buluşmasına götürmüştü.	Grupta	varglar	çoğunluktaydı;	kurt	kardeşler,	fakat	Yumru	diğerlerini daha	 ilginç	 ve	 daha	 büyüleyici	 bulmuştu.	 Borroq,	 sahip	 olduğu	 yaban	 domuzuna</p>
<p class="calibre1"><a id="p13"></a>çok	benziyordu,	tek	eksiği	uzun	azı	dişleriydi.	Orell’in	bir	kartalı	vardı,	Briar’ın da	 bir	 gölge	 kedisi	 (Yumru	 onları	 gördüğü	 anda	 kendisi	 için	 bir	 gölge	 kedisi istemişti),	keçi	kadın	Grisella... </p>
<p class="calibre1">Ama	 onların	 hiçbiri	 Varamyr	 Altıderi	 kadar	 güçlü	 değildi.	 Taş	 kadar	 sert elleri	 olan,	 uzun	 boylu	 ve	 acımasız	 Haggon	 bile	 onun	 kadar	 güçlü	 değildi. </p>
<p class="calibre1">Varamyr,	 Haggon’ı	 Grideri’nin	 içinden	 çıkarıp	 hayvanı	 kendisi	 için	 aldıktan sonra,	 avcı	 ağlayarak	 can	 vermişti.  <i class="calibre4">Senin	 için	 ikinci	 bir	 hayat	 yok	 yaşlı	 adam. </i></p>
<p class="calibre1">Varamyr’in	o	vakitler	kullandığı	isim	Uçderi’ydi.	Grideri	dördüncü	olmuştu	fakat yaşlı	 kurt	 güçsüz	 ve	 neredeyse	 dişsizdi,	 çok	 geçmeden	 Haggon’ı	 takip	 edip ölmüştü. </p>
<p class="calibre1">Varamyr	 istediği	 hayvanı	 alabilirdi,	 onları	 kendi	 iradesine	 bağlayabilirdi, onların	derilerini	kendi	derisi	yapabilirdi.	Köpek,	kurt	ya	da	porsuk... </p>
<p class="calibre1"> <i class="calibre4">Thistle, </i>	diye	düşündü. </p>
<p class="calibre1">Haggon	buna	zelâlet	derdi,	bütün	günahların	en	karası,	fakat	Haggon	ölmüştü, </p>
<p class="calibre1">tükenmişti,	yanmıştı.	Mance	de	Varamyr’e	lanet	okurdu	ama	Mance	katledilmiş	ya</p>
<p class="calibre1">da	 ele	 geçirilmişti.  <i class="calibre4">Kimse	 bilmeyecek.	 Ben	 mızrak	 karısı	 Thistle	 olacağım	 ve</i> <i class="calibre4">Varamyr	Altıderi	ölecek. </i>	Varamyr,	bedeniyle	birlikte	istidadının	da	yok	olacağını düşünüyordu.	 Kurtlarını	 kaybedecekti	 ve	 hayatının	 geri	 kalanını	 cılız,	 siğilli	 bir kadın	 olarak	 yaşayacaktı...	 ama	 yaşayacaktı.  <i class="calibre4">Eğer	 geri	 gelirse.	 Eğer	 hâlâ	 onu</i> <i class="calibre4">alacak	kadar	güçlü	olursam. </i></p>
<p class="calibre1">Bir	 baş	 dönmesi	 dalgası	 Varamyr’e	 çarptı.	 Varamyr	 kendini	 dizlerinin</p>
<p class="calibre1">üstünde	 buldu,	 elleri	 bir	 kar	 yığınına	 gömülmüştü.	 Aldığı	 bir	 avuç	 dolusu	 karla ağzını	doldurdu.	Karı	sakallarına	ve	çatlak	dudaklarına	sürdü,	ıslaklığı	emdi.	Su	o kadar	 soğuktu	 ki,	 Varamyr	 zorla	 yutkundu	 ve	 teninin	 ne	 kadar	 sıcak	 olduğunu	 bir kez	daha	fark	etti. </p>
<p class="calibre1">Erimiş	 kar	 onu	 daha	 fazla	 acıktırdı.	 Varamyr’in	 midesi	 suya	 değil	 yemeğe özlem	 duyuyordu.	 Kar	 durmuştu	 ama	 rüzgâr	 yükseliyordu,	 havayı	 kristallerle dolduruyordu,	 kar	 yığınlarının	 arasında	 güç	 bela	 ilerleyen	 Varamyr’in	 yüzünü kamçılıyordu,	 Varamyr’in	 böğründeki	 yara	 bir	 açılıp	 bir	 kapanıyordu.	 Varamyr büvet	ağacına	vardığında,	yerde,	kol	değneği	olarak	kullanılabilecek	uzunlukta	bir dal	 buldu.	 Dala	 dayandı	 ve	 sendeleyen	 adımlarla	 en	 yakındaki	 kulübeye	 doğru yürüdü.	Köylüler	kaçarken	bir	şeyler	unutmuş	olabilirlerdi...	bir	çuval	elma,	biraz kuru	et,	Varamyr’i	Thistle	dönene	kadar	hayatta	tutacak	herhangi	bir	şey. </p>
<p class="calibre1">Dal	 onun	 ağırlığının	 altında	 kırıldığında	 ve	 bacakları	 bedeninin	 altından kayıp	gittiğinde,	Varamyr	neredeyse	kulübeye	varmıştı. </p>
<p class="calibre1">Varamyr,	 karlar	 onun	 kanıyla	 kırmızılaşırken	 orada	 ne	 kadar	 zaman	 yattığını söyleyemezdi.  <i class="calibre4">Kar	 beni	 gömecek. </i>	 Huzurlu	 bir	 ölüm	 olacaktı.  <i class="calibre4">Sonlara	 doğru</i></p>
<p class="calibre1"><a id="p14"></a> <i class="calibre4">kendini	 sıcak	 hissettiğini	 söylerler,	 sıcak	 ve	 uykulu. </i>	 Tekrar	 sıcaklık	 hissetmek güzel	 olacaktı	 ama	 Sur’un	 ötesindeki	 o	 yeşil	 ve	 ılık	 toprakları	 asla</p>
<p class="calibre1">göremeyeceğini	 düşünmek	 Varamyr’i	 hüzünlendirdi,	 Mance	 eskiden	 o	 topraklar hakkında	şarkılar	söylerdi.	Haggon,	“Sur’un	ötesindeki	dünya	bizim	türümüz	için</p>
<p class="calibre1">değil,”	 derdi.	 “Özgür	 insanlar	 derideğiştirenlerden	 korkar	 ama	 bize	 saygı	 da gösterirler.	Sur’un	güneyinde,	diz	çökenler	bizi	avlar	ve	domuz	keser	gibi	keser.” </p>
<p class="calibre1"> <i class="calibre4">Beni	 uyardın, </i>	 diye	 düşündü	 Varamyr,  <i class="calibre4">ama	 bana	 Doğugözcüsü’nü	 gösteren</i> <i class="calibre4">de	 şendin. </i>	 Varamyr	 o	 vakit	 en	 fazla	 on	 yaşındaydı.	 Haggon,	 bir	 düzine	 kehribar zinciri	ve	üstünde	post	yığınları	olan	bir	kızağı;	altı	şarap	matarası,	bir	kalıp	tuz ve	bir	bakır	kazanla	takas	etmişti.	Doğugözcüsü,	ticaret	için	Kara	Kale’den	daha iyi	 bir	 yerdi;	 denizin	 karşısındaki	 masalsı	 toprakların	 mallarıyla	 dolu	 gemiler oraya	 gelirdi.	 Kargalar,	 Haggon’ı	 bir	 avcı	 ve	 Gece	 Nöbetçileri’nin	 dostu	 olarak tanırdı,	 adamın	 Sur’un	 ötesindeki	 hayattan	 getirdiği	 haberleri	 memnuniyetle karşılarlardı.	Bazıları	onun	bir	derideğiştiren	olduğunu	bilirdi	ama	kimse	bundan bahsetmezdi.	 Yumru’nun	 sıcak	 güneyle	 ilgili	 hayaller	 kurmaya	 başladığı	 yer, Kıyıdaki	Doğugözcüsü’ydü. </p>
<p class="calibre1">Varamyr,	 alnında	 eriyen	 kar	 tanelerini	 hissedebiliyordu.  <i class="calibre4">Bu,	 yanmak	 kadar</i> <i class="calibre4">kötü	 değil.	 Bırak	 uyuyayım	 ve	 bir	 daha	 asla	 uyanmayayım,	 bırak	 ikinci</i> <i class="calibre4">hayatıma	 başlayayım. </i>	 Kurtlar	 artık	 daha	 yakındaydı.	 Varamyr	 onları hissedebiliyordu.	Zayıf	etini	geride	bırakacak	ve	kurtlardan	biriyle	bütünleşecekti, geceleri	 avlanacak	 ve	 aya	 doğru	 uluyacaktı.	 Varg,	 gerçek	 bir	 kurt	 olacaktı.  <i class="calibre4">Ama</i> <i class="calibre4">hangisi</i>? </p>
<p class="calibre1">Sinsi	 olmazdı.	 Haggon	 buna	 zelâlet	 derdi	 ama	 Sinsi,	 Tek	 Göz	 tarafından döllenirken	Varamyr	defalarca	dişi	kurdun	derisine	girmişti.	Bununla	birlikte	yeni hayatını	 bir	 kancık	 olarak	 geçirmek	 istemiyordu,	 meğerki	 başka	 bir	 seçeneği kalmasın.	 Avcı	 onun	 için	 daha	 uygun	 olabilirdi,	 genç	 erkek...	 ama	 Tek	 Göz	 daha iri	ve	daha	amansızdı,	üstelik	Sinsi	ne	zaman	kızışsa,	onu	Tek	Göz	alırdı. </p>
<p class="calibre1">Haggon,	kendi	ölümünden	birkaç	hafta	önce,	“Unuttuğunu	söylerler,”	demişti</p>
<p class="calibre1">Varamyr’e.	 “Bir	 insanın	 eti	 öldüğünde,	 ruhu	 hayvanın	 içinde	 yaşamaya	 devam eder	fakat	anıları	her	gün	biraz	daha	silikleşir.	İnsan	daha	az	varg	ve	daha	çok	kurt olur,	sonunda	insana	dair	her	şey	kaybolur	ve	geriye	yalnızca	hayvan	kalır.” </p>
<p class="calibre1">Varamyr	 bunun	 doğru	 olduğunu	 biliyordu.	 Bir	 zamanlar	 Orell’e	 ait	 olan</p>
<p class="calibre1">kartalı	 aldığında,	 diğer	 derideğiştirenin	 onun	 mevcudiyetine	 öfkelendiğini hissetmişti.	 Orell,	 dönek	 Jon	 Kar	 tarafından	 katledilmişti	 ve	 katiline	 duyduğu nefret	 o	 kadar	 güçlüydü	 ki	 Varamyr	 de	 kendini	 varg	 çocuktan	 nefret	 ederken bulmuştu.	Onu,	yanında	sessizce	yürüyen	beyaz	ulu	kurtla	gördüğü	anda,	Kar’ın	ne olduğunu	 anlamıştı.	 Bir	 derideğiştiren,	 başka	 bir	 derideğiştireni	 her	 zaman</p>
<p class="calibre1"><a id="p15"></a>hissedebilirdi.  <i class="calibre4">Mance	 ulu	 kurdu	 almama	 izin	 vermeliydi.	 Bu,	 krallara	 yakışır</i> <i class="calibre4">bir	ikinci	hayat	olurdu. </i>	Varamyr	bunu	yapabilirdi,	bundan	emindi.	Kar’ın	istidadı güçlüydü	 ama	 delikanlı	 eğitilmemişti,	 yaratılışıyla	 gurur	 duyması	 gerekirken onunla	mücadele	ediyordu. </p>
<p class="calibre1">Varamyr,	 büvet	 ağacının	 beyaz	 gövdesinden	 ona	 bakan	 kırmızı	 gözleri</p>
<p class="calibre1">görebiliyordu.  <i class="calibre4">Tanrılar	 beni	 tartıyor, </i>	 içinden	 bir	 ürperti	 geçti.	 Varamyr	 kötü şeyler	 yapmıştı,	 korkunç	 şeyler.	 Çalmıştı,	 öldürmüştü,	 tecavüz	 etmişti.	 İnsan	 eti yemişti	ve	can	çekişen	adamların	parçalanmış	boğazlarından	fışkıran	kanı	içmişti. </p>
<p class="calibre1">Ormanlarda	düşmanlarını	gizlice	takip	etmiş	ve	uyuduklarında	onlara	saldırmıştı, onların	 karınlarını	 parçalamış	 ve	 iç	 organlarını	 çamurlu	 toprağa	 saçmıştı.  <i class="calibre4">Etleri</i> <i class="calibre4">nasıl	 da	 tatlıydı. </i>	 “Bunları	 yapan	 hayvandı,	 ben	 değildim,”	 dedi	 Varamyr	 boğuk bir	sesle.	“Bana	bahşettiğiniz	istidattı.” </p>
<p class="calibre1">Tanrılar	cevap	vermedi.	Varamyr’in	nefesi	solgun	bir	sis	hâlinde	havada	asılı</p>
<p class="calibre1">kaldı.	Sakalının	buz	tuttuğunu	hissedebiliyordu.	Varamyr	Altıderi	gözlerini	kapadı. </p>
<p class="calibre1">Deniz	 kıyısındaki	 küçük	 bir	 kulübeye,	 inleyen	 üç	 köpeğe	 ve	 bir	 kadının gözyaşlarına	dair	eski	bir	rüyayı	gördü. </p>
<p class="calibre1"> <i class="calibre4">Tümsek.	Tümsek	için	ağlıyor	ama	benim	için	hiç	ağlamadı. </i></p>
<p class="calibre1">Yumru,	 normal	 vaktinden	 bir	 ay	 önce	 doğmuştu,	 öyle	 sık	 hastalanan	 bir</p>
<p class="calibre1">çocuktu	 ki	 kimse	 yaşayacağını	 düşünmemişti.	 Annesi,	 ona	 münasip	 isim	 vermek için	 neredeyse	 dört	 yıl	 beklemişti	 ve	 o	 arada	 iş	 işten	 geçmişti.	 Bütün	 köy	 onu Yumru	 diye	 çağırmaya	 alışmıştı.	 Bu	 ismi	 ona,	 o	 daha	 annesinin	 karnındayken ablası	Meha	vermişti.	Tümsek’in	adını	da	Meha	koymuştu	ama	Yumru’nun	küçük</p>
<p class="calibre1">kardeşi	 vaktinde	 doğmuştu,	 annesinin	 memesini	 iştahla	 emen,	 iri,	 kırmızı	 ve sıhhatli	bir	çocuktu.  <i class="calibre4">Annem	ona	babamın	adını	verecekti.	Ama	Tümsek	öldü.	İsim</i> <i class="calibre4">gününden	üç	gün	önce,	o	iki	ve	ben	beş	yaşındayken	öldü. </i></p>
<p class="calibre1">Orman	cadısı,	çocuğun	ağlayan	annesine,	‘Yavrunuz	şimdi	tanrılarla	birlikte,” </p>
<p class="calibre1">demişti.	 “Bir	 daha	 asla	 acı	 çekmeyecek,	 asla	 acıkmayacak,	 asla	 ağlamayacak. </p>
<p class="calibre1">Tanrılar	 onu	 toprağın	 içine	 aldı,	 ağaçların	 içine.	 Tanrılar	 etrafımızda.	 Onlar kayaların	 ve	 derelerin	 içinde,	 kuşların	 ve	 hayvanların	 içinde.	 Tümsek	 onlarla birleşmeye	gitti.	O,	dünya	ve	dünyadaki	her	şey	olacak.” </p>
<p class="calibre1">Yaşlı	kadının	sözleri	Yumru’yu	bir	bıçak	gibi	kesmişti.  <i class="calibre4">Tümsek	görüyor.	Beni</i> <i class="calibre4">izliyor.	 Biliyor. </i>	 Yumru	 ondan	 saklanamazdı,	 annesinin	 eteğinin	 altına	 giremez	 ya da	 babasının	 öfkesinden	 kurtulmak	 için	 köpeklerle	 birlikte	 kaçamazdı.  <i class="calibre4">Köpekler. </i></p>
<p class="calibre1">Kesik	Kuyruk,	İzci,	Homurtu.  <i class="calibre4">Onlar	benim	arkadaşlar	imdi. </i></p>
<p class="calibre1">Yumru’nun	 babası,	 Tümsek’in	 bedeninin	 etrafında	 dolaşan	 köpekleri</p>
<p class="calibre1">görmüştü,	 bunu	 hangisinin	 yapmış	 olduğunu	 bilmesi	 mümkün	 değildi,	 bu	 yüzden baltasını	 üçüne	 birden	 indirmişti.	 Adamın	 elleri	 öyle	 kötü	 titriyordu	 ki	 İzci’yi</p>
<p class="calibre1"><a id="p16"></a>susturmak	 için	 iki,	 Homurtu’yu	 devirmek	 için	 dört	 darbe	 gerekmişti.	 Hava	 kan kokusuyla	 dolmuştu	 ve	 can	 çekişen	 köpeklerin	 sesleri	 korkunçtu	 ama	 Yumru’nun babası	seslendiğinde	İzci	yine	de	ona	gitmişti. </p>
<p class="calibre1">O	 en	 yaşlı	 köpekti	 ve	 eğitimi,	 korkusuna	 galip	 gelmişti.	 Yumru	 köpeğin derisine	girdiğinde	iş	işten	geçmişti. </p>
<p class="calibre1">Yumru,  <i class="calibre4">hayır,	 baba,	 lütfen, </i>	 demeye	 çalışmıştı	 ama	 köpekler	 insanların lisanını	 konuşamazdı;	 çocuğun	 ağzından	 çıkan	 tek	 şey,	 yürek	 paralayan	 bir	 inilti olmuştu.	 Balta,	 yaşlı	 köpeğin	 kafatasının	 ortasına	 inmişti	 ve	 kulübenin	 içindeki çocuk	bir	çığlık	koyuvermişti.  <i class="calibre4">Bu	şekilde	öğrenmişlerdi. </i>	İki	gün	sonra,	Yumru’nun babası	onu	ormana	sürüklemişti.	Adam	baltasını	yanına	almıştı.	Yumru,	babasının</p>
<p class="calibre1">onu	 köpekleri	 öldürdüğü	 gibi	 öldüreceğini	 düşünmüştü.	 Bunun	 yerine,	 adam	 onu Haggon’a	vermişti. </p>
<p class="calibre1">Varamyr	 aniden	 uyandı,	 bütün	 vücudu	 şiddetle	 sarsılıyordu.	 “Kalk,”	 diye</p>
<p class="calibre1">bağırıyordu	 bir	 ses,	 “kalk,	 gitmek	 zorundayız.	 Yüzlercesi	 var.”	 Kar,	 Varamyr’i sert	 bir	 battaniyeyle	 örtmüştü.  <i class="calibre4">Çok	 soğuk. </i>	 Varamyr	 hareket	 etmeye	 çalıştığında, elinin	 donarak	 yere	 yapıştığını	 fark	 etti.	 Elini	 çekip	 zeminden	 kurtardığında, arkada	bir	parça	deri	bıraktı.	Kadın	tekrar,	“Kalk,”	diye	bağırdı,  <i class="calibre4">“geliyorlar.” </i></p>
<p class="calibre1">Thistle,	Varamyr’e	geri	dönmüştü.	Onu	kollarından	tutmuştu,	onu	sarsıyordu, </p>
<p class="calibre1">onun	 yüzüne	 bağırıyordu.	 Varamyr	 kadının	 nefesini	 koklayabiliyor	 ve	 soğuktan uyuşmuş	yanaklarında	o	nefesin	sıcaklığını	hissedebiliyordu.	Şimdi,	diye	düşündü, şimdi	yap	ya	da	öl. </p>
<p class="calibre1">Hâlâ	içinde	olan	 bütün	gücü	topladı,	 kendi	derisinden	çıktı	 ve	kadının	içine</p>
<p class="calibre1">girdi. </p>
<p class="calibre1">Thistle	sırtını	kamburlaştırdı	ve	çığlık	attı. </p>
<p class="calibre1"> <i class="calibre4">Zelâlet. </i>	 Bunu	 söyleyen	 Thistle	 mıydı?	 Ya	 da	 kendisi	 miydi?	 Yoksa	 Haggon mıydı?	 Varamyr	 bunu	 hiç	 bilemedi.	 Kadının	 parmakları	 gevşerken,	 Varamyr’in eski	 derisi	 kara	 yığıldı.	 Mızrak	 karısı	 çığlıklar	 atarak	 şiddetle	 büküldü. </p>
<p class="calibre1">Varamyr’in	 gölge	 kedisi	 eskiden	 onunla	 çılgınca	 mücadele	 ederdi.	 Kar	 ayısı	 bir süre	 için	 delirirdi;	 ağaçları,	 kayaları	 ve	 boş	 havayı	 pençelerdi.	 Fakat	 bu	 daha kötüydü.	Varamyr	kendi	ağzının,	“Dışarı	çık,  <i class="calibre4">dışarı	çık!” </i>	diye	bağırdığını	duydu. </p>
<p class="calibre1">Kadının	 bedeni	 sendeledi,	 düştü,	 tekrar	 ayağa	 kalktı,	 elleri	 çırpındı.	 Varamyr’in ve	 Thistle’ın	 ruhları	 et	 için	 kavga	 ederken,	 kadının	 bacakları	 tuhaf	 bir	 dansın içinde	 bir	 o	 yana,	 bir	 bu	 yana	 salındı.	 Kadın,	 bir	 ağız	 dolusu	 dondurucu	 havayı içine	çekti.	Varamyr,	havanın	tadına	ve	bu	genç	bedenin	kuvvetine	sevinmek	için</p>
<p class="calibre1">yarım	kalp	atışı	zaman	buldu,	sonra	kadının	dişleri	birbirine	çarptı	ve	Varamyr’in ağzı	 kanla	 doldu.	 Kadın,	 ellerini	 yüzüne	 götürdü.	 Varamyr	 elleri	 tekrar	 aşağı indirmeye	 çalıştı	 ama	 eller	 ona	 itaat	 etmedi.	 Thistle,	 Varamyr’in	 gözlerini</p>
<p class="calibre1"><a id="p17"></a>tırmalıyordu.	 Kan,	 acı	 ve	 delilik	 içinde	 boğulurken,  <i class="calibre4">zelâlet, </i>	 diye	 hatırladı Varamyr.	Bağırmaya	çalıştığında,	kadın	ikisine	ait	olan	dili	dışarı	tükürdü. </p>
<p class="calibre1">Beyaz	 dünya	 döndü	 ve	 uzaklaştı.	 Varamyr	 bir	 an	 için	 büvet	 ağacının	 içinde gibiydi.	 Ağacın	 gövdesine	 oyulmuş	 kırmızı	 gözlerden,	 can	 çekişen	 bir	 adamın yerde	zayıfça	seyirişini	ve	kırmızı	gözyaşları	döküp	giysilerini	yırtan	delirmiş	bir kadının,	ayın	altında	kör	ve	kanlı	bir	hâlde	dans	edişini	izledi.	Sonra	ikisi	de	gitti, Varamyr	yükseliyordu,	eriyordu,	ruhu	soğuk	bir	rüzgârın	üstünde	hareket	ediyordu. </p>
<p class="calibre1">Varamyr	 karın	 ve	 bulutların	 içindeydi,	 Varamyr	 bir	 serçeydi,	 bir	 sincaptı,	 bir meşeydi.	Bir	orman	baykuşu	sessizce	onun	ağaçlarının	arasında	uçtu,	bir	tavşanın peşindeydi.	Varamyr	baykuşun	içindeydi,	tavşanın	içindeydi,	ağaçların	içindeydi. </p>
<p class="calibre1">Donmuş	 zeminin	 altında,	 iyice	 derinlerde,	 toprak	 solucanları	 karanlığın	 içinde körce	 tüneller	 kazıyordu	 ve	 Varamyr	 onların	 da	 içindeydi.  <i class="calibre4">Ben	 ormanım	 ve</i> <i class="calibre4">ormanın	içindeki	her	şeyim, </i>	diye	düşündü	iftiharla.	Varamyr’in	geçişini	hisseden yüzlerce	 kuzgun	 gaklayarak	 havalandı.	 Bir	 geyik,	 sırtına	 yapışmış	 yavruları sarsarak	 bağırdı.	 Uyuyan	 bir	 ulu	 kurt,	 başını	 yukarı	 kaldırıp	 boş	 havaya	 hırladı. </p>
<p class="calibre1">Hayvanların	 kalpleri	 tekrar	 atmaya	 başlamadan	 önce	 Varamyr	 geçip	 gitti,	 kendi hayvanlarım	 arıyordu,	 Tek	 Göz’ü,	 Sinsi’yi	 ve	 Avcı’yı;	 sürüsünü.	 Kendi	 kendine, kurtlarının	onu	kurtaracağını	söyledi. </p>
<p class="calibre1">Bir	insan	olarak	son	düşüncesi	buydu. </p>
<p class="calibre1">Gerçek	ölüm	ansızın	geldi.	Varamyr	bir	soğuk	çarpması	hissetti,	donmuş	bir</p>
<p class="calibre1">gölün	 buzlu	 sularına	 dalmıştı	 sanki.	 Sonra	 kendini,	 ay	 ışığıyla	 aydınlanmış</p>
<p class="calibre1">karların	 üstünde	 koşarken	 buldu,	 sürü	 arkadaşları	 onun	 hemen	 arkasından</p>
<p class="calibre1">geliyordu.	Dünyanın	yarısı	karanlıktı.  <i class="calibre4">Tek	Göz, </i>	Varamyr	biliyordu.	Uludu,	Sinsi	ve Avcı	onu	tekrarladı. </p>
<p class="calibre1">Zirveye	ulaştıklarında,	kurtlar	duraksadı.  <i class="calibre4">Thistle, </i>	diye	hatırladı	Varamyr,	bir parçası	 kaybettiği	 şey	 için	 kederlendi	 ve	 başka	 bir	 parçası	 yaptığı	 şey	 için. </p>
<p class="calibre1">Buzdan	parmaklar	ağır	ağır	büvet	ağacına	tırmandılar,	birbirlerine	uzandılar.	Boş</p>
<p class="calibre1">köy,	 artık	 boş	 değildi.	 Kar	 yığınlarının	 arasında	 mavi	 gözlü	 gölgeler	 yürüyordu. </p>
<p class="calibre1">Bazıları	 kahverengi	 giymişti,	 bazıları	 siyah	 giymişti	 ve	 bazıları	 çıplaktı,	 tenleri kar	 kadar	 beyazdı.	 Tepelerin	 arasında	 iç	 çeken	 rüzgâr,	 mavi	 gözlü	 gölgelerin ufunetiyle	 ağırdı.	 Ölü	 et	 ve	 kuru	 kan.	 Küf,	 çürük	 ve	 idrar	 kokan	 deriler.	 Sinsi, uludu	 ve	 dişlerini	 gösterdi,	 boynundaki	 tüyler	 diken	 dikendi,	 insanlar	 değil.	 Av değil.	Bunlar	değil. </p>
<p class="calibre1">Aşağıdaki	 şeyler	 hareket	 ediyordu	 ama	 yaşamıyordu.	 Birer	 birer,	 başlarını tepedeki	 kurtlara	 doğru	 kaldırdılar.	 Son	 bakan,	 bir	 zamanlar	 Thistle	 olan	 şeydi. </p>
<p class="calibre1">Yün,	 kürk	 ve	 deri	 giymişti.	 Bunların	 üstüne,	 o	 hareket	 ettikçe	 çıtırdayan	 ve	 ay ışığında	pırıldayan	bir	kırağı	pelerini	geçirmişti.	Parmak	uçlarından	soluk	pembe</p>
<p class="calibre1"><a id="p18"></a>buz	 saçakları	 sarkıyordu;	 donmuş	 kandan	 ibaret	 on	 uzun	 bıçak.	 Ve	 eskiden gözlerinin	olduğu	yerde,	soluk	mavi	bir	ışık	titriyordu. </p>
<p class="calibre1">O	mavi	ışık,	kadının	kaba	yüz	hatlarına,	hayattayken	hiç	sahip	olmadığı	tüyler</p>
<p class="calibre1">ürpertici	bir	güzellik	veriyordu. </p>
<p class="calibre1"> <i class="calibre4">Beni	görüyor. </i></p>
<p class="calibre1"><b class="calibre3">TYRION</b></p>
<p class="calibre1">Dar	Deniz’i,	içerek	geçiyordu. </p>
<p class="calibre1">Gemisi	 küçüktü,	 kamarası	 daha	 küçük.	 Fakat	 kaptan,	 onun	 güverteye</p>
<p class="calibre1">çıkmasına	 izin	 vermiyordu.	 Ayağının	 altındaki	 döşemenin	 sallantısı	 midesini kaldırıyordu	 ve	 berbat	 yemeğin	 tadı,	 yemek	 geri	 kusulduğunda	 daha	 da	 berbat oluyordu.	 Ama	 onu	 besleyecek	 şarabı	 varken,	 neden	 tuzlu	 ete,	 sert	 peynire	 ve kurtçuk	kaynayan	ekmeğe	ihtiyacı	olsundu?	Şarap	kırmızıydı,	ekşiydi	ve	çok	sertti. </p>
<p class="calibre1">Bazen	şarabı	da	kusuyordu	ama	şarap	boldu. </p>
<p class="calibre1">“Dünya	 şarapla	 dolu,”	 diye	 mırıldandı	 kamarasının	 rutubetinde.	 Babası</p>
<p class="calibre1">sarhoşlardan	 hiç	 hoşlanmazdı	 ama	 bunun	 ne	 önemi	 vardı?	 Babası	 ölmüştü. </p>
<p class="calibre1">Babasını	o	öldürmüştü.  <i class="calibre4">Göbeğe	bir	ok	lordum,	sırf	senin	için.	Keşke	daha	iyi	bir</i> <i class="calibre4">arbaletçi	olsaydım.	Oku,	beni	peydahladığın	o	kamışa	sokardım,	seni	kahrolası</i> <i class="calibre4">piç. </i></p>
<p class="calibre1">Güvertenin	 altında	 ne	 gece	 vardı	 ne	 de	 gündüz.	 Tyrion,	 zamanı,	 yemediği yemekleri	 getiren	 miçonun	 gelip	 gidişleriyle	 belirliyordu.	 Çocuk	 her	 geldiğinde, temizlik	yapmak	için	bir	fırça	ve	bir	kova	da	getiriyordu.	Tyrion	bir	seferinde,	bir şarap	matarasının	tıpasını	çıkarırken,	“Bu	Dorne	şarabı	mı?”	diye	sordu	çocuğa. </p>
<p class="calibre1">“Bana	 bir	 vakitler	 tanıdığım	 malum	 bir	 yılanı	 hatırlatıyor.	 Üstüne	 bir	 dağ</p>
<p class="calibre1">devrilene	kadar	eğlenceli	bir	arkadaştı.” </p>
<p class="calibre1">Miço	 cevap	 vermedi.	 Çirkin	 bir	 çocuktu,	 ama	 yarım	 bir	 burnu	 ve	 gözünden çenesine	 kadar	 inen	 bir	 yara	 izi	 olan	 malum	 bir	 cüceden	 daha	 yakışıklı	 olduğu kuşkusuzdu.	Çocuk	yerleri	fırçalarken,	“Seni	gücendirdim	mi?”	diye	sordu	Tyrion. </p>
<p class="calibre1">“Benimle	 konuşmaman	 mı	 emredildi?	 Yoksa	 bir	 cüce,	 annenin	 ırzına	 mı	 geçti?” </p>
<p class="calibre1">Yine	 cevap	 alamadı.	 “Nereye	 gidiyoruz?	 Bana	 bunu	 söyle.”	 Jaime,	 Özgür</p>
<p class="calibre1">Şehirler’den	 bahsetmişti	 ama	 hangisi	 olduğunu	 söylememişti.	 “Braavos	 mu? </p>
<p class="calibre1"><a id="p19"></a>Tyrosh?	 Myr?”	 Tyrion,	 Dorne’a	 gitmeyi	 tercih	 ederdi.  <i class="calibre4">Myrcella,	 Tommen’dan</i> <i class="calibre4">daha	 büyük.	 Dorne	 kanunlarına	 göre	 Demir	 Taht	 ona	 ait.	 Prens	 Oberyn’in</i> <i class="calibre4">önerdiği	gibi,	Myrcella’nın	hakkını	almasına	yardım	ederim. </i></p>
<p class="calibre1">Fakat	 Oberyn	 ölmüştü.	 Adamın	 kafası,	 Sör	 Gregor	 Clegane’in	 zırhlı</p>
<p class="calibre1">yumruğuyla	kanlı	bir	harabeye	dönüştürülmüştü.	Doran</p>
<p class="calibre1">Martell,	 ona	 cesaret	 verecek	 Kızıl	 Yılan	 olmadan,	 böylesine	 tehlikeli	 bir desise	kurmayı	düşünebilir	miydi?  <i class="calibre4">Bunu	yapmak	yerine,	beni	zincire	vurup	tatlı</i> <i class="calibre4">ablama	 geri	 verebilir. </i>	 Sur	 daha	 güvenli	 olurdu.	 Yaşlı	 Ayı	 Mormont,	 Gece Nöbetçileri’nin	Tyrion	gibi	adamlara	ihtiyaç	duyduğunu	söylemişti.	Ama	Mormont</p>
<p class="calibre1">ölmüş	olabilirdi.	Belki	de	Slynt	şimdiye	kadar	lord	kumandan	seçilmişti.	O	kasap oğlu,	 onu	 Sur’a	 kimin	 gönderdiğini	 unutmuş	 olamazdı.  <i class="calibre4">Hayatımın	 geri	 kalanım,</i> <i class="calibre4">katiller	 ve	 hırsızlarla	 birlikte	 tuzlu	 et	 ve	 yulaf	 lapası	 yiyerek	 geçirmek	 istiyor</i> <i class="calibre4">muyum	gerçekten</i>?	Hayatının	geri	kalanı	çok	uzun	sürmezdi	gerçi.	Janos	Slynt	bu meseleyle	ilgilenirdi. </p>
<p class="calibre1">Miço,	 fırçasını	 ıslattı	 ve	 yerleri	 erkekçe	 ovmaya	 devam	 etti.	 “Lys’in	 zevk evlerini	 ziyaret	 ettin	 mi	 hiç?”	 diye	 sordu	 cüce.	 “Fahişelerin	 gittiği	 yer	 orası olabilir	mi?”	Tyrion,	fahişenin	Valyria	dilindeki	karşılığını	hatırlayamamıştı	ama zaten	geç	kalmıştı.	Miço,	fırçasını	kovasının	içine	atmış	ve	kamaradan	ayrılmıştı. </p>
<p class="calibre1">Şarap,	zekâmı	bulandırdı.	Tyrion,	Yüksek	Valyria	Dili’ni	üstadının	dizlerinde</p>
<p class="calibre1">öğrenmişti,	 bununla	 birlikte	 Dokuz	 Özgür	 Şehir’de	 konuşulan	 lisan...	 aslında	 bir tek	 lehçe	 değil,	 birbirlerinden	 farklı	 diller	 olma	 yolunda	 ilerleyen	 dokuz	 ayrı lehçeydi.	 Tyrion	 biraz	 Braavosça,	 az	 buçuk	 da	 Myrce	 biliyordu.	 Tyrosh’ta tanrılara	 küfredebilirdi,	 bir	 adama	 sahtekâr	 diyebilirdi,	 bir	 kupa	 bira</p>
<p class="calibre1">ısmarlayabilirdi	 ve	 bir	 zamanlar	 Kaya’da	 tanıştığı	 bir	 paralı	 askere	 teşekkür edebilirdi.  <i class="calibre4">Dorne’da	 Ortak	 Dil	 konuşuluyor	 en	 azından. </i>	 Dorne	 yemekleri	 ve Dorne	 kanunları	 gibi	 Dorne	 aksam	 da	 Ryone	 çeşnileriyle	 baharatlanmıştı	 ama insan	 konuşulanları	 anlayabilirdi.  <i class="calibre4">Dorne,	 evet,	 Dorne	 benim	 için	 iyi. </i>	 Tyrion, bebeğine	sarılan	bir	çocuk	gibi	bu	fikre	sarılarak	ranzasına	uzandı. </p>
<p class="calibre1">Uyku,	 Tyrion	 Lannister’a	 hiçbir	 zaman	 kolayca	 gelmemişti,	 bu	 gemide</p>
<p class="calibre1">neredeyse	hiç	gelmiyordu	ama	o,	zaman	zaman,	bir	süre	için	sızmasını	sağlayacak</p>
<p class="calibre1">miktarda	şarap	içmeyi	başarıyordu.	En	azından	rüya	görmüyordu.	Bir	küçük	ömür</p>
<p class="calibre1">için	 yeterince	 rüya	 görmüştü.  <i class="calibre4">Aptallık	 rüyaları:	 Aşk,	 adalet,	 arkadaşlık,	 şöhret. </i></p>
<p class="calibre1"> <i class="calibre4">Ve	uzun	boylu	olmak	rüyası. </i>	Bütün	bunlar	imkânsızdı,	Tyrion	artık	biliyordu.	Ama fahişelerin	nereye	gittiğini	bilmiyordu. </p>
<p class="calibre1">“Fahişeler	 nereye	 gidiyorsa	 oraya,”	 demişti	 babası.  <i class="calibre4">Bunlar	 son	 sözleriydi,</i> <i class="calibre4">nasıl	 da	 büyük	 sözlerdi. </i>	 Arbalet	 fısıldamıştı,	 Lord	 Tywin	 tekrar	 oturmuştu	 ve Tyrion	Lannister	kendini	Varys’le	birlikte	karanlıkta	yürürken	bulmuştu.	Merdiven</p>
<p class="calibre1"><a id="p20"></a>bacasından	tekrar	aşağı	inmiş	olmalıydı.	Demir	bir	ejderhanın	ağzında	pırıldayan turuncu	 közlerin	 olduğu	 yere	 inen	 iki	 yüz	 otuz	 basamak.	 Tyrion	 hiçbirini hatırlamıyordu.	 Sadece	 arbaletin	 çıkardığı	 ses	 ve	 babasının	 gevşeyen</p>
<p class="calibre1">bağırsaklarının	kokusu.	Ölürken	bile,	üstüme	sıçmanın	bir	yolunu	buldu. </p>
<p class="calibre1">Varys	 tünellerde	 Tyrion’a	 eşlik	 etmişti	 ama	 Tyrion’ın	 meşhur	 bir	 zafer</p>
<p class="calibre1">kazandığı	ve	bir	burun	kaybettiği	Karasu	Nehri’ne	çıkana	kadar	konuşmamışlardı. </p>
<p class="calibre1">Cüce	orada	Varys’e	dönmüş	ve	“Babamı	öldürdüm,”	demişti.	Bir	adamın,	“Ayak</p>
<p class="calibre1">parmağımı	taşa	çarptım,”	derken	kullanabileceği	bir	tonla	konuşmuştu. </p>
<p class="calibre1">Muhbir	başı	bir	yalvaran	kardeş	gibi	giyinmişti.	Kahverengi	yünden	yapılmış</p>
<p class="calibre1">eski	püskü	cübbenin	başlığı,	hadımın	tombul	yanaklarını	ve	yuvarlak	kel	kafasını gölgelemişti.	“O	basamakları	çıkmamalıydınız,”	demişti	adam	sitem	eder	gibi. </p>
<p class="calibre1">“Fahişeler	 nereye	 gidiyorsa	 oraya.”	 Tyrion,	 babasını	 o	 kelimeyi</p>
<p class="calibre1">kullanmaması	için	uyarmıştı.  <i class="calibre4">Eğer	oku	salmasaydım,	tehditlerimin	boş	olduğunu</i> <i class="calibre4">görürdü.	Arbaleti	elimden	alırdı,	bir	zamanlar	Tysha’yı	kollarımdan	aldığı	gibi. </i></p>
<p class="calibre1"> <i class="calibre4">Onu	öldürdüğümde	ayağa	kalkıyordu. </i></p>
<p class="calibre1">“Shae’i	de	öldürdüm,”	diye	itiraf	etmişti	Tyrion,	Varys’e. </p>
<p class="calibre1">“Kızın	ne	olduğunu	biliyordunuz.” </p>
<p class="calibre1">“Biliyordum.	Ama	babamın	ne	olduğunu	hiç	bilmiyordum.” </p>
<p class="calibre1">Varys	gülmüştü.	“Ve	şimdi	biliyorsunuz.” </p>
<p class="calibre1"> <i class="calibre4">Hadımı	da	öldürmeliydim. </i>	Ellerinde	biraz	daha	kan	olsaydı	ne	fark	ederdi? </p>
<p class="calibre1">Tyrion,	 hançerini	 neyin	 durdurduğunu	 söyleyemezdi.	 Minnettarlık	 değildi.	 Varys onu	 bir	 celladın	 kılıcından	 esirgemişti	 ama	 bunu	 Jaime’nin	 zoruyla	 yapmıştı <i class="calibre4">. </i></p>
<p class="calibre1"> <i class="calibre4">Jaime...	hayır,	Jaime’yi	düşünmemek	daha	iyi. </i></p>
<p class="calibre1">Tyrion	 yeni	 bir	 matara	 şarap	 buldu	 ve	 onu	 bir	 kadının	 göğsünü	 emer	 gibi emdi.	 Ekşi	 kırmızı,	 cücenin	 çenesinden	 aşağı	 aktı	 ve	 lekeli	 tuniğini	 ıslattı, Tyrion’ın	 hücredeyken	 giydiği	 tuniği.	 Zemin	 Tyrion’ın	 ayaklarının	 altında sallanıyordu.	 Ayağa	 kalkmaya	 çalıştığında,	 zemin	 yanlamasına	 yükseldi	 ve	 onu kamaranın	duvarına	çarptı.  <i class="calibre4">Bir	fırtına, </i>	diye	düşündü	Tyrion,  <i class="calibre4">ya	da	bildiğimden	de</i> <i class="calibre4">fazla	sarhoşum. </i>	Şarabı	kustu,	geminin	batıp	batmayacağını	merak	ederek	bir	süre kusmuğunun	içinde	yattı.  <i class="calibre4">Bu	senin	intikamın	mı	baba</i>?  <i class="calibre4">Yukarıdaki	Baba	seni	EV	i</i> <i class="calibre4">mi	 yaptı? </i>	 Dışarıda	 rüzgâr	 ulurken,	 “Bir	 akraba	 katilinin	 alacağı	 budur,”	 dedi Tyrion.	Onun	yaptığı	bir	şey	için	miçoyu,	kaptanı	ve	bütün	diğer	adamları	boğmak adil	görünmüyordu	ama	tanrılar	ne	zaman	adil	olmuştu?	Bunları	düşündüğü	sırada, </p>
<p class="calibre1">karanlık	onu	yuttu. </p>
<p class="calibre1">Tekrar	 uyandığında,	 Tyrion’ın	 başı	 patlayacak	 gibiydi	 ve	 gemi	 fırıl	 fırıl dönüyordu	ama	kaptan	limana	geldikleri	konusunda	ısrar	ediyordu.	Tyrion	adama</p>
<p class="calibre1">sessiz	 olmasını	 söyledi	 ve	 kel	 kafalı	 iri	 bir	 denizci	 tarafından	 ambara	 taşınırken</p>
<p class="calibre1"><a id="p21"></a>güçsüz	 tekmeler	 atıp	 kıvrandı.	 Ambarda	 boş	 bir	 şarap	 fıçısı	 onu	 bekliyordu. </p>
<p class="calibre1">Alçak,	 küçük	 bir	 fıçıydı	 ve	 bir	 cüce	 için	 bile	 dardı.	 Tyrion	 mücadele	 ederken altını	 ıslattı	 ama	 çabası	 boşunaydı.	 Önce	 kafası	 olmak	 üzere	 fıçının	 içine tıkıştırıldı,	dizleri	kulaklarına	kadar	itildi.	Burun	kökü	korkunç	bir	şekilde	kaşındı ama	kollan	bedenine	öyle	sıkıca	mıhlanmıştı	ki	Tyrion	burnuna	ulaşamadı.	Denizci fıçının	kapağını	çekiçleyip	kapatırken,  <i class="calibre4">benim	cüssemde	bir	adam	için	uygun	bir</i> <i class="calibre4">tahtırevan, </i>	 diye	 düşündü	 Tyrion.	 Yukarı	 çekilirken	 bağrışan	 sesleri	 duydu.	 Her sıçramada	 başı	 fıçının	 dibine	 vurdu.	 Fıçı	 aşağı	 doğru	 yuvarlanırken	 dünya	 fırıl fırıl	döndü	ve	sonra,	Tyrion’ın	çığlık	atmak	istemesine	sebep	olan	bir	çarpışmayla durdu.	Başka	bir	fıçı	onun	fıçısına	çarptı	ve	Tyrion	dilini	ısırdı. </p>
<p class="calibre1">Yarım	 saatten	 uzun	 sürmüş	 olamazdı	 ama	 Tyrion’ın	 çıktığı	 en	 uzun	 yolculuk buydu.	 Tyrion	 kaldırıldı	 ve	 indirildi,	 yuvarlandı	 ve	 istiflendi,	 baş	 aşağı	 edildi, düzeltildi	 ve	 tekrar	 yuvarlandı.	 Fıçı	 tahtalarının	 ardından,	 bağrışan	 adamları duydu.	 Bir	 keresinde	 yakınlarda	 bir	 at	 kişnedi.	 Tyrion’ın	 güdük	 bacakları kasılmaya	 başladı	 ve	 çok	 geçmeden	 öyle	 kötü	 ağrıdı	 ki	 Tyrion	 başındaki zonklamayı	unuttu. </p>
<p class="calibre1">Yolculuk	 başladığı	 gibi	 bitti;	 Tyrion’ın	 başını	 döndüren	 ve	 onu	 şiddetle sarsan	 bir	 başka	 yuvarlanışla.	 Dışarıda,	 Tyrion’ın	 anlamadığı	 bir	 dilde	 konuşan tuhaf	 sesler	 vardı.	 Biri	 fıçının	 üstüne	 vurmaya	 başladı	 ve	 kapak	 âniden	 kırılarak açıldı.	Fıçının	içi	ışık	ve	soğuk	havayla	doldu.	Tyrion	derin	bir	nefes	alıp	ayağa kalkmaya	 çalıştı	 ama	 fıçıyı	 yana	 devirip	 kendini	 toprak	 bir	 zeminin	 üstüne dökmekten	başka	bir	şey	başaramadı. </p>
<p class="calibre1">Çatallı	 sarı	 sakalları	 olan,	 korkunç	 şekilde	 şişman	 bir	 adam	 Tyrion’ın</p>
<p class="calibre1">başında	 dikiliyordu,	 adamın	 elinde	 ahşap	 bir	 tokmak	 ve	 demir	 bir	 keski	 vardı. </p>
<p class="calibre1">Adamın	 geceliği	 bir	 turnuva	 çadırı	 olarak	 kullanılabilecek	 kadar	 genişti. </p>
<p class="calibre1">Geceliğin	 gevşekçe	 bağlanmış	 kemeri	 çözülmüştü.	 Ortaya	 kocaman	 beyaz	 bir göbek	 ve	 sarı	 kıllarla	 kaplı	 yağ	 tulumlarına	 benzeyen	 iki	 sarkık	 göğüs	 çıkmıştı. </p>
<p class="calibre1">Adam,	 Tyrion’a,	 bir	 zamanlar	 Casterly	 Kayası’nın	 altındaki	 mağaraya	 vuran	 ölü deniz	ineğini	hatırlattı. </p>
<p class="calibre1">Şişman	adam	aşağı	bakıp	gülümsedi.	Batıdiyar’ın	Ortak	Dil’iyle,	“Sarhoş	bir</p>
<p class="calibre1">cüce,”	dedi. </p>
<p class="calibre1">“Çürüyen	 bir	 deniz	 ineği.”	 Tyrion’ın	 ağzı	 kan	 doluydu.	 Kanı	 adamın</p>
<p class="calibre1">ayaklarının	 dibine	 tükürdü.	 Tonozlu	 bir	 çatısı	 ve	 güherçileyle	 kaplı	 taş	 duvarları olan,	 uzun,	 loş	 bir	 mahzenin	 içindelerdi.	 Etrafları	 şarap	 ve	 bira	 fıçılarıyla çevriliydi;	 susamış	 bir	 cücenin	 gece	 boyunca	 içebileceği	 kadar	 içki.  <i class="calibre4">Ya	 da	 bir</i> <i class="calibre4">hayat	boyunca. </i></p>
<p class="calibre1">“Küstahsın.	 Küstah	 cüceleri	 severim.”	 Şişman	 adam	 güldüğünde	 etleri	 öyle</p>
<p class="calibre1"><a id="p22"></a>şiddetli	 sallandı	 ki	 Tyrion	 adamın	 düşüp	 onu	 ezebileceğinden	 korktu.	 “Aç	 mısın küçük	dostum?	Yorgun	musun?” </p>
<p class="calibre1">“Susadım.”	Tyrion	dizlerinin	üstünde	doğruldu.	“Ve	kirliyim.” </p>
<p class="calibre1">Şişman	 adam	 havayı	 kokladı.	 “Önce	 banyo,	 aynen	 öyle.	 Sonra	 yemek	 ve</p>
<p class="calibre1">yumuşak	 bir	 yatak,	 evet?	 Hizmetkârlarım	 bununla	 ilgilenecek.”	 Tokmağı	 ve keskiyi	 bir	 kenara	 koydu.	 “Benim	 evim	 senin	 evindir.	 Suyun	 karşısındaki dostumun	her	dostu,	Illyrio	Mopatis’in	de	dostudur,	evet.” </p>
<p class="calibre1"> <i class="calibre4">Ve	 Örümcek	 Varys’in	 her	 dostu,	 onu	 fırlatıp	 atabileceğim	 mesafeye	 kadar</i> <i class="calibre4">güveneceğim	biridir. </i></p>
<p class="calibre1">Bununla	birlikte,	şişman	adam	vadettiği	banyonun	hakkını	verdi.	Tyrion	sıcak</p>
<p class="calibre1">suyun	 içine	 gömülüp	 gözlerini	 kapadığı	 anda	 uykuya	 daldı.	 Kaz	 tüyü	 bir	 yatakta çırılçıplak	uyandı.	Yatak	o	kadar	yumuşaktı	ki,	Tyrion	kendini	bir	bulut	tarafından yutulmuş	 gibi	 hissetti.	 Dili	 pürüzlüydü	 ve	 boğazı	 hassastı	 ama	 aleti	 bir	 demir çubuk	 kadar	 sertti.	 Tyrion	 yataktan	 kalktı,	 bir	 lazımlık	 buldu	 ve	 bir	 zevk inlemesiyle	lazımlığı	doldurmaya	başladı. </p>
<p class="calibre1">Oda	 loştu	 ama	 panjur	 çıtalarının	 arasından	 sarı	 güneş	 ışığı	 çubukları</p>
<p class="calibre1">süzülüyordu.	Tyrion	son	damlaları	silkeledi	ve	ilkbahar	çimenleri	kadar	yumuşak</p>
<p class="calibre1">Myr	halılarının	üstünde	yürüdü.	Beceriksiz	hareketlerle	pencere	sekisine	tırmandı, Varys	ve	tanrıların	onu	nereye	gönderdiğini	görmek	için	panjurları	açtı. </p>
<p class="calibre1">Pencerenin	 altında,	 mermer	 bir	 havuzun	 etrafında	 nöbete	 durmuş	 altı	 kiraz ağacı	 vardı.	 Ağaçların	 ince	 dalları	 kahverengi	 ve	 yapraksızdı.	 Suyun	 üstünde çıplak	bir	delikanlı	duruyordu,	elindeki	eşkıya	kılıcıyla	düello	pozisyonu	almıştı. </p>
<p class="calibre1">Çocuk	 kıvrak	 ve	 yakışıklıydı,	 en	 fazla	 on	 altı	 yaşındaydı,	 omuzlarına	 değen	 düz, sarı	 saçları	 vardı.	 Delikanlı	 öyle	 gerçek	 görünüyordu	 ki,	 cüce	 onun	 boyalı mermerden	yapılmış	olduğunu	uzunca	bir	andan	sonra	fark	etti,	ama	çocuğun	kılıcı gerçek	çelik	gibi	parlıyordu. </p>
<p class="calibre1">Havuzun	 karşısında	 üç	 buçuk	 metrelik	 bir	 tuğla	 duvar	 yükseliyordu,	 duvarın üstüne	 demir	 dikenler	 dizilmişti.	 Duvarın	 arkası	 şehirdi.	 Kiremitli	 çatılardan oluşan	 bir	 deniz,	 bir	 koyun	 çevresinde	 toplanmıştı.	 Tyrion	 kare	 şekilli	 tuğla kuleler,	 kırmızı	 büyük	 bir	 tapınak	 ve	 bir	 tepenin	 üstünde	 tek	 başına	 duran	 bir papaz	 evi	 gördü.	 İyice	 uzak	 mesafede,	 derin	 sularda	 güneş	 ışığı	 pırıldıyordu. </p>
<p class="calibre1">Balıkçı	 tekneleri	 koy	 boyunca	 hareket	 ediyordu,	 teknelerin	 yelkenleri	 rüzgârla dalgalanıyordu.	 Tyrion,	 kıyıya	 dizilmiş	 büyük	 teknelerin	 gökyüzüne	 uzanan direklerini	 de	 görebiliyordu.  <i class="calibre4">Gemilerden	 biri	 mutlaka	 Dorne’a	 ya	 da	 Kıyıdaki</i> <i class="calibre4">Doğugözcüsü’ne	 gidecek. </i>	 Fakat	 Tyrion	 yolculuğun	 bedelini	 hiçbir	 şekilde ödeyemezdi,	 kürek	 çekmek	 için	 de	 yaratılmamıştı.  <i class="calibre4">Sanırım	 bir	 miço	 olarak	 işe</i> <i class="calibre4">girebilirim.	 Mürettebatın	 beni	 Dar	 Deniz	 boyunca	 becermesine	 izin	 vererek</i></p>
<p class="calibre1"><a id="p23"></a> <i class="calibre4">yolculuğumun	bedelini	ödeyebilirim. </i></p>
<p class="calibre1">Tyrion	 nerede	 olduğunu	 merak	 etti.  <i class="calibre4">Burada	 hava	 bile	 farklı	 kokuyor. </i>	 Serin sonbahar	 rüzgârı	 tuhaf	 baharatlarla	 aromalanmıştı.	 Tyrion,	 duvarın	 arkasındaki caddelerden	gelen	belli	belirsiz	bağrışmaları	duyabiliyordu.	Sesler	kulağa	Valyria Dili	gibi	geliyordu	ama	Tyrion	beş	kelimeden	ancak	birini	anlıyordu.  <i class="calibre4">Braavos	ya</i> <i class="calibre4">da	 Tyrosh	 değil, </i>	 diye	 karar	 verdi.	 Çıplak	 dallar	 ve	 havadaki	 serinlik,	 Lys’e, Myr’e	ve	Volantis’e	de	itiraz	ediyordu. </p>
<p class="calibre1">Arkasındaki	 kapının	 açıldığını	 duyduğunda,	 Tyrion	 şişman	 ev	 sahibiyle</p>
<p class="calibre1">yüzleşmek	için	döndü.	“Burası	Pentos,	evet?” </p>
<p class="calibre1">“Aynen	öyle.	Başka	neresi	olacak?” </p>
<p class="calibre1"> <i class="calibre4">Pentos. </i>	 Pekâlâ,	 burası	 Kral	 Toprakları	 değildi,	 bu	 şehir	 için	 bu	 kadarı söylenebilirdi.	Tyrion	kendini,	“Fahişeler	nereye	gider?”	diye	sorarken	duydu. </p>
<p class="calibre1">“Burada	 fahişeler	 genelevlerde	 bulunur,	 aynen	 Batıdiyar’daki	 gibi.	 Onlara ihtiyacın	 olmayacak	 küçük	 dostum.	 Hizmetkâr	 kadınlarımın	 arasından	 dilediğini seç.	Hiçbiri	seni	geri	çevirmeye	cesaret	edemez.” </p>
<p class="calibre1">“Köleler?”	diye	sordu	cüce. </p>
<p class="calibre1">Şişman	 adam,	 yağlanmış	 sarı	 sakalının	 tek	 çatalını	 sıvazladı,	 Tyrion’ın	 son derece	edepsiz	bulduğu	bir	hareketti.	“Braavoslular’ın	yüzyıl	önce	bize	dayattığı antlaşmanın	 şartlarına	 göre,	 Pentos’ta	 kölelik	 yasak.	 Yine	 de,	 kadınlarım	 seni reddetmeyecek.”	 Illyrio	 hantal	 hareketlerle	 yarım	 reverans	 yaptı.	 “Şimdi	 küçük dostum	 bana	 izin	 vermeli.	 Bu	 büyük	 şehrin	 yargıçlarından	 biri	 olma	 onuruna sahibim	 ve	 prensimiz	 bizi	 toplantıya	 çağırdı.”	 Bir	 ağız	 dolusu	 çarpık,	 sarı	 diş</p>
<p class="calibre1">göstererek	 gülümsedi.	 “Malikâneyi	 ve	 araziyi	 arzu	 ettiğin	 gibi	 keşfet	 ama kesinlikle	 duvarların	 dışına	 çıkma.	 En	 iyisi,	 burada	 olduğunu	 kimsenin</p>
<p class="calibre1">bilmemesi.” </p>
<p class="calibre1">“Burada	değil	miyim?	Bir	yere	mi	gittim?” </p>
<p class="calibre1">“Akşama	 bu	 konuyu	 konuşmak	 için	 yeterince	 vaktimiz	 olacak.	 Küçük</p>
<p class="calibre1">dostumla	ben	yiyeceğiz,	içeceğiz	ve	büyük	planlar	yapacağız,	evet?” </p>
<p class="calibre1">“Evet	 şişman	 dostum,”	 diye	 karşılık	 verdi	 Tyrion.  <i class="calibre4">Beni	 kendi	 kârı	 için</i> <i class="calibre4">kullanmayı	 düşünüyor. </i>	 Özgür	 Şehirler’in	 tacir	 prenslerinin	 düşündüğü	 tek	 şey kârdı.	 Tyrion’ın	 lord	 babası	 onlar	 için,	 “Baharat	 askerleri	 ve	 peynir	 lordları,” </p>
<p class="calibre1">derdi	tiksintiyle.	Illyrio	Mopatis’in,	ölü	bir	cücede,	canlı	bir	cüceden	daha	fazla kâr	 gördüğü	 bir	 gün	 gelecek	 olursa,	 Tyrion	 o	 günün	 akşamında	 kendini	 başka	 bir fıçıya	 tıkılmış	 hâlde	 bulurdu.  <i class="calibre4">O	 gün	 gelmeden	 gitsem	 iyi	 olur. </i>	 O	 günün geleceğinden	 hiç	 şüphesi	 yoktu;	 Cersei	 onu	 unutmayacaktı	 ve	 babasının	 karnında bir	ok	bulmak	Jaime’yi	bile	sinirlendirmiş	olabilirdi. </p>
<p class="calibre1">Aşağıdaki	havuzun	suları,	çıplak	kılıç	adamının	etrafında	hafif	bir	meltemle</p>
<p class="calibre1"><a id="p24"></a>dalgalanıyordu.	 Bu	 görüntü	 Tyrion’a,	 evliliklerinin	 yalancı	 baharında	 Tysha’nın onun	 saçlarını	 nasıl	 dalgalandırdığını	 hatırlattı,	 Tyrion	 daha	 sonra,	 babasının muhafızlarının	 Tysha’nın	 ırzına	 geçmesine	 yardım	 etmişti.	 Firarı	 boyunca	 o muhafızları	 düşünmüştü,	 kaç	 kişi	 olduklarını	 hatırlamaya	 çalışmıştı.	 İnsan	 bunu hatırlayacağını	 düşünürdü	 ama	 hayır,	 Tyrion	 hatırlamıyordu.	 On?	 Yirmi?	 Yüz? </p>
<p class="calibre1">Bilmiyordu.	 Muhafızların	 hepsi	 yetişkin	 adamlardı,	 uzun	 boylu	 ve	 güçlü...	 Gerçi on	üç	yaşındaki	bir	cüce	için	bütün	adamlar	uzun	boyluydu.  <i class="calibre4">Tysha	onların	sayısını</i> <i class="calibre4">biliyordu. </i>	 Muhafızların	 her	 biri	 ona	 birer	 gümüş	 geyik	 vermişti,	 yani	 kızın yapması	gereken	tek	şey	sikkeleri	saymaktı.  <i class="calibre4">Her	muhafız	için	bir	gümüş	ve	benim</i> <i class="calibre4">için	 bir	 altın. </i>	 Babası,	 Tyrion’ın	 da	 ödeme	 yapması	 için	 ısrar	 etmişti.  <i class="calibre4">Bir</i> <i class="calibre4">Lannister	borcunu	mutlaka	öder. </i></p>
<p class="calibre1">Lord	Tywin	bir	kez	daha,	“Fahişeler	nereye	gidiyorsa	oraya,”	dedi	ve	arbalet</p>
<p class="calibre1">bir	kez	daha	 <i class="calibre4">vızıldadı. </i></p>
<p class="calibre1">Yargıç,	 Tyrion’ın	 malikâneyi	 keşfedebileceğini	 söylemişti.	 Tyrion,	 lacivert taşı	ve	sedef	kakmalı	sedir	bir	sandığın	içinde	temiz	kıyafetler	buldu.	Kıyafetlerin içine	girmeye	çalışırken,	onların	küçük	bir	çocuk	için	dikildiğini	fark	etti.	Kumaş, biraz	küf	kokmasına	rağmen	yeterince	kaliteliydi	fakat	kesim,	bacaklarda	çok	uzun ve	 kollarda	 çok	 kısaydı.	 Kıyafetin	 yakası,	 Tyrion’ın	 yüzünü	 Joffrey’ninki	 kadar kara	 yapabilirdi	 ama	 Tyrion	 bir	 şekilde	 yakayı	 kapatmayı	 başardı.	 Kıyafete güveler	de	uğramıştı.  <i class="calibre4">En	azından	kusmuk	kokmuyor. </i></p>
<p class="calibre1">Tyrion	keşfe	mutfaktan	başladı.	Kendisi	için	ekmek,	peynir	ve	incir	alırken, </p>
<p class="calibre1">iki	 şişman	 kadın	 ve	 bir	 bulaşıkçı	 çocuk	 tedbirli	 gözlerle	 onu	 izledi.	 Tyrion reverans	 yaparak,	 “İyi	 günler	 güzel	 leydiler,”	 dedi.	 “Fahişelerin	 nereye	 gittiğini biliyor	musunuz?”	Kadınlar	cevap	vermeyince,	Tyrion	aynı	soruyu	Yüksek	Valyria</p>
<p class="calibre1">Dili’nde	tekrarladı	ama	 <i class="calibre4">fahişe</i>	yerine	 <i class="calibre4">zaniye</i>	demek	zorunda	kaldı.	Bu	sefer,	daha genç	ve	daha	şişman	olan	aşçı	omuzlarını	silkti. </p>
<p class="calibre1">Tyrion,	 onları	 ellerinden	 tutup	 yatak	 odasına	 sürüklese	 kadınların	 ne</p>
<p class="calibre1">yapacağını	 merak	 etti.	 Illyrio,  <i class="calibre4">hiçbiri	 seni	 geri	 çevirmeye	 cesaret	 edemez,</i> demişti	ama	Tyrion	her	nedense,	adamın	bu	iki	kadını	kastetmediğini	düşünüyordu. </p>
<p class="calibre1">Daha	 genç	 olan	 kadın	 Tyrion’ın	 annesi	 olabilecek	 yaştaydı	 ve	 daha	 yaşlı	 olan büyük	 ihtimalle	 diğerinin	 annesiydi.	 Her	 ikisi	 de	 hemen	 hemen	 Illyrio	 kadar şişmandı,	 göğüsleri	 Tyrion’ın	 kafasından	 daha	 büyüktü.  <i class="calibre4">Kendimi	 etin	 içinde</i> <i class="calibre4">boğabilirim. </i>	Ölmek	için	bundan	daha	beter	yollar	da	vardı. </p>
<p class="calibre1">Mesela	 Lord	 Tywin’in	 öldüğü	 yol.  <i class="calibre4">Son	 nefesinden	 önce	 biraz	 altın</i></p>
<p class="calibre1"> <i class="calibre4">sıçmasını	 sağlamalıydım. </i>	 Lord	 Tywin	 tasvipte	 ve	 şefkatte	 cimri	 olabilirdi	 ama sikke	konusunda	her	daim	cömertti.  <i class="calibre4">Burunsuz	bir	cüceden	daha	acınası	olan	tek</i> <i class="calibre4">şey,	hiç	altını	olmayan	burunsuz	bir	cücedir. </i></p>
<p class="calibre1"><a id="p25"></a>Tyrion,	şişman	kadınları,	ekmek	somunlarıyla	ve	kazanlarla	baş	başa	bıraktı. </p>
<p class="calibre1">Bir	gece	önce	Illyrio	tarafından	yere	döküldüğü	mahzeni	aramaya	gitti.	Bulmak	zor olmadı.	Orada,	Tyrion’ı	yüzyıl	boyunca	sarhoş	tutmaya	yetecek	kadar	şarap	vardı; Menzil’den	 gelen	 tatlı	 kırmızılar,	 Dorne’dan	 gelen	 ekşi	 kırmızılar,	 solgun	 Pentos sarıları,	Myr’in	yeşil	nektarları,	altmış	fıçı	Arbor	altını.	Efsanevi	doğudan	gelen şaraplar	 bile	 vardı;	 Qarth’tan,	 Yi	 Ti’den	 ve	 Gölge’nin	 yanındaki	 Asshai’den. </p>
<p class="calibre1">Sonunda	 Tyrion,	 şimdiki	 Arbor	 Lordu’nun	 büyükbabası	 olan	 Lord	 Runceford</p>
<p class="calibre1">Redwyne’ın	 özel	 stoğu	 olarak	 işaretlenmiş	 fıçılardan	 birini	 seçti.	 Şarabın	 tadı baygın	ve	sertti,	rengi	öyle	koyu	bir	mordu	ki	loş	mahzenin	içinde	neredeyse	siyah görünüyordu.	Tyrion	bir	kadeh	doldurdu,	ilaveten	bir	de	sürahi,	içkisini	odasından gördüğü	 o	 kiraz	 ağaçlarının	 altında	 içmek	 için	 kadehle	 sürahiyi	 yukarıdaki bahçeye	taşıdı. </p>
<p class="calibre1">Nasıl	 olduysa,	 yanlış	 kapıdan	 çıktı	 ve	 pencereden	 gördüğü	 havuzu	 asla</p>
<p class="calibre1">bulamadı	 ama	 sorun	 değildi.	 Malikânenin	 arkasındaki	 bahçeler	 de	 önündekiler kadar	güzeldi	ve	çok	daha	genişti.	Tyrion	içki	içerek	bir	süre	bahçelerde	dolaştı. </p>
<p class="calibre1">Malikânenin	duvarları	bütün	münasip	kaleleri	utandırırdı.	Duvarların	tepesindeki işlemeli	demir	dikenler,	onları	süsleyen	kafalar	olmadan	tuhaf	bir	şekilde	çıplak görünüyordu.	 Tyrion,	 ablasının	 kafasının	 yukarıda	 nasıl	 görüneceğini	 hayal	 etti; altın	 saçlarında	 katran	 ve	 ağzında	 vızıldayan	 sinekler	 varken.  <i class="calibre4">Evet,	 onun</i> <i class="calibre4">yanındaki	 diken	 de	 Jaime’nin	 olmalı, </i>	 diye	 karar	 verdi.  <i class="calibre4">Ablamla	 ağabeyimin</i> <i class="calibre4">arasına	kimse	girmemeli. </i></p>
<p class="calibre1">Tyrion,	 bir	 ip	 ve	 bir	 kancayla	 duvarı	 aşabilirdi.	 Güçlü	 kolları	 vardı	 ve	 çok ağır	 bir	 adam	 değildi.	 Yukarı	 tırmanıp	 diğer	 tarafa	 geçebilirdi,	 kendisini	 bir dikene	geçirmezse	tabii.  <i class="calibre4">Yarın	bir	ip	arayacağım, </i>	diye	karar	verdi. </p>
<p class="calibre1">Bahçelerde	 dolaşırken	 üç	 kapı	 gördü;	 kapı	 kulübeli	 ana	 giriş,	 barınağın yanındaki	küçük	kapı	ve	bir	sarmaşık	düğümünün	arkasına	gizlenmiş	bahçe	kapısı. </p>
<p class="calibre1">Son	 kapı	 zincirliydi,	 diğerleri	 korunuyordu.	 Muhafızlar	 tıknazdı,	 yüzleri	 bebek poposu	 gibi	 pürüzsüzdü	 ve	 adamlar	 dikenli	 bronz	 miğferler	 takmışlardı.	 Tyrion, hadımları	 gördüğü	 anda	 tanıdı.	 Onların	 türünü	 şöhretlerinden	 biliyordu.	 Rivayete göre,	 bu	 adamlar	 hiçbir	 şeyden	 korkmaz	 ve	 hiç	 acı	 hissetmezlerdi,	 efendilerine ölümüne	 sadıklardı.	 Tyrion,	 şunların	 birkaç	 yüz	 tanesi	 epey	 işime	 yarardı,	 diye düşündü.  <i class="calibre4">Ne	yazık	ki	bunu	bir	dilenciye	dönüşmeden	önce	düşünemedim. </i></p>
<p class="calibre1">Sütunlu	bir	dehlizden	ve	sivri	uçlu	bir	kemerin	altından	geçti.	Kendini	karolu</p>
<p class="calibre1">bir	avluda	buldu.	Avludaki	kuyunun	yanında	bir	kadın	çamaşır	yıkıyordu.	Kadın, </p>
<p class="calibre1">Tyrion’ın	yaşında	görünüyordu,	mat	kızıl	saçları	ve	çillerle	beneklenmiş	geniş	bir yüzü	 vardı.	 “Biraz	 şarap	 ister	 misin?”	 diye	 sordu	 Tyrion	 kadına.	 Kadın	 kuşkulu gözlerle	 ona	 baktı.	 “Senin	 için	 kadehim	 yok,”	 dedi	 Tyrion.	 “Bunu	 paylaşmak</p>
<p class="calibre1"><a id="p26"></a>zorundayız.”	 Çamaşırcı	 kadın,	 yıkadığı	 tunikleri	 sıkmaya	 ve	 kurumaları	 için asmaya	geri	döndü.	Tyrion,	sürahisiyle	birlikte	bir	taş	sıraya	oturdu.	“Söyle	bana, Yargıç	 Illyrio’ya	 nereye	 kadar	 güvenmeliyim?”	 İsim,	 kadının	 yukarı	 bakmasına sebep	oldu.	“Oraya	kadar	mı?”	Tyrion	güldü,	bacak	bacak	üstüne	attı	ve	şarabını</p>
<p class="calibre1">yudumladı.	“Şu	peynir	tüccarının	benim	için	biçtiği	rol	her	neyse	o	rolü	oynamak istemiyorum	 ama	 adamı	 nasıl	 reddedebilirim?	 Kapılar	 korunuyor.	 Belki	 de	 sen beni	eteklerinin	altına	saklayıp	buradan	çıkarırsın?	Çok	müteşekkir	olurum,	hatta seninle	 evlenirim.	 Hâlihazırda	 iki	 karım	 var,	 üçüncüsü	 neden	 olmasın?	 Ah,	 ama nerede	 yaşarız?”	 Yarım	 burunlu	 bir	 adamın	 yapabileceği	 kadar	 hoş	 bir	 şekilde gülümsedi.	 “Güneş	 Mızrağı’nda	 bir	 yeğenim	 var,	 sana	 söylemiş	 miydim? </p>
<p class="calibre1">Dorne’da	Myrcella’yla	birlikte	epey	haylazlık	yapabilirim.	Yeğenlerimi	birbirine düşürüp	 bir	 savaş	 başlatabilirim,	 bu	 çok	 eğlenceli	 olmaz	 mı?”	 Çamaşırcı	 kadın, Illyrio’nun	tuniklerinden	birini	astı,	yelken	olarak	kullanılabilecek	kadar	geniş	bir tunikti	 bu.	 “Böyle	 şeytanca	 şeyler	 düşündüğüm	 için	 utanmalıyım,	 çok	 haklısın. </p>
<p class="calibre1">Sur’a	 gitmek	 daha	 iyi	 olabilir.	 Bir	 adam	 Gece	 Nöbetçileri’ne	 katıldığında	 bütün suçları	 silinir.	 Lâkin	 korkarım	 ki	 seni	 yanımda	 tutmama	 izin	 vermezler	 tatlım. </p>
<p class="calibre1">Nöbet’te	 bir	 kadının	 olamaz,	 geceleri	 yatağını	 ısıtacak	 tatlı	 ve	 çilli	 bir	 karın olamaz.	 Orada	 sadece	 soğuk	 rüzgârlar,	 tuzlu	 balık	 ve	 önemsiz	 insanlar	 vardır. </p>
<p class="calibre1">Sence	siyahların	içinde	daha	uzun	görünür	müyüm	leydim?”	Tyrion	kadehini	tekrar</p>
<p class="calibre1">doldurdu.	“Ne	dersin?	Kuzey	mi	yoksa	güney	mi?	Eski	günahlarımın	kefaretini	mi</p>
<p class="calibre1">ödemeliyim	yoksa	yeni	günahlar	mı	işlemeliyim?” </p>
<p class="calibre1">Çamaşırcı	 kadın,	 Tyrion’a	 son	 kez	 baktı,	 sepetini	 yerden	 aldı	 ve	 uzaklaştı. </p>
<p class="calibre1"> <i class="calibre4">Karılarımı	 uzun	 süre	 elimde	 tutamıyorum, </i>	 diye	 düşündü	 Tyrion.	 Sürahisi	 her nasılsa	 kurumuştu.  <i class="calibre4">Belki	 de	 mahzene	 geri	 dönmeliyim. </i>	 Ama	 sert	 şarap	 başını döndürüyordu	 ve	 basamaklar	 çok	 dikti.	 “Fahişeler	 nereye	 gider?”	 diye	 sordu Tyrion	ipte	çırpınan	çamaşırlara.	Belki	de	çamaşırcı	kadına	sormalıydı.  <i class="calibre4">Senin	bir</i> <i class="calibre4">fahişe	olduğunu	ima	etmek	için	değil	tatlım,	ama	belki	de	sen	nereye	gittiklerini</i> <i class="calibre4">biliyorsundur. </i>	 “Fahişeler	 nereye	 gidiyorsa	 oraya,”	 demişti	 Lord	 Tywin.  <i class="calibre4">Tysha</i> <i class="calibre4">beni	sevdi.	O	bir	çiftçinin	kızıydı,	beni	sevdi	ve	benimle	evlendi,	bana	güvendi. </i></p>
<p class="calibre1">Boş	 sürahi	 Tyrion’ın	 ellerinden	 kaydı	 ve	 avlunun	 karşı	 tarafına	 doğru</p>
<p class="calibre1">yuvarlandı.	Tyrion	ayağa	kalkıp	sürahiyi	almaya	gitti.	Yürürken,	çatlak	bir	karonun içinde	 büyüyen	 mantarları	 gördü.	 Beyaz	 mantarlardı,	 benekleri	 vardı,	 alt kısımlarındaki	 damarlar	 kan	 kadar	 kırmızıydı.	 Cüce,	 mantarlardan	 birini	 koparıp kokladı.  <i class="calibre4">Lezzetli, </i>	diye	düşündü,  <i class="calibre4">ve	ölümcül. </i></p>
<p class="calibre1">Yedi	mantar	vardı.	Belki	de	Yedi,	Tyrion’a	bir	şeyler	söylemeye	çalışıyordu. </p>
<p class="calibre1">Tyrion	 bütün	 mantarları	 topladı,	 çamaşır	 ipinden	 bir	 eldiven	 aldı,	 mantarları dikkatlice	eldivene	sardı	ve	cebine	soktu.	Harcadığı	güç	başını	döndürdü,	Tyrion</p>
<p class="calibre1"><a id="p27"></a>sıraya	geri	döndü,	kıvrıldı	ve	gözlerini	kapadı. </p>
<p class="calibre1">Tekrar	 uyandığında	 odasındaydı,	 bir	 kez	 daha	 kaz	 tüyü	 yatağa	 gömülmüştü. </p>
<p class="calibre1">Sarışın	bir	kız	Tyrion’ın	omzunu	sarsıyordu.	“Lordum,”	dedi	kız,	“banyonuz	hazır. </p>
<p class="calibre1">Yargıç	Illyrio	sizi	bir	saat	içinde	masada	bekliyor.” </p>
<p class="calibre1">Tyrion	 doğrulup	 yastıklara	 yaslandı,	 başı	 ellerinin	 arasındaydı.	 “Rüya	 mı görüyorum	 yoksa	 Ortak	 Dil’de	 mi	 konuşuyorsun?”	 “Evet	 lordum.	 Kralı	 memnun etmek	için	satın	alındım.”	Mavi	gözlü	güzel	bir	kızdı,	genç	ve	uzun	boyluydu. </p>
<p class="calibre1">“Eminim	öyledir.	Bir	kadeh	şaraba	ihtiyacım	var.” </p>
<p class="calibre1">Kız	 şarap	 doldurdu.	 ‘Yargıç	 Illyrio,	 sırtınızı	 keselememi	 ve	 yatağınızı</p>
<p class="calibre1">ısıtmamı	söyledi.	Benim	adım...” </p>
<p class="calibre1">“...beni	hiç	ilgilendirmiyor.	Fahişelerin	nereye	gittiğini	biliyor	musun?” </p>
<p class="calibre1">Kız	kızardı.	“Fahişeler	kendilerini	sikke	için	satarlar.” </p>
<p class="calibre1">“Ya	da	mücevherler,	elbiseler	ve	şatolar	için.	Ama	nereye	giderler?” </p>
<p class="calibre1">Kız	soruyu	anlamadı.	“Bu	bir	bilmece	mi	lordum?	Bilmecelerle	aram	pek	iyi</p>
<p class="calibre1">değildir.	 Bana	 cevabı	 söyleyecek	 misiniz?”  <i class="calibre4">Hayır, </i>	 diye	 düşündü	 Tyrion.  <i class="calibre4">Ben</i> <i class="calibre4">bilmecelerden	nefret	ederim. </i>	“Sana	hiçbir	şey	söylemeyeceğim.	Sen	de	bana	aynı iyiliği	 yap.”	 Az	 kalsın,  <i class="calibre4">beni	 ilgilendiren	 tek	 kısmın,	 bacaklarının	 arasındaki</i> <i class="calibre4">kısım, </i>	 diyecekti.	 Kelimeler	 dilinin	 uçundaydı	 ama	 her	 nasılsa	 dudaklarına	 hiç geçmedi.  <i class="calibre4">O	 Shae	 değil, </i>	 dedi	 cüce	 kendine,  <i class="calibre4">bilmece	 sorduğumu	 düşünen	 küçük</i> <i class="calibre4">bir	 aptal	 sadece. </i>	 Doğruyu	 söylemek	 gerekirse,	 kızın	 bacaklarının	 arası	 bile Tyrion’ı	o	kadar	ilgilendirmiyordu.  <i class="calibre4">Hasta	ya	da	ölü	olmalıyım. </i>	“Bir	banyodan	mı bahsettin?	Büyük	peynir	tüccarını	bekletmemeliyiz.” </p>
<p class="calibre1">Tyrion	 banyo	 yaparken,	 kız	 onun	 ayaklarını	 yıkadı,	 sırtını	 keseledi	 ve</p>
<p class="calibre1">saçlarını	 fırçaladı.	 Banyodan	 sonra,	 ağrıları	 azaltmak	 için	 cücenin	 baldırlarına güzel	kokulu	bir	merhem	sürdü	ve	ona	bir	kez	daha	çocuk	kıyafetleri	giydirdi;	küf kokulu	 kırmızı	 bir	 pantolon	 ve	 altın	 dokuma	 astarlı,	 mavi	 kadife	 bir	 ceket. </p>
<p class="calibre1">Tyrion’ın	 çizmelerinin	 bağcıklarını	 bağlarken,	 “Lordum	 yemekten	 sonra	 beni isteyecek	mi?”	diye	sordu	kız. </p>
<p class="calibre1">“Hayır.	Kadınlarla	işim	bitti.”  <i class="calibre4">Fahişeler. </i></p>
<p class="calibre1">Kız,	bu	hayal	kırıklığını,	Tyrion’ın	hiç	hoşlanmadığı	bir	şekilde	iyi	karşıladı. </p>
<p class="calibre1">“Eğer	lordum	bir	oğlan	tercih	ediyorsa,	yatağına	bir	oğlan	getirebilirim.” </p>
<p class="calibre1"> <i class="calibre4">Lordun,	 karısını	 tercih	 ediyor.	 Lordun	 Tysha	 isimli	 bir	 kızı	 tercih	 ediyor. </i></p>
<p class="calibre1">“Fahişelerin	nereye	gittiğini	biliyorsa	getir.” </p>
<p class="calibre1">Kızın	 ağzı	 gerildi.  <i class="calibre4">Beni	 hakir	 görüyor, </i>	 diye	 fark	 etti	 Tyrion,  <i class="calibre4">ama	 benim</i> <i class="calibre4">kendimi	 hakir	 gördüğümden	 fazla	 değil. </i>	 Tyrion	 Lannister,	 onun	 görünüşünden tiksinen	pek	çok	kadınla	yatmıştı,	buna	emindi,	ama	diğerleri	en	azından	sahte	bir yakınlık	gösterecek	nezakete	sahipti.  <i class="calibre4">Bir	parça	dürüst	tiksinti,	tazeleyici	olabilir, </i></p>
<p class="calibre1"><a id="p28"></a> <i class="calibre4">fazlaca	tatlı	tükettikten	sonra	içilen	ekşi	şarap	gibi. </i></p>
<p class="calibre1">“Sanırım	 fikrimi	 değiştirdim,”	 dedi	 kıza.	 “Beni	 yatakta	 bekle.	 Mümkünse</p>
<p class="calibre1">çıplak	 bir	 hâlde.	 Kıyafetlerinle	 uğraşamayacak	 kadar	 sarhoş	 olacağım.	 Ağzını kapalı	 ve	 bacaklarım	 açık	 tutarsan	 çok	 iyi	 anlaşırız.”	 Kızı	 korkutmak	 umuduyla ona	ters	bir	bakış	attı	ama	kızın	verdiği	tek	karşılık	iğrentiydi.  <i class="calibre4">Kimse	bir	cüceden</i> <i class="calibre4">korkmaz. </i>	 Lord	 Tywin	 bile	 korkmamıştı,	 hâlbuki	 Tyrion’ın	 ellerinde	 bir	 arbalet vardı.	“Düzülürken	inler	misin?”	diye	sordu	kıza. </p>
<p class="calibre1">“Eğer	lordumu	memnun	edecekse.” </p>
<p class="calibre1">“Seni	 boğmak	 lordunu	 memnun	 edebilir.	 Son	 fahişeme	 yaptığım	 şey	 buydu. </p>
<p class="calibre1">Sence	 efendin	 buna	 itiraz	 eder	 mi?	 Tabii	 ki	 etmez.	 Senin	 gibi	 yüzlerce	 kızı	 var ama	 benim	 gibi	 bir	 adamı	 daha	 yok.”	 Bu	 defa,	 gülümsediğinde,	 Tyrion	 istediği korkuyu	elde	etti. </p>
<p class="calibre1">Illyrio	kapitone	bir	koltuğa	uzanmıştı,	ahşap	bir	kâseden	acı	biber	ve	arpacık</p>
<p class="calibre1">soğanı	 atıştırıyordu.	 Alnı	 ter	 boncuklarıyla	 beneklenmişti,	 tombul	 yanaklarının üzerinde	 domuz	 gözleri	 ışıldıyordu.	 Adam	 ellerini	 oynattıkça	 mücevherler	 dans ediyordu;	 akik,	 opal,	 kedi	 gözü,	 turmalin,	 yakut,	 ametist,	 safir,	 zümrüt,	 oltu	 taşı, yeşim,	 siyah	 elmas	 ve	 yeşil	 inci.  <i class="calibre4">Adamın	 yüzükleriyle	 yıllarca	 yaşayabilirim,</i> diye	düşündü	Tyrion,  <i class="calibre4">ama	yüzükleri	almak	için	bir	satıra	ihtiyaç	duyarım. </i></p>
<p class="calibre1">“Gel,	otur	küçük	dostum.”	Illyrio	bir	el	hareketiyle	Tyrion’ı	yanına	çağırdı. </p>
<p class="calibre1">Cüce,	 bir	 koltuğa	 tırmandı.	 Yargıç’ın	 devasa	 kalçalarını	 barındırmak</p>
<p class="calibre1">amacıyla	 yapılmış	 minderli	 taht,	 Tyrion	 için	 fazlasıyla	 büyüktü.	 Tyrion	 Lannister bütün	 hayatını,	 kendisi	 için	 çok	 büyük	 olan	 bir	 dünyada	 yaşamıştı	 ama	 Illyrio Mopatis’in	malikânesindeki	nispetsizlik	hissi	grotesk	boyutlardaydı.  <i class="calibre4">Bir	mamutun</i> <i class="calibre4">inindeki	fareyim, </i>	diye	düşündü	Tyrion,  <i class="calibre4">en	azından	mamutun	iyi	bir	mahzeni	var. </i></p>
<p class="calibre1">Bu	düşünce	onu	susattı.	Tyrion	şarap	istedi. </p>
<p class="calibre1">“Sana	gönderdiğim	kızdan	keyif	aldın	mı?”	diye	sordu	Illyrio. </p>
<p class="calibre1">“Bir	kız	isteseydim	söylerdim,” </p>
<p class="calibre1">“Eğer	seni	memnun	edemediyse...” </p>
<p class="calibre1">“Ondan	beklenilen	her	şeyi	yaptı.” </p>
<p class="calibre1">“Ben	 de	 bunu	 umardım,	 O	 kız	 Lys’te	 eğitildi,	 aşkı	 sanata	 dönüştürdükleri yerde.	Kral	ondan	ziyadesiyle	memnun	kaldı.” </p>
<p class="calibre1">“Ben	 kralları	 öldürürüm,	 duymadın	 mı?”	 Tyrion	 şarap	 kadehinin	 üzerinden</p>
<p class="calibre1">şeytanca	gülümsedi.	“Kraliyet	artıklarını	istemem.” </p>
<p class="calibre1">“Nasıl	 arzu	 edersen.	 Haydi	 yemek	 yiyelim.”	 Illyrio	 ellerini	 birbirine	 vurdu ve	hizmetkârlar	koşarak	geldi. </p>
<p class="calibre1">Yemeğe	yengeç	ve	keler	balığı	çorbasıyla	başladılar,	soğuk	limon	çorbası	da</p>
<p class="calibre1">vardı.	Sonra	ballı	bıldırcın,	kuzu	filetosu,	şaraba	yatırılmış	kaz	ciğeri,	yağlı	yaban</p>
<p class="calibre1"><a id="p29"></a>havucu	 ve	 süt	 domuzu	 getirildi.	 Tyrion	 yemekleri	 bir	 arada	 görünce	 midesinin bulandığını	hissetti	ama	nezaket	icabı	kendini	çorbadan	bir	kaşık	almaya	zorladı ve	çorbayı	tadar	tatmaz	kendini	kaybetti.	Aşçılar	yaşlı	ve	şişman	olabilirlerdi	ama işlerini	biliyorlardı.	Tyrion	sarayda	bile	bu	kadar	iyi	bir	yemek	yememişti. </p>
<p class="calibre1">Bıldırcının	 kemiklerindeki	 eti	 emerken	 Illyrio’ya	 sabahki	 toplantıyı	 sordu. </p>
<p class="calibre1">Şişman	adam	omuzlarını	silkti.	“Doğuda	sorunlar	var.	Astapor	ve	Meereen	düştü. </p>
<p class="calibre1">Dünya	 gençken,	 Ghiscarlı	 köle	 şehirleri	 yaşlıydı.”	 Süt	 domuzu	 dilimlenmişti. </p>
<p class="calibre1">Illyrio,	 domuzun	 çıtır	 çıtır	 kızarmış	 yağlı	 derisinden	 bir	 parça	 aldı,	 deriyi	 erik sosuna	batırdı	ve	parmaklarıyla	yedi. </p>
<p class="calibre1">“Köle	 Körfezi,	 Pentos’un	 çok	 uzağında.”	 Tyrion,	 bıçağının	 ucunu	 bir	 kaz ciğerine	 sapladı.  <i class="calibre4">Hiç	 kimse	 bir	 akraba	 katili	 kadar	 lanetli	 değildir, </i>	 diye düşündü,  <i class="calibre4">ama	bu	cehennemi	sevmeyi	öğrenebilirim. </i></p>
<p class="calibre1">“Aynen	 öyle,”	 dedi	 Illyrio.	 “Fakat	 dünya	 büyük	 bir	 örümcek	 ağı.	 Diğer</p>
<p class="calibre1">iplikler	 titremesin	 diye,	 bir	 tek	 ipliğe	 dokunmaya	 cesaret	 edemezsin.	 Biraz	 daha şarap?”	 Illyrio	 ağzına	 bir	 biber	 attı.	 “Hayır,	 daha	 iyi	 bir	 şey.”	 Ellerini	 birbirine vurdu. </p>
<p class="calibre1">Bir	 hizmetkâr,	 üstü	 kapalı	 bir	 servis	 tabağıyla	 içeri	 girdi.	 Tabağı	 Tyrion’ın önüne	 bıraktı.	 Illyrio,	 kapağı	 kaldırmak	 için	 öne	 eğildi.	 Yemeğin	 kokusu	 havaya yükselirken,	 “Mantarlar,”	 diye	 duyurdu	 yargıç.	 “Sarımsakla	 öpülmüş	 ve	 yağın içinde	 yıkanmış.	 Bana	 lezzetlerinin	 olağanüstü	 olduğu	 söylendi.	 Bir	 tane	 al dostum.	İki	tane	al.” </p>
<p class="calibre1">Tyrion,	 şişman	 ve	 siyah	 bir	 mantarı	 ağzına	 doğru	 götürdü	 ama	 Illyrio’nun sesindeki	 bir	 şey	 onu	 âniden	 durdurdu.	 “Önce	 sen	 lordum.”	 Tabağı	 ev	 sahibine doğru	itti. </p>
<p class="calibre1">“Hayır,	 hayır.”	 Illyrio	 mantarları	 geri	 itti.	 Bir	 kalp	 atışı	 zaman	 için,	 peynir tacirinin	 şişkin	 etinin	 içinden	 dışarı,	 haylaz	 bir	 çocuk	 bakıyormuş	 gibi	 göründü. </p>
<p class="calibre1">“Önce	sen.	Israr	ediyorum.	Aşçı	bunları	bilhassa	senin	için	yaptı.” </p>
<p class="calibre1">“Gerçekten	 mi?”	 Tyrion	 aşçıyı	 hatırladı,	 kadının	 unlu	 ellerini	 ve	 koyu	 mavi damarlarla	 dolu	 ağır	 göğüslerini.	 “Çok	 nazikmiş	 ,ama...	 hayır.”	 Tyrion,	 elindeki mantarı,	çıktığı	yağın	içine	geri	bıraktı. </p>
<p class="calibre1">“Çok	şüphecisin.”	Illyrio,	çatallı	sarı	sakalının	arkasından	gülümsedi.	Tyrion, </p>
<p class="calibre1">adamın	 sakalının,	 altın	 gibi	 parlaması	 için	 her	 sabah	 yağlandığını	 düşündü.	 “Sen bir	korkak	mısın?”	diye	sordu	Illyrio.	“Hakkında	böyle	bir	şey	duymamıştım.” </p>
<p class="calibre1">“Yedi	 Krallık’ta,	 bir	 konuğu	 yemek	 sırasında	 zehirlemek,	 ciddi	 bir</p>
<p class="calibre1">misafirperverlik	ihlali	olarak	kabul	edilir.” </p>
<p class="calibre1">“Burada	da	öyle.”	Illyrio	Mopatis	şarap	kadehine	uzandı.	“Lâkin	bir	konuk, </p>
<p class="calibre1">kendi	 hayatına	 açıkça	 son	 vermek	 istiyorsa,	 ev	 sahibi	 bu	 arzuyu	 yerine	 getirmek</p>
<p class="calibre1"><a id="p30"></a>zorundadır,	öyle	değil	mi?”	Bir	yudum	şarap	içti.	‘Yargıç	Ordello	yarım	yıl	önce mantardan	 zehirlendi.	 Bana	 söylenene	 göre,	 ağrı	 o	 kadar	 kötü	 değilmiş.	 Midede biraz	kasılma,	gözlerin	arkasında	âni	bir	sancı,	hepsi	buymuş.	Bir	mantar,	boynuna inecek	 bir	 kılıçtan	 daha	 iyidir,	 değil	 midir?	 Ağzında	 yağ	 ve	 sarımsak	 tadıyla ölmek	varken,	neden	kan	tadıyla	ölesin?” </p>
<p class="calibre1">Cüce,	 önündeki	 tabağı	 inceledi.	 Sarımsağın	 ve	 yağın	 kokusu	 ağzını</p>
<p class="calibre1">sulandırdı.	 Bir	 yanı	 o	 mantarları	 istiyordu,	 ne	 olduklarını	 bildiği	 hâlde.	 Tyrion, kendi	 karnına	 soğuk	 bir	 çelik	 parçası	 saplayacak	 kadar	 cesur	 değildi	 ama	 bir mantarı	 ısırmak	 o	 kadar	 zor	 olmazdı.	 Bu	 düşünce	 onu	 anlatamayacağı	 kadar	 çok korkuttu.	Tyrion	kendi	kendini,	“Beni	yanlış	anlamışsın,”	derken	duydu. </p>
<p class="calibre1">“Öyle	 mi?	 Emin	 değilim.	 Eğer	 şarapla	 boğulmayı	 tercih	 ediyorsan	 söyle, </p>
<p class="calibre1">hemen	hallederim.	Kadeh	kadeh	boğulmak	hem	zamanı	hem	de	şarabı	heba	eder.” </p>
<p class="calibre1">“Beni	 yanlış	 anlamışsın,”	 dedi	 Tyrion	 tekrar,	 daha	 yüksek	 sesle.	 Yağlı</p>
<p class="calibre1">mantarlar	fener	ışığında	koyu	ve	davetkâr	parlıyordu.	“Ölmek	gibi	bir	arzum	yok, bana	inan.	Benim...”	Tyrion’ın	sesi	bir	tereddütün	içinde	kayboldu.  <i class="calibre4">Benim	 neyim</i> <i class="calibre4">var</i>?  <i class="calibre4">Yaşanacak	 bir	 hayat</i>?  <i class="calibre4">Yapılacak	 bir	 iş?	 Büyütülecek	 çocuklar</i>? </p>
<p class="calibre1"> <i class="calibre4">Hükmedilecek	topraklar</i>?  <i class="calibre4">Sevilecek	bir	kadın</i>? </p>
<p class="calibre1">“Senin	 hiçbir	 şeyin	 yok,”	 diye	 bitirdi	 Yargıç	 Illyrio.	 “Lâkin	 bunu</p>
<p class="calibre1">değiştirebiliriz.”	 Yağın	 içinden	 bir	 mantar	 aldı	 ve	 şehvetle	 çiğnemeye	 başladı. </p>
<p class="calibre1">“Leziz.” </p>
<p class="calibre1">“Mantarlar	zehirli	değil.”	Tyrion	tedirgin	oldu. </p>
<p class="calibre1">“Değil.	 Neden	 senin	 kötülüğünü	 isteyeyim?”	 Yargıç	 Illyrio	 bir	 mantar	 daha yedi.	“Biraz	güven	göstermeliyiz,	sen	ve	ben.	Hadi,	ye.”	Ellerini	tekrar	birbirine vurdu.	“Yapacak	işlerimiz	var.	Küçük	dostum	kuvvetini	yüksek	tutmalı.” </p>
<p class="calibre1">Hizmetkârlar	incirle	doldurulmuş	akbalıkçıl,	badem	sütünde	kaynatılmış	dana</p>
<p class="calibre1">pirzolası,	 kremalı	 ringa	 balığı,	 şekerle	 kaplanmış	 soğanlar,	 kokulu	 peynirler, salyangoz	tabakları,	sakatatlar	ve	kendi	tüyleriyle	süslenmiş	siyah	bir	kuğu	getirdi. </p>
<p class="calibre1">Tyrion,	 ona	 ablasıyla	 yediği	 bir	 akşam	 yemeğini	 hatırlatan	 kuğuyu	 reddetti	 ama akbalıkçılla	 ringadan	 birer	 parça	 aldı,	 birkaç	 tane	 de	 şekerli	 soğan	 yedi.	 Ve hizmetkâr	adam,	Tyrion’ın	kadehini,	o	boşalttıkça	tekrar	doldurdu. </p>
<p class="calibre1">“Bu	kadar	küçük	bir	adamsın	ama	epey	şarap	içiyorsun.”	“Akraba	öldürmek</p>
<p class="calibre1">zor	bir	iş,	insanı	susatıyor.” </p>
<p class="calibre1">Şişman	 adamın	 gözleri,	 parmaklarındaki	 mücevherler	 gibi	 pırıldadı. </p>
<p class="calibre1">“Batıdiyar’da,	Lord	Lannister’ın	ölümünün	iyi	bir	başlangıç	olduğunu	söyleyecek</p>
<p class="calibre1">insanlar	var.” </p>
<p class="calibre1">“Ablamın	 duyacağı	 bir	 yerde	 söylemeseler	 iyi	 ederler,	 yoksa	 dillerini</p>
<p class="calibre1">kaybederler.”	Cüce,	bir	ekmek	somununu	ikiye	böldü.	“Ve	sen	de	ailem	hakkında</p>
<p class="calibre1"><a id="p31"></a>konuşurken	 dikkatli	 olsan	 iyi	 edersin	 yargıç.	 Akraba	 katili	 ya	 da	 değil,	 ben	 hâlâ bir	aslanım.” </p>
<p class="calibre1">Tyrion’ın	 sözleri	 peynir	 lordunu	 çok	 eğlendirmiş	 gibiydi.	 Adam	 etli	 buduna bir	şaplak	indirdi	ve	“Siz	Batıdiyarlılar	hep	aynısınız,”	dedi.	“Bir	ipek	parçasının üstüne	 bir	 hayvan	 resmi	 işliyorsunuz	 ve	 birdenbire	 aslan,	 ejderha	 ya	 da	 kartal kesiliyorsunuz.	 Seni	 gerçek	 bir	 aslana	 götürebilirim	 küçük	 dostum.	 Prensin hayvanat	 bahçesinde	 bir	 aslan	 sürüsü	 var.	 Onlarla	 aynı	 kafesi	 paylaşmak	 ister miydin?” </p>
<p class="calibre1">Yedi	 Krallık’ın	 lordları	 armalarını	 fazlasıyla	 önemsiyorlardı,	 Tyrion	 bunu kabul	 etmek	 zorundaydı.	 “Pekâlâ,”	 dedi,	 “bir	 Lannister,	 bir	 aslan	 değildir. </p>
<p class="calibre1">Bununla	 birlikte,	 ben	 hâlâ	 babamın	 oğluyum	 ve	 Jaime	 ile	 Cersei’yi	 ben</p>
<p class="calibre1">öldüreceğim.” </p>
<p class="calibre1">“Güzel	 ablandan	 bahsetmen	 ne	 tuhaf,”	 dedi	 Illyrio	 iki	 salyan<b class="calibre3">goz</b>	 arasında. </p>
<p class="calibre1">“Kraliçe,	 senin	 başını	 ona	 götürecek	 adama	 lordluk	 vadetti,	 doğumu	 ne	 kadar mütevazı	olursa	olsun.” </p>
<p class="calibre1">Bu,	 Tyrion’ın	 beklediğinden	 fazla	 değildi.	 “Eğer	 ablamın	 önerisini	 kabul etmek	 niyetindeysen,	 senin	 için	 bacaklarını	 açmasını	 ı	 la	 sağla.	 Benim	 en	 iyi kısmıma	karşılık	onun	en	iyi	kısmı,	bu	adil	bir	ticaret	olur.” </p>
<p class="calibre1">“Ağırlığımca	 altın	 almayı	 tercih	 ederim.”	 Peynir	 tüccarı	 öyle	 şiddetli	 güldü ki	 Tyrion	 adamın	 patlayacağından	 korktu.	 “Casterly	 Kayası’ndaki	 bütün	 altın. </p>
<p class="calibre1">Neden	olmasın?” </p>
<p class="calibre1">Yarı	 hazmedilmiş	 balıkların	 ve	 sakatatların	 içinde	 boğulmak	 üzere	 olmadığı için	rahatlayan	cüce,	“Altını	sana	veririm,”	dedi,	“ama	Kaya	benim.” </p>
<p class="calibre1">“Aynen	öyle.”	Yargıç	ağzını	eliyle	kapadı	ve	kudretli	bir	geğirme	koyuverdi. </p>
<p class="calibre1">“Sence	Kral	Stannis,	Kaya’yı	sana	verir	mi?	Onun	tam	bir	kanun	adamı	olduğunu</p>
<p class="calibre1">duydum.	Ağabeyin	beyaz	pelerin	giyiyor.	Yani	Batıdiyar’ın	bütün	kanunlarına	göre vâris	 sensin.”	 “Stannis,	 Casterly	 Kayası’nı	 bana	 verebilirdi,”	 dedi	 Tyrion,	 “kral ve	 akraba	 öldürmekle	 ilgili	 şu	 küçük	 mesele	 olmasaydı.	 Stannis	 bunlar	 için boyumu	 bir	 baş	 kısaltabilir	 ve	 ben	 mevcut	 hâlimle	 bile	 yeterince	 kısayım.	 Fakat neden	Lord	Stannis’e	katılmak	niyetinde	olduğumu	düşünüyorsun?” </p>
<p class="calibre1">“Başka	ne	için	Sur’a	gideceksin	ki?” </p>
<p class="calibre1">“Stannis,	 Sur’da	 mı?”	 Tyrion	 burnunu	 ovuşturdu.	 ‘Yedi	 kahrolası	 cehennem aşkına.	Stannis,	Sur’da	ne	yapıyor?” </p>
<p class="calibre1">“Bence	titriyor.	Dorne	daha	sıcak.	Belki	de	oraya	yelken	açmalıydı.” </p>
<p class="calibre1">Tyrion,	 malum	 bir	 çamaşırcı	 kadının,	 Ortak	 Dil’i	 bilmiyormuş	 gibi</p>
<p class="calibre1">yaptığından	şüphelenmeye	başlıyordu.	“Aslında	yeğenim	Myrcella,	Dorne’da.	Ve</p>
<p class="calibre1">ben	onu	kraliçe	yapmak	niyetindeyim.” </p>
<p class="calibre1"><a id="p32"></a>Hizmetkâr	 adam	 tatlı	 kremaya	 batırılmış	 siyah	 kirazları	 servis	 ederken, Illyrio	gülümsedi.	“O	zavallı	çocuk	sana	ne	yaptı	da	onu	öldürmek	istiyorsun?” </p>
<p class="calibre1">“Bir	akraba	katilinden	bile	 <i class="calibre4">bütün</i>	akrabalarını	öldürmesi	beklenemez,”	dedi Tyrion	 incinmiş	 bir	 tavırla.	 “Onu	 kraliçe	 yapacağım	 dedim.	 Öldüreceğim</p>
<p class="calibre1">demedim.” </p>
<p class="calibre1">Peynir	 tüccarı	 kirazlarını	 kaşıkladı.	 “Volantis’te,	 bir	 yüzünde	 bir	 taç, diğerinde	 de	 ölümün	 kafası	 olan	 bir	 sikke	 kullanılır.	 Yine	 de	 aynı	 sikkedir.	 Kızı kraliçe	 yapmak	 onu	 öldürmek	 demek.	 Dorne,	 Myrcella	 için	 ayaklanabilir	 ama sadece	 Dorne	 yetmez.	 Eğer	 dostumuzun	 iddia	 ettiği	 kadar	 zekiysen,	 bunu	 zaten biliyorsun.”	Tyrion	şişman	adama	yeni	bir	ilgiyle	baktı.	İki	konuda	da	haklı.	Onu kraliçe	yapmak	onu	öldürmek	demek	ve	ben	bunu	biliyorum.	“Bana	kalan	tek	şey</p>
<p class="calibre1">beyhude	 eylemlerde	 bulunmak.	 Bu	 eylem,	 en	 azından	 ablamın	 acı	 gözyaşları dökmesini	 sağlar.”	 Yargıç	 Illyrio,	 ağzındaki	 kremayı	 tombul	 elinin	 tersiyle	 sildi. </p>
<p class="calibre1">“Casterly	Kayası’na	giden	yol	Dorne’dan	geçmiyor	küçük	dostum.	Sur’un	altından</p>
<p class="calibre1">da	akmıyor.	Fakat	oraya	giden	bir	yol	var,	sana	söyleyeyim.” </p>
<p class="calibre1">“Ben	 haklarından	 yoksun	 bırakılmış	 bir	 vatan	 hainiyim;	 bir	 kral	 ve	 akraba katlettim.”	 Yollar	 hakkındaki	 bu	 konuşma,	 Tyrion’ı	 rahatsız	 etmişti.  <i class="calibre4">Bunun	 bir</i> <i class="calibre4">oyun	olduğunu	mu	düşünüyor</i>? </p>
<p class="calibre1">“Bir	 kralın	 yaptığını,	 başka	 bir	 kral	 bozabilir.	 Pentos’ta	 bir	 prensimiz	 var küçük	 dostum.	 Balolara	 ve	 şölenlere	 başkanlık	 eder,	 fildişinden	 ve	 altından yapılmış	bir	tahtırevanın	içinde	şehirde	dolaşır.	Prensin	önünde	üç	haberci	yürür. </p>
<p class="calibre1">Ticaretin	 altın	 terazisini,	 savaşın	 demir	 kılıcını	 ve	 adaletin	 gümüş	 kamçısını taşırlar.	 Prens,	 her	 yeni	 yılın	 ilk	 gününde,	 tarlaların	 bakiresinin	 ve	 denizlerin bakiresinin	 bekâretini	 bozmalıdır.”	 Illyrio	 öne	 eğildi,	 dirsekleri	 masadaydı. </p>
<p class="calibre1">“Lâkin	bir	ekin	 ürün	vermezse	ya	 da	bir	savaş	 kaybedilirse,	tanrıları	yatıştırmak için	prensin	boğazını	keseriz	ve	kırk	aile	arasından	yeni	bir	prens	seçeriz.” </p>
<p class="calibre1">“Hatırlat	da	asla	Pentos	Prensi	olmayayım.” </p>
<p class="calibre1">“Senin	 Yedi	 Krallık’ın	 çok	 mu	 farklı?	 Batıdiyar’da	 barış	 yok,	 adalet	 yok, inanç	yok...	ve	yakında	yiyecek	de	olmayacak.	İnsanlar,	açlıktan	kırıldıklarında	ve korkmaktan	yorulduklarında,	bir	kurtarıcı	ararlar.” </p>
<p class="calibre1">“Arayabilirler	 ama	 buldukları	 tek	 şey	 Stannis	 olursa...”	 “Stannis	 değil. </p>
<p class="calibre1">Myrcella	 da	 değil.”	 Sarı	 gülümseme	 genişledi.	 “Başka	 biri.	 Tommen’dan	 güçlü, Stannis’ten	nazik	ve	Myrcella’dan	daha	iyi	bir	iddiaya	sahip.	Denizin	karşısından gelecek	ve	kanayan	Batıdiyar’ın	yaralarını	saracak	bir	kurtarıcı.” </p>
<p class="calibre1">“Güzel	 sözler.”	 Tyrion	 etkilenmemişti.	 “Kelimeler	 rüzgârdır.	 Kim	 bu</p>
<p class="calibre1">kahrolası	kurtarıcı?” </p>
<p class="calibre1">“Bir	 ejderha.”	 Peynir	 tüccarı,	 Tyrion’ın	 yüzündeki	 ifadeyi	 gördü	 ve	 güldü. </p>
<p class="calibre1"><a id="p33"></a>“Üç	başlı	bir	ejderha.” </p>
<p class="calibre1"><b class="calibre3">	</b></p>
<p class="calibre1"><a id="p34"></a><b class="calibre3">DAENERYS</b></p>
<p class="calibre1">Ölü	 adamın	 basamakları	 tırmandığını	 duyabiliyordu.	 Adamın	 önünden	 giden</p>
<p class="calibre1">adımların	 ağır	 ve	 ölçülü	 sesi,	 salonun	 mor	 sütunlarının	 arasında	 yankılanıyordu. </p>
<p class="calibre1">Daenerys	 Targaryen,	 ölü	 adamı,	 taht	 olarak	 kullandığı	 abanoz	 sıranın	 üstünde bekliyordu.	Gözleri	uykuluydu,	platin	saçları	dağınıktı. </p>
<p class="calibre1">“Majesteleri,”	 dedi	 Sör	 Barristan	 Selmy,	 Dany’nin	 Kraliçe	 Muhafızlarının</p>
<p class="calibre1">lord	 kumandanı.	 “Bunu	 görmenize	 gerek	 yok.”	 “O	 benim	 için	 öldü.”	 Dany	 aslan postunu	göğsüne	çekti.	Postun	altında,	onu	uyluklarına	kadar	örten	ince,	beyaz	bir keten	 tunik	 vardı.	 Missandei	 onu	 uyandırdığında,	 Dany	 kırmızı	 kapılı	 bir	 evin rüyasını	görüyordu.	Giyinmek	için	zamanı	olmamıştı. </p>
<p class="calibre1"> <i class="calibre4">“Khaleesi,” </i>	 diye	 fısıldadı	 Irri,	 “ölü	 adama	 dokunmamalısınız.	 Ölüye dokunmak	kötü	şans	getirir.” </p>
<p class="calibre1">“Eğer	onu	bizzat	öldürmediyseniz.”	Jhiqui,	Irri’den	daha	iri	kemikliydi,	geniş</p>
<p class="calibre1">kalçaları	ve	büyük	göğüsleri	vardı.	“Bu	bilinir.”	“Bilinir,”	diye	onayladı	Irri. </p>
<p class="calibre1">Dothraklar,	 atlar	 söz	 konusu	 olduğunda	 zeki	 insanlardı	 ama	 diğer	 konularda tamamen	 aptal	 olabiliyorlardı.  <i class="calibre4">Ayrıca,	 onlar	 sadece	 küçük	 kızlar. </i>	 Dany’nin hizmetçileri	 onunla	 aynı	 yaştalardı;	 siyah	 saçları,	 bakır	 tenleri	 ve	 badem	 şekilli gözleriyle	 görüntüde	 yetişkin	 kadınlardı	 ama	 yine	 de	 küçük	 kızlardı.	 Dany’ye, Khal	 Drogo’yla	 evlendiği	 gün	 verilmişlerdi.	 Dany’nin	 giydiği	 postu	 ona	 Drogo vermişti;	 bir	  <i class="calibre4">hrakkar</i>’ın	 başı	 ve	 derisi,	 Dothrak	 denizinin	 beyaz	 aslanı.	 Dany’ye çok	büyük	geliyordu	ve	küf	kokuyordu	ama	Dany	post	sayesinde,	güneşi	ve	yıldızı</p>
<p class="calibre1">hâlâ	onun	yanındaymış	gibi	hissediyordu. </p>
<p class="calibre1">Basamakların	 tepesinde	 önce	 Gri	 Solucan	 belirdi,	 bir	 meşale	 taşıyordu. </p>
<p class="calibre1">Adamın	 bronz	 miğferinin	 tepesinde	 üç	 diken	 vardı.	 Gri	 Solucan’ı	 dört	 Lekesiz takip	etti,	ölü	adamı	omuzlarında	taşıyorlardı.	Lekesizler’in	miğferlerinde	sadece birer	 diken	 vardı.	 Adamların	 yüzleri	 öyle	 ifadesizdi	 ki	 onlar	 da	 bronzdan dökülmüş	 olabilirlerdi.	 Cesedi	 Dany’nin	 ayaklarının	 dibine	 yatırdılar.	 Sör Barristan	kanla	lekelenmiş	kefeni	açtı.	Gri	Solucan,	Dany’nin	cesedi	görebilmesi için	meşaleyi	aşağı	indirdi. </p>
<p class="calibre1">Ölü	adamın	yüzü	pürüzsüz	ve	tüysüzdü	ama	yanakları	bir	kulağından	diğerine</p>
<p class="calibre1"><a id="p35"></a>kadar	 kesilmişti.	 Uzun	 boylu,	 mavi	 gözlü,	 güzel	 yüzlü	 bir	 adamdı.  <i class="calibre4">Lys’in	 ya	 da</i> <i class="calibre4">Eski	Volantis’in	çocuklarından	biri.	Korsanlar	tarafından	bir	gemiden	çatınmış</i></p>
<p class="calibre1"> <i class="calibre4">ve	 kırmızı	 Astapor’daki	 köleliğe	 satılmış. </i>	 Adamın	 gözleri	 açıktı	 ama	 ağlayan, yaralarıydı.	Dany’nin	sayamayacağı	kadar	çok	yara	vardı. </p>
<p class="calibre1">“Majesteleri,”	 dedi	 Sör	 Barristan,	 “cesedin	 bulunduğu	 sokak	 arasında, </p>
<p class="calibre1">kiremitlere	çizilmiş	bir	harpiya	vardı.” </p>
<p class="calibre1">“Kanla	 çizilmiş	 bir	 harpiya.”	 Daenerys	 şimdiye	 kadar	 bu	 cinayetlerin</p>
<p class="calibre1">yöntemini	</p>
<p class="calibre1">öğrenmişti. </p>
<p class="calibre1">Harpiya’nın	</p>
<p class="calibre1">Oğulları	</p>
<p class="calibre1">katliamlarını	</p>
<p class="calibre1">geceleri</p>
<p class="calibre1">gerçekleştiriyorlardı	ve	her	itlafın	üstüne	işaretlerini	bırakıyorlardı.	“Gri	Solucan, bu	 adam	 neden	 yalnızdı?	 Bir	 ortağı	 yok	 muydu?”	 Dany’nin	 emriyle,	 Lekesizler geceleri	Meereen	sokaklarında	daima	çift	olarak	dolaşıyorlardı. </p>
<p class="calibre1">“Kraliçem,”	diye	karşılık	verdi	kumandan,	“hizmetkârınız	Sallı	k	Kalkan	dün</p>
<p class="calibre1">gece	 görevde	 değildi.	 İçki	 içmek	 ve	 arkadaş	 bulmak	 için...	 malum	 bir	 yere... </p>
<p class="calibre1">gitmişti.” </p>
<p class="calibre1">“Malum	bir	yer?	Ne	demek	istiyorsun?” </p>
<p class="calibre1">“Bir	zevk	evi	Majesteleri.” </p>
<p class="calibre1"> <i class="calibre4">Bir	genelev. </i>	Dany’nin	azatlı	kölelerinin	yarısı,	Bilge	Ustalar’ın	yatak	kölesi yetiştirmekle	 meşhur	 olduğu	 Yunkai’den	 geliyordu.	 İç	 çekmenin	 yedi	 makamı. </p>
<p class="calibre1">Meereen’in	dört	bir	yanında	mantarlar	gibi	genelevler	bitmişti.  <i class="calibre4">Bildikleri	tek	şey</i> <i class="calibre4">bu.	Hayatta	kalmak	zorundalar. </i>	 Yiyecek	 her	 gün	 biraz	 daha	 pahalanırken,	 insan eti	ucuzluyordu.	Meereen’in	köle	ticareti	asaletine	ait	olan	basamaklı	piramitlerin arasındaki	 yoksul	 bölgelerde,	 akla	 gelebilecek	 her	 tür	 şehevi	 zevke	 hizmet	 eden genelevler	vardı,	Dany	bunu	biliyordu.  <i class="calibre4">Buna	rağmen... </i>	“Bir	hadım,	bir	genelevde ne	bulmayı	umabilir?”	“Erkeklik	organlarından	yoksun	olan	adamlar	bile,	hâlâ	bir erkeğin	 kalbine	 sahip	 olabilirler	 Majesteleri,”	 dedi	 Gri	 Solucan.	 “Öğrendiğime göre,	 hizmetkârınız	 Sadık	 Kalkan	 bazen	 genelev	 kadınlarına	 sikke	 veriyormuş, onunla	yatağa	uzanıp	ona	sarılmaları	için.” </p>
<p class="calibre1"> <i class="calibre4">Ejderhanın	kanı	ağlamaz. </i>	“Sadık	Kalkan,”	dedi	Dany	kuru	gözlerle.	“Adı	bu muymuş?” </p>
<p class="calibre1">“Eğer	Majesteleri	memnun	olacaksa.” </p>
<p class="calibre1">“Güzel	bir	isim.”	Astapor’un	İyi	Ustalar’ı,	köle	askerlerin	isim	almasını	bile</p>
<p class="calibre1">yasaklamıştı.	 Lekesizler’den	 bazıları,	 Dany	 onları	 azat	 ettikten	 sonra	 doğum isimlerini	geri	almışlardı,	diğerleri	kendileri	için	yeni	isimler	seçmişlerdi.	“Sadık Kalkan’a	kaç	kişinin	saldırdığı	biliniyor	mu?” </p>
<p class="calibre1">“Bu	kulunuz	bilmiyor.	Çok.” </p>
<p class="calibre1">“Altı	ya	da	daha	fazla,”	dedi	Sör	Barristan.	“Aldığı	yaralardan	anlaşılıyor	ki</p>
<p class="calibre1">ona	 her	 yandan	 saldırmışlar.	 Ceset,	 boş	 bir	 kınla	 birlikte	 bulundu.	 Sadık	 Kalkan</p>
<p class="calibre1"><a id="p36"></a>saldırganların	bazılarını	yaralamış	olabilir.” </p>
<p class="calibre1">Dany,	Harpiya’nın	Oğulları’ndan	birinin,	o	anda	bir	yerlerde,	karnını	tutmuş</p>
<p class="calibre1">ve	acıyla	kıvranır	hâlde	ölüyor	olması	için	sessiz	bir	dua	okudu.	“Yanaklarını	niye bu	şekilde	kesmişler?” </p>
<p class="calibre1">“İnayetli	 kraliçem,”	 dedi	 Gri	 Solucan,	 “katiller,	 bir	 keçinin	 edep	 yerlerini, hizmetkârınız	Sadık	Kalkan’ın	boğazına	zorla	tıkmışlar.	Bu	kulunuz,	cesedi	buraya getirmeden	önce	onları	çıkardı.” </p>
<p class="calibre1"> <i class="calibre4">Ona	bizzat	onun	edep	yerlerini	yediremezlerdi.	Astaporlular	ona	ne	kök	ne</i></p>
<p class="calibre1"> <i class="calibre4">de	 gövde	 bırakmıştı. </i>	 “Oğullar	 cesaretleniyor,”	 dedi	 Dany.	 Şu	 ana	 kadar, saldırılarını	 silahsız	 azatlı	 kölelerle	 sınırlı	 tutmuşlardı,	 onları	 caddelerde katletmiş	ya	da	karanlıkta	evlerine	girerek	yataklarında	öldürmüşlerdi.	“İlk	kez	bir askerimi	öldürüyorlar.” </p>
<p class="calibre1">“İlk	kez,”	diye	uyardı	Sör	Barristan,	“lâkin	son	kez	değil.” </p>
<p class="calibre1"> <i class="calibre4">Hâlâ	 savaştayım, </i>	 diye	 düşündü	 Dany.  <i class="calibre4">Tek	 fark,	 şimdi	 gölgelerle</i> <i class="calibre4">dövüşüyorum. </i>	Katliamın	bir	süre	durmasını	ummuştu,	gelişmek	ve	iyileşmek	için biraz	zaman	ummuştu. </p>
<p class="calibre1">Aslan	 postunu	 omuzlarından	 attı,	 cesedin	 yanında	 diz	 çöktü	 ve	 ölü	 adamın gözlerini	kapadı,	Jhiqui’nin	soluğunun	kesilişini	duymazdan	geldi.	“Sadık	Kalkan unutulmayacak.	Onu	yıkayın	ve	savaş	için	giydirin.	Onu	miğfer,	kalkan	ve	mızrakla birlikte	gömün.” </p>
<p class="calibre1">“Majesteleri	nasıl	emrederse,”	dedi	Gri	Solucan. </p>
<p class="calibre1">“Merhamet	 Tapınağı’na	 adam	 gönderin.	 Mavi	 Faziletler’e	 kılıç	 yarasıyla</p>
<p class="calibre1">gelen	bir	adam	olup	olmadığını	soruşturun.	Sadık	Kalkan’ın	kısakılıcı	için	yüklü miktarda	 altın	 ödeyeceğimizi	 duyurun.	 Kasapları	 ve	 çobanları	 sorgulayın,	 son zamanlarda	kimlerin	keçi	iğdiş	ettiğini	öğrenin.”	Belki	de	bir	keçi	çobanı	itirafta bulunurdu.	 “Bundan	 böyle,	 karanlık	 çöktükten	 sonra	 hiçbir	 adam	 tek	 başına dolaşmayacak.” </p>
<p class="calibre1">“Kullarınız	emrinize	itaat	edecek.” </p>
<p class="calibre1">Daenerys	 saçlarını	 arkaya	 itti.	 “Bana	 şu	 korkakları	 bulun.	 Bulun	 ki, </p>
<p class="calibre1">Harpiya’nın	Oğulları’na	ejderhayı	uyandırmanın	ne	demek	olduğunu	öğreteyim.” </p>
<p class="calibre1">Gri	Solucan,	Dany’yi	selamladı.	Lekesizler	kefeni	bir	kez	daha	kapattılar,	ölü</p>
<p class="calibre1">adamı	omuzlarına	aldılar	ve	onu	salondan	çıkardılar.	Sör	Barristan	salonda	kaldı. </p>
<p class="calibre1">Saçları	 beyazdı,	 soluk	 mavi	 gözlerinin	 kenarında	 ince	 çizgiler	 vardı.	 Bununla birlikte,	 adamın	 sırtı	 hâlâ	 dimdikti	 ve	 yıllar	 onun	 silah	 kullanmaktaki	 maharetini köreltmemişti.	 “Majesteleri,”	 dedi	 şövalye,	 “korkarım	 ki	 hadımlarınız,	 onlara verdiğiniz	görevler	için	uygun	değiller.” </p>
<p class="calibre1">Dany	sırasına	oturdu,	aslan	postunu	tekrar	omuzlarına	aldı.	"Lekesizler	benim</p>
<p class="calibre1"><a id="p37"></a>en	iyi	savaşçılarım.” </p>
<p class="calibre1">“Askerleriniz,	 savaşçılarınız	 değil.	 Onlar	 muharebe	 meydanında,	 öne</p>
<p class="calibre1">uzattıkları	 mızraklarıyla,	 kalkanlarının	 arkasında	 omuz	 omuza	 durmak	 için yaratıldılar.	Eğitimleri	onlara	itaat	etmeyi	öğretir.	Düşünmeden,	tereddüt	etmeden, korkusuzca	ve	kusursuzca	itaat	etmeyi...	sırları	aydınlatmayı	ya	da	sorular	sormayı değil.”	“Şövalyeler	bana	 daha	iyi	hizmet	 eder	mi?”	Selmy,	 Dany	için	şövalyeler yetiştiriyordu.	 Kölelerin	 oğullarına,	 Batıdiyar	 tarzında	 mızrak	 ve	 uzun	 kılıçla dövüşmeyi	 öğretiyordu...	 ama	 mızraklar,	 gölgelerin	 içinden	 öldüren	 korkaklara karşı	ne	işe	yarardı? </p>
<p class="calibre1">“Bu	meselede	değil,”	diye	kabul	etti	yaşlı	adam.	“Ve	Majesteleri’nin	benden</p>
<p class="calibre1">başka	şövalyesi	yok.	Çocuklar	hazır	olana	kadar	yıllar	geçecek.” </p>
<p class="calibre1">“Peki,	 Lekesizler	 değilse	 kim?	 Dothraklar	 daha	 kötü	 olur.”	 Dothraklar	 at sırtında	 dövüşürlerdi.	 Atlı	 adamlar,	 açık	 arazilerde	 ve	 tepelerde,	 şehrin	 dar caddelerinde	 ve	 ara	 sokaklarında	 olduklarından	 daha	 faydalılardı.	 Meereen’in rengârenk	 kiremitlerden	 örülmüş	 duvarlarının	 ardında,	 Dany’nin	 hakimiyeti	 en iyimser	 tabirle	 zayıftı.	 Binlerce	 köle,	 tepelerdeki	 engin	 arazilerde	 hâlâ	 büyük meşakkatle	 çalışıyordu;	 buğday	 ve	 zeytin	 yetiştiriyorlardı,	 koyun	 ve	 keçi güdüyorlardı,	 madenlerden	 tuz	 ve	 bakır	 çıkarıyorlardı.	 Meereen’in	 ambarlarında kâfi	 miktarda	 tahıl,	 yağ,	 zeytin,	 kuru	 meyve	 ve	 tuzlu	 et	 vardı	 ama	 stoklar	 gitgide azalıyordu.	Bu	yüzden	Dany,	üç	kansüvarisinin	komutasındaki	küçük	 <i class="calibre4">khalasar' </i>ını, art	 bölgeleri	 baskıyla	 kontrol	 altına	 almaları	 için	 şehirden	 göndermişti.	 Esmer Ben	Plumm,	Yunkai	akınlarını	engellemek	üzere	ikinci	Oğullar’la	birlikte	güneye</p>
<p class="calibre1">gitmişti. </p>
<p class="calibre1">Dany	 en	 ehemmiyetli	 görevi	 Daario	 Naharis’e	 vermişti.	 Altın	 dişi	 ve	 üç çatallı	 sakalıyla,	 mor	 bıyıklarının	 arkasından	 muzipçe	 gülümseyen	 belagatli Daario.	 Doğudaki	 tepelerin	 ötesinde	 bir	 sıra	 kumtaşı	 dağı,	 Khyzai	 Geçidi	 ve Lhazar	 vardı.	 Eğer	 Daario,	 Lhazarlılar’ı,	 ticaret	 yollarını	 tekrar	 açmaya	 ikna edebilirse,	 gerektiğinde	 nehir	 kıyısından	 ve	 tepelerin	 üzerinden	 tahıl</p>
<p class="calibre1">getirilebilirdi...	fakat	Kuzu	İnsanlar’ın	Meereen’i	sevmek	için	herhangi	bir	sebebi yoktu. </p>
<p class="calibre1">“Fırtına	</p>
<p class="calibre1">Kargaları, </p>
<p class="calibre1">Lhazar’dan	</p>
<p class="calibre1">döndüğünde	</p>
<p class="calibre1">onları	</p>
<p class="calibre1">caddelerde</p>
<p class="calibre1">kullanabilirim,”	dedi	Dany,	Sör	Barristan’a,	“fakat	o	zamana	kadar	elimde	sadece Lekesizler	 var.”	 Ayağa	 kalktı,	 “izninizi	 rica	 ediyorum	 sör.	 Ricacılar	 kısa	 zaman sonra	 kapımda	 olacaklar.	 Sarkık	 kulaklarımı	 takmalı	 ve	 yine	 onların	 kraliçesi olmalıyım.	Reznak’ı	ve	Kelkafa’yı	çağırın,	giyindiğimde	onlarla	görüşeceğim.” </p>
<p class="calibre1">“Emredersiniz	Majesteleri.”	Selmy	reverans	yaptı. </p>
<p class="calibre1">Büyük	 Piramit,	 kare	 şekilli	 muazzam	 zemininden,	 kraliçenin	 yeşilliklerle	 ve kokulu	 havuzlarla	 çevrili	 özel	 dairesinin	 bulunduğu	 azametli	 zirvesine	 kadar	 iki</p>
<p class="calibre1"><a id="p38"></a>yüz	elli	metre	boyundaydı.	Şehrin	üzerinde	serin	ve	mavi	bir	şafak	sökerken	Dany terasa	 çıktı.	 Batıda,	 güneş	 ışığı	 Merhamet	 Tapınağı’nın	 altın	 kubbelerinden yansıyor	 ve	 kudretlilerin	 piramitlerinin	 arkasına	 derin	 gölgeler	 düşürüyordu.	 O</p>
<p class="calibre1"> <i class="calibre4">piramitlerden	 bazılarının	 içinde,	 Harpiya’nın	 Oğulları</i>	 şu	  <i class="calibre4">anda	 bile	 yeni</i> <i class="calibre4">cinayetler	planlıyorlar	ve	benim	onları	durduracak	gücüm	yok. </i></p>
<p class="calibre1">Viserion,	 Dany’nin	 huzursuzluğunu	 sezdi.	 Beyaz	 ejderha	 bir	 armut	 ağacına dolanmış	yatıyordu,	başını	kuyruğunun	üstüne	koymuştu.	Dany	önünden	geçtiğinde</p>
<p class="calibre1">Viserion	 gözlerini	 açtı.	 Gözleri,	 erimiş	 altınla	 dolu	 iki	 havuzdu.	 Boynuzlan	 da altındı,	 başının	 arkasından	 kuyruğuna	 kadar	 akan	 pullar	 da	 öyle.	 Ejderhanın çenesinin	altını	kaşıyarak,	“Tembelsin,”	dedi	Dany.	Hayvanın	pulları,	uzun	zaman güneşin	altında	bırakılmış	bir	zırh	gibi	sıcaktı.  <i class="calibre4">Ejderhalar	ete	dönüşmüş	ateştir. </i></p>
<p class="calibre1">Dany	 bunu,	 Sör	 Jorah’ın	 ona	 düğün	 hediyesi	 olarak	 verdiği	 kitaplardan	 birinde okumuştu.	"Kardeşlerinle	birlikte	avlanıyor	olman	gerekirdi.	Yoksa	sen	ve	Drogon yine	kavga	mı	ettiniz?”	Ejderhalar	son	zamanlarda	vahşileşmişti.	Rhaegal,	Irri’yi ısırmaya	 çalışmıştı.	 Viserion,	 Reznak’ın	 son	 ziyaretinde	 kethüdanın	  <i class="calibre4">tokarı</i> nı tutuşturmuştu.  <i class="calibre4">Onları	 çok	 yalnız	 bıraktım	 ama	 onlar	 için	 zamanı	 nereden</i> <i class="calibre4">bulacağım</i>? </p>
<p class="calibre1">Viserion’un	 kuyruğu	 sağa	 sola	 sallandı,	 ağacın	 gövdesine	 sertle	 çarptı, </p>
<p class="calibre1">Dany’nin	 ayaklarına	 bir	 armut	 düştü.	 Viserion	 kanatlanın	 açtı	 ve	 yarı	 uçup	 yarı zıplayarak	 balkon	 duvarının	 üstüne	 çıktı.	 Ejderha	 kendini	 gökyüzüne	 bırakırken, <i class="calibre4">büyüyor, </i>	diye	düşündü	Dany.  <i class="calibre4">Hepsi	büyüyor.	Yakında	ağırlığımı	taşıyacak	kadar</i> <i class="calibre4">iri	olacaklar. </i>	Sonra	Dany,	Fatih	Aegon’ın	uçtuğu	gibi	uçacaktı,	yukarı	ve	yukarı, Meereen	küçücük	kalana	ve	Dany’nin	başparmağının	altında	kaybolana	kadar. </p>
<p class="calibre1">Dany,	genişleyen	daireler	çizerek	yukarı	tırmanan	Viserion’u,	Skahazadhan’ın</p>
<p class="calibre1">çamurlu	 sularının	 ilerisinde	 kaybolana	 kadar	 izledi.	 Sonra	 piramidin	 içine	 geri döndü;	 Irri	 ve	 Jhiqui,	 saçlarındaki	 düğümleri	 çözmek	 ve	 onu	 Meereen</p>
<p class="calibre1">Kraliçesi’ne	yakışır	bir	şekilde	giydirmek	için	içeride	bekliyordu. </p>
<p class="calibre1">Meereen	 Kraliçesi’ne	 yakışan	 kıyafet	 bir	 Ghiscar	  <i class="calibre4">tokarı</i> ydı.	 Kullanışsız	 bir giysiydi.	Kalçaların	etrafına	sarılan,	tek	kolun	altından	geçirilen	ve	omzun	üzerine atılan,	uzun,	bağcıksız,	şekilsiz	bir	çarşaftı,  <i class="calibre4">tokarı</i> n	eteklerinden	sarkan	püsküller dikkatlice	diziliyor	ve	sergileniyordu.  <i class="calibre4">Tokar</i>	çok	gevşek	sarılırsa	düşüyordu,	çok sıkı	sarılırsa	dolaşıyor,	insanı	tökezletiyor	ve	rahatsız	ediyordu.	Uygun	bir	şekilde sarıldığında	 bile,  <i class="calibre4">tokan</i>	 giyen	 insan	 onu	 sol	 eliyle	 yerinde	 tutmak	 zorunda kalıyordu.  <i class="calibre4">Tokarın</i>	 içinde	 yürümek	 için	 küçük	 adımlar	 atmak	 ve	 olağanüstü	 bir dengeyle	 hareket	 etmek	 gerekiyordu,	 aksi	 hâlde	 insan,	 yere	 sürtünen	 ağır püsküllerin	 üstüne	 basıyordu.  <i class="calibre4">Tokar, </i>	 çalışmak	 zorunda	 olan	 adamlar	 için tasarlanmış	 bir	 giysi	 değildi.  <i class="calibre4">Tokar</i>	 bir	  <i class="calibre4">efendi</i>	 kıyafetiydi,	 variyet	 ve	 kudret</p>
<p class="calibre1"><a id="p39"></a>göstergesiydi. </p>
<p class="calibre1">Dany,	 Meereen’i	 aldığında	  <i class="calibre4">tokan</i>	 yasaklamak	 istemişti	 ama	 danışmanları tarafından	bunun	aksine	ikna	edilmişti.	Yeşil	Fazilet</p>
<p class="calibre1">Galazza	 Galare,	 “Ejderhaların	 Anası	  <i class="calibre4">tokar</i>	 kuşanmalı	 ya	 da	 sonsuza	 kadar nefret	 edilmeyi	 göze	 almalı,”	 diye	 uyarmıştı.	 “Batıdiyar	 yünlerinin	 ya	 da	 Myr dantelinden	 dikilmiş	 bir	 elbisenin	 içinde,	 Majesteleri	 bizim	 aramızda	 sonsuza kadar	bir	yabancı	olarak	kalır,	tuhaf	bir	ecnebi,	barbar	bir	fatih.”	ikinci	Oğullar’ın kumandam	 Esmer	 Ben	 Plumm,	 meseleyi	 kısa	 ve	 öz	 bir	 şekilde	 açıklamıştı. </p>
<p class="calibre1">“Tavşanların	kralı	olmak	isteyen	bir	adam,	bir	çift	sarkık	kulak	takınalı.” </p>
<p class="calibre1">Dany’nin	 bugün	 için	 seçtiği	 sarkık	 kulaklar,	 beyaz	 ince	 ketenden	 yapılmıştı. </p>
<p class="calibre1">Dany,	 Irri’nin	 yardımıyla,	 altın	 püsküllü	  <i class="calibre4">tokarı</i>	 üçüncü	 denemesinde	 doğru	 bir şekilde	vücuduna	sardı.	Irri,	Dany’nin	tacını	getirdi.	Taç,	Dany’nin	hanedanının	üç başlı	 ejderhası	 şeklinde	 dövülmüştü.	 Ejderhanın	 kıvrımları	 altındı,	 kanatları gümüştü,	 üç	 başından	 biri	 fildişi,	 biri	 akik,	 biri	 de	 yeşimdi.	 Gün	 bitmeden, Dany’nin	 boynu	 ve	 omuzları	 tacın	 ağırlığı	 yüzünden	 kaskatı	 olacaktı.  <i class="calibre4">Bir	 taç,</i> <i class="calibre4">başta	 rahatça	 taşınmamak. </i>	 Bunu	 bir	 zamanlar	 Dany’nin	 atalarından	 biri söylemişti.  <i class="calibre4">Bir	 Aegon	 ama	 hangisi</i>?	 Batıdiyar’ın	 Yedi	 Krallık’ında	 beş	 Aegon hüküm	 sürmüştü.	 Akıncısı	 da	 olabilirdi	 ama	 İşgalci’nin	 köpeği,	 Dany’nin</p>
<p class="calibre1">ağabeyinin	 oğlunu	 henüz	 sütten	 kesilmemiş	 bir	 bebekken	 öldürmüştü.  <i class="calibre4">Yaşasaydı</i> <i class="calibre4">onunla	 evlenebilirdim.	 Aegon	 benim	 yaşıma	 Viserys’ten	 daha	 yakın	 olacaktı. </i></p>
<p class="calibre1">Aegon	 ve	 kız	 kardeşi	 öldürüldüğünde,	 Dany	 yeni	 doğmuştu.	 Çocukların	 babası, yani	Dany’nin	ağabeyi	Rhaegar,	çocuklardan	da	önce	ölmüştü,	Uç	Dişli	Mızrak’ta</p>
<p class="calibre1">İşgalci	tarafından	katledilmişti.	Dany’nin	diğer	ağabeyi	Viserys,	Vaes	Dothrak’ta, başında	 erimiş	 altından	 bir	 taçla,	 çığlıklar	 atarak	 ölmüştü.	 İzin	 verirsem	 beni	 de öldürürler.	Sadık	Kalkan’ı	katleden	bıçakların	asıl	hedefi	bendim. </p>
<p class="calibre1">Dany,	 Ulu	 Ustalar’ın,	 Yunkai’den	 Meereen’e	 gelen	 yol	 boyunca	 çivilediği</p>
<p class="calibre1">köle	 çocukları	 unutmamıştı.	 Yüz	 altmış	 üç	 çocuk	 vardı,	 her	 milde	 bir	 çocuk,	 mil direklerine	 çivilenmiş	 ve	 tek	 kolları	 Dany’ye	 yolu	 gösterecek	 şekilde	 ileri uzanmış.	 Meereen	 düştükten	 sonra,	 Dany	 aynı	 sayıda	 Ulu	 Usta’yı	 direklere çivilemişti.	 Adamların	 yavaş	 ölümüne	 sinek	 sürüleri	 eşlik	 etmişti	 ve	 ufunet	 uzun süre	meydandan	ayrılmamıştı.	Bununla	birlikte,	Dany	zaman	zaman	yeterince	ileri</p>
<p class="calibre1">gitmediğinden	 endişe	 ediyordu.	 Meereenliler,	 Dany’ye	 her	 fırsatta	 karşı	 koyan sinsi	ve	inatçı	insanlardı.	Köleleri	azat	etmişlerdi,	evet...	ama	onları,	karınlarını hile	 doyuramayacakları	 kadar	 düşük	 maaşlarla	 hizmetkâr	 olarak	 geri	 almışlardı. </p>
<p class="calibre1">Bir	işe	yaramayacak	kadar	yaşlı	ya	da	genç	olanlar,	hastalıklı	ve	sakat	olanlarla birlikte	 sokaklara	 atılmıştı.	 Ve	 Ulu	 Ustalar,	 soylu	 şehirlerinin	 ejderha	 kraliçesi tarafından	 pis	 dilencilerle,	 hırsızlarla	 ve	 fahişelerle	 doldurulduğundan	 şikâyet</p>
<p class="calibre1"><a id="p40"></a>etmek	için	hâlâ	azametli	piramitlerinin	tepesinde	toplanıyorlardı. </p>
<p class="calibre1"> <i class="calibre4">Meereen’i	yönetmek	için	Meereenliler’i	kazanmalıyım,	onlardan	ne	kadar</i></p>
<p class="calibre1"> <i class="calibre4">nefret	ediyor	olursam	olayım. </i>	Dany,	Irri’ye,	“Hazırım,”	dedi. </p>
<p class="calibre1">Reznak	ve	Shakaz	mermer	basamakların	başında	bekliyorlardı.	“Ulu	kraliçe,” </p>
<p class="calibre1">dedi	 Reznak	 mo	 Reznak,	 “bugün	 o	 kadar	 göz	 alıcısınız	 ki	 size	 bakmaya</p>
<p class="calibre1">korkuyorum.”	Kethüda,	altın	püskülleri	olan	kestane	rengi	bir	 <i class="calibre4">tokar</i>	giymişti.	Ufak tefek,	 silik	 bir	 adamdı.	 Parfümle	 yıkanmış	 gibi	 kokuyordu.	 Yüksek	 Valyria Dili’nin,	koyu	Ghiscar	aksanıyla	bozulup	yozlaşmış	bir	formunu	konuşuyordu. </p>
<p class="calibre1">“Çok	naziksiniz,”	diye	karşılık	verdi	Dany,	aynı	dilde. </p>
<p class="calibre1">“Kraliçem,”	 diye	 hırladı	 Skahaz	 mo	 Kandaq,	 saçlarım	 kazıyan	 adamlardan</p>
<p class="calibre1">biriydi.	Ghiscarlılar’ın	saçları	gür	ve	kıvırcıktı.	O	saçlara	boynuz,	diken	ve	kanat şekli	 vermek,	 Köle	 Şehirleri’ndeki	 adamların	 uzun	 yıllardır	 benimsediği	 bir tarzdı.	 Skahaz,	 eski	 Meereen’i	 geride	 bırakmak	 ve	 yenisini	 kabul	 etmek	 için saçlarını	kazımıştı.	Skahaz’ın	akrabaları	onu	örnek	alıp	aynı	şeyi	yapmıştı.	Diğer adamlar	 da	 onları	 takip	 etmişti	 ama	 Dany	 bunun	 sebebinin	 korku	 mu,	 özenti	 mi yoksa	 hırs	 mı	 olduğunu	 söyleyemezdi.	 Saçlarını	 kazıyan	 adamlara	 kelkafalar deniyordu.	Skahaz,  <i class="calibre4">asıl</i>	Kelkafa’ydı...	ve	Harpiya’nın	Oğulları’na	ihanet	edenlerin en	şeytani	olanıydı.	“Hadımın	başına	gelenleri	duyduk.” </p>
<p class="calibre1">“Onun	adı	Sadık	Kalkan’dı.” </p>
<p class="calibre1">“Katiller	 cezalandırılmazsa	 daha	 fazla	 adam	 ölecek.”	 Saçları	 kazınmış</p>
<p class="calibre1">olmasına	 rağmen,	 Skahaz’ın	 tiksinti	 verici	 bir	 yüzü	 vardı;	 çatık	 kaşlar,	 torbalı küçük	 gözler,	 siyah	 noktalarla	 dolu	 büyük	 bir	 burun,	 Ghiscarlılar’ın	 olağan amberinden	çok	sarı	görünen	yağlı	bir	cilt.	Keskin,	acımasız	ve	öfkeli	bir	yüzdü. </p>
<p class="calibre1">Dany	sadece,	o	yüzün	aynı	zamanda	dürüst	bir	yüz	olması	için	dua	edebilirdi. </p>
<p class="calibre1">“Kim	 olduklarını	 bilmezken	 onları	 nasıl	 cezalandırabilirim?”	 diye	 sordu. </p>
<p class="calibre1">“Bana	bunu	söyle	cesur	Skahaz.” </p>
<p class="calibre1">“Düşman	 sıkıntısı	 çekmiyorsunuz	 Majesteleri.	 Terasınızdan,	 onların</p>
<p class="calibre1">piramitlerini	 görebiliyorsunuz.	 Zhak,	 Hazkar,	 Ghazeen,	 Merreq,	 Lord.	 Eski	 köle taciri	 ailelerin	 hepsi.	 Pahl.	 En	 çok	 da	 Pahl.	 Şimdi	 kadınlardan	 oluşan	 bir	 hane. </p>
<p class="calibre1">Kan	isteyen	öfkeli	ve	yaşlı	kadınlar.	Kadınlar	unutmaz.	Kadınlar	affetmez.” </p>
<p class="calibre1"> <i class="calibre4">Unutmaz	ve	affetmez, </i>	diye	düşündü	Dany	 <i class="calibre4">ve	 ben	 Batıdiyar’a	 döndüğümde,</i> <i class="calibre4">bunu	 İşgalci’nin	 köpekleri	 de	 öğrenecek. </i>	 Dany	 ile	 Pahl	 Hanedanı	 arasında	 bir kan	 davası	 olduğu	 doğruydu.	 Oznak	 zo	 Pahl,	 teke	 tek	 bir	 dövüşte	 Güçlü	 Belwas tarafından	katledilmişti.	Joso’nun	Kamışı	şehrin	kapılarını	kıymıklara	ayırdığında, Oznak’ın	 babası,	 yani	 Meereen’in	 şehir	 muhafızları	 kumandanı,	 kapıları</p>
<p class="calibre1">savunurken	can	vermişti.	Meydandaki	yüz	altmış	üç	adamın	arasında	Oznak’ın	üç</p>
<p class="calibre1">amcası	vardı.	“Harpiya’nın	Oğulları’yla	ilgili	bilgi	için	ne	kadar	altın	vadettik?” </p>
<p class="calibre1"><a id="p41"></a>“Eğer	Majesteleri	memnun	olacaksa,	yüz	altın.” </p>
<p class="calibre1">“Bin	 altın	 bizi	 daha	 fazla	 memnun	 eder.	 Öyle	 yapın.”	 “Majesteleri	 benim tavsiyemi	sormadı,”	dedi	Skahaz	Kelkafa,	“lâkin	ben	derim	ki,	kanın	bedeli	kanla ödenmeli.	İsmini	verdiğim	her	aileden	bir	erkek	alın	ve	öldürün.	Bir	dahaki	sefere adamlarınızdan	biri	katledildiğinde,	her	büyük	hanedandan	iki	erkek	alın	ve	ikisini de	öldürün.	Üçüncü	bir	cinayet	olmayacaktır.”	Reznak	azdırıla	inledi.  <i class="calibre4">“Hayıııır... </i></p>
<p class="calibre1">nazik	 kraliçem,	 böyle	 bir	 mezalim	 tanrıların	 gazabını	 üstümüze	 çeker.	 Katilleri bulacağız,	 size	 söz	 veriyorum.	 Ve	 bulduğumuzda,	 katillerin	 alt	 tabaka	 doğumlu pislikler	olduğu	anlaşılacak,	göreceksiniz.” </p>
<p class="calibre1">Kethüda,	 Skahaz	 kadar	 keldi	 ama	 onun	 kelliğinin	 sorumlusu	 tanrılardı. </p>
<p class="calibre1">Reznak,	 Dany	 tarafından	 terfi	 edildiğinde,	 “Saçlarım	 ortaya	 çıkacak	 kadar küstahlaşırsa,	berberim	usturasıyla	birlikte	hazır	bekliyor,”	diye	güvence	vermişti. </p>
<p class="calibre1">Dany	 bazen,	 o	 usturanın,	 Reznak’ın	 boğazı	 için	 saklanmasının	 daha	 iyi	 olup olmayacağını	 merak	 ediyordu.	 Reznak	 faydalı	 bir	 adamdı	 ama	 Dany	 ondan</p>
<p class="calibre1">hoşlanmıyor	 ve	 ona	 güvenmiyordu.	 Qarth’ın	 Ölümsüzler’i,	 Dany’nin	 üç	 kez</p>
<p class="calibre1">ihanete	 uğrayacağını	 söylemişti.	 İhanetlerin	 ilki	 Mirri	 Maz	 Duur’du,	 İkincisi	 Sör Jorah	Mormont’tu.	Üçüncüsü	Reznak	mı	olacaktı?	Kelkafa	mı?	Daario	mu?  <i class="calibre4">Yoksa</i></p>
<p class="calibre1"> <i class="calibre4">hiç	şüphelenmediğim	biri	mi?	Sör	Barristan,	Gri	Solucan	ya	da	Missandei</i>? </p>
<p class="calibre1">“Skahaz,”	 dedi	 Dany,	 Kelkafa’ya.	 “Tavsiyen	 için	 teşekkür	 ederim.	 Reznak, bin	 altının	 neler	 başarabileceğini	 bir	 görelim.”	 Daenerys,	 tokarını	 tutarak adamları	 geçti	 ve	 geniş	 mermer	 merdivenden	 aşağı	 inmeye	 başladı.	 Püsküllere basıp	düşmemek	ve	saraya	kafa	üstü	girmemek	için	ağır	adımlar	attı. </p>
<p class="calibre1">Missandei	 onun	 gelişini	 duyurdu.	 Küçük	 kâtibenin	 tatlı	 ve	 güçlü	 bir	 sesi vardı.	“<i class="calibre4">Meereen	Kraliçesi,	Andallar’ın	ve	Rhoynarlar’ın	Kraliçesi,	Büyük	Çim</i></p>
<p class="calibre1"> <i class="calibre4">Denizi’nin	 Khaleesi’si,	 Zincir	 Kıran	 ve	 Ejderhaların	 Anası	 Daenerys</i></p>
<p class="calibre1"> <i class="calibre4">Fırtınadadoğan	için	diz	çökün.” </i></p>
<p class="calibre1">Salon	doluydu.	Lekesizler,	sırtlarını	sütunlara	vermiş	hâlde	ayakta	duruyordu, </p>
<p class="calibre1">ellerinde	 kalkanları	 ve	 mızrakları	 vardı.	 Adamların	 miğferlerindeki	 dikenler,	 bir sıra	 bıçak	 gibi	 yukarı	 uzanmıştı.	 Meereenliler	 doğu	 duvarındaki	 pencerelerin altında	 toplanmıştı.	 Dany’nin	 azatlı	 köleleri,	 eski	 sahiplerinin	 iyice	 uzağında duruyordu.  <i class="calibre4">Onlar	 bir	 arada	 durmadığı	 sürece,	 Meereen’de	 barış	 olmayacak. </i></p>
<p class="calibre1">Salon	ayağa	kalktı.  <i class="calibre4">En	azından	bunu	birlikte	yapıyorlar. </i></p>
<p class="calibre1">Reznak	mo	Reznak’ın	bir	listesi	vardı.	Teamül,	kraliçenin,	Astaporlu	elçiyle</p>
<p class="calibre1">başlamasını	gerektiriyordu.	Elçi,	kendine	Lord	Ghael	diyen	eski	bir	köleydi	ama</p>
<p class="calibre1">adamın	neyin	lordu	olduğunu	kimse	bilmiyordu. </p>
<p class="calibre1">Lord	Ghael’in	bir	ağız	dolusu	çürük	dişi	ve	gelinciğe	benzeyen	sivri,	sarı	bir</p>
<p class="calibre1">yüzü	 vardı.	 Bir	 de	 hediyesi.	 “Muhteşem	 Cleon,	 Ejderhaların	 Anası	 Daenerys</p>
<p class="calibre1"><a id="p42"></a>Fırtınadadoğan’a	duyduğu	aşkın	nişanı	olarak	bu	terlikleri	gönderdi.” </p>
<p class="calibre1">Irri,	 terlikleri	 Dany’nin	 ayağına	 geçirdi.	 Terlikler	 altın	 yaldızlı	 deriden yapılmış	 ve	 tatlı	 su	 incileriyle	 süslenmişti.  <i class="calibre4">Kasap	 kral	 bir	 çift	 sevimli	 terlikle</i> <i class="calibre4">beni	kazanabileceğine	mi	inanıyor? </i>	“Kral	Cleon	çok	cömertmiş.	Bu	güzel	hediye için	 ona	 teşekkür	 edin.”  <i class="calibre4">Güzel	 ama	 bir	 çocuk	 için	 yapılmış. </i>	 Dany’nin	 ayaklan küçüktü,	 buna	 rağmen	 sivri	 uçlu	 terlikler	 Dany’nin	 ayak	 parmaklarını</p>
<p class="calibre1">sıkıştırıyordu. </p>
<p class="calibre1">“Terliklerin	 sizi	 memnun	 ettiğini	 duymak	 Muhteşem	 Cleon’u	 memnun</p>
<p class="calibre1">edecek,”	 dedi	 Lord	 Ghael.	 “Kralımız,	 Ejderhaların	 Anası’nı	 bütün	 düşmanlarına karşı	savunmaya	hazır	olduğunu	iletmemi	emretti.” </p>
<p class="calibre1"> <i class="calibre4">Eğer	 yine	 Kral	 Cleon’la	 evlenmemi	 teklif	 ederse,	 terliklerden	 birini</i> <i class="calibre4">kafasına	 fırlatacağım, </i>	 diye	 düşündü	 Dany,	 fakat	 Astaporlu	 elçi	 bu	 sefer	 bir kraliyet	 evliliğinden	 bahsetmedi.	 Bunun	 yerine,	 “Astapor	 ve	 Meereen	 için, Yunkai’nin	 Bilge	 Ustaları’nın	 acımasız	 saltanatına	 son	 verme	 vakti	 gelmiştir,” </p>
<p class="calibre1">dedi.	 “Bilge	 Ustalar,	 özgürlük	 içinde	 yaşayanların	 yeminli	 düşmanlarıdır. </p>
<p class="calibre1">Muhteşem	 Cleon,	 kendisinin	 ve	 yeni	 Lekesizler’inin	 yakın	 zamanda	 yürüyüşe geçeceğini	söylememi	emretti.” </p>
<p class="calibre1"> <i class="calibre4">Cleon’un	 yeni	 Lekesizler’i,	 ağza	 alınmaz	 bir	 şaka. </i>	 “Kral	 Cleon	 kendi bahçesiyle	 ilgilensin	 ve	 Yunkaililer’in	 kendi	 bahçeleriyle	 ilgilenmelerine	 izin versin,	akıllıca	davranmış	olur.”	Bu	tavsiyenin	sebebi,	Dany’nin	Yunkai’ye	karşı sevgi	besliyor	olması	değildi.	Dany,	Yunkai	ordusunu	arazide	yendikten	sonra	Sarı Şehir’i	 ele	 geçirilmemiş	 bir	 hâlde	 bıraktığı	 için	 pişmandı.	 Dany	 oradan	 ayrılır ayrılmaz,	 Bilge	 Ustalar	 kölelik	 düzenine	 geri	 dönmüşlerdi	 ve	 şimdi	 ordular toplamak,	 kiralık	 askerler	 tutmak	 ve	 Dany’ye	 karşı	 ittifaklar	 kurmakla</p>
<p class="calibre1">meşgullerdi. </p>
<p class="calibre1">Bununla	 birlikte,	 kendi	 kendini	 Muhteşem	 ilan	 eden	 Cleon	 da	 Bilge</p>
<p class="calibre1">Ustalar’dan	daha	iyi	değildi.	Kasap	Kral,	köleliği	Astapor’a	geri	getirmişti.	Tek değişiklik,	artık	eski	kölelerin	efendi,	eski	efendilerin	de	köle	olmasıydı. </p>
<p class="calibre1">“Ben	 sadece	 genç	 bir	 kızım	 ve	 savaş	 hakkında	 çok	 az	 şey	 bilirim,”	 dedi Dany,	 Lord	 Ghael’e.	 “Lâkin	 Astapor’un	 açlıktan	 kırıldığını	 duyduk.	 Kral	 Cleon, insanlarını	 savaşa	 götürmeden	 önce	 onların	 karnını	 doyursun.”	 Elini	 salladı. </p>
<p class="calibre1">Ghael	salondan	çıktı. </p>
<p class="calibre1">“İlahemiz,”	 dedi	 Reznak	 mo	 Reznak,	 “soylu	 Hizdahr	 zo	 Loraq’ı	 dinleyecek misiniz?” </p>
<p class="calibre1"> <i class="calibre4">Yine	mi? </i>	 Dany	 başıyla	 onayladı	 ve	 Hizdahr	 öne	 çıktı;	 amber	 rengi	 kusursuz bir	cildi	olan,	uzun	boylu,	çok	zayıf	bir	adamdı.	Hizdahr,	kısa	zaman	önce	Sadık Kalkan’ın	 ölü	 yattığı	 aynı	 noktada	 reverans	 yaptı.	 Dany	 kendine,  <i class="calibre4">bu	 adama</i></p>
<p class="calibre1"><a id="p43"></a> <i class="calibre4">ihtiyacım	var, </i>	diye	hatırlattı.	Hizdahr	varsıl	bir	tüccardı.	Meereen’de	ve	denizin karşısında	pek	çok	dostu	vardı.	Volantis’e,	Lys’e	ve	Qarth’a	gitmişti.	Tolos’ta	ve Elyria’da	 akrabaları	 vardı.	 Hatta	 adamın,	 Yunkaililer’in	 Dany’ye	 ve	 saltanatına karşı	 düşmanlık	 uyandırmaya	 çalıştığı	 Yeni	 Ghis’te	 bile	 etkili	 olduğu</p>
<p class="calibre1">söyleniyordu. </p>
<p class="calibre1">Ve	zengindi.	İnanılmaz	derecede	zengin... </p>
<p class="calibre1"> <i class="calibre4">Ve	 talebini	 kabul	 edersem	 daha	 da	 zengin	 olacak. </i>	 Dany	 şehrin	 dövüş</p>
<p class="calibre1">çukurlarını	 kapattığında,	 çukurların	 hisse	 değerleri	 düşmüştü.	 Hizdahr	 zo	 Loraq hisseleri	iki	eliyle	birden	kapmıştı,	şimdi	Meereen’deki	dövüş	çukurlarının	çoğu ona	aitti. </p>
<p class="calibre1">Soylu	 adamın	 şakaklarından,	 kırmızı	 siyah	 saçlardan	 oluşan	 kanatlar</p>
<p class="calibre1">çıkıyordu.	 Kanatlar	 onu	 uçmak	 üzereymiş	 gibi	 gösteriyordu.	 Altın	 halkalarla bağlanmış	 bir	 sakal,	 adamın	 uzun	 yüzünü	 daha	 uzun	 hâle	 getiriyordu.	 Hizdahr’ın mor	  <i class="calibre4">tokarı</i> nın	 püsküllerinden	 ametistler	 ve	 inciler	 sarkıyordu.	 “Majesteleri burada	bulunuş	sebebimi	biliyor.” </p>
<p class="calibre1">“Beni	 rahatsız	 etmekten	 başka	 bir	 amaca	 sahip	 olmadığın	 için	 buradasın</p>
<p class="calibre1">sanırım.	Seni	kaç	kez	geri	çevirdim?” </p>
<p class="calibre1">“Beş	kez	Majesteleri.” </p>
<p class="calibre1">“Şimdi	 altı	 oldu.	 Dövüş	 çukurlarını	 tekrar	 açmayacağım.”	 “Eğer	 Majestleri sebeplerimi	dinlerse...” </p>
<p class="calibre1">“Dinledim.	Beş	kez.	Yeni	sebepler	mi	getirdin?” </p>
<p class="calibre1">“Eski	 sebepler,”	 diye	 kabul	 etti	 Hizdahr,	 “yeni	 kelimeler.	 Bir	 kraliçeyi etkilemeye	daha	uygun,	güzel	ve	nazik	kelimeler.”	“Kusurlu	bulduğum	şey	amacın, </p>
<p class="calibre1">nezaketin	 değil.	 Sebeplerini	 o	 kadar	 çok	 duydum	 ki	 senin	 davanı	 bizzat	 müdafaa edebilirim,	 tideyim	 mi?”	 Dany	 öne	 eğildi.	 “Dövüş	 çukurları,	 Meereen’in</p>
<p class="calibre1">kuruluşundan	 bu	 yana	 şehrin	 bir	 parçasıdır.	 Dövüşlerin	 tabiatı	 son	 derece dinseldir,	 Ghis’in	 tanrıları	 için	 bir	 kan	 fedakârlığıdır.	 Ghis’in	 ölüm	 sanatı	 basit bir	 kasaplık	 değildir;	 tanrılarınızı	 çok	 memnun	 eden	 bir	 cesaret,	 maharet	 ve kuvvet	 nümayişidir.	 Muzaffer	 dövüşçüler	 şımartılır	 ve	 alkışlanır.	 Ölenler onurlandırılır	 ve	 hatırlanır.	 Çukurları	 tekrar	 açmakla,	 Meereen’in	 insanlarına, onların	 usullerine	 ve	 teamüllerine	 saygı	 duyduğumu	 göstermiş	 olurum.	 Çukurlar dünyaca	meşhurdur.	Meereen’e	ticaret	getirirler	ve	şehrin	hâzinesini	dünyanın	en uzak	köşelerinden	doldururlar.	Bütün	insanların	kan	susuzluğu	vardır,	çukurlar	bu susuzluğu	 giderir	 ve	 Meereen’in	 daha	 huzurlu	 bir	 yer	 olmasını	 sağlar.	 Çukurlar, kumların	 üstünde	 ölmeye	 mahkûm	 edilmiş	 suçlular	 için	 dövüşle	 yargılama</p>
<p class="calibre1">demektir,	 bir	 adamın	 masumiyetini	 kanıtlayabilmesi	 için	 son	 bir	 şanstır.”	 Dany tekrar	arkasına	yaslandı.	“İşte	böyle.	Nasıldım?” </p>
<p class="calibre1"><a id="p44"></a>“Davayı,	 benim	 bizzat	 yapmayı	 umabileceğimden	 çok	 daha	 iyi	 açıkladınız Majesteleri.	Görüyorum	ki,	güzel	olduğunuz	kadar	belagatlisiniz.” </p>
<p class="calibre1">Dany	güldü.	“Ah,	değilim.” </p>
<p class="calibre1">Reznak	mo	Reznak,	Dany’nin	kulağına,	“Majesteleri,”	diye	fısıldadı,	“şehrin, </p>
<p class="calibre1">dövüş	 çukurlarında	 elde	 edilen	 net	 kazancın	 onda	 birini	 vergi	 olarak	 alması adettendir.	Sikkeler	birçok	soylu	iş	için	kullanılabilir.” </p>
<p class="calibre1">“Kullanılabilir...	 fakat	 çukurları	 tekrar	 açacak	 olursak,	 onda	 birimizi	  <i class="calibre4">brüt</i> kazançtan	 almamız	 gerekir.	 Ben	 sadece	 küçük	 bir	 kızım	 ve	 bu	 çeşit	 meselelerle ilgili	çok	az	şey	bilirim	ama	Xaro	Xhoan	Daxos’la	birlikte	bu	kadarını	öğrenecek kadar	 uzun	 zaman	 yaşadım.	 Hizdahr,	 sebeplerini	 sıraladığın	 maharetle	 ordular sıralayabilseydin	dünyayı	fethederdin...	lâkin	cevabım	hâlâ	 <i class="calibre4">hayır. </i>	Altıncı	kez.” </p>
<p class="calibre1">“Kraliçe	 konuştu.”	 Hizdahr	 tekrar	 reverans	 yaptı.	 Adamın	 ametistleri	 ve</p>
<p class="calibre1">incileri	 mermer	 zeminde	 hafifçe	 tıkırdadı.	 Hizdahr	 zo	 Loraq	 çok	 kıvrak	 bir adamdı. </p>
<p class="calibre1"> <i class="calibre4">Yakışıklı	 bir	 adam	 olabilirdi,	 o	 aptal	 saçları	 olmasaydı. </i>	 Reznak	 ve	 Yeşil Fazilet,	 Dany’nin	 Meereen	 soylusuyla	 evlenmesi	 için	 ısrar	 ediyordu,	 şehir	 bu sayede	Dany’nin	hâkimiyetiyle	uzlaşabilirdi.	Hizdahr	mo	Loraq	dikkatli	bir	bakışa değer	 olabilirdi.  <i class="calibre4">Onu	 Skahaz’a	 tercih	 ederim. </i>	 Kelkafa,	 Dany	 için	 karısını	 bir kenara	 koymayı	 önermişti	 ama	 bu	 fikir	 Dany’yi	 titretmişti.	 Hizdahr	 en	 azından gülümsemeyi	biliyordu. </p>
<p class="calibre1">Listesine	başvurarak,	“Majesteleri,”	dedi	Reznak,	“soylu	Grazdan	zo	Galare</p>
<p class="calibre1">size	hitap	edecek	Onu	dinleyecek	misiniz?” </p>
<p class="calibre1">Ayak	 parmaklarındaki	 sızıyı	 elinden	 geldiğince	 yok	 sayarak	 ve	 Cleon’un</p>
<p class="calibre1">terliklerindeki	altınların	ve	incilerin	ışıltısını	hayranlıkla	seyrederek,	“Benim	için zevk	 olur,”	 dedi	 Dany.	 Önceden	 uyarılmıştı;	 Grazdan,	 Yeşil	 Fazilet’in	 kuzeniydi. </p>
<p class="calibre1">Dany,	 Yeşil	 Fazilet’in	 desteğinin	 paha	 biçilmez	 olduğunu	 düşünüyordu.	 Rahibe; barışın,	teslimiyetin	ve	yetkili	makamlara	itaatin	sesiydi.  <i class="calibre4">Onun	kuzenini	saygıyla</i> <i class="calibre4">dinleyebilirim,	ona	istediği	her	şeyi	verebilirim. </i></p>
<p class="calibre1">Adamın	istediği	şeyin	altın	olduğu	anlaşıldı.	Dany,	Ulu	Ustalar’a,	kölelerinin</p>
<p class="calibre1">maddi	değeri	karşılığında	tazminat	ödemeyi	reddetmişti	ama	Meereenliler	ondan</p>
<p class="calibre1">altın	sızdırmanın	yeni	yollarını	bulup	duruyorlardı.	Görünüşe	göre,	soylu	Grazdan bir	 zamanlar	 bil	 köle	 kadının	 sahibiydi.	 Kadın	 çok	 iyi	 bir	 dokumacıydı.	 Onun tezgâhından	çıkan	ürünler	sadece	Meereen’de	değil,	Yeni	Ghis’te,	Astapor’da	ve</p>
<p class="calibre1">Qarth’ta	da	çok	değerliydi.	Kadın	yaşlandığında,	en	azdan	yarım	düzine	genç	kız</p>
<p class="calibre1">satın	 almış	 ve	 yaşlı	 kadına,	 sanalının	 sırlarını	 kızlara	 öğretmesini	 emretmişti. </p>
<p class="calibre1">Yaşlı	kadın	şimdi	ölüydü.	Azat	edilen	genç	kızlar,	dokumalarını	satmak	için	liman duvarının	 yanında	 bir	 dükkân	 açmıştı.	 Grazdan	 zo	 Galare,	 kızların	 kazancından</p>
<p class="calibre1"><a id="p45"></a>pay	 almak	 istiyordu.	 “Maharetlerini	 bana	 borçlular,”	 diye	 ısrar	 etti.	 “Onları	 bir mezattan	çıkardım	ve	dokuma	tezgâhının	başına	oturttum.” </p>
<p class="calibre1">Dany	 sessizce	 dinledi,	 yüzü	 ifadesizdi.	 Grazdan’ın	 sözleri	 bitliğinde,	 ‘Yaşlı dokumacının	adı	neydi?”	dedi. </p>
<p class="calibre1">“Kölenin	 adı	 mı?”	 Grazdan	 kaşlarını	 çattı	 ve	 ağırlığını	 bir	 ayanından</p>
<p class="calibre1">diğerine	 verdi.	 “Onun	 adı...	 Elza	 olabilir.	 Ya	 da	 Ella.	 Altı	 yıl	 önce	 öldü.	 Benim çok	kölem	vardı	Majesteleri.” </p>
<p class="calibre1">“Elza	 diyelim.	 İşte	 kararım.	 Kızlardan	 hiçbir	 şey	 almayacaksınız.	 Onlara dokumacılığı	öğreten	Elza’ydı,	siz	değildiniz.	Kızlara	yeni	bir	tezgâh	alacaksınız, sikkenin	 satın	 alabileceği	 en	 iyi	 tezgâhı.	 Bu,	 yaşlı	 kadının	 adını	 unutmanızın cezası.” </p>
<p class="calibre1">Reznak	 yeni	 bir	  <i class="calibre4">tokar</i>	 çağıracaktı	 ama	 Dany	 azatlı	 kölelerden	 birini çağırması	 için	 ısrar	 etti.	 O	 andan	 sonra	 eski	 efendileri	 ve	 eski	 köleleri	 sırayla dinledi.	 Önüne	 çözülmesi	 gereken	 birçok	 mesele	 getirildi.	 Meereen,	 düşüşünün ardından	 vahşice	 yağmalanmıştı.	 Kudretlilerin	 basamaklı	 piramitleri	 yıkımın	 en kötü	 kısmından	 esirgenmişti	 ama	 şehrin	 köleleri	 ayaklanırken	 ve	 Dany’yi</p>
<p class="calibre1">Yunkai’yle	Astapor’dan	beri	takip	eden	aç	sürüler	kırık	kapılardan	içeri	akarken Meereen’in	 daha	 mütevazı	 bölgeleri	 bir	 yağma	 ve	 cinayet	 çılgınlığına	 teslim edilmişti.	 Lekesizler	 sonunda	 asayişi	 tekrar	 sağlamıştı	 fakat	 yağma,	 arkasında sayısız	sorun	bırakmıştı.	Onlar	da	kraliçeyi	görmek	için	geliyordu. </p>
<p class="calibre1">Kocası	ve	oğulları	şehir	duvarlarını	savunurken	ölen	bir	kadın	geldi.	Kadın</p>
<p class="calibre1">yağma	 sırasında	 korkuyla	 ağabeyine	 kaçmıştı.	 Geri	 döndüğünde,	 evinin	 bir geneleve	 çevrildiğini	 görmüştü.	 Fahişeler	 kendilerini	 onun	 giysileri	 ve</p>
<p class="calibre1">mücevherleriyle	 donatmışlardı.	 Kadın,	 evini	 ve	 mücevherlerini	 geri	 istiyordu. </p>
<p class="calibre1">“Kıyafetler	 onlarda	 kalabilir,”	 dedi.	 Dany,	 kadının	 mücevherlerinin	 iade</p>
<p class="calibre1">edilmesine	karar	verdi	ama	ev,	sahibesi	onu	terk	ettiğinde	kaybedilmişti. </p>
<p class="calibre1">Zhak	Hanedanı’ndan	malum	bir	soyluyu	itham	etmek	üzere	eski	bir	köle	geldi. </p>
<p class="calibre1">Adam,	yakın	zaman	önce,	eskiden	o	soylunun	yatak	ısıtıcısı	olan	azatlı	bir	köleyle evlenmişti.	 Soylu,	 kadının	 bekâretini	 almış,	 onu	 kendi	 zevki	 için	 kullanmış	 ve hamile	 bırakmıştı.	 Kadının	 yeni	 kocası,	 soylunun	 tecavüz	 suçuyla	 hadım</p>
<p class="calibre1">edilmesini	 istiyordu,	 soylunun	 piçini	 kendi	 çocuğu	 gibi	 büyütmek	 için	 bir	 kese altın	 da	 istiyordu.	 Dany,	 adamın	 altın	 isteğini	 onayladı	 ama	 soylunun	 hadım edilmesine	dair	talebini	reddetti.	“Soylu	adam	senin	karınla	yattığında,	kadın	onun malıydı.	 Kanunlara	 göre	 ortada	 tecavüz	 yoktu.”	 Eski	 köle	 karardan	 memnun değildi,	 Dany	 bunu	 görebiliyordu	 ama	 bir	 yatak	 kölesine	 zorla	 sahip	 olmuş	 her adamı	iğdiş	etmeye	kalksa,	çok	geçmeden	hadımlardan	oluşan	bir	şehri	yönetirdi. </p>
<p class="calibre1">Bir	 delikanlı	 geldi,	 Dany’den	 gençti,	 narin	 yapılı	 ve	 yaralıydı,	 gümüş</p>
<p class="calibre1"><a id="p46"></a>püsküllü,	 yıpranmış	 bir	  <i class="calibre4">tokar</i>	 giymişti.	 Babasının	 hane	 kölelerinden	 ikisinin, kapıların	kırıldığı	gece	nasıl	ayaklandığını	titrek	bir	sesle	anlattı.	Kölelerden	biri delikanlının	 babasını,	 diğeri	 de	 ağabeyini	 katletmişti.	 Annesini	 de	 öldürmeden önce	ikisi	birden	kadına	tecavüz	etmişlerdi.	Delikanlı,	yüzündeki	yaradan	öte	bir hasar	almadan	kaçmayı	başarmıştı	ama	katillerden	biri	hâlâ	onun	babasının	evinde yaşıyordu,	 diğeri	 de	 Ana’nın	 Adamlarından	 biri	 olarak	 kraliçenin	 askerlerine katılmıştı.	Delikanlı	iki	adamın	da	asılmasını	istiyordu. </p>
<p class="calibre1"> <i class="calibre4">Tozun	 ve	 ölümün	 üstüne	 inşa	 edilmiş	 bir	 şehrin	 kraliçesiyim. </i>	 Dany’nin delikanlıyı	 reddetmekten	 başka	 bir	 seçeneği	 yoktu.	 Yağma	 sırasında	 işlenmiş</p>
<p class="calibre1">bütün	suçlan	kapsayan	bir	genel	af	ilan	etmişti.	Efendisine	karşı	ayaklanan	köleleri de	cezalandırmayacaktı. </p>
<p class="calibre1">Bunu	 delikanlıya	 söylediğinde,	 çocuk	 ona	 doğru	 koştu,	 fakat	 ayakları</p>
<p class="calibre1"> <i class="calibre4">tokarına</i>	 dolandı	 ve	 delikanlı	 mor	 mermerin	 üstüne	 serildi.	 Güçlü	 Belwas	 aynı anda	 çocuğun	 tepesindeydi.	 Kahverengi	 devasa	 hadım,	 çocuğu	 tek	 eliyle	 havaya kaldırdı	 ve	 onu,	 bir	 fareyi	 sallayan	 çoban	 köpeği	 gibi	 salladı.	 ‘Yeter	 Belwas,” </p>
<p class="calibre1">diye	seslendi</p>
<p class="calibre1">Dany.	 “Onu	 bırak.”	 Çocuğa	 döndü,	 “O	  <i class="calibre4">tokara</i>	 şükret,”	 dedi,	 “zira	 hayatını kurtardı.	Henüz	çocuksun,	bu	yüzden	burada	olanları	unutacağız.	Sen	de	aynı	şeyi yapmalısın.”	 Ama	 çocuk,	 salondan	 yıkarken	 omzunun	 üzerinden	 arkaya	 baktı. </p>
<p class="calibre1">Dany	 çocuğun	 gözlerini	 gördüğünde,  <i class="calibre4">Harpiya’nın	 bir	 oğlu	 daha	 oldu, </i>	 diye düşündü. </p>
<p class="calibre1">Gün	 ortası	 geldiğinde,	 Daenerys	 başının	 üstündeki	 tacın	 ağırlığını	 ve</p>
<p class="calibre1">bedeninin	 altındaki	 sıranın	 sertliğini	 hissediyordu.	 Onu	 bekleyen	 onca	 insan varken	yemek	yemek	için	durmadı.	Bunu	yapmak	yerine,	Jhiqui’yi	ekmek,	zeytin, </p>
<p class="calibre1">peynir	ve	incir	getirmesi	için	mutfağa	gönderdi.	Yemeğini	insanları	dinlerken	yedi ve	 bir	 kadeh	 sulu	 şarap	 içti.	 İncirler	 güzeldi,	 zeytinler	 daha	 güzeldi	 ama	 şarap, Dany’nin	 ağzında	 metalik	 bir	 tat	 bıraktı.	 Bu	 bölgelerde	 yetişen	 sarı	 üzümler, oldukça	 kalitesiz	 bir	 şaraba	 dönüşüyordu.	 Şarap	 ticareti	 yapamayız.	 Ayrıca	 Ulu Ustalar,	zeytin	ağaçlarının	yanısıra	en	iyi	çardakları	da	yakmıştı. </p>
<p class="calibre1">Öğleden	sonra	bir	heykeltıraş	geldi,	Arınma	Meydanı’ndaki	bronz	harpiyanın</p>
<p class="calibre1">başını	Dany’nin	suretiyle	değiştirmeyi	önerdi. </p>
<p class="calibre1">Dany	 adamı	 mümkün	 olduğunca	 nazik	 bir	 şekilde	 geri	 çevirdi. </p>
<p class="calibre1">Skahazadhan’da,	 benzeri	 görülmemiş	 büyüklükte	 bir	 turna	 balığı	 yakalanmıştı	 ve balıkçılar	 onu	 kraliçeye	 vermek	 istiyordu.	 Dany	 balığa	 abartılı	 bir	 hayranlıkla baktı,	balıkçıları	bir	kese	gümüşle	ödüllendirdi	ve	turnayı	mutfağa	gönderdi.	Bir bakır	 ustası,	 Dany	 için,	 cilalı	 halkalardan	 oluşan	 bir	 savaş	 zırhı	 yapmıştı.	 Dany hediyeyi	 şükranla	 kabul	 etti;	 zırh	 gerçekten	 güzeldi.	 Üstelik	 cilalı	 bakır,	 güneşin</p>
<p class="calibre1"><a id="p47"></a>altında	çok	hoş	pırıldardı	ama	Dany	gerçek	bir	mücadelede	çelik	kuşanmayı	tercih ederdi.	Savaşla	ilgili	hiçbir	şey	bilmeyen	küçük	bir	kız	bile	 <i class="calibre4">bunu</i>	bilirdi. </p>
<p class="calibre1">Kasap	 Kral’ın	 gönderdiği	 terlikler	 fazlasıyla	 rahatsız	 edici	 hâle	 gelmişti. </p>
<p class="calibre1">Dany	 terlikleri	 çıkardı,	 tek	 ayağını	 altına	 alıp	 oturdu,	 diğer	 ayağını	 öne	 arkaya sallıyordu.	 Kraliçelere	 yakışır	 bir	 oturuş	 şekli	 değildi	 ama	 Dany	 kraliçelere yakışır	 şekilde	 davranmaktan	 bıkmıştı.	 Başı	 taç	 yüzünden	 ağrıyordu	 ve	 kalçaları uyuşmuştu.	“Sör	Barristan,”	diye	seslendi	Dany,	“bir	kralın	en	çok	ihtiyaç	duyduğu niteliğin	ne	olduğunu	biliyorum.” </p>
<p class="calibre1">“Cesaret	mi	Majesteleri?” </p>
<p class="calibre1">“Demir	gibi	bir	popo,”	diye	dalga	geçti	Dany.	‘Yaptığım	tek	şey	oturmak.” </p>
<p class="calibre1">“Kendinize	 fazla	 yükleniyorsunuz	 Majesteleri.	 Yükünüzün	 bir	 kısmını</p>
<p class="calibre1">danışmanlarınızın	taşımasına	izin	vermelisiniz.”	“Çok	fazla	danışmanım	ve	çok	az minderim	var.”	Dany,	Reznak’a	döndü.	“Daha	kaç	kişi?” </p>
<p class="calibre1">“Majesteleri	 memnun	 olacaksa,	 yirmi	 üç.	 Bir	 o	 kadar	 taleple	 birlikte.” </p>
<p class="calibre1">Kethüda	 bazı	 kâğıtlara	 başvurdu.	 “Bir	 buzağı	 ve	 üç	 keçi.	 Geri	 kalanlar	 hiç şüphesiz	koyun	ya	da	kuzu	olacak.” </p>
<p class="calibre1">‘Yirmi	üç.”	Dany	iç	geçirdi.	“Çobanlara,	ejderhalarımın	öldürdüğü	hayvanlar</p>
<p class="calibre1">karşılığında	 sikke	 ödemeye	 başladığımızdan	 beri,	 ejderhalarım	 koyun	 etine	 karşı olağanüstü	bir	düşkünlük	geliştirdi.	Bu	iddialar	doğrulandı	mı?” </p>
<p class="calibre1">“Bazı	adamlar	yanık	kemikler	getirdi.” </p>
<p class="calibre1">“Adamlar	 ateş	 yakar.	 Adamlar	 koyun	 eti	 pişirir.	 Yanık	 kemikler	 hiçbir	 şey ispatlamaz.	Esmer	Ben,	şehrin	dışındaki	tepelerde	kızıl	kurtlar,	çakallar	ve	vahşi köpekler	 olduğunu	 söylüyor.	 Yunkai	 ile	 Skahazadhan	 arasında	 kaybolan	 her	 kuzu için	yüklü	miktarda	gümüş	mü	ödemeliyiz?” </p>
<p class="calibre1">“Hayır	 Majesteleri.”	 Reznak	 reverans	 yaptı.	 “Şu	 serserileri	 göndereyim	 mi yoksa	 onların	 kırbaçlanmasını	 mı	 isterseniz?”	 Daenerys	 oturduğu	 sıranın	 üstünde kıpırdandı.	 “İnsanlar	 bana	 gelmekten	 korkmamalı.”	 Bazı	 iddialar	 asılsızdı,	 Dany bundan	 emindi,	 fakat	 daha	 fazlası	 hakikiydi.	 Ejderhalar;	 farelerle,	 kedilerle	 ve köpeklerle	 yetinemeyecek	 kadar	 büyümüşlerdi.  <i class="calibre4">Daha	 çok	 yedikçe	 daha	 çok</i> <i class="calibre4">büyüyecekler, </i>	 diye	 uyarmıştı	 Sör	 Barristan	  <i class="calibre4">ve	 daha	 çok	 büyüdükçe	 daha	 çok</i> <i class="calibre4">yiyecekler. </i>	 Bilhassa	 Drogon	 çok	 uzak	 mesafelere	 uçuyordu,	 her	 gün	 bir	 koyunu rahatlıkla	 yiyebilirdi.	 “Çobanlara	 hayvanlarının	 bedelini	 ödeyin,”	 dedi	 Dany, Reznak’a,	“fakat	bundan	sonra,	talep	sahipleri	Merhamet	Tapınağı’na	gidecek	ve</p>
<p class="calibre1">Ghis’in	tanrılarının	huzurunda	kutsal	bir	yemin	verecek.”	“Emredersiniz.”	Reznak ricacılara	 döndü.	 Ghiscar	 dilinde,	 “Majesteleri	 Kraliçe	 kaybettiğiniz	 hayvanlar için	 tazminat	 ödemeye	 razı	 oldu,”	 dedi.	 ‘Yarın	 sabah	 temsilcilerime	 gidip kendinizi	 tanıtın.	 Ödemeniz	 sizin	 tercihinize	 göre	 sikkeyle	 ya	 da	 hayvanla</p>
<p class="calibre1"><a id="p48"></a>yapılacak.” </p>
<p class="calibre1">Duyuru,	 kasvetli	 bir	 sessizlikle	 karşılandı.  <i class="calibre4">Bir	 de	 daha	 mutlu	 olacaklarım</i> <i class="calibre4">düşünürsün, </i>	 diye	 düşündü	 Dany.  <i class="calibre4">Almaya	 geldikleri	 şeyi	 aldılar.	 Bu	 insanları</i> <i class="calibre4">memnun	etmenin	bir	yolu	yok	mu</i>? </p>
<p class="calibre1">Ricacılar	tek	sıra	halinde	salondan	çıkarken,	bir	adam	arkada	kalıp	oyalandı; </p>
<p class="calibre1">rüzgâr	 yanığı	 bir	 yüzü	 olan,	 tıknaz	 bir	 adamdı,	 eski	 püskü	 kıyafetler	 giymişti, kırmızı	siyah	saçları	kulak	hizasında	kesilmişti.	Adam	başını	öne	eğmişti,	nerede olduğunu	 tamamen	 unutmuş	 gibi	 mermer	 zemine	 bakıyordu.  <i class="calibre4">Bu	 ne	 istiyor</i>?	 diye dükündü	Dany. </p>
<p class="calibre1"> <i class="calibre4">“Meereen	 Kraliçesi,	 Andallar’ın	 ve	 Rhoynarlar’ın	 Kraliçesi,	 Büyük	 Çim</i> <i class="calibre4">Denizi’nin</i>	 Khaleesi’si,  <i class="calibre4">Zincir	 Kıran	 ve	 Ejderhaların	 Anası	 Daenerys</i> <i class="calibre4">Fırtınadadoğan	için	diz	çökün," </i>	diye	bağırdı	Missandei	o	tiz	ve	tatil	sesiyle. </p>
<p class="calibre1">Dany	ayağa	kalktığında,  <i class="calibre4">tokarı</i>	aşağı	kaymaya	başladı.	Dany	 <i class="calibre4">tokan</i>	yakalayıp yerine	 çekti.	 “Sen,	 çuvallı	 adam,”	 diye	 seslendi,	 "bizimle	 konuşmak	 mı istiyordun?	Yaklaşabilirsin.” </p>
<p class="calibre1">Adam	 başını	 yukarı	 kaldırdı,	 gözleri	 açık	 yaralar	 gibi	 çiğ	 ve	 kırmızıydı. </p>
<p class="calibre1">Dany,	Sör	Barristan’ın,	beyaz	bir	gölge	misali	onun	yanına	geldiğini	gördü.	Adam, elindeki	çuvalı	sımsıkı	tutarak,	sendeleyerek	ve	ayaklarını	sürüyerek	yaklaştı,	bir adım	ve	sonra	bir	adım	daha.  <i class="calibre4">Sarhoş	mu	yoksa	hasta	mı</i>?	diye	merak	etti	Dany. </p>
<p class="calibre1">Adamın	sarı	tırnaklarının	altında	toprak	vardı. </p>
<p class="calibre1">“O	nedir?”	diye	sordu	Dany.	“Bizimle	paylaşacağın	bir	şıkınım	mı	var?	Bir</p>
<p class="calibre1">istirhamın	mı	var?	Bizden	ne	istiyorsun?” </p>
<p class="calibre1">Adam	 tedirgin	 bir	 şekilde	 çatlak	 dudaklarını	 yaladı.	 “Ben...	 bir	 şey</p>
<p class="calibre1">getirdim...” </p>
<p class="calibre1">“Kemikler	 mi?”	 dedi	 Dany	 sabırsızca.	 ‘Yanık	 kemikler?”	 Adam	 çuvalı</p>
<p class="calibre1">kaldırdı	ve	çuvalın	içindekileri	mermerlerin	üstüne	döktü. </p>
<p class="calibre1">Çuvalın	 içindekiler	 kemikti.	 Kırık	 ve	 kararmış	 kemikler.	 Uzun	 olanlar, </p>
<p class="calibre1">ilikleri	için	açılmıştı. </p>
<p class="calibre1">“Siyah	 olandı,”	 dedi	 adam	 Ghiscar	 aksanıyla,	 “Kanatlı	 gölge.	 gökyüzünden indi	ve...	ve...” </p>
<p class="calibre1"> <i class="calibre4">Hayır. </i>	Dany	titredi.  <i class="calibre4">Hayır,	hayır,	ah	hayır. </i></p>
<p class="calibre1">“Sağır	 mısın	 aptal	 adam?”	 diye	 sordu	 Reznak	 mo	 Reznak	 "Beyanımı</p>
<p class="calibre1">duymadın	mı?	Yarın	temsilcilerime	git,	koyununun	bedelini	alacaksın.” </p>
<p class="calibre1">“Reznak,”	dedi	Sör	Barristan	sessizce,	“ağzını	kapat	ve	gözlerini	aç.	Bunlar</p>
<p class="calibre1">koyun	kemikleri	değil.” </p>
<p class="calibre1"> <i class="calibre4">Hayır, </i>	diye	düşündü	Dany,  <i class="calibre4">bunlar	bir	çocuğun	kemikleri. </i></p>
<p class="calibre1"><b class="calibre3">	</b></p>
<p class="calibre1"><a id="p49"></a><b class="calibre3">JON</b></p>
<p class="calibre1">Beyaz	 kurt	 siyah	 bir	 ormanın	 içinde,	 gökyüzü	 kadar	 yüksek	 bir	 uçurumun altında	 koşuyordu.	 Ay,	 yukarıdaki	 çıplak	 dalların	 oluşturduğu	 düğümün	 arasından kayarak,	yıldızlı	sema	boyunca	kurtla	birlikte	gidiyordu. </p>
<p class="calibre1">“Kar,”	 diye	 mırıldandı	 ay.	 Kurt	 cevap	 vermedi.	 Kar,	 kurdun	 pençelerinin altında	çıtırdadı.	Rüzgâr,	ağaçların	arasında	iç	geçirdi. </p>
<p class="calibre1">Kurt,	 uzaklardan	 ona	 seslenen	 sürü	 arkadaşlarını	 duyabiliyordu.	 Onlar	 da avlanıyordu.	 Kurdun	 siyah	 kardeşi	 kocaman	 bir	 keçinin	 etini	 parçalarken, gökyüzünden	 vahşi	 bir	 yağmur	 indi	 ve	 siyah	 kardeşin	 böğründeki	 kanı	 temizledi; keçinin	 uzun	 boynuzunun	 tırmaladığı	 yeri.	 Başka	 bir	 yerde,	 kurdun	 küçük	 kız kardeşi	 başını	 yukarı	 kaldırdı	 ve	 aya	 şarkı	 söyledi.	 Yüz	 küçük	 gri	 kuzen,	 dişi kurtla	 birlikte	 şarkı	 söylemek	 için	 avlanmaya	 ara	 verdi.	 Onların	 olduğu	 yerdeki tepeler	 daha	 sıcaktı	 ve	 yiyecek	 doluydu.	 Kurdun	 kız	 kardeşinin	 sürüsü,	 geceleri koyunların,	 ineklerin,	 atların	 ve	 insanların	 avlarının	 etiyle	 besleniyordu,	 hatta bazen	insanların	etiyle. </p>
<p class="calibre1">“Kar,”	 diye	 seslendi	 ay	 tekrar,	 kıkırdayarak.	 Beyaz	 kurt,	 buzlu	 uçurumun altındaki	insan	izlerini	takip	ederek	yürüdü.	Dilinde	kan	tadı	vardı,	kulakları	yüz kuzenin	 şarkısıyla	 çınlıyordu.	 Bir	 zamanlar	 altı	 kurttular.	 Beşi,	 karın	 içinde,	 ölü annelerinin	yanında	kör	bir	şekilde	inliyor	ve	sertleşmiş	ölü	memelerden	soğuk	süt emiyordu,	beyaz	kurt	tek	başına	emeklemiş	ve	onlardan	uzaklaşmıştı.	Geriye	dört</p>
<p class="calibre1">kurt	kalmıştı...	ve	beyaz	kurt	onlardan	birini	artık	hissedemiyordu. </p>
<p class="calibre1">“Kar,”	diye	üsteledi	ay. </p>
<p class="calibre1">Beyaz	 kurt	 ondan	 kaçtı,	 güneşin	 gizlendiği	 gece	 mağarasına	 doğru	 koştu, nefesi	havada	donuyordu.	Muazzam	uçurum,	yıldızsız	gecelerde	taş	kadar	siyahtı, </p>
<p class="calibre1">engin	dünyanın	üzerinde	yükselen	bir	karanlıktı,	ama	ay	çıktığında	uçurum,	donmuş</p>
<p class="calibre1">bir	dere	gibi	solgun	ve	buzlu	ışıldardı.	Kurdun	postu	kalın	ve	kabarıktı	ama	rüzgâr estiğinde	 hiçbir	 kürk	 soğuğu	 uzakta	 tutamazdı.	 Rüzgar	 diğer	 tarafta	 daha	 da soğuktu,	kurt	bunu	hissedebiliyordu.	Orası	kardeşinin	olduğu	yerdi,	yaz	kokan	gri kardeşinin	olduğu	yer. </p>
<p class="calibre1">“Kar.”	 Bir	 daldan,	 bir	 buz	 saçağı	 düştü.	 Beyaz	 kurt	 döndü	 ve	 ilişlerini</p>
<p class="calibre1"><a id="p50"></a>gösterdi.	 “<i class="calibre4">Kar! </i>”	 Orman	 yavaş	 yavaş	 kaybolurken	 beyaz	 kurdun	 tüyleri	 kabardı. </p>
<p class="calibre1"> <i class="calibre4">“Kar,	kar,	kar!” </i>	 Beyaz	 kurt,	 havayı	 döven	 kanatlan	 duydu.	 Karanlığın	 içinde	 bir kuzgun	uçtu. </p>
<p class="calibre1">Bir	 <i class="calibre4">güm</i>	sesiyle	ve	tırmalayan	pençelerle	Jon	Kar’ın	göğsüne	kondu.  <i class="calibre4">“KAR!” </i></p>
<p class="calibre1">diye	bağırdı	Jon’un	yüzüne. </p>
<p class="calibre1">“Seni	 duyuyorum.”	 Oda	 loştu,	 yatak	 sertti.	 Panjurlardan	 sızan	 gri	 ışık, rüzgârlı	 ve	 soğuk	 bir	 gün	 daha	 vadediyordu.	 “Mormont’u	 böyle	 mi</p>
<p class="calibre1">uyandırıyordun?	 Tüylerini	 yüzümden	 çek.”	 Jon,	 kuzinimi	 kovalamak	 için</p>
<p class="calibre1">battaniyenin	 altından	 tek	 kolunu	 çıkardı.	 Kuzgun	 büyük	 bir	 kuştu.	 Yaşlı,	 arsız	 ve dağınıktı,	 kesinlikle	 korkusuzdu.	 Jon’un	 yatağının	 direğine	 uçarak,  <i class="calibre4">“Kar," </i>	 diye bağırdı.  <i class="calibre4">"Kar,	 kar.” </i>	 Jon	 bir	 yastık	 fırlattı	 ama	 kuş	 havalandı.	 Yastık,	 duvara çarpıp	patladı.	Yastığın	dolgusu	her	tarafa	saçılırken,	Efkârlı	Edd	başını	kapıdan içeri	uzattı.	“Affedersin,”	dedi,	kuş	tüyü	yağmurunu	görmezden	gelerek,	“lorduma kahvaltı	getireyim	mi?” </p>
<p class="calibre1"> <i class="calibre4">“Mısır,” </i>	diye	bağırdı	kuzgun.  <i class="calibre4">“Mısır,	mısır.” </i></p>
<p class="calibre1">“Kızarmış	kuzgun,”	dedi	Jon	“Ve	yarım	litre	bira.”	Ona	bir	peyler	getiren	ve</p>
<p class="calibre1">hizmet	 eden	 bir	 kâhyaya	 sahip	 olmak	 Jon	 için	 hâlâ	 tuhaftı;	 kısa	 bir	 zaman	 önce, Lord	Kumandan	Mormont	için	kahvaltı	getiren	Jon’du. </p>
<p class="calibre1">“Uç	 mısır	 ve	 bir	 kızarmış	 kuzgun,”	 dedi	 Efkârlı	 Edd.	 “Çok	 güzel	 lordum. </p>
<p class="calibre1">Ancak	Üçparmak	Hobb,	kuru	erikle	kaynatılmış	elma,	haşlanmış	yumurta	ve	siyah</p>
<p class="calibre1">sosis	 hazırladı.	 Kuru	 erikle	 kaynatılmış	 elmalar	 harikulade,	 erikler	 hariç.	 Ben şahsen	 kuru	 erik	 yemem.	 Pekâlâ,	 Hobb	 bir	 zamanlar	 kuru	 erikleri,	 kestane	 ve havuçla	 birlikte	 ince	 ince	 kıyıp	 bir	 tavuğun	 içine	 saklardı.	 Bir	 aşçıya	 asla güvenme	 lordum.	 Seni	 en	 ummadığın	 zamanda	 kandırır.”	 “Sonra.”	 Kahvaltı</p>
<p class="calibre1">bekleyebilirdi;	 Stannis	 beklemezdi.	 “Dün	 gece	 tutsak	 kampında	 bir	 sorun	 çıktı mı?” </p>
<p class="calibre1">“Muhafızların	başına	muhafızlar	koyduğundan	beri	sorun	çıkmıyor	lordum.” </p>
<p class="calibre1">“Güzel.”	 Sur’un	 ötesinde	 kafeslere	 kapatılmış	 bin	 yabanıl	 vardı;	 Mance</p>
<p class="calibre1">Rayder’ın	 derme	 çatma	 ordusu	 Stannis	 Baratheon’ın	 şövalyeleri	 tarafından</p>
<p class="calibre1">dağıtıldığında	ele	geçirilen	tutsaklar.	Tutsakların	çoğu	kadındı	ve	bazı	muhafızlar kadınları	gizlice	dışarı	çıkarıp	yatağa	götürüyorlardı.	Kralın	adamları,	kraliçenin adamları;	hiç	fark	etmiyordu.	Birkaç	kara	kardeş	de	aynı	şeyi	yapmaya	çalışmıştı. </p>
<p class="calibre1">Erkekler	erkekti	ve	bu	tutsaklar	binlerce	fersah	içindeki	yegâne	kadınlardı. </p>
<p class="calibre1">“İki	 yabanıl	 daha	 gelip	 teslim	 oldu,”	 diyerek	 devam	 etti	 Edd.	 “Bir	 anne	 ve onun	 eteklerine	 yapışmış	 bir	 kız	 çocuğu.	 Kadının	 bir	 erkek	 bebeği	 de	 vardı, kürklere	sarılıp	sarmalanmıştı	ama	ölüydü.” </p>
<p class="calibre1">“Ölü,”	 dedi	 kuzgun.	 Kuşun	 en	 sevdiği	 kelimelerden	 biriydi	 bu.	 “Ölü,	 ölü, </p>
<p class="calibre1"><a id="p51"></a>ölü.” </p>
<p class="calibre1">Özgür	 insanlar	 hemen	 her	 gece	 geliyordu,	 Sur’un	 altındaki	 mücadeleden</p>
<p class="calibre1">kaçan	ama	gidecek	güvenli	bir	yer	olmadığını	fark	edince	sürünerek	geri	dönen	aç ve	 yarı	 donmuş	 yaratıklar.	 “Anne	 sorgulandı	 mı?”	 diye	 sordu	 Jon.	 Stannis Baratheon,	Mance	Rayder’ın	ordusunu	dağıtmış	ve	Sur’un	Ötesindeki	Kral’ı	esir</p>
<p class="calibre1">almıştı...	ama	dışarıda	hâlâ	yabanıllar	vardı;	Ağlak,	Tormund	Devfelaketi	ve	daha binlercesi. </p>
<p class="calibre1">“Evet	 lordum,”	 dedi	 Edd,	 “ama	 kadının	 bütün	 bildiği,	 mücadele	 sırasında kaçtığı	 ve	 mücadeleden	 sonra	 ormanda	 saklandığı.	 Onu	 yulaf	 lapasıyla	 doldurup kafeslere	gönderdik,	bebeği	de	yaktık.” </p>
<p class="calibre1">Ölü	 çocukları	 yakmak	 Jon	 Kar’ı	 artık	 rahatsız	 etmiyordu;	 canlı	 çocuklar başka	bir	meseleydi.  <i class="calibre4">Ejderhayı	uyandırmak	için	iki	kral. </i>	Önce	baba,	sonra	oğul, böylece	iki	kral	da	ölür.	Bu	kelimeleri	kraliçenin	adamlarından	biri	mırıldanmıştı, Üstat	Aemon	o	sırada	Jon’un	yaralarını	temizliyordu.	Jon,	duyduğu	şeyleri,	yüksek ateşin	sayıklamaları	olarak	kabul	edip	kafasından	atmaya	çalışmıştı.	Aemon	itiraz etmişti.	 “Bir	 kralın	 kanında	 kudret	 vardır,”	 diye	 uyarmıştı	 yaşlı	 üstat	 “ve Stannis’ten	 daha	 iyi	 adamlar,	 bundan	 daha	 kötü	 şeyler	 yaptılar.”  <i class="calibre4">Kral	 sert	 ve</i> <i class="calibre4">bağışlamaz	olabilir,	evet,	ama	sütten	kesilmemiş	bir	bebek?	Sadece	bir	canavar</i> <i class="calibre4">canlı	bir	çocuğu	alevlerin	içine	atabilir. </i></p>
<p class="calibre1">Yaşlı	 Ayı’nın	 kuzgunu	 mırıldanırken	 Jon	 karanlıkta	 işedi	 ve	 lazımlığını</p>
<p class="calibre1">doldurdu.	 Kurt	 rüyaları	 güçleniyordu,	 Jon	 onları	 uyanıkken	 bile	 hatırlıyordu. </p>
<p class="calibre1"> <i class="calibre4">Hayalet,	 Boz	 Rüzgâr’ın	 öldüğünü	 biliyor. </i>	 Unbb,	 İkizler’de	 ölmüştü,	 dostu olduğuna	 inandığı	 adamlar	 taralından	 ihanete	 uğramıştı,	 kurdu	 da	 onunla	 birlikte zail	olmuştu,	liran	ve	Rickon	da	öldürülmüştü,	bir	zamanlar	Jon’un	lord	babasının muhafızı	 olan	 Theon	 Greyjoy’un	 emriyle	 başları	 kesilmişti...	 ama	 rüyalar	 yalan söylemiyorsa,	 çocukların	 kurtları	 kaçmıştı.	 Kraliçenin	 Tacı’nda,	 kurtlardan	 biri karanlığın	içinden	çıkmış	ve	Jon'un	hayatını	kurtarmıştı.  <i class="calibre4">Yaz,	olmalı.	Yaz’ın	tüyleri</i> <i class="calibre4">griydi,	 Tüylüköpek	 siyahtı. </i>	 Jon,	 ölü	 kardeşlerinin	 birer	 parçasının	 o	 kurtların İçinde	yaşayıp	yaşamadığını	merak	etti. </p>
<p class="calibre1">Yatağının	 yanındaki	 su	 sürahisinden	 çanağını	 doldurdu,	 yüzünü	 ve	 ellerini yıkadı,	siyah	yünlülerden	temiz	bir	takım	kuşandı,	deri	bir	yelek	giydi,	ayaklarına iyice	 aşınmış	 çizmeler	 geçirdi.	 Mormont’un	 kuzgunu	 kurnaz	 siyah	 gözlerle	 onu izledi,	sonra	pencereye	uçtu.	“Beni	kölen	mi	sanıyorsun?”	Jon,	elmas	şekilli	sarı camları	 olan	 pencereyi	 açtığında,	 yüzüne	 sabah	 soğuğu	 çarptı.	 Kuzgun	 uzaklara uçarken,	 Jon	 gecenin	 uyuşukluğunu	 üzerinden	 almak	 için	 derin	 bir	 nefes	 aldı.  <i class="calibre4">Bu</i> <i class="calibre4">kuş	 çok	 kurnaz. </i>	 Kuzgun	 uzun	 yıllar	 boyunca	 Yaşlı	 Ayı’nın	 dostu	 olmuştu	 ama Mormont	öldüğünde	adamın	yüzünü	yemekten	geri	durmamıştı. </p>
<p class="calibre1"><a id="p52"></a>Jon’un	 yatak	 odasının	 dışındaki	 basamaklar,	 deri	 ve	 meşeden	 yapılmış	 bir düzine	sandalye	ve	bereli	bir	çam	masayla	döşeli	daha	geniş	bir	odaya	iniyordu. </p>
<p class="calibre1">Kral	Kulesi’nde	Stannis	vardı,	Lord	Kumandan	Kulesi	yanarak	iskelete	dönmüştü. </p>
<p class="calibre1">Bu	 yüzden	 Jon,	 Donat	 Noye’un,	 silahhanenin	 arkasındaki	 mütevazı	 dairesine yerleşmişti.	 Zaman	 içinde	 daha	 geniş	 bir	 konuta	 ihtiyaç	 duyacaktı	 şüphesiz,	 ama şimdilik,	Jon	kendini	komuta	etmeye	alıştırırken,	bu	daire	işe	yarardı. </p>
<p class="calibre1">Kral	 tarafından	 Jon’un	 imzasına	 sunulan	 feragatname	 masanın	 üstünde,	 bir zamanlar	Donal	Noye’a	ait	olan	gümüş	kadehin	altındaydı.	Tek	kollu	demirci	çok</p>
<p class="calibre1">az	kişisel	eşya	bırakmıştı:	Kadeh,	altı	metelik,	bir	bakır	yıldız,	tokası	kırık	savatlı bir	broş,	Fırtına	Burnu’nun	erkek	geyiğini	taşıyan	küflü,	brokar	bir	takım.  <i class="calibre4">Noye’un</i> <i class="calibre4">hâzinesi	</i></p>
<p class="calibre1"> <i class="calibre4">aletleriydi, </i></p>
<p class="calibre1"> <i class="calibre4">yaptığı	</i></p>
<p class="calibre1"> <i class="calibre4">kılıçlar	</i></p>
<p class="calibre1"> <i class="calibre4">ve	</i></p>
<p class="calibre1"> <i class="calibre4">bıçaklardı. </i></p>
<p class="calibre1"> <i class="calibre4">Onun	</i></p>
<p class="calibre1"> <i class="calibre4">hayali</i></p>
<p class="calibre1"> <i class="calibre4">dökümhanedeydi. </i>	 Jon,	 kadehi	 kenara	 çekti	 ve	 parşömeni	 tekrar	 okudu.  <i class="calibre4">Buna</i> <i class="calibre4">mührümü	basarsam,	sonsuza	kadar,	Sur’u	elden	çıkaran	lord	kumandan	olarak</i></p>
<p class="calibre1"> <i class="calibre4">hatırlanırım, </i>	diye	düşündü,  <i class="calibre4">ama	reddedersem... </i></p>
<p class="calibre1">Stannis	 Baratheon’ın	 asabi	 ve	 huzursuz	 bir	 konuk	 olduğu	 anlaşılmıştı. </p>
<p class="calibre1">Stannis,	 Kral	 Yolu’ndan	 aşağı	 doğru	 at	 sürmüş	 ve	 neredeyse	 Kraliçenin	 Tacı’na kadar	 gitmişti.	 Köstebek	 Kasabası’nın	 boş	 kulübelerinin	 arasında	 dolaşmış, Kraliçe	Kapısı’ndaki	ve	Meşe	Kalkan’daki	yıkık	hisarları	teftiş	etmişti.	Her	gece Leydi	 Melisandre’yle	 birlikte	 Sur’un	 tepesinde	 yürüyordu.	 Gündüzleri	 tutsak kampını	 ziyaret	 ediyor	 ve	 kırmızı	 kadının	 sorgulaması	 için	 esirler	 seçiyordu. </p>
<p class="calibre1"> <i class="calibre4">Engellenmekten	hoşlanmıyor.	Jon</i>,	bunun	güzel	bir	sabah	olmayacağından	korktu. </p>
<p class="calibre1">Silahhaneden,	kalkan	ve	mızrak	tıkırtıları	geldi,	yeni	çocuklar	ve	acemi	erler</p>
<p class="calibre1">silahlanıyordu.	 Jon,	 Demir	 Emmett’in,	 delikanlılara	 çabuk	 olmalarını	 söyleyen sesini	 duyabiliyordu.	 Cotter	 Pyke,	 Emmett’i	 kaybetmekten	 hoşlanmamıştı	 ama genç	korucu	adam	yetiştirme	yeteneğine	sahipti.  <i class="calibre4">Dövüşmeyi	seviyor,	delikanlılara</i> <i class="calibre4">da	bunu	öğretecek. </i>	Ya	da	Jon	böyle	umut	ediyordu. </p>
<p class="calibre1">Jon’un	pelerini	kapının	yanındaki	bir	kancada	asılıydı,	kılıç	kemeri	de	başka</p>
<p class="calibre1">bir	kancadaydı.	Jon	pelerinini	ve	kılıç	kemerini	kuşanıp	silahhaneye	doğru	yürüdü. </p>
<p class="calibre1">Hayalet’in	 uyuduğu	 halının	 boş	 olduğunu	 gördü.	 Siyah	 pelerinler	 giyen	 ve	 yarım miğferler	takan	iki	mızraklı	muhafız	kapının	iç	tarafında	duruyordu.	“Lordum	takip isteyecek	mi?”	diye	sordu	Garse. </p>
<p class="calibre1">“Kral	Kulesi’ni	tek	başıma	bulabilirim	sanırım.”	Jon,	nereye	gitse	onun	izini</p>
<p class="calibre1">süren	muhafızlara	sahip	olmaktan	nefret	ediyordu.	Bu	durum,	kendisini,	bir	yavru ördek	alayına	liderlik	eden	anne	ördek	gibi	hissetmesine	sebep	oluyordu. </p>
<p class="calibre1">Demir	Emmett’in	delikanlıları	avluda	işe	koyulmuşlardı,	köreltilmiş	kılıçlar</p>
<p class="calibre1">kalkanlara	 çarpıyor	 ve	 birbirlerine	 vurup	 çınlıyordu.	 Beygir,	 Zıpzıp	 Robin’i sıkıştırıp	kuyuya	doğru	gerilemek	zorunda	bırakırken,	Jon	bir	süre	onları	izlemek</p>
<p class="calibre1"><a id="p53"></a>için	 durdu.  <i class="calibre4">Beygir	 iyi	 bir	 savaşçı	 olmak	 için	 gereken	 özelliklere	 sahip, </i>	 diye karar	 verdi.	 Delikanlı	 güçlüydü	 ve	 daha	 da	 güçleniyordu,	 içgüdüleri	 sağlamdı. </p>
<p class="calibre1">Zıpzıp	Robin	başka	bir	hikâyeydi.	Ayaklarının	içe	dönük	olması	yeterince	kötüydü ama	 Robin	 darbe	 almaktan	 da	 korkuyordu.  <i class="calibre4">Belki	 de	 onu	 kâhya	 yapabiliriz. </i></p>
<p class="calibre1">Dövüş,	Zıpzıp	Robin’in	yere	serilmesiyle	aniden	bitti. </p>
<p class="calibre1">“İyi	 dövüştün,”	 dedi	 Jon,	 Beygir’e,	 “ama	 bir	 atağı	 bastırırken	 kalkanı	 çok aşağıda	tutuyorsun.	Bunu	düzeltmek	istersin,	aksi	halde	büyük	ihtimalle	ölürsün.” </p>
<p class="calibre1">“Evet	lordum.	Bir	dahaki	sefere	kalkanımı	daha	yukarıda	tutacağım.”	Beygir, </p>
<p class="calibre1">Zıpzıp	Robin’i	ayağa	kaldırdı.	Robin	beceriksiz	bir	şekilde	reverans	yaptı. </p>
<p class="calibre1">Stannis’in	 birkaç	 şövalyesi	 avlunun	 diğer	 ucunda	 yumruklu	 dövüş	 talimi</p>
<p class="calibre1">yapıyordu.	Jon	bir	köşede	kralın	adamlarının,	diğer	köşede	kraliçenin	adamlarının olduğunu	 fark	 etti	 ama	 şövalyelerin	 sayısı	 azdı.  <i class="calibre4">Hava	 onlar	 için	 çok	 soğuk. </i>	 Jon adamların	 önünden	 geçip	 giderken,	 gürleyen	 bir	 ses	 arkasından	 ona	 bağırdı. </p>
<p class="calibre1">“ÇOCUK!	SEN!	ÇOCUK!” </p>
<p class="calibre1">Çocuk,	 Jon	 Kar’ın	 lord	 kumandan	 seçildiğinden	 bu	 yana	 aldığı	 sıfatların	 en kötüsü	değildi.	Jon	bunu	duymazdan	geldi. </p>
<p class="calibre1"> <i class="calibre4">“Kar," </i>	diye	ısrar	etti	ses,  <i class="calibre4">“Lord	Kumandan.” </i></p>
<p class="calibre1">Jon	bu	defa	durdu.	“Sör?” </p>
<p class="calibre1">Şövalye,	Jon’dan	on	beş	santim	uzundu.	“Valyria	çeliği	taşıyan	bir	adam,	onu</p>
<p class="calibre1">poposunu	kaşımaktan	daha	önemli	işler	için	kullanmalı.” </p>
<p class="calibre1">Jon	bu	adamı	kalenin	çeşitli	yerlerinde	görmüştü;	kendi	beyanına	göre,	adam</p>
<p class="calibre1">şöhretli	 bir	 şövalyeydi.	 Sör	 Godry	 Farring,	 Sur’un	 altındaki	 mücadele	 sırasında kaçmaya	çalışan	bir	devi	katletmişti.	At	üstünde	devin	peşinden	gitmiş	ve	sırtına bir	 mızrak	 saplamıştı,	 sonra	 yaratığın	 acınacak	 derecede	 küçük	 kafasını	 kesmek için	 atından	 inmişti.	 Kraliçenin	 adamları	 ona	 Dev	 Katili	 Godry	 demeye</p>
<p class="calibre1">başlamıştı. </p>
<p class="calibre1">Jon,	 ağlayan	 Ygritte’i	 hatırladı.  <i class="calibre4">Ben	 son	 devim. </i>	 “Uzunpençe’yi,	 zorunlu oldukça	kullanıyorum	sör.” </p>
<p class="calibre1">“Ama	 ne	 kadar	 iyi?”	 Sör	 Godry	 kendi	 kılıcını	 çekti.	 “Bize	 göster.	 Seni incitmeyeceğime	söz	veriyorum	delikanlı.” </p>
<p class="calibre1"> <i class="calibre4">Ne	 kadar	 naziksin. </i>	 “Başka	 zaman	 sör.	 Korkarım	 ki	 şu	 anda	 başka	 işlerim var.” </p>
<p class="calibre1">“Korkuyorsun.	 Bunu	 görüyorum.”	 Sör	 Godry	 arkadaşlarına	 sırıttı,	 daha	 geç anlayanlar	için,	“Korkuyor,”	diye	tekrar	etti. </p>
<p class="calibre1">“Müsaadenizle.”	Jon	adamlara	sırtım	döndü. </p>
<p class="calibre1">Kara	 Kale,	 solgun	 şafak	 ışığında	 kasvetli	 ve	 meyus	 görünüyordu.  <i class="calibre4">Benim</i> <i class="calibre4">hâkimiyetim, </i>	 diye	 düşündü	 Jon	 Kar	 kederle,  <i class="calibre4">bir	 kale	 olmaktan	 öte	 bir	 harabe. </i></p>
<p class="calibre1"><a id="p54"></a>Lord	 Kumandan	 Kulesi	 iskelet	 hâlindeydi.	 Ortak	 Salon,	 kararmış	 kirişlerden ibaret	 bir	 yığına	 dönüşmüştü.	 Hardin	 Kulesi	 sert	 bir	 rüzgârla	 devrilecek	 gibi görünüyordu...	gerçi	Hardin	Kulesi	yıllardır	böyle	görünüyordu.	Onların	arkasında Sur	yükseliyordu:	Uçsuz	bucaksız,	korkutucu,	soğuk,	eski	merdivenin	kalıntılarına kavuşacak	 yeni	 bir	 zikzak	 merdiven	 yükselten	 inşaatçılarla	 dolu.	 Merdiven olmadan,	vinç	dışında	Sur’un	tepesine	varmanın	bir	yolu	yoktu.	Yabanıllar	tekrar saldıracak	olursa,	vinç	işe	yaramazdı. </p>
<p class="calibre1">Baratheon	 Hanedanı’nın	 altın	 savaş	 sancağı	 Kral	 Kulesi’nin	 üzerinde	 bir</p>
<p class="calibre1">kırbaç	 gibi	 şaklıyordu.	 Jon	 Kar,	 sancağın	 dalgalandığı	 çatıda,	 kısa	 zaman	 önce elinde	bir	okla	dolaşmıştı,	Saten	ve	Sağır	Dick	Follard’la	birlikte	Thennler’i	ve özgür	 insanları	 katletmişti.	 Kraliçenin	 adamlarından	 ikisi	 titrer	 hâlde</p>
<p class="calibre1">basamaklarda	 duruyordu,	 ellerini	 kollarının	 altına	 sıkıştırmışlardı,	 mızraklarını kapıya	 dayamışlardı.	 “O	 kumaş	 eldivenler	 işe	 yaramaz,”	 dedi	 Jon,	 adamlara. </p>
<p class="calibre1">‘Yarın	Bowen	Marsh’ı	görün,	size	kürk	astarlı	deri	eldivenler	versin.” </p>
<p class="calibre1">“Görürüz	 lordum,	 teşekkürler,”	 dedi	 daha	 yaşlı	 olan	 muhafız.	 “Kahrolası</p>
<p class="calibre1">ellerimiz	 donup	 kopmazsa	 tabii,”	 diye	 ekledi	 daha	 genç	 olan,	 nefesi	 solgun	 bir sisti.	 “Eskiden	 Dorne	 Hudutları’nın	 soğuk	 olduğunu	 düşünürdüm.	 Ne	 biliyor muşum?” </p>
<p class="calibre1"> <i class="calibre4">Hiçbir	şey, </i>	diye	düşündü	Jon	Kar,  <i class="calibre4">tıpkı	benim	gibi. </i></p>
<p class="calibre1">Sarmal	 basamakların	 yarısını	 tırmandığında,	 aşağı	 inen	 Samwell	 Tarly’yle</p>
<p class="calibre1">karşılaştı.	“Kraldan	mı	geliyorsun?”	diye	sordu	Jon,	Sam’e. </p>
<p class="calibre1">“Üstat	Aemon	bir	mektup	gönderdi.” </p>
<p class="calibre1">“Anlıyorum.”	 Bazı	 lordlar,	 mektuplarının	 okunması	 ve	 içeriklerin	 onlara</p>
<p class="calibre1">iletilmesi	 hususunda	 üstatlarına	 itimat	 ederlerdi	 ama	 Stannis,	 mühürleri	 bizzat kırmakta	ısrarcıydı.	“Stannis	mektubu	nasıl	karşıladı?” </p>
<p class="calibre1">‘Yüzünden	anladığım	kadarıyla,	mutlu	bir	şekilde	değil.”	Sam	sesini	fısıltıya</p>
<p class="calibre1">dönüştürdü.	“Bundan	bahsetmemem	gerek.” </p>
<p class="calibre1">“Öyleyse	 bahsetme.”	 Jon,	 babasının	 hangi	 sancak	 beyinin	 Kral	 Stannis’in</p>
<p class="calibre1">egemenliğini	 reddettiğini	 merak	 etti.  <i class="calibre4">Karhold,	 Stannis’e	 biat	 etliğini</i> <i class="calibre4">açıkladığında,	 kral	 bu	 haberi	 duyurmakta	 hiç	 gecikmemişti. </i>	 "Uzunyay	 ve	 sen anlaşabiliyor	musunuz?” </p>
<p class="calibre1">“Okçuluk	hakkında	iyi	bir	kitap	buldum.”	Sam	kaşlarını	çattı.	"Ama	okçuluk</p>
<p class="calibre1">hakkında	okumak,	okçuluk	yapmaktan	daha	kolay.	Ellerim	su	topluyor.” </p>
<p class="calibre1">“Denemeye	 devam	 et.	 Ötekiler	 karanlık	 bir	 gecede	 ortaya	 çıkacak	 olursa, Sur’da	yayına	ihtiyaç	duyabiliriz.” </p>
<p class="calibre1">“Ah,	umarım	duymayız.” </p>
<p class="calibre1">Kralın	 çalışma	 odasının	 dışında	 daha	 fazla	 muhafız	 vardı."	 Majesteleri’nin</p>
<p class="calibre1"><a id="p55"></a>bulunduğu	 yere	 silah	 sokulması	 yasak	 lordum,”	 dedi	 muhafızların	 çavuşu. </p>
<p class="calibre1">“Kılıcınızı	 ve	 bıçaklarınızı	 almam	 gerek.”	 Jon,	 itiraz	 etmenin	 bir	 işe</p>
<p class="calibre1">yaramayacağını	biliyordu.	Silahlarını	çavuşa	verdi. </p>
<p class="calibre1">Çalışma	 odasının	 içinde	 hava	 sıcaktı.	 Leydi	 Melisandre	 ateşin	 yanında</p>
<p class="calibre1">oturuyordu,	 kadının	 boğazının	 beyaz	 derisinde	 bir	 yakut	 pırıldıyordu.	 Ygritte ateşle	öpülmüştü;	kırmızı	rahibe	ateşti,	kadının	saçları	kan	ve	alevdi.	Stannis,	bir zamanlar	 Yaşlı	 Ayı’nın	 oturduğu	 ve	 yemek	 yediği	 ahşap	 masanın	 arkasında duruyordu.	 Pürüzlü	 bir	 deri	 parçasının	 üstüne	 boyanmış	 büyük	 bir	 kuzey	 haritası masayı	örtmüştü.	Haritanın	bir	ucunu	uzun	bir	mum,	diğer	ucunu	çelik	bir	eldiven bastırıyordu. </p>
<p class="calibre1">Kral,	 kuzu	 yünü	 pantolon	 ve	 kapitone	 bir	 yelek	 giymişti	 ama	 zırhla	 göğüs kalkanı	 kuşanmışçasına	 katı	 ve	 rahatsız	 görünüyordu.	 Adamın	 teni	 solgun	 bir köseleydi,	 sakalı	 o	 kadar	 kısaydı	 ki	 yanaklarına	 boyayla	 çizilmiş	 olabilirdi. </p>
<p class="calibre1">Şakaklarındaki	 püsküller,	 siyah	 saçlarından	 geriye	 kalan	 tek	 şeydi.	 Elinde,	 koyu yeşil	mührü	kırılmış	bir	parşömen	vardı. </p>
<p class="calibre1">Jon	 tek	 dizinin	 üstüne	 çöktü.	 Kral	 ona	 kaş	 çattı	 ve	 parşömeni	 öfkeyle hışırdattı.	“Kalk.	Söyle,	Lyanna	Mormont	kim?” </p>
<p class="calibre1">“Leydi	 Maege’in	 kızlarından	 biri	 Efendimiz.	 En	 küçük	 kızı.	 Ona	 lord</p>
<p class="calibre1">babamın	kız	kardeşinin	adı	verilmiş.” </p>
<p class="calibre1">“Lord	babana	yaranmak	için	şüphesiz.	O	oyunun	nasıl	oynandığını	biliyorum. </p>
<p class="calibre1">Bu	sefil	kız	çocuğu	kaç	yaşında?” </p>
<p class="calibre1">Jon	 bir	 an	 düşünmek	 zorunda	 kaldı.	 “On.	 Ya	 da	 ona	 yakın.	 Kızın	 sizi	 nasıl öfkelendirdiğini	 öğrenebilir	 miyim	 Majesteleri?”	 Stannis	 mektubu	 okudu.  <i class="calibre4">“Ayı</i> <i class="calibre4">Adası,	adı	STARK	olan	Kuzey	Kralı’ndan	başka	kral	tanımaz. </i>	On	yaşında	bir	kız diyorsun	 ve	 o	 kız,	 meşru	 kralını	 azarlayabileceğim	 farz	 ediyor.”	 Stannis’in	 kısa tıraş	 edilmiş	 sakalları,	 adamın	 çökük	 yanaklarının	 üstünde	 bir	 gölge	 gibi uzanıyordu.	 “Bu	 havadisleri	 kendine	 saklasan	 iyi	 edersin	 Lord	 Kar.	 Karhold benimle;	adamların	bilmesi	gereken	tek	şey	bu.	Kardeşlerinin,	bu	çocuğun	benim</p>
<p class="calibre1">üstüme	nasıl	tükürdüğüyle	ilgili	hikâyeler	anlatmasını	istemiyorum.” </p>
<p class="calibre1">“Nasıl	 emrederseniz	 Efendimiz.”	 Jon,	 Maege	 Mormont’un	 Robb’la	 birlikte</p>
<p class="calibre1">güneye	 gittiğini	 biliyordu.	 Leydinin	 en	 büyük	 kızı	 da	 Genç	 Kurt’un	 ordusuna katılmıştı.	Bununla	birlikte,	ikisi	de	ölmüş	olsa	bile,	Leydi	Maege’in	başka	kızları vardı	ve	o	kızlardan	bazıları	kendi	çocuklarına	sahipti.	Onlar	da	Robb’la	birlikte gitmiş	miydi?	Leydi	Maege’in,	en	azından	bir	kızını	kale	kumandanı	olarak	evde</p>
<p class="calibre1">bıraktığına	 şüphe	 yoktu.	 Jon,	 Stannis’e	 yazan	 kişinin	 neden	 Lyanna	 olduğunu anlamıyordu.	Kıza	giden	mektup,	bir	erkek	geyik	yerine	bir	ulu	kurtla	mühürlenmiş</p>
<p class="calibre1">ve	Kışyarı	Lordu	Jon	Stark	tarafından	imzalanmış	olsaydı,	gelen	cevap	farklı	olur</p>
<p class="calibre1"><a id="p56"></a>muydu?	 Jon	 kendini	 bunu	 merak	 etmekten	 alamıyordu.  <i class="calibre4">Bu	 tür	 kuşkular	 için	 çok</i> <i class="calibre4">geç.	Sen	seçimini	yaptın. </i></p>
<p class="calibre1">“Kırk	kuzgun	gönderdik,”	diye	sızlandı	kral,	“ama	sessizlikten	ve	küstahlıktan</p>
<p class="calibre1">başka	 bir	 cevap	 almadık.	 Biat,	 her	 sadık	 kulun,	 kralına	 borçlu	 olduğu	 bir vazifedir.	 Fakat	 Karstarklar	 dışında	 lord	 babanın	 bütün	 sancak	 beyleri	 bana	 sırt çevirdi.	Kuzeydeki	tek	onurlu	adam	Arnolf	Karstark	mı?” </p>
<p class="calibre1">Arnolf	 Karstark,	 merhum	 Lord	 Rickard’ın	 amcasıydı.	 Yeğeni	 ve	 oğulları</p>
<p class="calibre1">Robb’la	 birlikte	 güneye	 gittiğinde,	 Arnolf,	 Karhold’un	 kale	 kumandanı	 ilan edilmişti.	 Kral	 Stannis’in	 biat	 çağrısına	 cevap	 veren	 ilk	 adam	 oydu,	 bir	 kuzgun göndermiş	ve	bağlılığını	beyan	etmişti.  <i class="calibre4">Karstarklar’ın	başka	bir	seçeneği	yoktu,</i> diyebilirdi	 Jon.	 Rickard	 Karstark	 ulu	 kurda	 ihanet	 etmiş	 ve	 aslanların	 kanını dökmüştü.	 Erkek	 geyik,	 Karhold’un	 tek	 umuduydu.	 “Böyle	 karışık	 zamanlarda, onurlu	 adamlar	 bile	 görevlerinin	 nerede	 olduğunu	 düşünmek	 zorundadırlar. </p>
<p class="calibre1">Diyarda	bulunan	ve	biat	talep	eden	tek	kral	siz	değilsiniz	Majesteleri.” </p>
<p class="calibre1">Leydi	 Melisandre	 kıpırdandı.	 “Söyleyin	 Lord	 Kar...	 vahşi	 insanlar	 Sur’a</p>
<p class="calibre1">saldırdığında	diğer	krallar	neredeydi?” </p>
<p class="calibre1">“Bin	fersah	uzaktalardı	ve	ihtiyaçlarımıza	karşı	duyarsızlardı,”	diye	yanıtladı</p>
<p class="calibre1">Jon.	 “Bunu	 unutmadım	 leydim.	 Unutmayacağım	 da.	 Lâkin	 babamın	 sancak</p>
<p class="calibre1">beylerinin	 korunacak	 çocukları	 ve	 onlar	 yanlış	 seçim	 yaptığı	 takdirde	 ölecek insanları	 var.	 Majesteleri	 onlardan	 çok	 şey	 istiyor.	 Onlara	 zaman	 verin, cevaplarınızı	alacaksınız.” </p>
<p class="calibre1">“Bunun	 gibi	 cevaplar	 mı?”	 Stannis,	 Lyanna’nın	 mektubunu	 avcunun	 içinde</p>
<p class="calibre1">buruşturdu. </p>
<p class="calibre1">“Kuzeydeki	insanlar	bile	Lord	Tywin’in	gazabından	korkar.	Boltonlar	da	kötü</p>
<p class="calibre1">düşmanlardır.	 Sancaklarına	 derisi	 yüzülmüş	 bir	 adam	 koymaları	 tesadüf	 değildir. </p>
<p class="calibre1">Kuzeyliler	 Robb’la	 birlikte	 at	 sürdüler,	 onunla	 birlikte	 kanadılar,	 onun	 uğruna öldüler.	Keder	ve	ölüm	içtiler.	Ve	şimdi	siz,	onlara	bir	kadeh	daha	uzatıyorsunuz. </p>
<p class="calibre1">Onları	 tereddüt	 ettikleri	 için	 suçlayabilir	 misiniz?	 Beni	 bağışlayın	 Majesteleri ama	 bazıları	 size	 bakacak	 ve	 sadece,	 ölüme	 mahkûm	 bir	 başka	 taht	 talibi görecek.” </p>
<p class="calibre1">“Eğer	 Majesteleri	 ölüme	 mahkûmsa	 diyarınız	 da	 ölüme	 mahkûmdur,”	 dedi</p>
<p class="calibre1">Leydi	Melisandre.	“Bunu	hatırlayın	Lord	Kar.	Önünüzde	duran	adam,	Batıdiyar’ın</p>
<p class="calibre1">tek	ve	gerçek	kralıdır.” </p>
<p class="calibre1">Jon,	yüzünü	bir	maske	kadar	ifadesiz	tuttu.	“Dediğiniz	gibi	leydim.” </p>
<p class="calibre1">Stannis	 küçümsemeyle	 güldü.	 “Kelimelerini,	 her	 biri	 birer	 altın</p>
<p class="calibre1">ejderhaymışçasına	 harcıyorsun.	 Merak	 ediyorum,	 bir	 kenarda	 biriktirdiğin	 ne kadar	altının	var?” </p>
<p class="calibre1"><a id="p57"></a>“Altın?”  <i class="calibre4">Kırmızı	 kadının	 uyandırmaya	 niyetlendiği	 ejderhalar	 onlar	 mı? </i></p>
<p class="calibre1"> <i class="calibre4">Altından	 yapılmış	 ejderhalar	 mı? </i>	 “Topladığımız	 vergiler	 sikkeyle	 değil	 malla ödenir	 Majesteleri.	 Nöbet,	 pancar	 bakımından	 zengindir	 fakat	 sikke	 bakımından fakirdir.” </p>
<p class="calibre1">“Pancarlar	Salladhor	Saan’ı	tatmin	etmez.	Bana	altın	ya	da	gümüş	lazım.” </p>
<p class="calibre1">“Bunun	 için	 Beyaz	 Liman’a	 ihtiyacınız	 var.	 Şehir,	 Eski	 Şehir’le	 ya	 da	 Kral Toprakları’yla	 kıyaslanamaz	 ama	 buna	 rağmen	 müreffeh	 bir	 limandır.	 Lord</p>
<p class="calibre1">Manderly,	lord	babamın	en	zengin	sancak	beyidir.” </p>
<p class="calibre1">“Lord-Bir-Ata-Oturamayacak-Kadar-Şişko.” </p>
<p class="calibre1">Lord	</p>
<p class="calibre1">Wyman’ın	</p>
<p class="calibre1">Beyaz</p>
<p class="calibre1">Liman’dan	 gönderdiği	 mektup,	 adamın	 yaşından,	 halsizliğinden	 ve	 başka</p>
<p class="calibre1">şeylerden	söz	ediyordu.	Stannis,	Jon’un	o	mektuptan	bahsetmesini	de	yasaklamıştı. </p>
<p class="calibre1">“Lord	Manderly	yabanıl	bir	kadından	hoşlanabilir,”	dedi	Leydi	Melisandre. </p>
<p class="calibre1">“Şu	şişman	adam	evli	mi	Lord	Kar?” </p>
<p class="calibre1">“Leydi	 karısı	 uzun	 zaman	 önce	 öldü.	 Lord	 Wyman’ın	 iki	 yetişkin	 oğlu	 ve büyük	 oğlundan	 olan	 torunları	 var.	 Ve	 kendisi	 gerçekten	 bir	 ata	 oturamayacak kadar	şişman,	en	az	yüz	doksan	kilo.	Val	onunla	asla	evlenmez.” </p>
<p class="calibre1">“Bir	kez	olsun,	beni	memnun	edecek	bir	cevap	vermeyi	deneyebilirsin	Lord</p>
<p class="calibre1">Kar,”	diye	homurdandı	kral. </p>
<p class="calibre1">“Gerçeğin	 sizi	 memnun	 edeceğini	 umardım	 Efendimiz.	 Adamlarınız	 Val’e</p>
<p class="calibre1">prenses	 diyor	 ama	 o	 kız,	 yabanıllar	 için,	 krallarının	 ölü	 karısının	 kardeşinden başka	 biri	 değil.	 Eğer	 Val’i	 istemediği	 bir	 adamla	 evlenmeye	 zorlarsanız,	 kız büyük	ihtimalle	düğün	gecesinde	adamın	boğazını	keser.	Kocasını	kabul	etse	bile, bu,	 yabanılların	 onu	 ya	 da	 sizi	 takip	 edeceği	 anlamına	 gelmez.	 Yabanılları	 sizin davanıza	 bağlayabilecek	 tek	 adam	 Mance	 Rayder.”	 “Bunu	 biliyorum,”	 dedi</p>
<p class="calibre1">Stannis	mutsuzca.	“Adamla	saatlerce	konuştum.	Gerçek	düşmanımız	hakkında	çok</p>
<p class="calibre1">şey	 biliyor,	 üstelik	 zeki	 biri.	 Bununla	 birlikte,	 adam	 krallık	 sıfatından	 feragat edecek	 olsa	 bile	 bir	 yemin	 bozan	 olarak	 kalacak.	 Bir	 firarinin	 yaşamasına	 izin verirsen,	 diğer	 adamları	 firar	 etmek	 için	 cesaretlendirirsin.	 Hayır.	 Kanunlar demirden	 yapılmalı,	 lapadan	 değil.	 Yedi	 Krallık’ın	 kanunlarına	 göre,	 Mance Rayder’ın	 hayatı	 bitmeye	 mahkûm.”	 “Kanun,	 Sur’da	 son	 bulur	 Majesteleri. </p>
<p class="calibre1">Mance’ten	istifade	edebilirsiniz.” </p>
<p class="calibre1">“Edeceğim.	 Onu	 yakacağım.	 Kuzey,	 döneklerin	 ve	 hainlerin	 hakkından	 nasıl geldiğimi	 görecek.	 Yabanıllara	 liderlik	 edecek	 başka	 adamlarım	 var.	 Rayder’ın oğluna	da	sahibim,	bunu	unutma.	Baba	öldüğünde,	adamın	eniği	Sur’un	Ötesindeki</p>
<p class="calibre1">Kral	 olacak.”	 “Majesteleri	 yanılıyor.”	 Ygritte	 eskiden,  <i class="calibre4">hiçbir	 şey	 bilmiyorsun</i> <i class="calibre4">Jon	 Kar, </i>	 derdi	 ama	 Jon	 öğrenmişti.	 “Val	 ne	 kadar	 prenses	 ise	 bebek	 de	 o	 kadar prens.	Baban	bir	zamanlar	kraldı	diye	Sur’un	Ötesindeki	Kral	olmazsın.” </p>
<p class="calibre1"><a id="p58"></a>“Güzel,”	 dedi	 Stannis,	 “Batıdiyar’da	 bir	 krala	 daha	 katlanamazdım. </p>
<p class="calibre1">Feragatnameyi	imzaladın	mı?” </p>
<p class="calibre1">“Hayır	Majesteleri.”	İşte	şimdi	geliyor.	Jon	yanık	parmaklarını	kapatıp	tekrar</p>
<p class="calibre1">açtı.	“Çok	fazla	şey	istiyorsunuz.” </p>
<p class="calibre1">“İstemek?	 Senden	 Kışyarı	 Lordu	 ve	 Kuzey	 Muhafızı	 olmanı	  <i class="calibre4">istedim. </i>	 O</p>
<p class="calibre1">kalelere	ihtiyacım	var.” </p>
<p class="calibre1">“Gece	Kalesi’ni	size	devrettik.” </p>
<p class="calibre1">“Fareler	ve	molozlar.	Verene	hiçbir	maliyeti	olmayan	hasis	bir	hediye.	Senin</p>
<p class="calibre1">kendi	 adamın	 Yanvyck	 bile,	 kalenin	 yarım	 yıldan	 önce	 ikamete	 uygun	 hâle getirilemeyeceğini	söyledi.” </p>
<p class="calibre1">“Diğer	kaleler	de	aynı	durumda.” </p>
<p class="calibre1">“Bunu	 biliyorum.	 Önemli	 değil.	 Elimizde	 onlardan	 başka	 bir	 şey	 yok.	 Sur boyunca	 on	 dokuz	 kale	 var	 ve	 sadece	 üçünde	 adam	 mevcut.	 Yıl	 bitmeden, kalelerin	her	birinde	garnizon	kurmaya	kararlıyım.” </p>
<p class="calibre1">“Buna	 bir	 itirazım	 yok	 Efendimiz.	 Ancak	 kaleleri,	 Majesteleri’nin	 tebaası sıfatıyla	 makam	 olarak	 kullanmaları	 için	 şövalyelerinize	 ve	 lordlarınıza</p>
<p class="calibre1">bağışlayacağınız	da	söyleniyor.” </p>
<p class="calibre1">“Kralların,	 takipçilerine	 karşı	 cömert	 olması	 beklenir.	 Lord	 Eddard	 piç</p>
<p class="calibre1">oğluna	 hiçbir	 şey	 öğretmedi	 mi?	 Şövalyelerimin	 ve	 lordlarımın	 çoğu,	 güneydeki zengin	 arazilerini	 ve	 sağlam	 kalelerini	 terk	 ettiler.	 Sadakatleri	 ödülsüz	 mü kalmalı?” </p>
<p class="calibre1">“Eğer	 Majesteleri,	 lord	 babamın	 sancak	 beylerinin	 tümünü	 kaybetmek</p>
<p class="calibre1">istiyorsa,	kuzeyli	kaleleri	güneyli	lordlara	vermekten	daha	kesin	bir	yol	bulamaz.” </p>
<p class="calibre1">“Sahip	 olmadığım	 adamları	 nasıl	 kaybedebilirim?	 Kışyarı’nı	 kuzeyli	 bir</p>
<p class="calibre1">adama	 bağışlamayı	 ummuştum,	 hatırlarsın.	 Eddard	 Stark’ın	 oğluna.	 Teklifimi yüzüme	 geri	 fırlattı.”	 Şikâyeti	 olan	 Stannis	 Baratheon,	 kemiği	 olan	 bir	 çoban köpeğine	benziyordu;	elindeki	şeyi	paramparça	edene	kadar	çiğniyordu. </p>
<p class="calibre1">“Teamüle	göre	Kışyarı,	kız	kardeşim	Sansa’ya	geçmeli.” </p>
<p class="calibre1">“Leydi	 Lannister’a	 mı	 demek	 istiyorsun?	 İblis’i	 babanın	 koltuğuna	 tünemiş</p>
<p class="calibre1">hâlde	görmek	için	bu	kadar	hevesli	misin?	Sana	yemin	ediyorum,	ben	hayattayken</p>
<p class="calibre1">böyle	bir	şey	olmayacak	Lord	Kar.” </p>
<p class="calibre1">Jon,	adamı	ikna	etmeye	çalışmaması	gerektiğini	biliyordu. </p>
<p class="calibre1">“Efendimiz,	 kimi	 adamlar,	 Çıngıraklı’ya	 ve	 Thenn	 Magnarı’na	 araziler	 ve</p>
<p class="calibre1">kaleler	bağışlayacağınızı	iddia	ediyor.” </p>
<p class="calibre1">“Bunu	sana	kim	söyledi?” </p>
<p class="calibre1">Söylenti	 Kara	 Kale’nin	 her	 tarafına	 yayılmıştı.	 “Bilmeniz	 gerekiyorsa, </p>
<p class="calibre1">hikâyeyi	Şebboy’dan	duydum.” </p>
<p class="calibre1"><a id="p59"></a>“Şebboy	kim?” </p>
<p class="calibre1">“Sütanne,”	 dedi	 Leydi	 Melisandre.	 “Ona	 kale	 içinde	 dolaşma	 özgürlüğü</p>
<p class="calibre1">verdiniz	Majesteleri.” </p>
<p class="calibre1">“Etrafa	hikâyeler	yayması	için	değil.	Onun	göğüslerine	ihtiyacımız	var,	diline</p>
<p class="calibre1">değil.	Ondan	daha	fazla	süt	ve	daha	az	 <i class="calibre4">mesaj</i>	istiyorum.” </p>
<p class="calibre1">“Kara	 Kale’nin	 faydasız	 ağızlara	 ihtiyacı	 yok,”	 diye	 onayladı	 Jon. </p>
<p class="calibre1">“Şebboy’u, </p>
<p class="calibre1">Doğugözcüsü’nden	</p>
<p class="calibre1">ayrılacak	</p>
<p class="calibre1">bir	</p>
<p class="calibre1">sonraki	</p>
<p class="calibre1">gemiyle	</p>
<p class="calibre1">güneye</p>
<p class="calibre1">gönderiyorum.” </p>
<p class="calibre1">Melisandre	 boynundaki	 yakuta	 dokundu.	 “Şebboy,	 kendi	 oğlunu	 emzirdiği</p>
<p class="calibre1">gibi	 Dalla’nın	 oğlunu	 da	 emziriyor.	 Küçük	 prensimizi	 süt	 kardeşinden	 ayırmakla zalimlik	 ediyorsunuz	 lordum.”	 Şimdi	 dikkatli	 ol,	 dikkatli	 ol.	 “İki	 çocuğun paylaştığı	 tek	 şey	 anne	 sütü.	 Şebboy’un	 oğlu	 daha	 iri	 ve	 daha	 sıhhatli.	 Prensi tekmeliyor,	çimdikliyor	ve	Şebboy’un	memesinden	itiyor.	Onun	babası	Craster’dı, </p>
<p class="calibre1">zalim	ve	aç	gözlü	bir	adam.	Kan	çekiyor.” </p>
<p class="calibre1">Kralın	 kafası	 karışmıştı.	 “Sütannenin,	 Craster	 denen	 adamın	 kızı	 olduğunu sanıyordum.” </p>
<p class="calibre1">“Hem	 karısı	 hem	 kızı	 Majesteleri.	 Craster	 bütün	 kızlarıyla	 evlenirdi. </p>
<p class="calibre1">Şebboy’un	oğlu,	ikisinin	birleşmesinin	meyvesi.” </p>
<p class="calibre1">“Kızı	 kendi	 babası	 mı	 hamile	 bıraktı?”	 Stannis	 dehşete	 düşmüştü.	 “Öyleyse ondan	 kurtulmamız	 en	 iyisi.	 Burada	 böyle	 bir	 zelâlete	 izin	 vermem.	 Burası	 Kral Toprakları	değil.” </p>
<p class="calibre1">“Başka	bir	sütanne	bulabilirim.	Yabanılların	arasında	bir	sütanne	yoksa	dağ</p>
<p class="calibre1">kabilelerine	haber	gönderirim.	O	zamana	kadar,	keçi	sütü	bebeğe	kâfi	gelir.” </p>
<p class="calibre1">“Bir	prens	için	yetersiz	bir	gıda...	ama	bir	fahişenin	sütünden	iyidir.”	Stannis, parmaklarını	haritaya	vurdu.	“Kalelerle	ilgili	meseleye	dönecek	olursak...” </p>
<p class="calibre1">Soğuk	bir	nezaketle,	“Majesteleri,”	dedi	Jon.	“Adamlarınıza	kalacak	bir	yer</p>
<p class="calibre1">verdim,	onları	kış	stoklarımızı	tehlikeye	atmak	pahasına	doyurdum,	donmamaları</p>
<p class="calibre1">için	giydirdim.” </p>
<p class="calibre1">Stannis	 tatmin	 olmamıştı.	 “Evet.	 Bizimle	 tuzunu,	 domuzunu	 ve	 yulaf	 lapanı paylaştın.	Isınalım	diye	bize	siyah	paçavralar	fırlattın.	Ben	kuzeye	gelmeseydim, yabanıllar	o	paçavraları	cesetlerinizden	çıkarıp	alırdı.” </p>
<p class="calibre1">Jon	 bunu	 duymazdan	 geldi.	 “Size	 atlarınız	 için	 yem	 verdim.	 Merdiven</p>
<p class="calibre1">tamamlandığında,	Gece	Kalesi’ni	onarmanız	için	inşaatçıları	da	vereceğim.	Gece</p>
<p class="calibre1">Nöbetçileri’ne	 ebediyen	 verilmiş	 olan	 Lütuf	 a	 yabanılları	 yerleştirmenize	 bile müsaade	ettim.” </p>
<p class="calibre1">“Bana	 boş	 araziler	 ve	 harabeler	 öneriyorsun	 lâkin	 lordlarımı	 ve	 sancak</p>
<p class="calibre1">beylerimi	ödüllendirmek	için	lazım	olan	kalelerden	beni	yoksun	bırakıyorsun.” </p>
<p class="calibre1"><a id="p60"></a>“Gece	Nöbetçileri	o	kaleleri...” </p>
<p class="calibre1">“Gece	Nöbetçileri	o	kaleleri	terk	etti.” </p>
<p class="calibre1">“...Sur’u	savunmak	için	inşa	etti,”	diye	bitirdi	Jon	inatla,	“Güneyli	lordların</p>
<p class="calibre1">makamı	 olmaları	 için	 değil.	 O	 kalelerin	 taşlan,	 uzun	 zamandır	 ölü	 olan kardeşlerimin	kanıyla	ve	kemiğiyle	sıvandı.	Kaleleri	size	veremem.” </p>
<p class="calibre1">“Veremez	misin,	vermez	misin?”	Kralın	boynundaki	damarlar,	kılıçlar	kadar</p>
<p class="calibre1">keskin	bir	şekilde	dışarı	fırlamıştı.	“Sana	bir	isim	önerdim.” </p>
<p class="calibre1">“Benim	bir	ismim	var	Majesteleri.” </p>
<p class="calibre1">“Kar.	 Bundan	 daha	 meşum	 bir	 isim	 var	 mıdır?”	 Stannis,	 kılıcının	 kabzasına dokundu.	“Sen	kim	olduğunu	sanıyorsun?”	“Duvardaki	gözcü.	Karanlıktaki	kılıç.” </p>
<p class="calibre1">“Bana	 yemininden	 dem	 vurma.”	 Stannis,	 Işık	 Getiren	 adını	 verdiği	 kılıcı çekti.	 “İşte	 sana	 karanlıktaki	 kılıç.”	 Işık,	 bıçak	 boyunca	 dalgalandı,	 kâh	 kırmızı, kâh	turuncu,	kâh	sarı,	kralın	yüzünü	sert	ve	parlak	tonlara	boyadı.	“Yeşil	bir	oğlan bile	bunu	görebilir.	Kör	müsün?” </p>
<p class="calibre1">“Hayır	Efendimiz.	Kalelerde	garnizonlar	kurulmalı,	bunu	kabul	ediyorum...” </p>
<p class="calibre1">“Çocuk	kumandan,	kabul	ediyor.	Ne	büyük	lütuf.” </p>
<p class="calibre1">“...ama	garnizonları	Gece	Nöbetçileri	kurmalı.” </p>
<p class="calibre1"> <i class="calibre4">“Adamın	yok.” </i></p>
<p class="calibre1">“O	 hâlde	 bana	 adam	 verin	 Efendimiz.	 Terk	 edilmiş	 kalelerin	 her	 biri	 için subaylar	temin	edeceğim;	Sur	ile	Sur’un	ötesindeki	arazileri	tanıyan	ve	yaklaşan kışı	 atlatmayı	 bilen	 tecrübeli	 kumandanlar.	 Size	 verdiğim	 her	 şeyin	 karşılığında, bana	garnizonları	dolduracak	adam	bahşedin.	Silahlı	askerler,	arbaletçiler,	acemi çocuklar.	Yaralılarınızı	ve	hastalarınızı	bile	alırım.” </p>
<p class="calibre1">Stannis	 şaşkınlık	 içinde	 Jon’a	 baktı	 ve	 sonra	 bir	 kahkaha	 koyuverdi.	 “Çok cesursun	 Kar,	 hakkını	 teslim	 edeyim,	 lâkin	 adamlarımın	 siyahları	 giyeceğini düşünüyorsan,	delirmişsin.” </p>
<p class="calibre1">“Subaylarıma,	 sizin	 subaylarınıza	 itaat	 edecekleri	 gibi	 itaat	 ettikleri	 sürece istedikleri	renkte	pelerinler	giyebilirler.” </p>
<p class="calibre1">Kral	etkilenmemişti.	“Hizmetimde	şövalyeler	ve	lordlar	var,	köklü	ve	soylu</p>
<p class="calibre1">ailelerin	 asil	 evlatları.	 Yankesicilerin,	 köylülerin	 ve	 katillerin	 altında	 hizmet vermeleri	beklenemez.” </p>
<p class="calibre1"> <i class="calibre4">Ya	da	piçlerin	altında	mı	Efendimiz</i>?	“Sizin	kendi	El’iniz	bir	kaçakçı.” </p>
<p class="calibre1"> <i class="calibre4">“Eskiden</i>	 kaçakçıydı.	 Bu	 sebeple	 onun	 parmaklarını	 kısalttım.	 Bana,	 senin, Gece	 Nöbetçileri’ni	 komuta	 eden	 dokuz	 yüz	 doksan	 sekizinci	 adam	 olduğunu söylediler	Lord	Kar.	Sence	dokuz	yüz	doksan	dokuzuncu	adam	şu	kaleler	hakkında</p>
<p class="calibre1">ne	 der?	 Senin	 kazığa	 geçirilmiş	 kafanın	 görüntüsü,	 onun	 daha	 yardımsever olmasını	 sağlayabilir.”	 Kral,	 parlak	 kılıcını	 haritanın	 üstüne,	 Sur’un	 kenarına</p>
<p class="calibre1"><a id="p61"></a>yatırdı.	Kılıcın	çeliği,	suya	vuran	güneş	ışığı	gibi	parlıyordu.	“Sen	sadece	benim müsamahamla	lord	kumandansın.	Bunu	unutmasan	iyi	edersin.” </p>
<p class="calibre1">“Ben,	 kardeşlerim	 beni	 seçtiği	 için	 lord	 kumandanım.”	 Jon	 Kar’ın	 buna</p>
<p class="calibre1">şahsen	 inanmadığı	 sabahlar	 vardı,	 bazen	 uyanıyor	 ve	 bunun	 çılgın	 bir	 rüya olduğunu	 düşünüyordu.  <i class="calibre4">Yeni	 kıyafetler	 giymek	 gibi	 bir	 şey, </i>	 demişti	 Sam.  <i class="calibre4">Kesim</i> <i class="calibre4">önce	tuhaf	gelir,	ama	giysileri	bir	süre	giydikten	sonra	kendini	rahat	hissetmeye</i> <i class="calibre4">başlarsın. </i></p>
<p class="calibre1">“Alliser	Thorne	seçimin	minvalinden	şikayetçi	ve	adamın	şikayet	etmek	için</p>
<p class="calibre1">bir	 sebebi	 olmadığını	 söyleyemem.”	 Işıltılı	 kılıcın	 renkleriyle	 boğulan	 harita, Jon’la	Stannis’in	arasında	bir	muharebe	meydanı	gibi	uzanıyordu.	“Sayım	kör	bir</p>
<p class="calibre1">adam	 tarafından	 yapıldı,	 adamın	 yanında	 senin	 şişman	 arkadaşın	 vardı.	 Ve	 Slynt senin	bir	dönek	olduğunu	söylüyor.” </p>
<p class="calibre1"> <i class="calibre4">Ve	 bir	 döneği	 Slynt’ten	 iyi	 kim	 tanır</i>?	 “Bir	 dönek,	 size	 duymak	 istediğiniz şeyi	söyler	ve	daha	sonra	size	ihanet	ederdi.	Majesteleri	benim	adilce	seçildiğimi biliyor.	 Babam	 her	 zaman	 adil	 bir	 adam	 olduğunuzu	 söylerdi.”  <i class="calibre4">Adil	 fakat</i> <i class="calibre4">acımasız, </i>	 Lord	 Eddard’ın	 eksiksiz	 sözleri	 bunlardı	 ama	 Jon	 bunu	 paylaşmanın akıllıca	olacağını	düşünmüyordu. </p>
<p class="calibre1">“Lord	 Eddard	 benim	 dostum	 değildi	 ama	 mantıklı	 bir	 adamdı.	 Yaşıyor</p>
<p class="calibre1">olsaydı,	kaleleri	bana	verirdi.” </p>
<p class="calibre1"> <i class="calibre4">Asla. </i>	 “Babam	 yaşıyor	 olsaydı	 ne	 yapardı	 bilemem.	 Ben	 bir	 yemin	 ettim Majesteleri.	Sur	benim.” </p>
<p class="calibre1">“Şimdilik.	 Sur’u	 ne	 kadar	 iyi	 tutabileceğini	 göreceğiz.”	 Stannis,	 parmağını Jon’a	 doğrulttu.	 “Mademki	 senin	 için	 bu	 kadar	 önemliler,	 harabelerin	 sende kalsın.	Bununla	birlikte	sana	söz	veriyorum;	yıl	bittiğinde	kaleler	hâlâ	boş	olursa, onları	senin	izninle	ya	da	iznin	olmaksızın	alırım.	Ve	kalelerden	biri	bile	düşman eline	 düşerse,	 çok	 geçmeden	 senin	 başın	 da	 düşer.	 Şimdi	 dışarı	 çık.”	 Leydi Melisandre	 şöminenin	 yanındaki	 yerinden	 kalktı.	 “İzniniz	 olursa	 Lord	 Kar’ı dairesine	 geri	 götüreceğim	 Efendimiz.”	 “Neden?	 Yolu	 biliyor.”	 Stannis	 elini salladı.	“Ne	istersen	yap.	Devan,	yemek.	Haşlanmış	yumurta	ve	limonlu	su.” </p>
<p class="calibre1">Kralın	 çalışma	 odasının	 sıcaklığından	 sonra,	 sarmal	 merdiven	 kemik</p>
<p class="calibre1">donduracak	 kadar	 soğuktu.	 Çavuş,	 Melisandre’yi,	 “Rüzgâr	 çıkıyor	 leydim,”	 diye uyardı.	 “Daha	 kalın	 bir	 pelerine	 ihtiyaç	 duyabilirsiniz.”	 Jon’a	 silahlarını	 geri verdi. </p>
<p class="calibre1">“İnancım	 beni	 ısıtır,”	 dedi	 kırmızı	 kadın,	 Jon’un	 yanında	 yürüyerek</p>
<p class="calibre1">basamakları	indi.	“Majesteleri	seni	sevmeye	başladı.”	“Fark	ettim.	Sadece	iki	kez başımı	 kesme	 tehdidinde	 bulundu.”	 Melisandre	 güldü.	 “Onun	 sessizliklerinden korkmalısın,	 sözlerinden	 değil.”	 Avluya	 çıktıklarında,	 Jon’un	 pelerini	 rüzgârla</p>
<p class="calibre1"><a id="p62"></a>doldu	 ve	 savrularak	 Melisandre’ye	 çarptı.	 Kırmızı	 rahibe	 siyah	 yünü	 kenara	 itip Jon’un	koluna	girdi.	‘Yabanıl	kral	hakkında	yanılmıyor	olabilirsin.	Işık	Tanrısı’nın bana	 yol	 göstermesi	 için	 dua	 edeceğim.	 Alevlere	 baktığımda	 taşın	 ve	 toprağın içini	görebilir	ve	insan	ruhunun	derinliklerindeki	gerçeği	bulabilirim.	Uzun	zaman önce	 ölmüş	 krallarla	 ve	 henüz	 doğmamış	 çocuklarla	 konuşabilirim.	 Zamanın sonuna	kadar	geçecek	olan	yılları	ve	mevsimleri	izleyebilirim.” </p>
<p class="calibre1">“Ateşleriniz	hiç	yanılmaz	mı?” </p>
<p class="calibre1">“Asla...	lâkin	biz	rahibeler	ölümlüyüz	ve	zaman	zaman	yanılgıya	düşeriz,  <i class="calibre4">bu</i></p>
<p class="calibre1"> <i class="calibre4">gerçekleşmek	</i></p>
<p class="calibre1"> <i class="calibre4">zorunda</i>	</p>
<p class="calibre1">ile	</p>
<p class="calibre1"> <i class="calibre4">bu	</i></p>
<p class="calibre1"> <i class="calibre4">gerçekleşebilir</i>	</p>
<p class="calibre1">ifadelerini	</p>
<p class="calibre1">birbirine</p>
<p class="calibre1">karıştırabiliriz.” </p>
<p class="calibre1">Jon,	 yünlüler	 ve	 kaynatılmış	 deriler	 giymesine	 rağmen	 kadının	 ısısını</p>
<p class="calibre1">hissedebiliyordu,	 ikisinin	 kol	 kola	 görüntüsü	 meraklı	 bakışlara	 sebep	 oluyordu. </p>
<p class="calibre1"> <i class="calibre4">Bu	 gece	 kışlada	 fısıldaşmalar	 olacak. </i>	 “Eğer	 ateşlerinizde	 gerçekten	 geleceği görebiliyorsanız,	 bana	 bir	 sonraki	 yabanıl	 saldırısının	 ne	 zaman	 ve	 nerede olacağını	söyleyin.” </p>
<p class="calibre1">“R’hllor	 bize	 istediği	 imgeleri	 gönderir	 ama	 ben	 alevlerde	 Tormund	 denen adamı	 aramalıyım.”	 Melisandre’nin	 kırmızı	 dudakları	 bir	 gülümsemeyle	 kıvrıldı. </p>
<p class="calibre1">“Seni	ateşlerimin	içinde	gördüm	Jon	Kar.” </p>
<p class="calibre1">“Bu	tehdit	mi	leydim?	Beni	de	yakacak	mısınız?” </p>
<p class="calibre1">“Beni	yanlış	anladın.”	Melisandre,	inceleyen	gözlerle	Jon’a	baktı.	“Korkarım</p>
<p class="calibre1">ki	seni	huzursuz	ediyorum	Lord	Kar.” </p>
<p class="calibre1">Jon	inkâr	etmedi.	“Sur,	bir	kadına	uygun	bir	yer	değil.”	“Yanılıyorsun.	Sur’u</p>
<p class="calibre1">rüyamda	gördüm	Jon	Kar.	Onu	yükselten	irfan	muazzamdı,	buzun	altına	kilitlenmiş</p>
<p class="calibre1">tılsımlar	 muazzamdı.	 Dünyanın	 mafsallarından	 birinin	 altında	 yürüyoruz.” </p>
<p class="calibre1">Melisandre	 başım	 kaldırıp	 Sur’a	 baktı,	 nefesi	 ılık	 bir	 sis	 bulutu	 gibi	 havaya karıştı.	 “Burası,	 senin	 olduğu	 kadar	 benim	 yerim,	 yakında	 bana	 ciddi	 şekilde ihtiyaç	duyabilirsin.	Dostluğumu	reddetme	Jon.	Seni	fırtınanın	içinde	gördüm,	zor durumdaydın,	 her	 yanında	 düşmanlar	 vardı.	 Çok	 düşmanın	 var.	 İsimlerini</p>
<p class="calibre1">söyleyeyim	mi?” </p>
<p class="calibre1">“İsimlerini	biliyorum.” </p>
<p class="calibre1">“O	kadar	emin	olma.”	Melisandre’nin	boğazındaki	yakut	kıpkırmızı	ışıldadı. </p>
<p class="calibre1">“Korkman	 gereken	 düşmanlar,	 yüzüne	 lanet	 okuyanlar	 değil.	 Sen	 bakarken</p>
<p class="calibre1">gülümseyen	ve	arkanı	döndüğünde	bıçaklarını	bileyenlerden	korkmalısın.	Kurdunu</p>
<p class="calibre1">yakınında	 tutsan	 iyi	 edersin.	 Buz	 gördüm,	 karanlığın	 içinde	 hançerler	 gördüm. </p>
<p class="calibre1">Donmuş	kan	ve	çıplak	çelik	gördüm.	Hava	çok	soğuktu.”	“Sur’da	hava	her	zaman</p>
<p class="calibre1">soğuktur.” </p>
<p class="calibre1">“Öyle	olduğunu	mu	düşünüyorsun?” </p>
<p class="calibre1"><a id="p63"></a>“Öyle	olduğunu	 <i class="calibre4">biliyorum</i>	leydim.” </p>
<p class="calibre1">“O	hâlde	hiçbir	şey	bilmiyorsun	Jon	Kar,”	diye	fısıldadı	kırmızı	kadın. </p>
<p class="calibre1"><b class="calibre3">	</b></p>
<p class="calibre1"><a id="p64"></a><b class="calibre3">BRAN</b></p>
<p class="calibre1"> <i class="calibre4">Hâlâ	gelmedik	mi? </i></p>
<p class="calibre1">Bran	 bu	 kelimeleri	 asla	 yüksek	 sesle	 söylemedi.	 Ama	 perişan	 kafile,	 kadim meşelerin	 ve	 gri	 yeşil	 renkli	 uzun	 muhafız	 ağaçlarının	 arasında	 yürürken	 ve kasvetli	 asker	 çamlarla	 kahverengi	 çıplak	 kestane	 ağaçlarının	 önünden	 geçerken kelimeler	 sık	 sık	 Bran’ın	 dudaklarındaydı.	 Hodor	 taşlı	 bir	 bayırı	 tırmanırken	 ya da	 ayaklarının	 altında	 çıtırdayan	 kirli	 kar	 yığınlarının	 olduğu	 bir	 kaya	 yarığının içine	inerken,  <i class="calibre4">yaklaştık	mı</i>?	diye	merak	ediyordu	Bran.  <i class="calibre4">Daha	 ne	 kadar	 yol	 var</i>? </p>
<p class="calibre1">diye	düşünüyordu,	büyük	geyik	yarı	donmuş	bir	derenin	karşısına	geçerken.  <i class="calibre4">Daha</i> <i class="calibre4">ne	kadar	zaman</i>?  <i class="calibre4">Hava	çok	soğuk.	Üçgözlü	karga	nerede</i>? </p>
<p class="calibre1">Bir	 meşe	 ağacının	 dalının	 altından	 geçen	 Hodor’un	 sırtındaki	 hasır	 sepetin içinde	sallanan	çocuk,	başını	öne	eğerek	kamburlaştı.	Yine	kar	yağıyordu,	ıslak	ve ağır.	 Hodor,	 tek	 gözü	 donmuş	 ve	 kapanmış	 bir	 hâlde	 yürüyordu,	 kahverengi	 gür sakalı	 buz	 tutmuş	 bir	 düğümdü,	 çalıya	 benzeyen	 bıyığının	 kenarlarından	 buz saçakları	 sarkıyordu.	 Eldivenli	 eliyle,	 Kışyarı’nın	 altındaki	 mahzen	 mezardan aldığı	 paslı	 uzunkılıcın	 kabzasını	 tutuyor	 ve	 zaman	 zaman	 bir	 dala	 vurup	 havaya kar	taneleri	saçıyordu.	“Ho-d-d-d-or,”	diye	mırıldanıyordu,	çenesi	titriyordu. </p>
<p class="calibre1">Ses,	 tuhaf	 bir	 şekilde	 güven	 vericiydi.	 Bran	 ve	 beraberindekiler, </p>
<p class="calibre1">Kışyarı’ndan	Sur’a	yaptıkları	yolculuk	boyunca	konuşarak	ve	hikâyeler	anlatarak</p>
<p class="calibre1">milleri	kısaltmışlardı	ama	burası	farklıydı.	Bunu	Hodor	bile	hissediyordu.	Seyisin <i class="calibre4">hodor</i> ları <i class="calibre4">, </i>	 Sur’un	 güneyinde	 duyulduğundan	 daha	 az	 duyuluyordu.	 Bu	 ormanda, Bran’ın	 daha	 önce	 hiç	 şahit	 olmadığı	 bir	 durgunluk	 vardı.	 Kar	 yağışları başlamadan	 önce,	 rüzgâr	 esiyor	 ve	 yerden	 kahverengi	 ölü	 yaprak	 bulutları kalkıyordu.	 Yaprakların	 hışırtısı,	 Bran’a	 bir	 dolabın	 içinde	 koşuşturan	 kara böcekleri	 hatırlatıyordu	 ama	 şimdi	 bütün	 yapraklar	 beyaz	 bir	 battaniyenin	 altına gömülüydü.	 Zaman	 zaman	 yukarıda	 bir	 kuzgun	 uçuyordu,	 büyük	 ve	 kara	 kanatlar soğuk	havayı	dövüyordu.	Bunun	dışında,	dünya	sessizdi. </p>
<p class="calibre1">Geyik,	kafilenin	önünde,	başını	öne	eğmiş	bir	hâlde	kar	yığınlarının	arasında</p>
<p class="calibre1">yürüyordu.	 Hayvanın	 devasa	 boynuzları	 buzla	 kaplıydı.	 Korucu,	 geyiğin	 geniş</p>
<p class="calibre1">sırtında	oturuyordu,	ürkütücü	ve	sessizdi.	Şişman	çocuk	Sam’in	korucuya	verdiği</p>
<p class="calibre1"><a id="p65"></a>isim,	Soğukel’di.	Korucunun	yüzü	solgundu,	elleri	demir	kadar	kara	ve	sertti,	aynı zamanda	demir	kadar	soğuktu.	Adamın	geri	kalanı	kat	kat	yüne,	kaynatılmış	deriye ve	örgü	zırha	sarınmıştı.	Korucunun	yüz	hatları,	adamın	giydiği	başlıklı	pelerin	ve yüzüne	sardığı	siyah	yün	kaşkol	tarafından	gölgelenmişti. </p>
<p class="calibre1">Korucunun	 arkasındaki	 Meera	 Reed,	 kollarını	 kardeşine	 dolamıştı,	 çocuğu</p>
<p class="calibre1">rüzgâra	 ve	 soğuğa	 karşı	 korumak	 için	 kendi	 vücut	 ısısını	 kullanıyordu.	 Jojen’in burnunun	 altında,	 donmuş	 sümükten	 ibaret	 bir	 kabuk	 oluşmuştu,	 çocuk	 ara	 sıra şiddetle	 titriyordu.	 Çok	 küçük	 görünüyor,	 diye	 düşündü	 Bran.  <i class="calibre4">Artık	 benden	 daha</i> <i class="calibre4">küçük	ve	daha	güçsüz	görünüyor,	üstelik	sakat	olan	benim. </i></p>
<p class="calibre1">Küçük	 grubun	 en	 gerisinde	 Yaz	 vardı.	 Kafilenin	 arkasında	 sessiz	 adımlarla yürüyen	 ulu	 kurdun	 nefesi	 orman	 havasını	 buzlandırıyordu.	 Yaz,	 Kraliçenin Tacı’nda	 okla	 yaralanan	 arka	 bacağı	 yüzünden	 hâlâ	 topallıyordu.	 Bran	 ne	 zaman iri	kurdun	derisine	girse,	eski	yaranın	acısını	hissediyordu.	Son	zamanlarda	kendi derisinden	 çok	 Yaz’ın	 derisini	 giyiyordu;	 kurt,	 kürkünün	 kalınlığına	 rağmen soğuğun	 ısırığını	 hissediyordu	 ama	 sepetin	 içinde	 kundaklanmış	 bir	 bebek	 gibi oturan	çocuktan	daha	iyi	görüyor,	daha	iyi	koku	alıyor	ve	daha	iyi	duyuyordu. </p>
<p class="calibre1">Bran	 diğer	 zamanlarda,	 kurt	 olmaktan	 sıkıldığında,	 Hodor’un	 derisine</p>
<p class="calibre1">giriyordu.	Nazik	dev	onu	hissettiğinde	inliyor	ve	tüylü	başını	sağa	sola	sallıyordu ama	 bunu,	 Kraliçenin	 Tacı’nda	 ilk	 kez	 yaptığı	 kadar	 şiddetli	 bir	 şekilde yapmıyordu.  <i class="calibre4">Ben	 olduğumu	 biliyor, </i>	 diyordu	 Bran	 kendi	 kendine.  <i class="calibre4">Artık	 bana</i> <i class="calibre4">alıştı. </i>	 Buna	 rağmen,	 kendini	 Hodor’un	 derisinin	 içinde	 rahat	 hissetmiyordu.	 İri seyis	 yamağı	 neler	 olduğunu	 asla	 anlamıyordu	 ve	 Bran,	 seyisin	 boğazının arkasında	 biriken	 korkunun	 tadım	 alabiliyordu.	 Yaz’ın	 içinde	 olmak	 daha	 iyiydi. </p>
<p class="calibre1"> <i class="calibre4">Ben	oyum,	o	da	ben.	O	benim	hissettiğimi	hissediyor. </i></p>
<p class="calibre1">Bran	 bazen,	 ulu	 kurdun	 geyiği	 kokladığını	 seziyordu,	 onun	 devasa	 hayvanı devirip	 deviremeyeceğini	 merak	 ediyordu.	 Yaz,	 Kışyarı’nda	 atlara	 alışmıştı	 ama bu	bir	geyikti	ve	geyikler	avdı.	Ulu	kurt,	geyiğin	tüylü	derisinin	altında	akan	ılık kanı	 hissedebiliyordu.	 Sadece	 koku	 bile,	 kurdun	 dişlerinin	 arasından	 salya akmasına	 yetiyordu	 ve	 bu	 olduğunda	 Bran’ın	 ağzı	 da	 yağlı	 kırmızı	 etin</p>
<p class="calibre1">düşüncesiyle	sulanıyordu. </p>
<p class="calibre1">Yakındaki	bir	meşe	ağacında	bir	kuzgun	 <i class="calibre4">gakladı. </i>	Siyah	iri	kuşların	bir	diğeri, meşe	ağacındaki	kuzgunun	yanma	konmak	üzere	havalanırken	Bran	kanat	seslerini</p>
<p class="calibre1">duydu.	 Gündüzleri,	 sadece	 yarım	 düzine	 kuzgun	 kafileye	 eşlik	 ediyordu,	 ağaçtan ağaca	süzülüyor	ya	da	geyiğin	boynuzlarında	yol	alıyorlardı.	Sürünün	geri	kalanı, kafilenin	 önünde	 uçuyor	 ya	 da	 arkasında	 oyalanıyordu.	 Fakat	 güneş	 battığında kuşlar	 geri	 dönüyordu,	 kafilenin	 etrafındaki	 her	 ağacın	 her	 dalı	 kuzgunlarla doluyordu.	 Kuşların	 bazıları	 korucuya	 uçuyor	 ve	 ona	 mırıldanıyordu.	 Bran, </p>
<p class="calibre1"><a id="p66"></a>korucunun,	 kuşlarına/damalarını	 ve	 bağrışlarını	 anladığını	 düşünüyordu.  <i class="calibre4">Kuşlar</i> <i class="calibre4">onun	 gözlen	 ve	 kulakları.	 Korucu	 için	 gözcülük	 yapıyorlar,	 ona	 ilerideki	 ve</i> <i class="calibre4">gerideki	tehlikeleri	fısıldıyorlar. </i></p>
<p class="calibre1">Şimdi	 olduğu	 gibi.	 Geyik	 aniden	 durdu.	 Korucu,	 geyiğin	 sırtından	 aşağı</p>
<p class="calibre1">atlayıp	diz	derinliğindeki	karın	içine	indi.	Yaz,	tüyleri	diken	diken	olmuş	bir	hâlde korucuya	hırladı.	Ulu	kurt,	Soğukel’in	kokusundan	hoşlanmıyordu.	Ölü	et,	kuru	kan ve	belli	belirsiz	bir	küf	kokusu.	Ve	soğuk.	Tamamıyla	soğuk. </p>
<p class="calibre1">“Ne	var?”	diye	sordu	Meera</p>
<p class="calibre1">“Arkamızda,”	dedi	Soğukel.	Korucunun	sesi,	adamın	ağzını	ve	burnunu	saran</p>
<p class="calibre1">yün	kaşkol	yüzünden	boğuktu. </p>
<p class="calibre1">“Kurtlar	 mı?”	 diye	 sordu	 Bran.	 Takip	 edildiklerini	 günlerdir	 biliyorlardı. </p>
<p class="calibre1">Her	 gece,	 kurt	 sürüsünün	 yaslı	 ulumalarını	 duyuyorlardı	 ve	 her	 gece,	 kurtların biraz	 daha	 yaklaştığını	 hissediyorlardı.  <i class="calibre4">Onlar	 avcılar.	 Açlar.	 Ne	 kadar	 zayıf</i> <i class="calibre4">olduğumuzu	koklayabiliyorlar. </i>	Bran	çoğu	zaman,	şafaktan	saatler	önce	titreyerek uyanıyordu,	 uzaktaki	 kurtların	 birbirlerine	 seslenişlerini	 dinleyerek	 güneşin doğuşunu	bekliyordu.  <i class="calibre4">Eğer	kurtlar	varsa	av	da	olmalı, </i>	diye	düşünüyordu	eskiden; ta	ki	kendilerinin	av	olduğunu	fark	edene	kadar. </p>
<p class="calibre1">Korucu	 başını	 iki	 yana	 salladı,	 “insanlar.	 Kurtlar	 hâlâ	 mesafelerini</p>
<p class="calibre1">koruyorlar.	Bu	insanlar	o	kadar	çekingen	değiller.” </p>
<p class="calibre1">Meera	 başlığını	 geri	 çekti.	 Başlığın	 üstünde	 biriken	 kar	 yumuşak	 bir	  <i class="calibre4">lop</i> sesiyle	yere	düştü.	“Kaç	kişiler?	Kimler?” </p>
<p class="calibre1">“Düşmanlar.	Ben	onlarla	ilgileneceğim.” </p>
<p class="calibre1">“Seninle	geleceğim.” </p>
<p class="calibre1">“Sen	burada	kalacaksın.	Çocuk	korunmalı.	İleride	donmuş	bir	göl	var.	Göle</p>
<p class="calibre1">vardığınızda	 kuzeye	 dönün	 ve	 sahil	 şeridini	 takip	 edin.	 Bir	 balıkçı	 kasabasına ulaşacaksınız.	Ben	size	yetişene	kadar	oraya	sığının.” </p>
<p class="calibre1">Bran,	 Meera’nın	 korucuya	 itiraz	 edeceğini	 düşündü	 ama	 kızın	 kardeşi, </p>
<p class="calibre1">“Soğukel’in	 dediğini	 yap,”	 dedi.	 “O	 bu	 araziyi	 biliyor.”	 Jojen’in	 gözleri	 koyu yeşildi,	 yosun	 rengi,	 fakat	 o	 gözler,	 Bran’ın	 daha	 önce	 hiç	 görmediği	 bir yorgunukla	ağırdı.  <i class="calibre4">Küçük	dede. </i>	Adalardan	gelen	çocuk,	Sur’un	güneyinde	yaşının ötesinde	bir	bilgeliğe	sahipmiş	gibi	görünüyordu	ama	burada	diğerleri	kadar	yitik ve	ürkekti.	Buna	rağmen,	Meera	her	zaman	onu	dinliyordu. </p>
<p class="calibre1">Bu	hâlâ	doğruydu.	Soğukel,	geldikleri	yoldan	geri	dönerek	ağaçların	arasına</p>
<p class="calibre1">girdi,	 adamın	 arkasında	 dört	 kuzgun	 kanat	 çırpıyordu.	 Meera	 adamın	 gidişini seyretti,	 yanakları	 soğuktan	 kızarmıştı,	 burun	 deliklerinden	 çıkan	 nefesi buharlaşıyordu.	 Başlığını	 tekrar	 başına	 çekip	 geyiği	 dürttü	 ve	 küçük	 kafilenin yolculuğu	 tekrar	 başladı.	 Ama	 daha	 yirmi	 metre	 yol	 almadan,	 Meera	 arkasına</p>
<p class="calibre1"><a id="p67"></a>döndü	 ve	 “İnsanlar,	 diyor,”	 dedi.	 “Hangi	 insanlar?	 Yabanılları	 mı	 kastediyor? </p>
<p class="calibre1">Neden	söylemiyor?” </p>
<p class="calibre1">“Gidip	onlarla	ilgileneceğini	söyledi,”	dedi	Bran. </p>
<p class="calibre1">“Evet,  <i class="calibre4">söyledi. </i>	 Bizi	 üç	 gözlü	 kargaya	 götüreceğini	 de	 söyledi.	 Bu	 sabah geçtiğimiz	 nehir,	 yemin	 ederim	 ki	 dört	 gün	 önce	 geçtiğimiz	 nehirdi.	 Daireler çizerek	yol	alıyoruz.” </p>
<p class="calibre1">“Nehirler	 döner	 ve	 kıvrılır,”	 dedi	 Bran	 tereddütle,	 “üstelik	 göllerin	 ve tepelerin	olduğu	yerlerde	onların	etrafından	dolaşman	gerekir.” </p>
<p class="calibre1">“Çok	 fazla	  <i class="calibre4">dolaşma</i>	 ve	 çok	 fazla	 sır	 oldu,”	 diye	 üsteledi	 Meera.	 “Bundan hoşlanmıyorum.	 Soğukel’den	 hoşlanmıyorum	 ve	 ona	 güvenmiyorum.	 Elleri</p>
<p class="calibre1">yeterince	kötü.	Yüzünü	 saklıyor	ve	adını	 söylemiyor.	Kim	bu	 adam?	Ne?	 Herkes siyah	bir	pelerin	giyebilir.	Herkes	veya	her	şey.	Yemek	yemiyor,	asla	su	içmiyor, soğuğu	hissediyormuş	gibi	görünmüyor.” </p>
<p class="calibre1"> <i class="calibre4">Bu	 doğru. </i>	 Bran	 bundan	 bahsetmeye	 korkmuştu	 ama	 fark	 etmişti.	 Ne	 zaman geceyi	 geçirmek	 için	 bir	 yere	 sığınsalar,	 Bran,	 Reedler	 ve	 Hodor	 ısınmak	 için birbirlerine	 sokulurken,	 korucu	 onlardan	 uzakta	 duruyordu.	 Soğukel	 bazen</p>
<p class="calibre1">gözlerini	kapatıyordu	ama	Bran	onun	uyuduğunu	düşünmüyordu.	Ve	başka	bir	şey</p>
<p class="calibre1">daha	vardı... </p>
<p class="calibre1">“Kaşkol.”	 Bran	 huzursuzca	 etrafına	 bakındı	 ama	 ortada	 bir	 kuzgun	 yoktu. </p>
<p class="calibre1">Korucu	gittiğinde	bütün	büyük	siyah	kuşlar	da	gitmişti.	Kimse	dinlemiyordu.	Yine de,	Bran	sesini	alçalttı.	“Soğukel’in	ağzını	örten	kaşkol	asla	Hodor’un	sakalı	gibi buz	tutmuyor.	Adam	konuşurken	bile.” </p>
<p class="calibre1">Meera,	 Bran’a	 sert	 bir	 bakış	 attı.	 “Haklısın.	 Onun	 nefesini	 asla	 görmedik, gördük	mü?” </p>
<p class="calibre1">“Hayır.”	Hodor’un	her	iki	 <i class="calibre4">hodorundan</i>	da	beyaz	bir	buhar	çıktı.	Jojen	ya	da ablası	 konuştuğunda	 onların	 kelimeleri	 de	 görülebiliyordu.	 Geyik	 bile,	 nefes verdiğinde	havada	ılık	bir	sis	bırakıyordu. </p>
<p class="calibre1">“Eğer	nefes	almıyorsa...” </p>
<p class="calibre1">Bran	 kendini,	 çocukluğunda	 Yaşlı	 Dadı’dan	 duyduğu	 hikâyeleri	 hatırlarken</p>
<p class="calibre1">buldu.	 Yaşlı	 Dadı,	 Bran’ı	 kaşındırıcı	 yün	 battaniyesinin	 altına	 sokarken,  <i class="calibre4">Sur’un</i> <i class="calibre4">ötesinde	 canavarlar	 yaşar,	 devler	 ve	 hortlaklar,	 sinsice	 dolaşan	 gölgeler	 ve</i> <i class="calibre4">yürüyen	 ölüler, </i>	 derdi,  <i class="calibre4">lâkin	 Sur	 sağlam	 kaldıkça	 ve	 Gece	 Nöbetçileri	 sadık</i> <i class="calibre4">oldukça	yaratıklar	bu	tarafa	geçemez.	Bu	yüzden,	şimdi	uyu	ve	tatlı	rüyalar	gör</i> <i class="calibre4">küçük	 Brandon’ım.	 Burada	 canavarlar	 yok. </i>	 Korucu,	 Gece	 Nöbetçileri’nin siyahlarını	 giyiyordu	 ama	 o	 bir	 insan	 bile	 olmayabilirdi.	 Bran	 ve	 arkadaşlarını, mideye	indirilmeleri	için	diğer	canavarlara	götüren	bir	canavar	olabilirdi. </p>
<p class="calibre1">“Korucu,	Sam’i	ve	kızı	yaratıklardan	kurtardı,”	dedi	Bran	tereddütle	“ve	beni</p>
<p class="calibre1"><a id="p68"></a>üç	gözlü	kargaya	götürüyor.” </p>
<p class="calibre1">“Şu	üç	gözlü	karga	neden	bize	gelmiyor?	Neden	bizimle	Sur’da	 <i class="calibre4">buluşmadı</i>? </p>
<p class="calibre1">Kargaların	 kanatları	 vardır.	 Kardeşim	 her	 geçen	 gün	 biraz	 daha	 güçsüzleşiyor. </p>
<p class="calibre1">Daha	ne	kadar	ilerleyebiliriz?” </p>
<p class="calibre1">Jojen	öksürdü.	“Oraya	varana	kadar.” </p>
<p class="calibre1">Çok	 vakit	 geçmeden	 vadedilen	 göle	 vardılar	 ve	 korucunun	 söylediği	 gibi</p>
<p class="calibre1">kuzeye	döndüler.	Bu,	işin	kolay	kısmıydı. </p>
<p class="calibre1">Su	 donmuştu.	 Öyle	 uzun	 zamandır	 kar	 yağıyordu	 ki	 Bran	 günlerin	 sayısını karıştırmıştı.	Göl,	kar	yüzünden	engin	ve	beyaz	bir	çöle	dönüşmüştü.	Buzun	düz	ve zeminin	 engebeli	 olduğu	 yerlerde	 yürümek	 kolaydı	 ama	 rüzgârla	 savrulmuş	 karın bayırlara	 dönüştüğü	 yerlerde	 gölün	 nerede	 bittiğini	 ve	 kıyının	 nerede	 başladığını anlamak	 zordu.	 Ağaçlar	 bile	 umut	 edildiği	 kadar	 güvenilir	 rehberler	 değillerdi, çünkü	 gölün	 içinde	 ağaçlıklı	 adacıklar	 ve	 karada,	 üstünde	 ağaç	 büyümeyen	 geniş</p>
<p class="calibre1">araziler	vardı. </p>
<p class="calibre1">Büyük	 geyik,	 sırtındaki	 Meera	 ve	 Jojen’in	 isteklerine	 aldırmadan	 gideceği yere	 gidiyordu.	 Genelde	 ağaçların	 altında	 kalıyordu	 ama	 kıyının	 batıya	 doğru kıvrıldığı	 yerlerde,	 donmuş	 göl	 boyunca	 daha	 doğrudan	 bir	 yol	 izliyordu. </p>
<p class="calibre1">Ayaklarının	altında	buzlar	çıtırdarken	Bran’dan	daha	uzun	kar	yığınlarının	içinden geçiyordu.	 Rüzgâr	 oralarda	 daha	 şiddetliydi.	 Gölün	 üzerinde	 uluyan	 soğuk	 kuzey rüzgârı,	 yün	 ve	 deri	 katlarını	 bıçak	 gibi	 kesiyor	 ve	 Bran’la	 arkadaşlarını titretiyordu.	Yüzlerine	karşı	estiğinde,	karı	gözlerinin	içine	sokuyor	ve	onları	kör ediyordu. </p>
<p class="calibre1">Saatler	sessizlik	içinde	geçti.	İleride,	ağaçların	arasından	gölgeler	süzülmeye</p>
<p class="calibre1">başladı;	akşamın	uzun	parmakları.	Bu	kadar	uzak	kuzeyde	hava	erken	kararıyordu. </p>
<p class="calibre1">Bran	bundan	dehşet	duyuyordu.	Her	gün	bir	öncekinden	daha	kısa	görünüyordu	ve</p>
<p class="calibre1">gündüzün	kısa	olduğu	yerde	geceler	zalim	oluyordu. </p>
<p class="calibre1">Meera	 kafileyi	 tekrar	 durdurdu.	 “Şimdiye	 kadar	 köye	 varmış	 olmalıydık.” </p>
<p class="calibre1">Kızın	sesi	boğuk	ve	tuhaftı. </p>
<p class="calibre1">“Köyü	 geçmiş	 olabilir	 miyiz?”	 diye	 sordu	 Bran.	 “Umarım	 geçmemişizdir. </p>
<p class="calibre1">Karanlık	çökmeden	önce	sığınak	bulmamız	gerek.” </p>
<p class="calibre1">Meera	haksız	değildi.	Jojen’in	dudakları	maviydi,	Meera’nın	yanakları	koyu</p>
<p class="calibre1">kırmızıydı.	 Bran’ın	 yüzü	 uyuşmuştu.	 Hodor’un	 sakalı	 buz	 tutmuştu.	 Kar,	 dev seyisin	 bacaklarını	 neredeyse	 dizlerine	 kadar	 katılaştırmıştı	 ve	 Bran,	 Hodor’un birkaç	 defa	 tökezlediğini	 hissetmişti.	 Kimse	 Hodor	 kadar	 güçlü	 değildi,	 kimse. </p>
<p class="calibre1">Eğer	Hodor’un	muazzam	gücü	bile	tükeniyor	idiyse... </p>
<p class="calibre1">‘Yaz,	köyü	bulabilir,”	dedi	Bran	âniden,	sözleri	havada	buharlaştı.	Meera’nın</p>
<p class="calibre1">söyleceklerini	 duymak	 için	 beklemedi,	 gözlerini	 kapadı	 ve	 kırık	 bedeninden</p>
<p class="calibre1"><a id="p69"></a>ayrıldı. </p>
<p class="calibre1">Bran,	 Yaz’ın	 derisine	 girerken	 ölü	 ağaçlar	 ansızın	 canlandı.	 Daha	 önce</p>
<p class="calibre1">sessizliğin	olduğu	yerde	şimdi	sesler	vardı.	Ağaçlarda	rüzgâr,	Hodor’un	soluklan, yiyecek	 arayan	 geyiğin	 zemini	 eşeleyen	 ayakları.	 Bran’ın	 burun	 delikleri	 tanıdık kokularla	 doldu:	 Islak	 yapraklar	 ve	 ölü	 otlar,	 çalılıkta	 çürüyen	 bir	 sincabın kokuşmuş	leşi,	insan	terinin	ekşi	ufuneti,	geyiğin	miske	benzer	kokusu.  <i class="calibre4">Yiyecek.	Et. </i></p>
<p class="calibre1">Geyik,	ulu	kurdun	ilgisini	sezdi,	kafasını	temkinli	bir	şekilde	ona	doğru	çevirdi	ve büyük	boynuzlarını	aşağı	indirdi. </p>
<p class="calibre1">Çocuk,	 derisini	 paylaştığı	 hayvana,  <i class="calibre4">o	 av	 değil, </i>	 diye	 fısıldadı.  <i class="calibre4">Onu	 rahat</i> <i class="calibre4">bırak.	Koş. </i></p>
<p class="calibre1">Yaz,	 arkasında	 kar	 serpintileri	 bırakarak	 göl	 boyunca	 koştu.	 Ağaçlar,	 bir savaş	 hattındaki	 adamlar	 misali	 omuz	 omuza	 duruyordu,	 hepsi	 beyaz	 pelerinler giymişti.	 Ulu	 kurt	 köklerin	 ve	 kayaların	 üzerinden,	 eski	 bir	 kar	 yığınının	 içinden geçti,	buz	tabakası	kurdun	ağırlığının	altında	çatırdadı.	Yaz’ın	ayakları	ıslandı	ve soğudu.	 Bir	 sonraki	 tepe	 çam	 ağaçlarıyla	 kaplıydı,	 çamların	 iğnelerinin	 keskin kokusu	 havayı	 doldurdu.	 Yaz,	 tepenin	 zirvesine	 vardığında	 bir	 daire	 çizerek döndü,	havayı	kokladı,	sonra	başını	yukarı	kaldırdı	ve	uludu. </p>
<p class="calibre1">Kokular	oradaydı.	İnsan	kokuları. </p>
<p class="calibre1"> <i class="calibre4">Kül, </i>	 diye	 düşündü	 Bran,  <i class="calibre4">eski	 ve	 belli	 belirsiz	 ama	 kül. </i>	 Yanık	 ağaç,	 is	 ve kömür	kokusu.	Ölü	bir	ateş. </p>
<p class="calibre1">Ağzındaki	 ve	 burnundaki	 karı	 silkeledi.	 Rüzgâr	 şiddetliydi,	 bu	 yüzden</p>
<p class="calibre1">kokuları	 takip	 etmek	 zordu.	 Kurt,	 havayı	 koklayarak	 sağa	 sola	 döndü.	 Her	 yerde kar	 yığınları	 ve	 beyazlar	 giymiş	 uzun	 ağaçlar	 vardı.	 Kurt,	 dilini	 dişlerinin arasından	 dışarı	 sarkıttı,	 soğuk	 havayı	 tattı.	 Dilinin	 üstünde	 kar	 taneleri	 erirken nefesi	buharlaştı.	Kurt	kokuya	doğru	yürüdüğünde,	Hodor	vakit	kaybetmeden	onun</p>
<p class="calibre1">peşine	düştü.	Geyiğin	karar	vermesi	daha	uzun	sürdü,	bu	yüzden	Bran	gönülsüzce</p>
<p class="calibre1">kendi	bedenine	döndü	ve	“Bu	taraftan,”	dedi.	‘Yaz’ı	takip	et.	Kokuyu	aldım.” </p>
<p class="calibre1">Bulutların	 arasından	 hilalin	 ilk	 ışığı	 süzüldüğünde,	 Bran	 ve	 arkadaşları nihayet	 gölün	 kenarındaki	 köye	 girdiler.	 Az	 kalsın	 köyün	 yanından	 geçip gidiyorlardı.	Köy	buzun	üstünden,	göl	kıyısına	dizilmiş	diğer	bir	düzine	noktadan farksız	 görünüyordu.	 Kar	 yığınlarının	 altına	 gömülmüş	 olan	 yuvarlak	 taş	 evler, kolayca	 büyük	 kayalarla,	 küçük	 tepeciklerle	 ya	 da	 devrik	 kütüklerle</p>
<p class="calibre1">karıştırılabilirdi,	 Jojen’in	 bir	 önceki	 gün	 bir	 bina	 zannettiği	 devrik	 ağaçlar	 gibi. </p>
<p class="calibre1">Bran	 ve	 arkadaşları	 kar	 yığınını	 kazmışlar	 ve	 sadece	 kırık	 dallarla	 çürümüş</p>
<p class="calibre1">kütükler	bulmuşlardı. </p>
<p class="calibre1">Köy,	kafilenin	karşılaştığı	diğer	bütün	köyler	gibi	boştu,	bir	zamanlar	orada</p>
<p class="calibre1">yaşayan	 yabanıllar	 burayı	 terk	 etmişlerdi.	 Bazı	 köyler	 yakılmıştı,	 sakinleri</p>
<p class="calibre1"><a id="p70"></a>sürünerek	 geri	 dönmeyeceklerini	 garanti	 altına	 almak	 istemişlerdi	 sanki	 fakat	 bu köy	 yangından	 esirgenmişti.	 Bran	 ve	 arkadaşları,	 karın	 altında	 bir	 düzine	 kulübe ve	 bir	 uzun	 salon	 buldular.	 Salonun	 çatısı	 kesek	 kaplıydı	 ve	 kalın	 duvarları kütükten	yapılmıştı. </p>
<p class="calibre1">“En	azından	rüzgârdan	korunacağız,”	dedi	Bran. </p>
<p class="calibre1"> <i class="calibre4">“Hodor,” </i>	dedi	Hodor. </p>
<p class="calibre1">Meera	 geyiğin	 sırtından	 indi.	 Kardeşiyle	 birlikte	 Bran’ın	 hasır	 sepetten çıkmasına	yardım	etti.	“Yabanıllar	geride	biraz	yiyecek	bırakmıştır	belki,”	dedi. </p>
<p class="calibre1">Bunun	 beyhude	 bir	 umut	 olduğu	 anlaşıldı.	 Uzun	 salonun	 içinde	 küller, </p>
<p class="calibre1">topraktan	yapılmış	sert	 bir	zemin	ve	 insanın	kemiklerine	kadar	 işleyen	bir	soğuk buldular.	 Ama	 en	 azından	 başlarının	 üzerinde	 bir	 çatı	 ve	 rüzgârı	 onlardan	 uzak tutacak	 duvarlar	 vardı.	 Yakınlarda	 bir	 dere	 akıyordu,	 ince	 bir	 buz	 tabakasıyla kaplıydı.	 Geyik,	 su	 içmek	 için	 buz	 tabakasını	 toynaklarıyla	 kırdı.	 Bran,	 Jojen	 ve Hodor	 güvenle	 salona	 yerleştikten	 sonra,	 Meera	 herkesin	 emmesi	 için	 buz parçalan	getirdi.	Eriyen	su	öyle	soğuktu	ki	Bran	titredi. </p>
<p class="calibre1">Yaz,	uzun	salona	girmedi.	Bran	iri	kurdun	açlığını	hissedebiliyordu;	kurt	onun</p>
<p class="calibre1">gölgesiydi.	 “Gidip	 avlan,”	 dedi	 kurda,	 “ama	 geyiği	 rahat	 bırak.”	 Bir	 yanı, kendisinin	de	ava	gidebilmesini	istiyordu.	Belki	giderdi,	sonra. </p>
<p class="calibre1">Akşam	yemeği	bir	avuç	dolusu	meşe	palamudundan	ibaretti.	Ezilmiş	ve	lapa</p>
<p class="calibre1">hâline	getirilmiş	meşe	palamutlarının	tadı	öyle	acıydı	ki,	Bran	yiyeceği	midesinde tutmaya	 çalışırken	 öğürdü.	 Jojen	 Reed	 yemeye	 bile	 çalışmadı.	 Ablasından	 daha genç	ve	daha	narin	olan	çocuk	her	geçen	gün	biraz	daha	güçsüzleşiyordu. </p>
<p class="calibre1">“Jojen,	yemek	zorundasın,”	dedi	Meera. </p>
<p class="calibre1">“Daha	 sonra.	 Sadece	 dinlenmek	 istiyorum.”	 Jojen	 yorgunca	 gülümsedi. </p>
<p class="calibre1">“Öleceğim	gün,	bugün	değil	abla.	Yemin	ederim.” </p>
<p class="calibre1">“Neredeyse	geyikten	düşüyordun.” </p>
<p class="calibre1">“Neredeyse.	Açım	ve	üşüyorum,	hepsi	bu.” </p>
<p class="calibre1">“Öyleyse	ye.” </p>
<p class="calibre1">“Ezilmiş	meşe	palamudu?	Karnım	ağrıyor	ama	meşe	palamudu	sadece	ağrımı</p>
<p class="calibre1">arttırır.	Beni	rahat	bırak	abla.	Kızarmış	bir	tavuk	düşlüyorum.” </p>
<p class="calibre1">“Düşler	seni	ayakta	tutmaz.	Yeşil	düşler	bile.” </p>
<p class="calibre1">“Düşlerden	başka	bir	şeyimiz	yok.” </p>
<p class="calibre1"> <i class="calibre4">Başka	 bir	 şeyimiz	 yok. </i>	 Güneyden	 getirdikleri	 yiyecekler	 on	 gün	 önce tükenmişti.	O	zamandan	beri,	açlık	gece	ve	gündüz	onların	yanında	yürüyordu.	Bu</p>
<p class="calibre1">ormanların	içinde	Yaz	bile	av	bulamıyordu.	Ezilmiş	meşe	palamudu	ve	çiğ	balıkla</p>
<p class="calibre1">yaşıyorlardı.	Ormanlar	donmuş	derelerle,	soğuk	siyah	göllerle	doluydu.	Meera,	üç dişli	 kurbağa	 mızrağıyla,	 kancaları	 ve	 oltaları	 olan	 adamlar	 kadar	 iyi	 bir</p>
<p class="calibre1"><a id="p71"></a>balıkçıydı.	 Bazı	 günler,	 mızrağında	 kıvranan	 balıklarla	 geri	 döndüğünde,	 kızın dudakları	 soğuk	 yüzünden	 masmavi	 oluyordu.	 Bununla	 birlikte,	 Meera	 en	 son	 üç gün	 önce	 balık	 yakalamıştı.	 Bran’ın	 midesi	 öyle	 boştu	 ki	 aradan	 üç	 yıl	 geçmiş</p>
<p class="calibre1">olabilirdi. </p>
<p class="calibre1">Tatsız	ve	yetersiz	yemeklerini	yedikten	sonra,	Meera	sırtını	duvara	dayayarak</p>
<p class="calibre1">oturdu	ve	bir	bileği	taşıyla	hançerini	keskinleştirdi.	Hodor	kapının	yanına	çöktü, kalçalarının	 üstünde	 öne	 arkaya	 sallanarak,	 “Hodor,	 hodor,	 hodor,”	 diye</p>
<p class="calibre1">mırıldandı. </p>
<p class="calibre1">Bran	 gözlerini	 kapadı.	 Hava,	 kimsenin	 konuşamayacağı	 kadar	 soğuktu	 ve</p>
<p class="calibre1">Bran’la	 arkadaşları	 ateş	 yakmaya	 cesaret	 edemiyordu.	 Soğukel	 onları	 bu	 konuda uyarmıştı.  <i class="calibre4">Bu	 ormanlar	 düşündüğünüz	 kadar	 boş	 değil, </i>	 demişti.  <i class="calibre4">Işığın</i> <i class="calibre4">karanlıktan	 neler	 çağıracağını	 bilemezsiniz. </i>	 Bunu	 hatırlamak,	 yanındaki Hodor’un	sıcaklığına	rağmen	Bran’ın	titremesine	sebep	oldu. </p>
<p class="calibre1">Uyku	gelmedi,	gelemedi.	Uyku	yerine	rüzgâr,	ısırıcı	soğuk,	karın	üstündeki	ay</p>
<p class="calibre1">ışığı	ve	ateş	vardı.	Bran	yine	Yaz’ın	içindeydi,	fersahlarca	uzaktaydı	ve	gece	kan kokusuyla	ağırdı.	Koku	güçlüydü.	Et	hâlâ	sıcak	olmalıydı.	Bran’ın	içindeki	açlık uyanırken,	dişlerinin	arasında	salya	aktı.  <i class="calibre4">Geyik	olmaz.	Olmaz.	Bu	geyik	olmaz. </i></p>
<p class="calibre1">Ulu	 kurt	 ete	 doğru	 yürüdü,	 ay	 ışığı	 göllerinin	 içinden	 ve	 kar	 yığınlarının üstünden	geçerek	ağaçtan	ağaca	kayan	gri,	sıska	bir	gölgeydi.	Rüzgâr	şiddetliydi. </p>
<p class="calibre1">Kurt	 kokuyu	 kaybetti,	 buldu,	 sonra	 tekrar	 kaybetti.	 Kokuyu	 bir	 kez	 daha	 ararken, uzaktan	gelen	bir	ses	kulaklarını	dikmesine	sebep	oldu. </p>
<p class="calibre1"> <i class="calibre4">Kurt, </i>	Yaz	hemen	anladı,	sese	doğru	yürüdü,	şimdi	ihtiyatlıydı.	Çok	geçmeden kan	 kokusu	 geri	 döndü	 ama	 şimdi	 başka	 kokular	 da	 vardı:	 İdrar	 ve	 ölü	 deri,	 kuş</p>
<p class="calibre1">pisliği,	tüyler	ve	kurt,	kurt,	kurt.  <i class="calibre4">Bir	sürü. </i>	Et	için	dövüşmesi	gerekecekti. </p>
<p class="calibre1">Kurtlar	 da	 onun	 kokusunu	 aldı.	 Yaz,	 ağaçların	 karanlığından	 çıkıp	 kanlı düzlüğe	vardığında,	sürüdeki	kurtlar	onu	izliyordu.	Dişi	kurt,	içinde	hâlâ	yarım	bir bacak	 olan	 deri	 çizmeyi	 çiğniyordu	 ama	 Yaz’ın	 yaklaştığını	 görünce	 çizmeyi bıraktı.	 Sürünün	 lideri,	 kırlaşmış	 ağız	 tüyleri	 ve	 kör	 bir	 gözü	 olan	 yaşlı	 erkek, Yaz’ı	 karşılamak	 için	 hırlayarak	 öne	 çıktı.	 Onun	 arkasındaki	 genç	 erkek	 de dişlerini	gösterdi. </p>
<p class="calibre1">Ulu	 kurdun	 solgun	 sarı	 gözleri,	 sürünün	 etrafındaki	 manzarayı	 zevkle	 izledi. </p>
<p class="calibre1">Bir	 çalıya	 ve	 dallara	 dolaşmış	 bağırsaklar.	 Üzerinden	 buhar	 tüten,	 kan	 ve	 et kokusuyla	 dolu	 açık	 bir	 mide.	 Görmez	 gözlerle	 hilale	 bakan	 bir	 kafa;	 yanakları yırtılmış	ve	kemiğe	kadar	parçalanmış,	göz	çukurları	boşalmış,	boynu	paramparça</p>
<p class="calibre1">bir	köke	dönüşmüş.	Kırmızı	siyah	pırıldayan	donmuş	bir	kan	gölü. </p>
<p class="calibre1">İnsanlar.	 Dünya	 onların	 kokusuyla	 doluydu.	 Görünüşe	 göre,	 canlıyken	 bir</p>
<p class="calibre1">insan	 pençesindeki	 parmakların	 sayısı	 kadarlardı	 ama	 şimdi	 hiç	 yoklardı.	 Ölü. </p>
<p class="calibre1"><a id="p72"></a>Yitik.	 Et.	 Bir	 zamanlar	 pelerinleri	 ve	 başlıkları	 vardı	 ama	 kurtlar,	 ete	 ulaşma çılgınlığı	içinde	onların	kıyafetlerini	parçalamışlardı.	Hâlâ	yüzleri	olan	adamlar, buzla	 ve	 donmuş	 sümükle	 katılaşmış	 sakallara	 sahipti.	 Yağan	 kar,	 insanlardan geriye	 kalanları	 gömmeye	 başlamıştı.	 İnsanlar,	 paçavraya	 dönmüş	 siyah</p>
<p class="calibre1">pelerinlerinin	ve	pantolonlarının	içinde	çok	solgun	görünüyorlardı.  <i class="calibre4">Siyah. </i></p>
<p class="calibre1">Fersahlarca	uzakta,	çocuk	huzursuzca	kıpırdandı. </p>
<p class="calibre1"> <i class="calibre4">Siyah.	Gece	Nöbetçileri.	Onlar	Gece	Nöbetçileri’ydi. </i></p>
<p class="calibre1">Ulu	kurt	umursamadı.	Onlar	etti.	Kurt	açtı. </p>
<p class="calibre1">Üç	 kurdun	 gözleri	 sarı	 parlıyordu.	 Ulu	 kurt	 başını	 sağa	 sola	 salladı,	 burun delikleri	 titriyordu,	 sonra	 hırlayarak	 dişlerini	 gösterdi.	 Genç	 erkek	 geri	 çekildi. </p>
<p class="calibre1">Ulu	kurt	onun	korkusunun	kokusunu	alabiliyordu.  <i class="calibre4">Kuyruk, </i>	ulu	kurt	anladı.	Fakat	tek gözlü	kurt	bir	hırlamayla	cevap	verdi	ve	ulu	kurdun	yaklaşmasını	engellemek	için hareketlendi.  <i class="calibre4">Kafa.	Ondan	iki	kat	iri	olmama	rağmen	benden	korkmuyor	üstelik. </i></p>
<p class="calibre1">Gözleri	buluştu. </p>
<p class="calibre1"> <i class="calibre4">Varg! </i></p>
<p class="calibre1">Sonra	 birbirlerinin	 üstüne	 atıldılar.	 Kurt	 ve	 ulu	 kurt.	 Düşünmek	 için	 zaman yoktu.	Dünya	küçülerek	dişlere	ve	pençelere	dönüştü,	iki	düşman	yuvarlanarak	ve</p>
<p class="calibre1">dönerek	 birbirlerine	 saldırırken	 karlar	 havada	 uçuştu.	 Diğer	 kurtlar	 onların etrafında	 hırlıyor	 ve	 heyecanla	 hareket	 ediyordu.	 Ulu	 kurdun	 çenesi,	 kırağıyla kayganlaşmış	 keçe	 gibi	 kürkün	 ve	 kuru	 bir	 dal	 kadar	 ince	 İm	 bacağın	 üstüne kapandı	 ama	 tek	 gözlü	 kurt,	 ulu	 kurdun	 karnını	 pençeleyerek	 kendini	 kıskaçtan kurtardı,	 yuvarlandı	 ve	 ulu	 kurdu	 saldırdı.	 Sarı	 azı	 dişleri	 ulu	 kurdun	 boğazını ısırdı	ama	ulu	kurt,	yaşlı	kuzenini,	bir	fareyi	silkelermişçesine	silkeleyip	üstünden attı,	 sonra	 ona	 saldırdı,	 onu	 yere	 devirdi.	 Her	 ikisi	 de	 perişan	 olana	 ve etraflarındaki	 kar	 taze	 kan	 lekeleriyle	 dolana	 kadar;	 yuvarlanarak,	 parçalayarak, tekmeler	 atarak	 dövüştüler.	 Ama	 sonunda,	 tek	 gözlü	 kurt	 yere	 uzandı	 ve	 karnını gösterdi.	Ulu	kurt	onu	iki	kez	daha	ısırdı,	onun	poposunu	kokladı	ve	tek	bacağını yaşlı	kurdun	üzerine	kaldırdı. </p>
<p class="calibre1">Birkaç	ısırık	ve	bir	uyarı	hırlamasının	ardından	kuyruk	ve	dişi	de	teslim	oldu. </p>
<p class="calibre1">Sürü,	ulu	kurda	aitti. </p>
<p class="calibre1">Av	 da	 öyle.	 Ulu	 kurt	 adamdan	 adama	 gitti,	 kokladı,	 sonunda	 en	 iri	 olanda karar	kıldı.	Adamın	yüzü	yoktu,	tek	eli	siyah	bir	demir	parçasını	kavramıştı.	Diğer eli	 eksikti,	 bilekten	 kesilmişti,	 bilek	 kökü	 bir	 deri	 parçasıyla	 sarılmıştı.	 Adamın boğazındaki	 kesikten	 ağır	 ağır	 kan	 akıyordu.	 Ulu	 kurt	 diliyle	 kanı	 tattı,	 adamın gözsüz	bir	harabe	hâlindeki	paramparça	yüzünü	ve	yanaklarını	yaladı,	sonra	ağzını adamın	boğazına	gömdü	ve	eti	yırtıp	açtı,	tatlı	bir	parçayı	midesine	indirdi.	Hiçbir et	bunun	yarısı	kadar	bile	lezzetli	değildi. </p>
<p class="calibre1"><a id="p73"></a>Yüzsüz	adamla	işini	bitirdiğinde	bir	sonrakine	gitti	ve	o	adamın	da	en	lezzetli parçalarını	 yedi.	 Ağaçlardaki	 kuzgunlar	 onu	 izliyordu,	 üzerlerine	 ağır	 ağır	 kar düşerken	 kara	 gözleriyle	 sessiz	 bir	 şekilde	 dallarda	 oturuyorlardı.	 Diğer	 kurtlar, ulu	 kurdun	 artıklarıyla	 yetindiler;	 önce	 yaşlı	 kurt	 karnını	 doyurdu,	 sonra	 dişi, sonra	da	kuyruk.	Onlar	artık	ulu	kurda	aitlerdi.	Onun	sürüsü	olmuşlardı. </p>
<p class="calibre1"> <i class="calibre4">Hayır, </i>	diye	fısıldadı	çocuk,  <i class="calibre4">bizim	başka	bir	sürümüz	var.	Leydi	öldü,	belki</i> <i class="calibre4">Boz	Rüzgâr	da.	Ama	Tüylüköpek,	Nymeria	ve	Hayalet	hâlâ	orada	bir	yerlerde. </i></p>
<p class="calibre1"> <i class="calibre4">Hayalet’i	hatırlıyor	musun? </i></p>
<p class="calibre1">Yağan	kar	ve	karınlarını	doyuran	kurtlar	silikleşmeye	başladı.	Bran’ın	yüzüne</p>
<p class="calibre1">sıcaklık	çarptı;	bu,	bir	annenin	öpücüğü	kadar	teselli	ediciydi.  <i class="calibre4">Ateş, </i>	diye	düşündü Bran,  <i class="calibre4">duman. </i>	 Burnuna	 kızarmış	 et	 kokusu	 doldu.	 Sonra	 orman	 uzaklaştı	 ve	 Bran tekrar	 uzun	 salondaydı,	 tekrar	 kırık	 bedeninin	 içindeydi,	 bir	 ateşe	 bakıyordu. </p>
<p class="calibre1">Meera	Reed	alevlerin	üzerinde	büyük	bir	parça	kırmızı	et	çeviriyordu,	et	kızarıyor ve	 çıtırdıyordu.	 “Tam	 zamanında,”	 dedi	 Meera.	 Bran	 avuçlarıyla	 gözlerini ovuşturdu,	 geri	 geri	 süründü,	 sırtını	 duvara	 dayayarak	 oturdu.	 “Uyanmasaydım yemeği	kaçıracaktın.	Korucu	bir	domuz	bulmuş.” </p>
<p class="calibre1">Hodor,	 Meera’nın	 arkasındaydı.	 Kızarmış	 bir	 et	 parçasını	 iştahla	 midesine indiriyordu,	 sakallarına	 kan	 ve	 yağ	 akıyordu,	 parmaklarının	 arasından	 dumanlar tütüyordu.	 Devasa	 seyis,	 lokmalarının	 arasında,	 “Hodor,	 hodor,	 hodor,”	 diye mırıldanıyordu.	Kılıcı	yanında,	toprak	zeminde	duruyordu.	Jojen	Reed	kendi	etini küçük	ısırıklarla	yiyordu,	yutmadan	önce	her	lokmayı	onlarca	kez	çiğniyordu. </p>
<p class="calibre1"> <i class="calibre4">Korucu	 bir	 domuz	 öldürmüş. </i>	 Soğukel	 kapının	 yanında	 duruyordu,	 kolunda bir	 kuzgun	 vardı,	 kuşla	 birlikte	 ateşe	 bakıyordu.	 Alevler	 dört	 kara	 gözden	 geri yansıyordu.	O	 <i class="calibre4">yemek	yemiyor, </i>	diye	hatırladı	Bran	 <i class="calibre4">ve	alevlerden	korkuyor. </i></p>
<p class="calibre1">“Ateş	yakmayın,”	demiştin	diye	hatırlattı	korucuya. </p>
<p class="calibre1">“Duvarlar	 ışığı	 saklıyor.	 Üstelik	 şafağa	 az	 kaldı.	 Kısa	 zaman	 sonra	 yola koyulacağız.” </p>
<p class="calibre1">“Adamlara	ne	oldu?	Arkamızdaki	düşmanlara?” </p>
<p class="calibre1">“Sizi	rahatsız	etmeyecekler.” </p>
<p class="calibre1">“Onlar	kimdi?	Yabanıllar	mı?” </p>
<p class="calibre1">Meera,	 diğer	 tarafını	 kızartmak	 için	 eti	 çevirdi.	 Hodor	 mutlu	 mırıltılar çıkararak	lokmalarını	çiğniyor	ve	yutuyordu.	Soğukel,	Bran’a	bakmak	için	başını</p>
<p class="calibre1">çevirdiğinde	 sadece	 Jojen	 Reed	 neler	 olduğunun	 farkındaymış	 gibi	 görünüyordu. </p>
<p class="calibre1">“Onlar	 düşmandı.”  <i class="calibre4">Gece	 Nöbetçilerinin	 adamları. </i>	 “Onları	 öldürdünüz.	 Sen	 ve kuzgunlar.	Yüzleri	parçalanmıştı	ve	gözleri	oyulmuştu.”	Soğukel	inkâr	etmedi.	“O</p>
<p class="calibre1">adamlar	senin	 <i class="calibre4">kardeşlerindi, </i>	gördüm.	Kıyafetleri	kurtlar	tarafından	parçalanmıştı ama	yine	de	emindim.	Pelerinleri	siyahtı.	Senin	ellerin	gibi.”	Soğukel	hiçbir	şey</p>
<p class="calibre1"><a id="p74"></a>söylemedi,	"Sen	kimsin?  <i class="calibre4">Ellerin	neden	siyah?” </i></p>
<p class="calibre1">Korucu,	onları	daha	önce	hiç	fark	etmemiş	gibi	ellerine	baktı.	“İnsanın	kalbi</p>
<p class="calibre1">durduğunda,	 kanı	 aşağı	 doğru	 akıp	 ellerinde	 ve	 ayaklarında	 birikir,	 oralarda koyulaşır	ve	katılaşır.”	Korucunun	boğazından	gelen	hışırtılı	ses,	adamın	kendisi kadar	zayıf	ve	cılızdı.	“Elleriyle	ayakları	şişer	ve	puding	gibi	kararır.	Geri	kalanı süt	gibi	beyaz	kesilir.” </p>
<p class="calibre1">Meera	 Reed	 ayağa	 kalktı,	 kurbağa	 mızrağı	 elindeydi,	 mızrabın	 çatallarında, üstünden	duman	tüten	bir	et	parçası	vardı.	“Bize	yüzünü	göster.” </p>
<p class="calibre1">Korucu,	itaat	etmek	için	hareketlenmedi. </p>
<p class="calibre1">“O	 ölü.”	 Bran,	 boğazındaki	 safra	 tadım	 alabiliyordu.	 “Meera,	 o	 ölü	 bir yaratık.	 Sur	 ayakta	 kaldıkça	 ve	 Gece	 Nöbetçileri’nin	 adamları	 sadık	 oldukça, canavarlar	 bu	 tarafa	 geçemez,	 Yaşlı	 Dadı	 eskiden	 böyle	 derdi.	 Bu	 yaratık	 bizi bulmak	için	Sur’a	geldi	ama	Sur’u	geçemedi.	Bunu	yapmak	yerine,	o	yabanıl	kızla</p>
<p class="calibre1">birlikte	Sam’i	gönderdi.” </p>
<p class="calibre1">Meera’nın	 eldivenli	 eli,	 kurbağa	 mızrağının	 sapını	 sıkı	 sıkı	 kavradı.	 “Seni kim	gönderdi?	Şu	üç	gözlü	karga	kim?” </p>
<p class="calibre1">“Bir	 dost.	 Rüyacı,	 büyücü,	 ona	 dilediğin	 ismi	 verebilirsin.	 Son	 yeşilgören.” </p>
<p class="calibre1">Uzun	 salonun	 kapısı	 gürültüyle	 açıldı.	 Dışarıda	 soğuk	 ve	 siyah	 gece	 rüzgârı uluyordu.	Ağaçlar	çığlık	atan	kuzgunlarla	doluydu.	Soğukel	kımıldamadı. </p>
<p class="calibre1">“Bir	canavar,”	dedi	Bran. </p>
<p class="calibre1">Korucu,	diğerleri	hiç	yokmuş	gibi	Bran’a	baktı.	“Senin	canavarınım	Brandon</p>
<p class="calibre1">Stark.” </p>
<p class="calibre1"> <i class="calibre4">“Senin,” </i>	 diye	 tekrarladı	 korucunun	 omzundaki	 kuzgun.	 Kapının	 dışındaki kuzgunlar	 da	 ona	 katıldı.	 Gece	 ormanı	 kuzgun	 sürüsünün	 şarkısıyla	 çınladı, </p>
<p class="calibre1"> <i class="calibre4">“Senin,	senin,	senin.” </i></p>
<p class="calibre1">“Jojen,	 bunu	 rüyanda	 gördün	 mü?”	 diye	 sordu	 Meera,	 kardeşine.	 “Kim	 bu</p>
<p class="calibre1">adam?	Ne?	Ne	biliyoruz?” </p>
<p class="calibre1">“Korucuyla	 birlikte	 gidiyoruz,”	 dedi	 Jojen.	 “Geri	 dönemeyeceğimiz	 kadar</p>
<p class="calibre1">uzağa	geldik	Meera.	Sur’a	asla	canlı	dönemeyiz.	Ya	Bran’ın	canavarıyla	birlikte</p>
<p class="calibre1">gideriz	ya	da	ölürüz.” </p>
<p class="calibre1"><b class="calibre3">	</b></p>
<p class="calibre1"><a id="p75"></a><b class="calibre3">TYRION</b></p>
<p class="calibre1">Pentos’u	 Gün	 Doğumu	 Kapısı’ndan	 terk	 ettiler	 ama	 Tyrion	 Lannister	 gün</p>
<p class="calibre1">doğumunu	görmedi.	Yargıç	Illyrio,	tahtırevanın	mor	kadife	perdelerini	kapatırken, </p>
<p class="calibre1">“Pentos’a	hiç	gelmemişsin	gibi	olacak	küçük	dostum,”	diye	söz	verdi.	“Şehirden</p>
<p class="calibre1">ayrıldığını	kimse	görmemeli,	şehre	girdiğini	kimsenin	görmediği	gibi.” </p>
<p class="calibre1">“Beni	 o	 fıçıya	 tıkan	 denizciler,	 temizlik	 için	 gelen	 miço,	 yatağımı	 ısıtması için	 gönderdiğin	 kız	 ve	 çilli,	 tehlikeli	 çamaşırcı	 kadın	 dışında	 kimse.	 Ah,	 bir	 de muhafızların	var.	Eğer	onların	toplarıyla	birlikte	akıllarını	da	almadıysan	burada yalnız	 olmadığını	 biliyorlar.”	 Tahtırevan,	 kalın	 deri	 kayışlarla,	 sekiz	 devasa	 yük atının	 arasına	 asılmıştı.	 Atların	 iki	 yanında	 ikişer	 hadım	 yürüyordu.	 Arkada,	 yük arabasını	korumakla	görevli	daha	fazla	hadım	vardı. </p>
<p class="calibre1">“Lekesizler	 hikâyeler	 anlatmazlar,”	 diye	 güvence	 verdi	 Illyrio.	 “Ve	 seni getiren	 kadırga	 şu	 anda	 Asshai’ye	 doğru	 gidiyor.	 Geri	 dönmesi	 iki	 yıl	 sürecek, tabii	 denizler	 nazik	 olursa.	 Evimdeki	 insanlara	 gelince,	 onlar	 beni	 çok	 severler. </p>
<p class="calibre1">Hiçbiri	bana	ihanet	etmez.” </p>
<p class="calibre1"> <i class="calibre4">Bu	 fikri	 bağrına	 bas	 şişman	 dostum.	 Bir	 gün	 mezar	 taşma	 bu	 sözleri</i> <i class="calibre4">kazıyacaklar. </i>	 “Biz	 de	 o	 kadırgada	 olmalıydık,”	 dedi	 cüce.	 “Volantis’e	 giden	 en hızlı	yol	denizden	geçiyor.” </p>
<p class="calibre1">“Deniz	çok	tehlikeli,”	diye	karşılık	verdi	Illyrio.	“Sonbahar,	fırtınalarla	dolu bir	 mevsimdir.	 Ayrıca,	 dürüst	 adamları	 avlamak	 isteyen	 korsanlar	 hâlâ</p>
<p class="calibre1">Basamaktaşı’nı	 mesken	 tutuyor.	 O	 çeşit	 ellere	 düşmek	 küçük	 dostumun	 işine yaramaz.” </p>
<p class="calibre1">“Rhoyne’da	da	korsanlar	var.” </p>
<p class="calibre1">“Nehir	 korsanları.”	 Peynir	 tüccarı,	 ağzını	 elinin	 tersiyle	 örterek	 esnedi. </p>
<p class="calibre1">“Kırıntıların	 peşinden	 koşan	 böceğimsi	 korsanlar.”	 “Taş	 adamlar	 hakkında</p>
<p class="calibre1">konuşulduğunu	da	duydum.” </p>
<p class="calibre1">“Onlar	 gayet	 gerçek.	 Zavallı,	 lanetli	 yaratıklar.	 Ama	 neden	 böyle	 şeylerden bahsediyoruz?	 Gün,	 böyle	 konuşmalar	 için	 ziyadesiyle	 güzel.	 Kısa	 zaman	 sonra Rhoyne’u	göreceğiz,	orada	IIlyrio’dan	ve	onun	kocaman	göbeğinden	kurtulacaksın. </p>
<p class="calibre1">O	vakte	kadar,	bırak	da	içki	içip	düş	kuralım.	Tadını	çıkaracak	tatlı	şarabımız	ve</p>
<p class="calibre1"><a id="p76"></a>lezzetli	yiyeceklerimiz	var.	Neden	hastalıktan	ve	ölümden	konuşalım?” </p>
<p class="calibre1">Tyrion	 bir	 kez	 daha	 arbaletin	 vızıltısını	 duydu	 ve	 merak	 etti,  <i class="calibre4">neden</i> <i class="calibre4">gerçekten? </i>	Tahtırevan	sağa	sola	sallanıyordu;	Tyrion’ın	kendisini,	anne	kucağında sallanarak	 uyutulan	 bir	 çocukmuş	 gibi	 hissetmesine	 sebep	 olan	 teskin	 edici	 bir devinim.  <i class="calibre4">Bunun	 nasıl	 bir	 şey	 olduğunu	 bildiğimden	 değil. </i>	 Kaz	 tüyüyle doldurulmuş	ipek	yastıklar	Tyrion’ın	yanaklarını	destekliyordu.	Yukarıda	bir	çatı oluşturacak	şekilde	kıvrılmış	mor	kadife	duvarlar,	dışarıdaki	sonbahar	serinliğine rağmen	arabanın	içini	hoş	bir	şekilde	sıcak	tutuyordu. </p>
<p class="calibre1">Tahtırevanın	arkasında;	sandıklar,	fıçılar,	variller	ve	peynir	lordunun	acıkma</p>
<p class="calibre1">ihtimaline	 karşı	 leziz	 yiyeceklerle	 doldurulmuş	 sepetler	 taşıyan	 bir	 katır	 kervanı yürüyordu.	Illyrio	ve	Tyrion	o	sabah	baharatlı	sosis	yediler	ve	kahverengi	duman böğürtleni	 şarabı	 içtiler.	 Öğle	 vaktini	 jöleli	 yılan	 balığı	 ve	 Dorne	 kırmızısı doldurdu.	 Akşam	 yemeğinde,	 bira	 ve	 Myr’in	 ateş	 şarabı	 eşliğinde	 jambon</p>
<p class="calibre1">dilimleri,	 haşlanmış	 yumurtalar,	 sarımsak	 ve	 soğanla	 doldurulmuş	 kızarmış	 çayır kuşları	 vardı.	 Bununla	 birlikte,	 tahtırevan	 rahat	 olduğu	 kadar	 yavaştı	 ve	 cücenin kendini	sabırsızlanırken	bulması	çok	zaman	almadı. </p>
<p class="calibre1">Tyrion	o	akşam	Illyrio’ya,	“Nehre	varmamıza	kaç	gün	var?”	diye	sordu.	“Bu</p>
<p class="calibre1">hızla	gidersek,	şu	senin	kraliçenin	ejderhaları	ben	onları	görmeden	önce	Aegon’ın üç	ejderhasından	daha	büyük	olacaklar.” </p>
<p class="calibre1">“Keşke	 öyle	 olsaydı.	 Büyük	 bir	 ejderha,	 küçük	 bir	 ejderhadan	 daha</p>
<p class="calibre1">ürkütücüdür.”	Yargıç	omuzlarını	silkti.	“Kraliçe	Daenerys’i	Volantis’te	karşılamak beni	 çok	 mutlu	 ederdi	 ama	 bu	 konuda	 sana	 ve	 Griff	 e	 güvenmek	 zorundayım. </p>
<p class="calibre1">Kraliçeye	 en	 iyi	 hizmeti,	 onun	 dönüş	 yolunu	 engellerden	 temizleyerek	 Pentos’ta verebilirim.	 Ama	 seninle	 birlikte	 olduğum	 sürece...	 pekâlâ,	 yaşlı	 bir	 adam	 bazı konforlara	sahip	olmalıdır,	değil	mi?	Gel,	bir	kadeh	şarap	iç.” </p>
<p class="calibre1">“Söyle	 bana,”	 dedi	 Tyrion	 şarabını	 içerken,	 “Pentoslu	 bir	 yargıç, </p>
<p class="calibre1">Batıdiyar’da	 kimin	 taç	 taktığıyla	 neden	 ilgilenir?	 Bu	 tehlikeli	 teşebbüste	 senin çıkarın	nerede	lordum?” </p>
<p class="calibre1">Şişman	 adam	 dudaklarındaki	 yağı	 sildi.	 “Ben,	 bu	 dünyadan	 ve	 onun</p>
<p class="calibre1">kalleşliklerden	 bıkmış	 yaşlı	 bir	 adamım.	 Günlerim	 tükenmeden	 önce	 hayırlı	 bir şey	yapmak	istemem	ve	tatlı	bir	genç	kıza	doğumla	gelen	hakkını	geri	alması	için yardım	etmem	çok	mu	garip?” </p>
<p class="calibre1"> <i class="calibre4">Birazdan	bana	sihirli	bir	zırh	ve	Valyria’da	bir	saray	vadediyor	olacaksın. </i></p>
<p class="calibre1">“Eğer	 Daenerys	 tatlı	 bir	 genç	 kızdan	 öte	 değilse,	 Demir	 Taht	 onu	 tatlı	 ve	 genç parçalara	ayırır.” </p>
<p class="calibre1">“Endişelenme	 küçük	 dostum.	 Onun	 damarlarında	 Ejderha	 Aegon’ın	 kanı</p>
</body>
</html>
