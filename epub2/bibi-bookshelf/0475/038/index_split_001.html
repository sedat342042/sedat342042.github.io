<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Ejderhaların Dansı</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:50:37+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">akıyor.” </p>
<p class="calibre1"><a id="p77"></a> <i class="calibre4">Değersiz	Aegon,	Zalim	Maegor	ve	Şaşkın	Baelor’un	kanıyla	birlikte. </i>	“Bana ondan	bahset.” </p>
<p class="calibre1">Şişman	 adam	 düşüncelere	 daldı.	 “Daenerys	 bana	 geldiğinde	 çocuk	 sayılırdı ama	 ikinci	 karımdan	 daha	 güzeldi,	 o	 kadar	 tatlıydı	 ki	 onu	 kendim	 için	 almayı düşündüm.	 Bununla	 birlikte	 korkak	 ve	 endişeli	 bir	 kızdı.	 Onunla	 yatmaktan	 keyif almayacağımı	 biliyordum.	 Bunu	 yapmak	 yerine	 bir	 yatak	 ısıtıcı	 çağırttım,	 onu çılgınlığım	 geçene	 kadar	 coşkuyla	 düzdüm.	 Doğruyu	 söylemem	 gerekirse, </p>
<p class="calibre1">Daenerys’in	at	efendileri	arasında	uzun	süre	hayatta	kalamayacağını	düşündüm.” </p>
<p class="calibre1">“Bu	 düşünce,	 onu	 Khal	 Drogo’ya	 satmana	 engel	 olmadı...”	 “Dothraklar	 ne</p>
<p class="calibre1">satın	 alırlar	 ne	 de	 satarlar.	 Daenerys’in	 ağabeyi	 Viserys,	 dostluk	 kazanmak	 için kızı	 Drogo’ya	 verdi,	 diyelim.	 Kibirli	 ve	 tamahkâr	 bir	 delikanlıydı.	 Babasının tahtını	 arzuluyordu	 ama	 Daenerys’i	 de	 arzuluyordu	 ve	 ondan	 vazgeçmek</p>
<p class="calibre1">istemiyordu.	 Prensesin	 düğününden	 önceki	 gece,	 eğer	 onunla	 evlenemeyecekse onun	 bekâretini	 alacağını	 söyleyerek	 kızın	 yatağına	 girmeye	 çalıştı.	 Prensesin kapısına	 muhafızlar	 dikerek	 önlem	 almamış	 olsaydım,	 Viserys	 yılların	 planını mahvedebilirdi.” </p>
<p class="calibre1">“Su	katılmamış	bir	ahmağa	benziyor.” </p>
<p class="calibre1">“Viserys,	 Deli	 Aerys’in	 oğluydu,	 aynen	 öyle.	 Daenerys...	 Daenerys	 çok</p>
<p class="calibre1">farklıdır.”	 Illyrio,	 ağzına	 attığı	 kızarmış	 çayır	 kuşunu	 kemikleriyle	 birlikte gürültüyle	 çiğnedi.	 “Bir	 zamanlar	 evime	 sığınan	 o	 korkak	 çocuk	 Dothrak</p>
<p class="calibre1">Denizi’nde	 öldü	 ve	 kanla	 ateşin	 içinde	 tekrar	 doğdu.	 Adını	 hakkıyla	 taşıyan	 bu ejderha	 kraliçesi,	 gerçek	 bir	 Targaryen.	 Onu	 eve	 getirmeleri	 için	 gemiler gönderdiğimde	 o	 Köle	 Körfezi’ne	 döndü.	 Çok	 geçmeden	 Astapor’u	 fethetti, </p>
<p class="calibre1">Yunkai’ye	diz	çöktürdü	ve	Meereen’i	yağmaladı.	Eğer	eski	Valyria	Yolu’nu	takip</p>
<p class="calibre1">edip	 batıya	 yürürse,	 sırada	 Mantarys	 var.	 Eğer	 denizden	 gelirse,	 pekâlâ... </p>
<p class="calibre1">donanması	Volantis’te	durup	yiyecek	ve	su	almak	zorunda.” </p>
<p class="calibre1">“Karadan	ya	da	denizden,	Meereen	ile	Volantis	arasında	uzun	fersahlar	var,” </p>
<p class="calibre1">dedi	Tyrion. </p>
<p class="calibre1">“Beş	yüz	elli.	Ejderhalar	çöllerden,	dağlardan,	bataklıklardan	ve	şeytanların</p>
<p class="calibre1">dadandığı	harabelerden	geçecek.	Pek	çok	insan	can	verecek	ama	hayatta	kalanlar</p>
<p class="calibre1">Volantis’e	 vardıklarında	 daha	 güçlü	 olacaklar.	 Orada,	 onları	 denizin	 karşısına geçirip	 Batıdiyar’a	 götürecek	 olan	 gemileri	 ve	 taze	 kuvvetlerle	 birlikte kendilerini	bekleyen	seni	ve	Griff	i	bulacaklar.” </p>
<p class="calibre1">Tyrion,	 Volantis	 hakkında	 bildiklerini	 dikkatlice	 düşündü.	 Volantis,	 Dokuz Özgür	 Şehir’in	 en	 yaşlı	 ve	 en	 gururlu	 olanıydı.	 Burada	 bir	 terslik	 vardı.	 Tyrion tersliğin	kokusunu	yarım	burnuyla	bile	alabiliyordu.	“Volantis’te,	her	özgür	adama karşılık	 beş	 köle	 olduğu	 söylenir.	 Troyka,	 köle	 ticaretini	 ortadan	 kaldıran	 bir</p>
<p class="calibre1"><a id="p78"></a>kraliçeye	 neden	 yardım	 etsin?”	 Parmağını	 Illyrio’ya	 doğrulttu.	 “Hatta	 sen	 neden yardım	edesin?	Pentos	yasaları	köleliği	yasaklamış	olabilir	lâkin	senin	o	ticarette de	parmağın	var,	hatta	belki	bütün	bir	elin.	Buna	rağmen	ejderha	kraliçesine	karşı değil,	onun	lehine	komplo	kuruyorsun.	Neden?	Kraliçe	Daenerys’ten	ne	kazanmayı</p>
<p class="calibre1">umuyorsun?” </p>
<p class="calibre1">‘Yine	mi	bu	konuya	geldik?	Sen	inatçı	bir	küçük	adamsın.”	Illyrio	bir	kahkaha</p>
<p class="calibre1">koyuverdi	 ve	 göbeğine	 vurdu.	 “Nasıl	 istersen.	 Yalvaran	 Kral,	 onun	 hazine	 başı olacağıma	dair	söz	vermişti.	Lord	gibi	bir	lord	olacağıma	dair	de.	O	altın	tacını taktığında	 ben	 istediğim	 kaleye	 sahip	 olacaktım...	 istersem	 Casterly	 Kayası’na bile.”	Tyrion,	içtiği	 şarabı,	bir	zamanlar	 burnu	olan	yaralı	 kökten	dışarı	fışkırttı. </p>
<p class="calibre1">“Bunu	duymak	babamın	çok	hoşuna	giderdi.” </p>
<p class="calibre1">“Babanın	 endişelenecek	 bir	 şeyi	 yoktu.	 Neden	 bir	 kaya	 isteyeyim? </p>
<p class="calibre1">Malikânem	 ziyadesiyle	 büyük	 ve	 sizin	 esintili	 Batıdiyar	 kalelerinizden	 çok	 daha rahat.	Ama	hazine	başı	olmak...”	Şişman	adam	bir	yumurta	daha	soydu.	“Sikkelere</p>
<p class="calibre1">düşkünüm.	 Altının	 altına	 değdiği	 anda	 çıkan	 şıngırtıdan	 daha	 güzel	 bir	 ses	 var mı?” </p>
<p class="calibre1"> <i class="calibre4">Bir	 kız	 kardeşin	 çığlıkları. </i>	 “Daenerys’in,	 ağabeyinin	 verdiği	 sözü tutacağından	emin	misin?” </p>
<p class="calibre1">“Tutacak.	 Ya	 da	 tutmayacak.”	 Illyrio	 yumurtanın	 yarısını	 ısırdı.	 “Sana</p>
<p class="calibre1">söyledim	küçük	dostum;	insan,	yaptığı	her	şeyi	çıkar	uğruna	yapmaz.	Neye	istersen inan,	 ama	 benim	 gibi	 şişman	 ve	 yaşlı	 soytarıların	 bile	 dostları	 vardır.	 Ve	 geri ödemeleri	gereken	sevgi	borçları.” </p>
<p class="calibre1"> <i class="calibre4">Yalancı, </i>	 diye	 düşündü	 Tyrion.  <i class="calibre4">Bu	 teşebbüste,	 senin	 için	 sikkelerden	 ve</i> <i class="calibre4">kalelerden	 daha	 değerli	 bir	 şey	 var. </i>	 “Bu	 günlerde	 dostluğa	 altından	 daha	 fazla değer	veren	insanlarla	karşılaşmak	zor.” </p>
<p class="calibre1">“Çok	doğru,”	dedi	şişman	adam	ironiyi	duymazdan	gelerek. </p>
<p class="calibre1">“Örümcek	senin	için	nasıl	bu	kadar	kıymetli	bir	dost	oldu?” </p>
<p class="calibre1">“Gençliğimizde	birlikteydik,	Pentos’ta	iki	yeşil	delikanlıydık.” </p>
<p class="calibre1">“Varys,	Myr’den	geldi.” </p>
<p class="calibre1">“Öyle.	Ona,	gelişinden	kısa	bir	zaman	sonra,	köle	tacirlerinden	bir	adım	önce</p>
<p class="calibre1">rastladım.	Gündüzleri	kanalizasyonlarda	uyuyordu,	geceleri	bir	kedi	gibi	çatılarda geziyordu.	Ben	de	 hemen	hemen	onun	 kadar	yoksuldum,	lekeli	 ipekler	içinde	bir eşkıyaydım,	 kılıcımla	 yaşıyordum.	 Havuzumdaki	 heykeli	 görmüşsündür	 belki?	 O</p>
<p class="calibre1">heykeli,	 ben	 on	 altı	 yaşındayken	 Pytho	 Malanon	 yaptı.	 Hoş	 bir	 şey,	 lâkin	 onu görünce	ağlıyorum	artık.” </p>
<p class="calibre1">“Yıllar	 hepimizi	 harabeye	 çeviriyor.	 Hâlâ	 burnum	 için	 yas	 tutuyorum.	 Fakat Varys...” </p>
<p class="calibre1"><a id="p79"></a>“Myr’de	 hırsızların	 prensiydi,	 rakip	 bir	 hırsız	 onu	 gammazlayana	 dek. </p>
<p class="calibre1">Pentos’ta	aksam	yüzünden	mimlendi.	Bir	hadım	olduğu	anlaşıldığında	hor	görüldü</p>
<p class="calibre1">ve	 dövüldü.	 Onu	 korumam	 için	 neden	 beni	 seçti	 hiç	 bilmiyorum	 ama	 onunla	 bir anlaşmaya	 vardık.	 Varys,	 daha	 ehemmiyetsiz	 hırsızları	 gözleyip	 onların</p>
<p class="calibre1">çaldıklarına	 el	 koydu.	 Ben,	 önemsiz	 hırsızların	 kurbanlarına	 yardım	 önerdim. </p>
<p class="calibre1">Çalınan	 değerli	 eşyalarını	 belli	 bir	 ücret	 karşılığında	 kurtaracağıma	 dair	 söz verdim.	 Çok	 geçmeden,	 hırsızlıktan	 muzdarip	 olan	 her	 adam	 bana	 gelmesi</p>
<p class="calibre1">gerektiğini	öğrendi.	O	arada,	şehrin	haydutları	ve	yankesicileri	Varys’i	arıyordu... </p>
<p class="calibre1">yarısı	 onun	 boğazını	 kesmek	 için,	 diğer	 yarısı	 da	 çaldıkları	 şeyleri	 ona	 satmak için,	ikimiz	de	zengin	olduk	Varys	farelerini	eğitirken	daha	da	zenginleştik.” </p>
<p class="calibre1">“Varys,	Kral	Toprakları’nda	küçük	kuşlar	beslerdi.” </p>
<p class="calibre1">“O	vakitler	onlara	fareler	diyorduk.	Yaşlı	hırsızlar,	gecenin	ganimetini	şaraba</p>
<p class="calibre1">dönüştürmekten	 öte	 düşüncesi	 olmayan	 aptallardı.	 Varys	 öksüz	 oğlanları	 ve	 genç kızları	 tercih	 etti.	 En	 ufak	 tefek	 olanları	 seçti,	 hızlı	 ve	 sessiz	 olanları.	 Onlara, duvarlara	 tırmanmayı	 ve	 bacalardan	 aşağı	 kaymayı	 öğretti.	 Onlara	 okumayı	 da öğretti.	 Altınları	 ve	 değerli	 taşları	 sıradan	 hırsızlara	 bıraktık.	 Bizim	 farelerimiz bunlar	yerine	mektuplar,	hesap	defterleri	ve	çizelge	İri	çaldı...	daha	sonra,	onları okudular	 ve	 oldukları	 yerde	 bıraktılar	  <i class="calibre4">Sırlar,	 gümüşten	 veya	 safirden	 daha</i> <i class="calibre4">değerlidir, </i>	 diye	 iddia	 ederdi	 Varys	 Aynen	 öyleydi.	 O	 kadar	 saygın	 biri	 haline geldim	ki,	Pentos	Prensi’nin	kuzenlerinden	biri	bakire	kızıyla	evlenmeme	müsaade etti,	 O	 arada	 malum	 bir	 hadımın	 yetenekleri,	 malum	 bir	 kralın	 kulağına	 gitti.	 Öz oğluna,	karısına	ya	da	gençlik	arkadaşı	olan	El’ine	tamamen	güvenmeyen,	kibirli, fazla	gururlu	ve	endişeli	bir	kral.	Hikâyenin	devamını	bildiğine	inanıyorum,	öyle değil	mi?” </p>
<p class="calibre1">“Çoğunu,”	 diye	 kabul	 etti	 Tyrion.	 “Neticede	 sadece	 bir	 peynir	 tüccarı</p>
<p class="calibre1">olmadığını	görüyorum.” </p>
<p class="calibre1">Illyrio	başını	eğdi.	“Çok	naziksin	küçük	dostum.	Ben	de	senin,	Lord	Varys’in</p>
<p class="calibre1">söylediği	 kadar	 zeki	 olduğunu	 görüyorum.”	 Çarpık,	 sarı	 dişlerini	 göstererek gülümsedi	 ve	 Myr’in	 ateş	 şarabından	 bir	 kavanoz	 daha	 istemek	 için</p>
<p class="calibre1">hizmetkârlarına	seslendi. </p>
<p class="calibre1">Yargıç	elinde	şarap	kavanozuyla	uyuyakaldığında	Tyrion	yastıkların	arasında</p>
<p class="calibre1">emekledi,	 kavanozu	 tombul	 hapishanesinden	 kurtardı	 ve	 kendine	 bir	 kadeh	 şarap doldurdu.	Şarabı	bir	dikişte	içti,	esnedi	ve	kadehi	tekrar	doldurdu.  <i class="calibre4">Eğer	yeterince</i> <i class="calibre4">ateş	şarabı	içersem, </i>	dedi	kendi	kendine,  <i class="calibre4">rüyamda	ejderhaları	görebilirim. </i></p>
<p class="calibre1">Casterly	 Kayası’nın	 derinliklerinde	 yalnız	 bir	 çocuk	 olduğu	 zamanlarda, </p>
<p class="calibre1">Tyrion	 geceleri	 ejderhaların	 sırtında	 uçardı.	 Kayıp	 bir	 Targaryen	 prensi	 ya	 da arazilerin	ve	dağların	üzerinde	süzülen	Valyrialı	bir	ejderha	lordu	olduğunu	hayal</p>
<p class="calibre1"><a id="p80"></a>ederdi.	 Bir	 keresinde,	 amcaları	 ona	 isim	 günü	 için	 ne	 hediye	 istediğini sorduğunda,	 Tyrion	 bir	 ejderha	 için	 yalvarmıştı.	 “Büyük	 bir	 ejderha	 olması gerekmez.	Benim	gibi	küçük	olabilir.”	Tyrion’ın	amcası	Gerion,	bunun	hayatında</p>
<p class="calibre1">duyduğu	en	komik	şey	olduğunu	söylemişti	ama	diğer	amcası	Tygett,	“Son	ejderha</p>
<p class="calibre1">bir	asır	önce	öldü	delikanlı,”	demişti.	Bu	durum	öyle	korkunç	bir	şekilde	adaletsiz görünmüştü	ki	Tyrion	o	gece	ağlayarak	uyumuştu. </p>
<p class="calibre1">Bununla	birlikte,	eğer	peynir	lorduna	inanılabilirse,	Deli	Kral’ın	kızı	üç	canlı ejderhaya	 sahipti.  <i class="calibre4">Bir	 Targaryen’ın	 bile	 talep	 etmesi	 gerekenden	 iki	 fazla. </i></p>
<p class="calibre1">Tyrion,	 babasını	 öldürdüğü	 için	 neredeyse	 pişmandı.	 Uç	 ejderhayla	 birlikte Batıdiyar’a	doğru	yol	alan	ve	komplocu	bir	hadım	ile	Casterly	Kayası’nın	yarısı</p>
<p class="calibre1">ebatlarında	 bir	 peynir	 tüccarı	 tarafından	 desteklenen	 bir	 Targaryen	 kraliçesinin varlığını	öğrenen	Lord	Tywin’in	yüzünü	görmek	onu	eğlendirirdi. </p>
<p class="calibre1">Cüce	 öyle	 şişmişti	 ki	 kemerinin	 tokasını	 açmak	 ve	 pantolonunun	 üst</p>
<p class="calibre1">bağcıklarını	 çözmek	 zorunda	 kaldı.	 Illyrio’nun	 giydirdiği	 kıyafetler	 yüzünden, kendini	iki	buçuk	kiloluk	derinin	içine	girmiş	beş	kiloluk	sosis	gibi	hissediyordu. </p>
<p class="calibre1"> <i class="calibre4">Eğer	 her	 gün	 bu	 şekilde	 yemek	 yersek,	 şu	 ejderha	 kraliçesiyle	 karşılaşmadan</i> <i class="calibre4">önce	Illyrio	kadar	şişman	olurum. </i></p>
<p class="calibre1">Tahtırevanın	 dışında	 gece	 olmuştu,	 içerisi	 tamamen	 karanlıktı.	 Tyrion; </p>
<p class="calibre1">Illyrio’nun	 horultularını,	 deri	 kayışların	 çatırtılarını,	 atların	 demir	 nallarının	 sert Valyria	 yolunda	 yankılanan	 ağır	  <i class="calibre4">tak	 tak</i> larını	 dinledi.	 Fakat	 kalbi,	 derimsi kanatların	vuruşunu	dinliyordu. </p>
<p class="calibre1">Tyrion	 uyandığında	 şafak	 sökmüştü.	 Atlar	 ağır	 ağır	 yürümeye	 devam</p>
<p class="calibre1">ediyordu,	tahtırevan	atların	arasında	çatırdıyor	ve	sallanıyordu.	Tyrion,	perdeleri bir	 santim	 kadar	 geri	 çekip	 dışarı	 baktı	 ama	 sarı	 arazilerden,	 kahverengi	 çıplak ağaçlardan	 ve	 yolun	 kendisinden	 başka	 görülecek	 çok	 az	 şey	 vardı.	 Geniş,	 ufuk çizgisine	 saplanmış	 bir	 mızrak	 kadar	 düz,	 taş	 bir	 anayol.	 Tyrion,	 Valyria	 yolları hakkında	 kitaplar	 okumuştu	 ama	 gördüğü	 ilk	 Valyria	 yolu	 buydu.	 Özgür	 Kale’nin pençesi	 Ejderha	 Kayası’na	 kadar	 uzanmıştı	 fakat	 Batıdiyar’ın	 ana	 toprağına	 asla ulaşamamıştı.  <i class="calibre4">Bu	 tuhaf.	 Ejderha	 Kayası	 bir	 kaya	 parçasından	 başka	 bir	 şey</i> <i class="calibre4">değildi.	 Zenginlik	 daha	 uzak	 batıdaydı	 ama	 onların	 ejderhaları	 vardı. </i></p>
<p class="calibre1"> <i class="calibre4">Zenginliğin	orada	olduğunu	mutlaka	biliyorlardı. </i></p>
<p class="calibre1">Tyrion	 önceki	 gece	 çok	 fazla	 içmişti.	 Başı	 zonkluyordu	 ve	 en	 hafif	 sallantı bile	 midesindeki	 yemekleri	 boğazına	 çıkarmaya	 yetiyordu.	 Tyrion	 hiçbir	 şikâyet cümlesi	 kurmadı	 ama	 Illyrio	 Mopatis	 onun	 rahatsızlığını	 anlamış	 olmalıydı. </p>
<p class="calibre1">“Hadi,	 benimle	 iç,”	 dedi	 şişman	 adam.	 “İnsanların	 dediği	 gibi;	 seni	 yakan, ejderhanın	 bir	 puludur.”	 Böğürtlen	 şarabıyla	 dolu	 bir	 sürahiden	 iki	 kadeh doldurdu.	Şarap	o	kadar	tatlıydı	ki	baldan	daha	fazla	sinek	çekti	Tyrion	sinekleri</p>
<p class="calibre1"><a id="p81"></a>elinin	tersiyle	kovup	kadehi	bir	dikişte	boşaltı.	Ağzındaki	tat	öyle	tiksindiriciydi ki	Tyrion’ın	yapabildiği	tek	şey	şarabı	midesinde	tutmaktı	ama	her	nasılsa,	ikinci kadehi	içmek	daha	kolay	oldu.	Buna	rağmen,	Tyrion’ın	hiç	iştahı	yoktu.	Illyrio	bir kâse	 kremalı	 böğürtlen	 uzattığında	 Tyrion	 böğürtlenleri	 elini	 sallayarak	 reddetti. </p>
<p class="calibre1">“Rüyamda	kraliçeyi	gördüm,”	dedi.	“Onun	önünde	diz	çökmüştüm,	sadakat	yemini</p>
<p class="calibre1">veriyordum,	ama	kraliçe	beni	ağabeyim	Jaime’yle	karıştırdı	ve	ejderhalarına	yem</p>
<p class="calibre1">etti.”	“Umut	edelim	de	bu	rüya	bir	kehanet	olmasın.	Sen,	tıpkı	Varys’in	söylediği gibi	zeki	bir	iblissin	ve	Daenerys’in	zeki	adamlara	ihtiyacı	olacak.	Sör	Barristan cesur	ve	sadık	bir	şövalye	lâkin	kimse	onun	için	açıkgözlü	dememiştir	bence.” </p>
<p class="calibre1">“Şövalyeler	 bir	 problemi	 çözmek	 için	 sadece	 tek	 yol	 bilirler.	 Mızraklarını indirip	 saldırırlar.	 Bir	 cüce,	 dünyaya	 farklı	 bir	 açıdan	 bakar.	 Peki	 sen	 ne yaparsın?	Sen	de	zeki	bir	adamsın.” </p>
<p class="calibre1">“İltifat	 ediyorsun.”	 Illyrio	 elini	 salladı.	 “Maalesef	 ben	 yolculuklar	 için yaratılmamışım.	Bu	yüzden	Daenerys’e,	benim	yerime	seni	gönderiyorum.	Babanı</p>
<p class="calibre1">katlettiğinde	Majesteleri	Kraliçe’ye	çok	önemli	bir	hizmet	verdin	ve	umudum	odur ki	 daha	 nice	 hizmetler	 vereceksin.	 Daenerys,	 ağabeyi	 gibi	 aptal	 değil.	 Senden ziyadesiyle	faydalanacak.” </p>
<p class="calibre1">Hoş	bir	şekilde	gülümseyerek,	çıra	olarak	mı?	diye	düşündü	Tyrion. </p>
<p class="calibre1">O	gün	sadece	üç	kez	at	değiştirdiler	ama	Illyrio’nun	tahtırevandan	aşağı	inip</p>
<p class="calibre1">işeyebilmesi	için	saatte	en	az	iki	kere	durdular.  <i class="calibre4">Peynir	tüccarımız	bir	fil	kadar	iri</i> <i class="calibre4">ama	 fıstık	 boyutlarında	 bir	 mesanesi	 var, </i>	 diye	 düşündü	 cüce.	 Bir	 duraklama sırasında	 zamanını,	 yolu	 yakından	 incelemek	 için	 kullandı.	 Tyrion	 ne	 bulacağını biliyordu.	Sıkıştırılmış	toprak,	tuğla	ya	da	çakıl	taşı	değil;	yağmuru	ve	erimiş	karı akıtmak	için	yerden	on	beş	santim	yukarı	kaldırılmış,	kaynaşık	taşlardan	ibaret	bir kurdele.	 Yedi	 Krallık’ta	 yol	 yerine	 geçen	 çamurlu	 patikaların	 aksine,	 Valyria yollan	 üç	 arabanın	 yan	 yana	 ilerleyebileceği	 kadar	 genişti	 ve	 ne	 zaman	 ne	 de seyrüsefer	 bu	 yolları	 bozabilmişti.	 Valyria’nın	 Kıyamet’le	 karşılaşmasından	 dört asır	sonra	bile	yollar	hâlâ	bozulmamış	hâlde	duruyordu.	Tyrion	tekerlek	izleri	ve çatlaklar	 aradı	 ama	 atlardan	 birinin	 bıraktığı	 sıcak	 dışkıdan	 başka	 bir	 şey bulamadı. </p>
<p class="calibre1">Dışkı,	 lord	 babasını	 düşünmesine	 sebep	 oldu.  <i class="calibre4">Aşağıda,	 bir	 cehennemde</i></p>
<p class="calibre1"> <i class="calibre4">misin	 baba</i>?  <i class="calibre4">Yukarı	 bakabileceğin	 ve	 Deli	 Kral’ın	 kızını	 Demir	 Taht’a	 iade</i> <i class="calibre4">etmek	için	uğraştığımı	görebileceğin	güzel	ve	soğuk	bir	cehennemde	misin</i>? </p>
<p class="calibre1">Yolculuklarına	kaldıkları	yerden	devam	ettiklerinde,	Illyrio	bir	torba	kestane</p>
<p class="calibre1">çıkardı	ve	bir	kez	daha	ejderha	kraliçesi	hakkında	konuşmaya	başladı.	“Ne	yazık</p>
<p class="calibre1">ki,	 Kraliçe	 Daenerys’ten	 aldığımız	 son	 haberler	 eski	 ve	 bayat.	 Şimdiye	 kadar Meereen’den	 ayrıldığını	 farz	 etmeliyiz.	 Sonunda	 bir	 ordusu	 var;	 paralı</p>
<p class="calibre1"><a id="p82"></a>askerlerden,	Dothraklı	at	efendilerinden	ve	piyade	Lekesizler’den	ibaret	düzensiz bir	ordu.	Hiç	şüphe	yok	ki	Daenerys,	ordusunu,	babasının	tahtını	geri	almak	üzere batıya	 götürecek.”	 Yargıç	 Illyrio	 bir	 sarımsaklı	 salyangoz	 kavanozunun	 kapağını açtı,	 kavanozun	 içini	 kokladı	 ve	 gülümsedi.	 Salyangozlardan	 birini	 kabuğundan emerken,	 “Volantis’te	 Daenerys’ten	 yeni	 haberler	 alacağını	 ummalıyız,”	 dedi. </p>
<p class="calibre1">“Ejderhalar	 ve	 genç	 kızlar	 kaprisli	 yaratıklardır,	 bu	 yüzden	 planlarında	 bazı ayarlamalar	 yapman	 gerekebilir.	 Griff	 ne	 yapılacağını	 bilir.	 Bir	 salyangoz	 alır mısın?	Sarımsak	bizzat	benim	bahçelerimden.” </p>
<p class="calibre1"> <i class="calibre4">Bir	 salyangoz	 sürebilirim	 ve	 şu	 senin	 tahtırevanından	 daha	 hızlı	 yol</i> <i class="calibre4">alabilirim. </i>	 Tyrion	 yiyeceği	 bir	 el	 hareketiyle	 reddetti.	 “Bu	 Griff	 denen	 adama epey	güveniyorsun.	Bir	başka	çocukluk	arkadaşı	mı?” </p>
<p class="calibre1">“Hayır.	 Bir	 paralı	 asker	 diyebilirsin	 ama	 Batıdiyar	 doğumlu.	 Daenerys</p>
<p class="calibre1">davasına	 yakışır	 adamlara	 ihtiyaç	 duyacak.”	 Illyrio	 tek	 elini	 havaya	 kaldırdı. </p>
<p class="calibre1">“Biliyorum!	‘ <i class="calibre4">Paralı	askerler	için	altın,	onurdan	önce	gelir,' </i>	diye	düşünüyorsun. </p>
<p class="calibre1">‘Şu	Griff	denen	adam,	beni	ablama	satar,’	diyorsun.	Öyle	olmayacak.	Griff	e,	bir kardeşe	güvenir	gibi	güveniyorum.” </p>
<p class="calibre1"> <i class="calibre4">Bir	başka	ölümcül	hata. </i>	“Öyleyse	ben	de	aynı	şeyi	yapmalıyım.” </p>
<p class="calibre1">“Biz	 şu	 anda	 konuşurken,	 Altın	 Mürettebat	 Volantis’e	 doğru	 yürüyor.	 Orada, kraliçemizin	doğudan	gelişini	bekleyecekler.” </p>
<p class="calibre1"> <i class="calibre4">Altının	altında	acı	çelik	var. </i>	“Altın	Mürettebat’ın	Özgür	Şehirler’den	biriyle anlaşmalı	olduğunu	duymuştum.” </p>
<p class="calibre1">“Myr’le.”	Illyrio	sırıttı.	“Anlaşmalar	bozulabilir.” </p>
<p class="calibre1">“Peynir	 işinde	 benim	 bildiğimden	 daha	 çok	 sikke	 varmış,”	 dedi	 Tyrion. </p>
<p class="calibre1">“Bunu	nasıl	başardın?” </p>
<p class="calibre1">Yargıç,	 tombul	 parmaklarını	 salladı.	 “Bazı	 anlaşmalar	 mürekkeple	 yazılır, bazıları	da	kanla.	Başka	bir	şey	söylemem.” </p>
<p class="calibre1">Cüce,	 yargıcın	 söylediklerini	 düşündü.	 Altın	 Mürettebat	 özgür	 birliklerin	 en iyisiydi.	 Bir	 asır	 önce,	 Değersiz	 Aegon’ın	 piç	 oğlu	 Acıçelik	 tarafından kurulmuştu.	Aegon’ın	Muhteşem	Piçleri’nden	bir	diğeri	Demir	Taht’ı	meşru	üvey</p>
<p class="calibre1">kardeşinin	elinden	almaya	çalıştığında,	Acıçelik	ayaklanmaya	katılmıştı.	Bununla birlikte,	 Daemon	 Karaateş,	 Kızılçimen	 Çayırı’nda	 zail	 olmuştu	 ve	 isyanı	 da onunla	birlikte	ölmüştü.	Fakat	Kara	Ejderha’nın	mücadeleden	sağ	çıkan	takipçileri diz	 çökmeyi	 reddetmiş	 ve	 Dar	 Deniz’in	 karşı	 tarafına	 kaçmıştı.	 Kaçanların arasında	Daemon’ın	küçük	oğulları,	Acıçelik,	yüzlerce	arazisiz	lord	ve	karınlarını doyurmak	 için	 kısa	 zaman	 sonra	 kılıçlarını	 satmak	 zorunda	 kalan	 paralı	 askerler vardı.	Bazıları	Hırpani	Sancak’a,	bazıları	ikinci	Oğullar’a,	bazıları	da	Bakirenin Adamları’na	 katılmıştı.	 Acıçelik,	 dört	 bir	 yana	 dağılan	 Karaateş	 Hanedanı’nın</p>
<p class="calibre1"><a id="p83"></a>kuvvetini	 görmüş	 ve	 sürgünleri	 bir	 araya	 toplamak	 üzere	 Altın	 Mürettebat’ı kurmuştu. </p>
<p class="calibre1">O	 günden	 bu	 güne,	 Altın	 Mürettebat’ın	 adamları	 Münazaralı	 Topraklar’da</p>
<p class="calibre1">yaşamış	 ve	 ölmüşlerdi.	 Myr,	 Lys	 ya	 da	 Tyrosh	 adına	 anlamsız	 küçük	 savaşlarda dövüşmüş	ve	babalarının	kaybettiği	diyarın	hayalini	kurmuşlardı.	Onlar	sürgündü</p>
<p class="calibre1">ve	 sürgünlerin	 oğullarıydı,	 mülksüz	 bırakılmış	 ve	 affedilmemişlerdi...	 ama	 hâlâ zorlu	dövüşçülerdi. </p>
<p class="calibre1">“İkna	 kabiliyetine	 hayranlık	 duyuyorum,”	 dedi	 Tyrion,	 111yrio’ya. </p>
<p class="calibre1">“Geçmişlerinin	 büyük	 bölümünü	 Targaryenlar’a	 karşı	 dövüşerek	 harcayan	 Altın Mürettebat’ı	tatlı	kraliçemizin	davasına	katılmaya	nasıl	razı	ettin?” </p>
<p class="calibre1">Illyrio,	bu	itirazı,	bir	sineği	kovar	gibi	elini	sallayarak	kovdu.	“Siyah	ya	da</p>
<p class="calibre1">kırmızı,	 bir	 ejderha	 hâlâ	 bir	 ejderhadır.	 Canavar	 Maelys,	 Basamaktaşı’nda	 can verdiğinde	 Karaateş	 Hanedanı’nın	 erkek	 soyu	 tükendi.”	 Peynir	 tüccarı	 çatallı sakallarının	 arasından	 gülümsedi.	 “Ve	 Daenerys,	 sürgünlere	 Acıçelik’in	 ve Karaateşler’in	asla	veremediği	bir	şey	verecek.	Onları	eve	götürecek.” </p>
<p class="calibre1"> <i class="calibre4">Ateş	 ve	 kılıçla. </i>	 Bu,	 Tyrion’ın	 da	 istediği	 türden	 bir	 eve	 dönüştü.	 “On	 bin kılıcın	hatırı	sayılır	bir	hediye	olduğunu	kabul	ediyorum.	Majesteleri	Kraliçe	çok memnun	olmalı.” </p>
<p class="calibre1">Yargıç	 mütevazı	 bir	 tavırla	 başını	 salladı,	 adamın	 gıdısı	 hafifçe	 titredi. </p>
<p class="calibre1">“Majesteleri	Kraliçe’yi	neyin	memnun	edeceğini	söyleyerek	haddimi	aşamam.” </p>
<p class="calibre1"> <i class="calibre4">Nasıl	 da	 akıllısın. </i>	 Tyrion,	 kralların	 minnettarlığını	 az	 çok	 biliyordu. </p>
<p class="calibre1">Kraliçeler	neden	farklı	olsundu? </p>
<p class="calibre1">Yargıç	çok	geçmeden	derin	bir	uykuya	daldı,	Tyrion’ı	tek	başına	düşünceler</p>
<p class="calibre1">içinde	 bıraktı.	 Tyrion,	 Barristan	 Selmy’nin	 Altın	 Mürettebat’la	 birlikte</p>
<p class="calibre1">mücadeleye	 katılmak	 konusunda	 ne	 düşüneceğini	 merak	 etti.	 Dokuzmetelik</p>
<p class="calibre1">Kralları’nın	 Savaşı	 sırasında,	 Selmy,	 kralların	 asker	 sıralarının	 içinde	 kanlı	 bir yol	açmış	ve	Karaateş’in	Taht	Talipleri’nin	sonuncusunu	katletmişti,	isyanlar	tuhaf dostluklar	 doğuruyor.	 Ve	 hiçbiri,	 şu	 şişman	 adamla	 benim	 dostluğum	 kadar	 tuhaf değil. </p>
<p class="calibre1">Atları	 değiştirmek	 ve	 tahtırevana	 yeni	 bir	 yiyecek	 sepeti	 getirtmek	 için durduklarında	peynir	tüccarı	uyandı.	Midelerini	soğuk	horoz	eti,	havuç	sosu,	kuru üzüm	 ve	 portakal	 dilimleriyle	 doldururken,	 “Ne	 kadar	 yol	 geldik?”	 diye	 sordu Tyrion. </p>
<p class="calibre1">“Burası	 Andalos	 dostum.	 Şu	 sizin	 Andallar’ın	 geldiği	 toprak.	 Bu	 toprağı, onlardan	 önce	 burada	 bulunan	 ve	 Ib’deki	 kıllı	 adamların	 kuzenleri	 olan	 kıllı adamlardan	 aldılar.	 Kuzeyimizde	 Hugor’un	 kadim	 diyarı	 uzanıyor	 ama	 biz	 o diyarın	 güney	 hudutlarından	 geçiyoruz.	 Pentos’ta	 buralara	 Müstevi	 Topraklar</p>
<p class="calibre1"><a id="p84"></a>denir.	Daha	uzak	doğuda,	bizim	gitmeye	çalıştığımız	Kadife	Tepeler	var.” </p>
<p class="calibre1"> <i class="calibre4">Andalos. </i>	 İnanç,	 Yedi’nin	 insan	 suretinde	 Andalos	 tepelerinde	 yürüdüğünü öğretirdi.	 “Baba,	 elini	 gök	 kubbeye	 uzattı	 ve	 aşağı	 yedi	 yıldız	 indirdi,”	 dedi Tyrion	 ezberden	 “ve	 onları	 birer	 birer	 Tepe’nin	 Hugor’unun	 alnına	 yerleştirip pırıltılı	 bir	 taç	 yarattı.”	 Yargıç	 Illyrio,	 Tyrion’a	 meraklı	 bir	 bakış	 attı.	 “Küçük dostumun	bu	kadar	mütedeyyin	olduğunu	hayal	bile	etmemiştim.”	Cüce	omuz	silkti. </p>
<p class="calibre1">“Çocukluğumdan	 kalan	 bir	 yadigâr.	 Şövalye	 olamayacağımı	 biliyordum,	 ben	 de Yüce	 Rahip	 olmaya	 karar	 vermiştim.	 Kristal	 taç,	 insanın	 boyuna	 on	 beş	 santim ekliyor. </p>
<p class="calibre1">Kutsal	 kitapları	 inceledim	 ve	 dizlerim	 kabuk	 bağlayıncaya	 kadar	 dua	 ettim ama	maceram	trajik	bir	şekilde	sona	erdi.	O	malum	yaşa	geldim	ve	âşık	oldum.” </p>
<p class="calibre1">“Bir	bakireye	mi?	Nasıldır	bilirim.”	Illyrio,	sağ	elini	sol	yeninin	içine	soktu</p>
<p class="calibre1">ve	 dışarı	 gümüş	 bir	 madalyon	 çıkardı.	 Madalyonun	 içinde,	 iri	 mavi	 gözlere	 ve arasına	 gümüş	 teller	 karışmış	 soluk	 altın	 rengi	 saçlara	 sahip	 bir	 kadının	 resmi vardı.	 “Serra.	 Onu	 Lys’in	 yastık	 evlerinden	 birinde	 buldum	 ve	 yatağımı	 ısıtması için	 eve	 getirdim.	 Fakat	 sonunda	 onunla	 evlendim.	 Ben,	 ilk	 karısı	 Pentos Prensi’nin	kuzeni	olan	 ben.	Bu	olaydan	 sonra	sarayın	kapıları	 bana	kapandı	ama umurumda	değildi.	Bu,	Serra	için	küçük	bir	bedeldi.” </p>
<p class="calibre1">“Nasıl	öldü?”	Tyrion	kadının	öldüğünü	biliyordu;	hiçbir	adam,	onu	terk	eden</p>
<p class="calibre1">kadın	hakkında	böyle	sevgi	dolu	konuşmazdı. </p>
<p class="calibre1">“Braavoslu	bir	kadırga	Yeşim	Denizi’nden	dönerken	Pentos’a	uğradı.  <i class="calibre4">Hazine</i></p>
<p class="calibre1">isimli	 bu	 gemi;	 karanfil,	 safran,	 oltu	 taşı,	 yeşim,	 kızıl	 atlas,	 yeşil	 ipek...	 ve	 gri ölüm	 taşıyordu.	 Karaya	 çıkan	 kürekçileri	 öldürdük	 ve	 demir	 atmış	 gemiyi	 yaktık ama	 fareler	 küreklerden	 aşağı	 inip	 soğuk	 ayaklarını	 çırparak	 rıhtıma	 yüzdüler. </p>
<p class="calibre1">Veba,	 doğal	 seyrini	 izleyip	 sona	 ermeden	 önce	 iki	 bin	 can	 aldı.”	 Yargıç	 Illyrio madalyonun	kapağını	kapattı.	“Onun	ellerini	yatak	odamda	saklıyorum.	Elleri	öyle yumuşaktı	ki...” </p>
<p class="calibre1">Tyrion,	 Tysha’yı	 düşündü.	 Bir	 zamanlar	 üzerlerinde	 tanrıların	 yürüdüğü</p>
<p class="calibre1">arazilere	 baktı.	 “Ne	 çeşit	 tanrılar	 fareler,	 vebalar	 ve	 cüceler	 yaratır?”	 Aklına, <i class="calibre4">Yedi	 Köşeli	 Yıldız’</i> dan	 bir	 paragraf	 daha	 geldi.	 “Bakire,	 Hugor’a,	 derin	 mavi göller	 gibi	 gözleri	 olan,	 söğütler	 kadar	 zarif	 bir	 kız	 getirdi	 ve	 Hugor	 kızla evleneceğini	 duyurdu.	 Anne,	 kızı	 doğurgan	 kıldı	 ve	 Yaşlı	 Hatun,	 kızın	 krala	 kırk dört	kudretli	oğul	vereceğini	müjdeledi.	Savaşçı,	oğulların	kollarına	kuvvet	verdi. </p>
<p class="calibre1">Demirci	onlar	için	demir	zırhlar	dövdü.” </p>
<p class="calibre1">“Şu	 sizin	 Demirci,	 Rhoynelu	 olmalı,”	 diye	 dalga	 geçti	 Illyrio.	 “Andallar demir	 işleme	 sanatını	 nehir	 boyunda	 yaşayan	 Rhoynarlar’dan	 öğrendiler.	 Bu bilinir.” </p>
<p class="calibre1"><a id="p85"></a>“Bizim	rahiplerimiz	tarafından	bilinmez.”	Tyrion	arazileri	gösterdi.	“Şu	sizin Müstevi	Topraklar’da	kimler	yaşıyor?” </p>
<p class="calibre1">“Toprağa	 bağlı	 çiftçiler	 ve	 işçiler.	 Meyve	 bahçeleri,	 çiftlikler	 ve	 madenler var...	ben	de	bu	çeşit	yerlere	sahibim	ama	oraları	çok	nadir	ziyaret	ederim.	Elimin altında	 Pentos’un	 sayısız	 zevk	 kaynağı	 varken	 günlerimi	 neden	 buralarda	 heba edeyim?” </p>
<p class="calibre1">“Sayısız	 zevk	 kaynağı.”  <i class="calibre4">Ve	 kalın,	 devasa	 duvarlar. </i>	 Tyrion	 kadehin	 içindeki şarabı	çalkaladı.	“Pentos’tan	beri	hiç	kasaba	görmedik.” </p>
<p class="calibre1">“Harabeler	var.”	Illyrio,	bir	tavuk	budunu	perdelere	doğru	salladı.	“Bir	khal</p>
<p class="calibre1">ne	 zaman	 denize	 bakmaya	 karar	 verse,	 at	 efendileri	 şu	 yoldan	 gelir.	 Dothraklar kasabaları	pek	sevmezler,	bunu	Batıdiyar’dakiler	bile	bilir.” </p>
<p class="calibre1">“O	  <i class="calibre4">khalasar’</i> lardan	 birine	 saldır	 ve	 onu	 yok	 et.	 Bu	 sayede	 Dothraklar’ın Rhoyne’u	geçmekte	tez	olmadıklarını	öğrenebilirsin.” </p>
<p class="calibre1">“Düşmanları	yiyecekler	ve	hediyelerle	savuşturmak	daha	ucuz.” </p>
<p class="calibre1"> <i class="calibre4">Keşke	 Karasu’daki	 mücadeleye	 güzel	 bir	 peynir	 götürmeyi	 akıl</i></p>
<p class="calibre1"> <i class="calibre4">edebilseydim,	 hâlâ	 bütün	 bir	 burnum	 olabilirdi. </i>	 Lord	 Tywin,	 Özgür	 Şehirler’i her	daim	hakir	görmüştü.  <i class="calibre4">Kılıçlar	yerine	sikkelerle	dövüşüyorlar, </i>	 derdi	 eskiden. </p>
<p class="calibre1"> <i class="calibre4">Altının	 faydalan	 vardır	 lâkin	 savaşlar	 demirle	 kazanılır. </i>	 “Babam	 her	 zaman, düşmanına	altın	ver	ve	daha	fazlasını	almak	için	geri	dönsün,	derdi.” </p>
<p class="calibre1">“Bu	 bahsettiğin,	 bizzat	 öldürdüğün	 baba	 mı?”	 Illyrio	 tavuk	 kemiğini</p>
<p class="calibre1">tahtırevandan	 dışarı	 fırlattı.	 “Paralı	 askerler	 Dothraklı	 çığlıkçıların	 karşısında ayakta	kalamazlar.	Bu,	Qohor’da	kanıtlandı.” </p>
<p class="calibre1">“Senin	cesur	Griffin	bile	kalamaz	mı?”	diyerek	dalga	geçti	Tyrion. </p>
<p class="calibre1">“Griff	 farklıdır.	 Üzerine	 titrediği	 bir	 oğlu	 var.	 Delikanlıya	 Genç	 Griff diyorlar.	Ondan	daha	asil	bir	delikanlı	asla	var	olmadı.” </p>
<p class="calibre1">Şarap,	yemek,	güneş,	tahtırevanın	sallantısı,	sineklerin	vızıltısı;	hepsi	birden Tyrion’ın	 uykusunu	 getirmek	 için	 komplo	 kurmuştu.	 Tyrion	 uyudu,	 uyandı,	 içti. </p>
<p class="calibre1">Illyrio	 kadeh	 onu	 takip	 etti.	 Ve	 gökyüzü	 koyu	 mora	 devrilirken,	 şişman	 adam horlamaya	başladı. </p>
<p class="calibre1">Tyrion	 Lannister,	 o	 gece	 rüyasında,	 Batıdiyar’ın	 tepelerini	 kan	 kırmızıya döndüren	 bir	 mücadele	 gördü.	 Mücadelenin	 tam	 ortasındaydı,	 kendi	 boyu	 kadar büyük	bir	baltayla	ölümün	üstesinden	geliyordu,	yukarıdaki	gökyüzünde	ejderhalar dönüp	dururken	Cesur	Barristan	ve	Acıçelik’le	omuz	omuza	dövüşüyordu.	Rüyada</p>
<p class="calibre1">Tyrion’ın	 iki	 başı	 vardı,	 ikisi	 de	 burunsuzdu.	 Düşmanı	 Lord	 Tywin	 komuta ediyordu,	 bu	 yüzden	 Tyrion	 onu	 bir	 kez	 daha	 katletti.	 Sonra	 ağabeyi	 Jaime’yi öldürdü;	 adamın	 yüzünü	 kırmızı	 bir	 harabe	 haline	 gelene	 dek	 doğradı,	 savurduğu her	 darbede	 kahkahalar	 attı.	 İkinci	 başının	 ağladığını	 ancak	 mücadele	 bittikten</p>
<p class="calibre1"><a id="p86"></a>sonra	fark	etti. </p>
<p class="calibre1">Uyandığında	 bacakları	 demir	 kadar	 sertti.	 Illyrio	 zeytin	 yiyordu. </p>
<p class="calibre1">“Neredeyiz?”	diye	sordu	Tyrion. </p>
<p class="calibre1">“Henüz	 Müstevi	 Topraklar’dan	 çıkmadık	 aceleci	 dostum.	 Yakında	 yolumuz</p>
<p class="calibre1">Kadife	 Tepeler’e	 girecek.	 Orada,	 Küçük	 Rhoyne’un	 üstündeki	 Ghoyan	 Drohe’ye doğru	tırmanışa	başlayacağız.” </p>
<p class="calibre1">Ghoyan	 Drohe,	 Valyria	 ejderhaları	 tarafından	 için	 yanan	 bir	 harabeye</p>
<p class="calibre1">çevrilene	 dek	 bir	 Rhoynar	 şehriydi.  <i class="calibre4">Fersahlar	 boyu	 yolculuk	 ettiğim	 kadar,</i> <i class="calibre4">yılların	 içinde	 de	 yolculuk	 ediyorum, </i>	 diye	 düşündü	 Tyrion.  <i class="calibre4">Tarihin	 içinde</i> <i class="calibre4">gerçekleşen	ve	dünyaya	ejderhaların	hükmettiği	günlere	dönen	bir	yolculuk. </i></p>
<p class="calibre1">Tyrion	uyudu,	uyandı	ve	tekrar	uyudu,	gündüz	ya	da	gece	olmasının	bir	önemi</p>
<p class="calibre1">yoktu.	Kadife	Tepelerdin	bir	hayal	kırıklığı	olduğu	anlaşıldı.	“Lannis	Limanı’nda, bu	 tepelerden	 daha	 büyük	 göğüsleri	 olan	 fahişeler	 var,”	 dedi	 Tyrion,	 Illyrio’ya. </p>
<p class="calibre1">“Bu	 tepelere	 Kadife	 Memeler	 demen	 lazım.”	 Dik	 duran	 taşlardan	 oluşan	 bir çember	gördüler,	Illyrio	taşların	devler	tarafından	bir	araya	getirildiğini	iddia	etti, daha	sonra	derin	bir	göle	rastladılar.	“Burada	bir	hırsız	yatağı	vardı,	adamlar	bu yoldan	 geçen	 herkesi	 avlardı,”	 dedi	 Illyrio.	 “Hâlâ	 suların	 altında	 yaşadıkları söylenir.	Gölde	balık	tutan	insanlar	suyun	altına	çekilir	ve	yenip	tüketilir.”	Ertesi akşam,	yolun	kenarına	çömelmiş	devasa	bir	Valyria	sfenksiyle	karşılaştılar.	Sfenks bir	ejderhanın	bedenine	ve	bir	kadının	yüzüne	sahipti. </p>
<p class="calibre1">“Bir	ejderha	kraliçesi,”	dedi	Tyrion.	“Hoş	bir	alamet.” </p>
<p class="calibre1">“Kraliçenin	 kralı	 yok.”	 Illyrio,	 üstünde	 bir	 zamanlar	 ikinci	 bir	 sfenksin durduğu,	 pürüzsüz	 taştan	 yapılmış	 kaideyi	 gösterdi.	 Kaide	 şimdi	 yosunlarla	 ve çiçekli	 sarmaşıklarla	 kaplıydı.	 “At	 efendileri	 heykelin	 altına	 ahşap	 tekerlekler yerleştirdiler	ve	onu	Vaes	Dothrak’a	götürdüler.” </p>
<p class="calibre1"> <i class="calibre4">Bu	 da	 bir	 alamet, </i>	 diye	 düşündü	 Tyrion,	 ama	 bu	 düşünce	 az	 önceki	 kadar umutlu	değildi.	O	gece,	her	zamankinden	daha	sarhoş	bir	hâlde,	bir	şarkı	tutturdu. </p>
<p class="calibre1"> <i class="calibre4">Yüksekteki	tepesinden	aşağı	inip	şehrin	caddelerinde	at	sürdü. </i></p>
<p class="calibre1"> <i class="calibre4">Dar	sokaklarda,	yokuşlarda,	kaldırım	taşlarında. </i></p>
<p class="calibre1"> <i class="calibre4">Bir	kadının	iç	çekişine	doğru	gitti. </i></p>
<p class="calibre1"> <i class="calibre4">Kadın	onun	hazinesiydi,	onun	utancı	ve	onun	sevinci. </i></p>
<p class="calibre1"> <i class="calibre4">Ve	bir	zincir	ve	bir	kale,	o	kadının	öpüşüne	kıyasla	hiçti. </i></p>
<p class="calibre1">Nakarat	 dışında,	 bildiği	 bütün	 sözler	 bunlardı.  <i class="calibre4">Altından	 eller	 her	 daim</i> <i class="calibre4">soğuktu,	kadının	elleri	her	daim	sıcak. </i>	Altın	eller	Shae’in	boğazına	gömülürken, kızın	 elleri	 Tyrion’a	 vurmuştu.	 Tyrion	 o	 ellerin	 sıcak	 olup	 olmadığını</p>
<p class="calibre1">hatırlamıyordu.	Kızın	vücudu	güçsüzleşirken,	darbeleri	Tyrion’ın	yüzünde	çırpınan gece	 kelebeklerine	 dönüşmüştü.	 Tyrion’ın	 zinciri	 her	 büküşünde,	 altın	 eller	 daha</p>
<p class="calibre1"><a id="p87"></a>da	derine	gömülmüştü.  <i class="calibre4">Ve	bir	zincir	ve	bir	kale,	o	kadının	öpüşüne	kıyasla	hiçti. </i></p>
<p class="calibre1">Tyrion	 onu	 son	 bir	 kez	 öpmüş	 müydü?	 O	 öldükten	 sonra?	 Anımsayamıyordu... </p>
<p class="calibre1">fakat	 ilk	 öpüşmelerini	 hâlâ	 hatırlıyordu.	 İlk	 öpüşme,	 Tyrion’ın	 Yeşil	 Çatal’ın yanındaki	çadırındaydı.	Kızın	ağzı	nasıl	da	tatlıydı. </p>
<p class="calibre1">Tysha’yla	 olan	 ilk	 öpüşmesini	 de	 hatırladı.  <i class="calibre4">Nasıl	 yapılacağını	 bilmiyordu,</i> <i class="calibre4">benim	 bildiğimden	 fazla	 değil.	 Burunlarımız	 çarpışıp	 durdu	 ama	 dilimle	 onun</i> <i class="calibre4">diline	 dokunduğumda,	 titredi. </i>	 Tyrion,	 aklına	 Tysha’nın	 yüzünü	 getirmek	 için gözlerini	kapadı	ama	Tysha	yerine,	geceliği	beline	kadar	sıyrılmış	hâlde	tuvalete çömelmiş	 olan	 babasını	 gördü.	 “Fahişeler	 nereye	 gidiyorsa	 oraya,”	 dedi	 Lord Tywin	ve	arbalet	 <i class="calibre4">vızıldadı. </i></p>
<p class="calibre1">Cüce,	 yarım	 burnunu	 ipek	 yastıklara	 gömerek	 diğer	 tarafına	 döndü.	 Uyku, Tyrion’ın	 altında	 bir	 kuyu	 misali	 açıldı.	 Tyrion	 kendini	 istekle	 kuyuya	 attı	 ve karanlığın	onu	yutmasına	izin	verdi. </p>
<p class="calibre1"><b class="calibre3">	</b></p>
<p class="calibre1"><a id="p88"></a><b class="calibre3">TACİRİN	ADAMI</b></p>
<p class="calibre1"> <i class="calibre4">Macera</i>	berbat	kokuyordu. </p>
<p class="calibre1">Geminin	 altmış	 küreği,	 tek	 yelkeni	 ve	 sürat	 vadeden	 ince	 uzun	 bir	 gövdesi vardı.	Quentyn	gemiyi	gördüğünde,  <i class="calibre4">küçük	ama	işe	yarar, </i>	diye	düşündü.	Fakat	bu, gemiye	çıkmadan	ve	onu	iyice	koklamadan	evveldi.	Quentyn	ilk	önce,  <i class="calibre4">domuzlar,</i> diye	düşündü	ama	ikinci	koklamadan	sonra	fikrini	değiştirdi.	Domuzlar	daha	temiz bir	kokuya	sahipti.	Bu	kokunun	kaynağı	idrar,	çürük	et	ve	dışkıydı.	Cesetlerin	ve iltihaplanmış	yaraların	ufunetiydi	bu,	o	kadar	keskindi	ki	limanın	balık	kokusunu ve	tuzlu	havayı	bastırıyordu. </p>
<p class="calibre1">“Kusmak	 istiyorum,”	 dedi	 Quentyn,	 Gerris	 Drinkwater’a.	 Gemi	 kaptanının</p>
<p class="calibre1">gelmesini	 bekliyorlardı,	 ayaklarının	 altındaki	 güverteden	 iğrenç	 kokular</p>
<p class="calibre1">yükselirken,	onlar	sıcaktan	bunalıp	terliyorlardı. </p>
<p class="calibre1">“Eğer	kaptan	bu	gemi	gibi	kokuyorsa,	kusmuğunu	parfüm	zannedebilir,”	dedi</p>
<p class="calibre1">Gerris. </p>
<p class="calibre1">Kaptan,	habis	görünüşlü	iki	adamla	birlikte	nihayet	ortaya	çıktığında,	Quentyn</p>
<p class="calibre1">başka	 bir	 gemiyi	 denemeyi	 önermek	 üzereydi.	 Gerris,	 kaptanı	 ve	 diğer	 adamları bir	 gülümsemeyle	 selamladı.	 Volantis	 Dili’ni	 Quentyn	 kadar	 iyi	 konuşamıyor olmasına	 rağmen,	 oynadıkları	 oyun,	 konuşmaları	 onun	 yapmasını	 gerektiriyordu. </p>
<p class="calibre1">Quentyn,	Kalaslı	Kasaba’da	bir	şarap	tüccarını	oynamıştı	ama	bu	maskaralık	onu</p>
<p class="calibre1">rahatsız	 etmişti,	 böylece	 Dornelu	 adamlar,	 Lys’te	 gemi	 değiştirirken	 rollerini	 de değiştirmişlerdi.	 Çayırkuşu	 isimli	 gemide,	 Cletus	 Yromvood	 tacir,	 Quentyn	 de hizmetkâr	 olmuştu.	 Cletus’un	 Volantis’te	 öldürülmesiyle	 birlikte,	 efendi	 rolünü Gerris	almıştı. </p>
<p class="calibre1">Uzun	 boylu	 ve	 yakışıklı	 Gerris	 Drinkwater;	 mavi	 yeşil	 gözleri,	 güneşten açılmış	 saman	 sarısı	 saçları	 ve	 alımlı	 bedeniyle	 gösterişli	 bir	 adamdı,	 kibir sınırlarına	 yakın	 bir	 özgüvene	 sahipti.	 Asla	 endişeli	 görünmezdi	 ve	 lisanını konuşamadığı	yerlerde	bile	kendini	anlaşılır	kılmanın	yollarını	bulurdu.	Quentyn, Gerris’e	 kıyasla	 yetersiz	 bir	 tasvirdi;	 kısa	 bacaklı	 ve	 tıknazdı,	 kalın	 yapılıydı, yeni	sürülmüş	toprakların	kahverengini	almış	saçları	vardı.	Alnı	çok	açıktı,	çenesi çok	 köşeliydi,	 burnu	 çok	 genişti.	 Bir	 zamanlar	 bir	 kız,  <i class="calibre4">bu	 iyi	 ve	 dürüst	 bir	 yüz, </i></p>
<p class="calibre1"><a id="p89"></a>demişti,  <i class="calibre4">ama	daha	çok	gülümsemelisin. </i></p>
<p class="calibre1">Gülümsemeler	 Quentyn	 Martell’e	 asla	 kolayca	 gelmemişti,	 tıpkı	 lord</p>
<p class="calibre1">babasına	gelmediği	gibi. </p>
<p class="calibre1">Yüksek	Valyria	Dili’ne	yakın	bir	kekelemeyle,  <i class="calibre4">“Macera’nız</i>	ne	kadar	hızlı?” </p>
<p class="calibre1">dedi	Gerris. </p>
<p class="calibre1"> <i class="calibre4">Macera’</i> nın	kaptanı	aksam	tanıdı	ve	Batıdiyar’ın	Ortak	Dili’yle	cevap	verdi. </p>
<p class="calibre1">“Ondan	 daha	 hızlısı	 yoktur	 soylu	 lordum.  <i class="calibre4">Macera, </i>	 rüzgârın	 kendisini	 bile geçebilir.	 Bana	 nereye	 gitmek	 istediğinizi	 söyleyin	 ve	 sizi	 hızlıca	 oraya götüreyim.” </p>
<p class="calibre1">“Kendim	 ve	 iki	 hizmetkârım	 için	 Meereen’e	 gidiş	 istiyorum.”	 Bu	 cevap, </p>
<p class="calibre1">kaptanı	 duraksattı.	 “Meereen’e	 yabancı	 değilim.	 Şehri	 tekrar	 bulabilirim,	 evet... </p>
<p class="calibre1">ama	 neden?	 Meereen’de	 alınacak	 köle	 yok,	 orada	 elde	 edilecek	 bir	 kâr	 yok. </p>
<p class="calibre1">Gümüş	kraliçe	buna	son	verdi.	Dövüş	çukurlarını	bile	kapattı.	Bu	yüzden	zavallı</p>
<p class="calibre1">denizciler,	 ambarlarının	 dolmasını	 beklerken	 kendilerini	 eğlendiremiyorlar	 bile. </p>
<p class="calibre1">Söyleyin	Batıdiyarlı	dostum,	Meereen’de	ne	var	ki	oraya	gitmek	istiyorsunuz?” </p>
<p class="calibre1"> <i class="calibre4">Dünyanın	 en	 güzel	 kadını	 var, </i>	 diye	 düşündü	 Quentyn.  <i class="calibre4">Eğer	 tanrılar</i> <i class="calibre4">merhametliyse	 müstakbel	 karım	 var. </i>	 Bazen,	 geceleri	 yatağına	 uzanıp,	 kraliçenin yüzünü	ve	şeklini	hayal	ediyordu.	Ve	kendine,	dünyada	onca	prens	varken,	öyle	bir kadının	 neden	 onunla	 evlenmek	 isteyeceğini	 soruyordu.  <i class="calibre4">Ben	 Dorne’um, </i>	 diyordu kendine,  <i class="calibre4">Dorne’u	isteyecek. </i></p>
<p class="calibre1">Gerris,	 daha	 önce	 hazırladıkları	 hikâyeyle	 cevap	 verdi.	 “Şarap	 bizim	 aile işimiz.	 Babam	 Dorne’da	 geniş	 üzüm	 bağlarına	 sahip	 ve	 benden	 yeni	 pazarlar bulmamı	istiyor.	Meereen	halkının	sattığım	şeye	ilgi	göstereceğini	umuyorum.” </p>
<p class="calibre1">“Şarap?  <i class="calibre4">Dorne</i>	 şarabı?”	 Kaptan	 ikna	 olmamıştı.	 “Köle	 şehirleri	 savaşta. </p>
<p class="calibre1">Bunu	bilmiyor	olabilir	misiniz?” </p>
<p class="calibre1">“Duyduğumuz	kadarıyla	savaş,	Yunkai	ile	Astapor	arasında.	Meereen	savaşa</p>
<p class="calibre1">dâhil	değil.” </p>
<p class="calibre1">“Henüz	değil	ama	yakında	olacak.	Sarı	Şehir’den	bir	elçi	şu	anda	Volantis’te, </p>
<p class="calibre1">paralı	 askerler	 tutuyor.	 Uzun	 Mızraklar,	 Yunkai’ye	 gitmek	 üzere	 bir	 gemiye bindiler	 bile.	 Rüzgârla	 Savrulanlar	 ve	 Kedi	 Tayfası	 adam	 açıklarını	 kapatır kapatmaz	onları	takip	edecekler.	Altın	Mürettebat	da	doğuya	yürüyor.	Bütün	bunlar biliniyor.” </p>
<p class="calibre1">“Eğer	öyle	diyorsanız.	Benim	işim	şarap,	savaş	değil.	Ghiscar	şarabı	berbat</p>
<p class="calibre1">bir	 şey,	 bu	 konuda	 herkes	 hemfikir.	 Meereenliler,	 benim	 kaliteli	 Dorne	 hasadım için	iyi	bedel	öderler.” </p>
<p class="calibre1">“Ölü	 adamlar	 ne	 çeşit	 bir	 şarap	 içtiklerini	 umursamazlar.”  <i class="calibre4">Macera’</i> nın kaptanı	 sakalını	 sıvazladı.	 “Görüştüğünüz	 ilk	 kaptan	 ben	 değilim.	 Onuncu	 da</p>
<p class="calibre1"><a id="p90"></a>değilim.” </p>
<p class="calibre1">“Evet,”	diye	kabul	eti	Gerris. </p>
<p class="calibre1">“O	halde	kaçıncıyım?	Yüzüncü?” </p>
<p class="calibre1"> <i class="calibre4">Hemen	hemen, </i>	diye	düşündü	Quentyn.	Volantisliler,	Braavos’un	yüz	adasının, onların	 derin	 limanına	 düşüp	 boğulabileceğini	 söyleyerek	 böbürlenmekten</p>
<p class="calibre1">hoşlanıyorlardı.	 Quentyn,	 Braavos’u	 hiç	 görmemişti	 ama	 buna	 inanabilirdi. </p>
<p class="calibre1">Zengin,	 olgun	 ve	 çürük	 Volantis,	 nehrin	 her	 iki	 kıyısında	 tepeler	 ve	 bataklıklar boyunca	uzanıyor,	Rhoyne’un	ağzını	ılık	ve	ıslak	bir	öpücük	gibi	kapatıyordu.	Her yer,	 nehrin	 yukarısından	 gelen	 veya	 denize	 doğru	 giden,	 iskelelere	 ve	 rıhtımlara yanaşıp	 yük	 alan	 veya	 yük	 boşaltılan	 gemilerle	 doluydu:	 Savaş	 gemileri;	 balina gemileri;	ticaret	kadırgaları;	karaklar;	futalar;	gökeler;	büyük	gökeler;	dargemiler; kuğu	 gemiler;	 Lys,	 Tyrosh	 ve	 Pentos’tan	 gelen	 gemiler;	 Qarth’ın	 saraylar	 kadar büyük	 baharat	 gemileri;	 Tolos’un,	 Yunkai’nin	 ve	 Şahmeran	 Adaları’nın	 gemileri. </p>
<p class="calibre1">Gemiler	 o	 kadar	 çoktu	 ki,	 Quentyn,	 Çayırkuşu’nun	 güvertesinden	 limanı	 ilk gördüğünde,	arkadaşlarına	burada	en	fazla	üç	gün	oyalanacaklarını	söylemişti. </p>
<p class="calibre1">Fakat	 aradan	 yirmi	 gün	 geçmişti	 ve	 Quentyn’le	 arkadaşları	 hâlâ	 buradaydı, gemi	 bulamamışlardı.  <i class="calibre4">Melantine’in,	 Troykanın	 Kerimesi’nin</i>	 ve	  <i class="calibre4">Denizkızının</i> <i class="calibre4">Öpücüğü’</i> nün	 kaptanları	 onları	 reddetmişti.  <i class="calibre4">Acar	 Seyyah’ın</i>	 ikinci	 kaptanı yüzlerine	karşı	gülmüştü.  <i class="calibre4">Yunus’un</i>	kaptanı,	zamanını	boşa	harcadıkları	için	onları azarlamıştı.	 Ve	  <i class="calibre4">Yedinci	 Oğul’</i> un	 sahibi	 onları	 korsanlıkla	 itham	 etmişti.	 Bunların hepsi	ilk	günde	olmuştu. </p>
<p class="calibre1">Sadece	 <i class="calibre4">Alageyik’in</i>	kaptanı	onları	reddediş	sebebini	açıklamıştı.	Sulu	şarap içerken,	 “Doğuya	 yelken	 açtığım	 doğru,”	 demişti	 adam.	 “Valyria’nın	 etrafından güneye,	 oradan	 da	 gün	 doğumunun	 içine.	 Yeni	 Ghis’te	 yiyecek	 ve	 su	 ikmali yapacağız,	sonra	da	küreklerimizi	Qarth’a	ve	Yeşim	Kapıları’na	doğru	bükeceğiz. </p>
<p class="calibre1">Her	 yolculuğun	 riskleri	 vardır,	 en	 çok	 da	 uzun	 yolculukların.	 Köle	 Körfezi’ne dönerek	 neden	 daha	 fazla	 risk	 alayım?  <i class="calibre4">Alageyik</i>	 benim	 nafakam.	 Uç	 çılgın Dorne’luyu	savaşın	ortasına	götürmek	için	gemimi	tehlikeye	atamam.” </p>
<p class="calibre1">Quentyn,	 Kalaslı	 Kasaba’da	 kendi	 gemilerini	 satın	 alsalardı	 daha	 iyi	 etmiş</p>
<p class="calibre1">olacaklarını	 düşünmeye	 başlamıştı.	 Bununla	 birlikte,	 bir	 gemi	 satın	 almak	 dikkat çekerdi.	Örümcek’in	her	yerde	muhbirleri	vardı,	Güneş	Mızrağı’nın	salonlarında</p>
<p class="calibre1">bile.	 Su	 Bahçeleri’nin	 havuzlarında	 ve	 fıskiyelerinde	 eğlenen	 çocukları	 izlerken, </p>
<p class="calibre1">“Amacın	 ortaya	 çıkarsa	 Dorne	 kanar,”	 diye	 uyarmıştı	 babası,	 Quentyn’i. </p>
<p class="calibre1">‘Yaptığımız	 şey	 vatana	 ihanet.	 Hata	 etme.	 Sadece	 yoldaşlarına	 güven	 ve	 dikkat çekmemek	için	elinden	gelenin	en	iyisini	yap.” </p>
<p class="calibre1">Gerris	</p>
<p class="calibre1">Drinkwater, </p>
<p class="calibre1"> <i class="calibre4">Macera’nın</i>	</p>
<p class="calibre1">kaptanına	</p>
<p class="calibre1">en	</p>
<p class="calibre1">güven	</p>
<p class="calibre1">verici</p>
<p class="calibre1">gülümsemelerinden	 birini	 bahşetti.	 “Doğruyu	 söylemem	 gerekirse,	 bizi	 reddeden</p>
<p class="calibre1"><a id="p91"></a>korkakların	 hesabını	 tutmadım.	 Fakat	 Tacir	 Evi’nde,	 sizin	 cesur	 bir	 adam olduğunuzun	 söylendiğini	 duydum.	 Yeterli	 altın	 karşılığında	 her	 türlü	 riski	 göze alacak	bir	adam.” </p>
<p class="calibre1"> <i class="calibre4">Bir	 kaçakçı, </i>	 diye	 düşündü	 Quentyn.	 Tacir	 Evi’ndeki	 diğer	 tüccarların <i class="calibre4">Macera</i>’nın	 kaptanı	 hakkında	 söyledikleri	 şey	 buydu.	 “O	 adam	 kaçakçı	 ve	 köle taciri.	Yarı	korsan,	yarı	muhabbet	tellalı.	Fakat	sizin	en	iyi	umudunuz	o	olabilir,” </p>
<p class="calibre1">demişti	hancı. </p>
<p class="calibre1">Kaptan,	 başparmağıyla	 işaret	 parmağını	 birbirine	 sürttü.	 “Peki	 böyle	 bir yolculuk	için	ne	kadar	altının	yeterli	olacağını	düşünüyorsunuz?” </p>
<p class="calibre1">“Köle	Körfezi’ne	normal	gidiş	bedelinin	üç	katı.” </p>
<p class="calibre1">“Adam	 başı	 mı?”	 Kaptan,	 niyeti	 gülümseme	 olan	 bir	 dudak	 hareketiyle</p>
<p class="calibre1">dişlerini	 gösterdi	 ama	 bu	 hareket,	 adamın	 dar	 yüzüne	 vahşi	 bir	 ifade	 verdi. </p>
<p class="calibre1">“Olabilir.	 Doğrudur.	 Çoğu	 adamdan	 daha	 cesurum.	 Yola	 ne	 kadar	 erken	 çıkmak istiyorsunuz?” </p>
<p class="calibre1">‘Yarın,	çok	erken	olmaz.” </p>
<p class="calibre1">“Tamamdır.	 Dostlarınız	 ve	 şaraplarınızla	 birlikte	 ilk	 ışıktan	 bir	 saat	 önce gelin.	En	iyisi,	Volantis	uyurken	seyir	halinde	olmak.	Böylece	kimse,	istikametimiz hakkında	istenmeyen	sorular	sormaz.” </p>
<p class="calibre1">“Dediğiniz	gibi	olsun.	İlk	ışıktan	bir	saat	önce.” </p>
<p class="calibre1">Kaptanın	 gülümsemesi	 genişledi.	 “Size	 yardımcı	 olabildiğim	 için	 mutluyum. </p>
<p class="calibre1">Mutlu	 bir	 yolculuk	 geçireceğiz,	 öyle	 değil	 mi?”	 “Bundan	 eminim,”	 dedi	 Gerris. </p>
<p class="calibre1">Kaptan	bira	getirtti.	O	ve	Gerris,	yolculuk	için	kadeh	kaldırdılar. </p>
<p class="calibre1">Daha	sonra,	Quentyn’le	birlikte	iskelenin	ayağında	bekleyen	kiralık	arabaya</p>
<p class="calibre1">doğru	 inerken,	 “Tatlı	 bir	 adam,”	 dedi	 Gerris.	 Hava	 ağır	 ve	 sıcaktı.	 Güneş	 öyle parlaktı	ki	Gerris	ve	Quentyn	gözlerini	kısıyordu. </p>
<p class="calibre1">“Burası	tatlı	bir	şehir,”	diye	onayladı	Quentyn.  <i class="calibre4">Ağzımdaki	dişleri	çürütecek</i> <i class="calibre4">kadar	 tatlı. </i>	 Çevrede	 bol	 miktarda	 şeker	 pancarı	 yetişiyordu	 ve	 hemen	 her yemekle	servis	ediliyordu.	Volantisliler,	şeker	pancarıyla,	mor	bal	kadar	koyu	ve yoğun	 bir	 soğuk	 çorba	 yapıyorlardı.	 Şaraplar	 da	 tatlıydı.	 “Bununla	 birlikte, korkarım	 ki	 mutlu	 yolculuğumuz	 kısa	 sürecek.	 Bu	 tatlı	 adamın	 niyeti	 bizi Meereen’e	 götürmek	 değil.	 Teklifimizi	 çok	 çabuk	 kabul	 etti.	 Normalden	 üç	 kat fazla	 ücret	 alacak,	 buna	 şüphe	 yok.	 Ve	 bizi	 gemiye	 bindirip	 karadan</p>
<p class="calibre1">uzaklaştırdığında,	boğazlarımızı	kesip	altınımızın	geri	kalanını	da	alacak.” </p>
<p class="calibre1">“Ya	da	bizi	bir	küreğe	bağlayıp	kokusunu	aldığımız	sefillerin	yanma	koyacak. </p>
<p class="calibre1">Sanırım	daha	saygın	bir	kaçakçı	bulmamız	gerek.” </p>
<p class="calibre1">Sürücü	 arabanın	 yanında	 bekliyordu.	 Batıdiyar’da	 buna	 bir	 öküz	 arabası</p>
<p class="calibre1">denebilirdi	ama	bu	araba	Quentyn’in	gördüğü	bütün	vasıtalardan	daha	süslüydü	ve</p>
<p class="calibre1"><a id="p92"></a>bir	 öküzden	 yoksundu,	 küçük	 bir	 fil	 tarafından	 çekiliyordu.	 Hayvanın	 derisi	 kirli kar	rengiydi.	Eski	Volantis’in	caddeleri	bu	çeşit	hayvanlarla	doluydu. </p>
<p class="calibre1">Quentyn	 yürümeyi	 tercih	 ederdi	 ama	 kaldıkları	 handan	 millerce	 uzaktalardı. </p>
<p class="calibre1">Ayrıca,	 Tacir	 Evi’ndeki	 hancı,	 yaya	 olarak	 yolculuk	 ederlerse	 hem	 yabancı kaptanların	hem	de	Volantis	halkının	dikkatini	çekeceklerine	dair	onları	uyarmıştı. </p>
<p class="calibre1">Asil	 insanlar	 tahtırevanla	 ya	 da	 fil	 arabalarıyla	 yolculuk	 ederdi...	 ve	 şans	 eseri, hancının	 kuzeni	 bu	 çeşit	 sayısız	 vasıtaya	 sahipti,	 üstelik	 Quentyn’le	 Gerris’e hizmet	vermekten	mutluluk	duyacaktı. </p>
<p class="calibre1">Sürücü,	 söz	 konusu	 kuzenin	 kölelerinden	 biriydi,	 tek	 yanağında	 bir	 tekerlek dövmesi	 olan	 ufak	 tefek	 bir	 adamdı,	 bir	 peştemal	 ve	 sandaletler	 haricinde çıplaktı.	 Adamın	 derisi	 tik	 ağacı	 rengindeydi,	 gözleri	 çakmak	 taşı	 parçalarıydı. </p>
<p class="calibre1">Sürücü,	 Quentyn	 ve	 Gerris’i	 iki	 devasa	 tekerlek	 arasındaki	 minderli	 sıraya oturttuktan	 sonra	 filin	 sırtına	 çıktı.	 “Tacir	 Evi’ne,”	 dedi	 Quentyn	 adama,	 “ama iskeleler	boyunca	git.”	Su	kenarındaki	esintinin	ötesinde,	Volantis’in	caddeleri	bir adamı	kendi	terinde	boğacak	kadar	sıcaktı,	en	azından	nehrin	bu	tarafında. </p>
<p class="calibre1">Sürücü	 yerel	 dili	 kullanarak	 file	 seslendi.	 Hayvan,	 hortumunu	 sağa	 sola sallayarak	 hareket	 etmeye	 başladı.	 Araba	 filin	 ardından	 yalpaladı.	 Sürücü, denizcilere	 ve	 kölelere	 yolu	 açmaları	 için	 bağırdı.	 Denizcilerle	 köleleri birbirinden	ayırt	etmek	kolaydı.	Köleler	baştan	ayağa	dövmeliydi:	Mavi	tüylerden ibaret	bir	mask,	çeneden	alna	kadar	uzanan	bir	yıldırım,	yanakta	bir	sikke,	leopar benekleri,	 bir	 kafatası,	 bir	 çömlek.	 Üstat	 Kedry,	 Volantis’te,	 her	 özgür	 adama karşılık	 beş	 köle	 olduğunu	 söylemişti	 ama	 bu	 tahminini	 doğrulayacak	 kadar	 uzun yaşamamıştı.	 Üstat,	 Çayırkuşu’nun	 güvertesinin	 korsanlar	 tarafından	 basıldığı sabah	helak	olmuştu. </p>
<p class="calibre1">Quentyn	 o	 gün	 iki	 arkadaşını	 daha	 kaybetmişti;	 çilleri,	 çarpık	 dişleri	 ve korkusuzca	kullandığı	mızrağıyla	William	Wells	ve	şaşı	gözüne	rağmen	yakışıklı, </p>
<p class="calibre1">her	 zaman	 şehvetli	 ve	 her	 zaman	 gülen	 Cletus	 Yromvood.	 Cletus,	 Quentyn’in hayatının	 yarısı	 boyunca	 onun	 en	 iyi	 arkadaşı	 olmuştu,	 kan	 bağı	 dışında	 onun kardeşi	gibiydi.	Ölmeden	hemen	önce,	Quentyn’e,	“Karma	benim	için	bir	öpücük</p>
<p class="calibre1">ver,”	diye	fısıldamıştı. </p>
<p class="calibre1">Korsanlar	gemiye	şafak	öncesi	karanlığında	çıkmıştı.	Çayırkuşu,	Münazaralı</p>
<p class="calibre1">Topraklar’ın	 açıklarında	 demir	 atmış	 hâldeydi.	 Mürettebat,	 korsanları	 on	 iki	 can pahasına	 püskürtmüştü.	 Daha	 sonra,	 denizciler	 ölü	 korsanların	 çizmelerini, kemerlerini	 ve	 silahlarını	 çıkarmışlar,	 sikke	 keselerini	 paylaşmışlar,	 adamların kulaklarından	</p>
<p class="calibre1">küpelerini, </p>
<p class="calibre1">parmaklarından	</p>
<p class="calibre1">yüzüklerini	</p>
<p class="calibre1">çekip	</p>
<p class="calibre1">almışlardı. </p>
<p class="calibre1">Cesetlerden	 biri	 öyle	 şişmandı	 ki,	 geminin	 aşçısı	 adamın	 yüzüklerini	 alabilmek için	cesedin	parmaklarını	bir	satırla	kesmek	zorunda	kalmıştı.	Adamı	yuvarlayıp</p>
<p class="calibre1"><a id="p93"></a>denize	 atmak	 için	 üç	 Çayırkuşlu	 gerekmişti.	 Diğer	 korsanlar	 şişman	 adamın ardından	denizi	boylamışlardı,	bir	dua	ya	da	tören	olmaksızın. </p>
<p class="calibre1">Çayırkuşu’nun	ölüleri	daha	hassas	bir	muamele	görmüştü. </p>
<p class="calibre1">Denizciler,	 arkadaşlarının	 bedenlerini	 yelken	 bezine	 sarmış	 ve	 suya	 daha hızlı	 batmaları	 için	 taşlarla	 ağırlaştırmalardı.	 Çayırkuşu’nun	 kaptanı,	 katledilen denizcilerin	 ruhu	 için	 dua	 eden	 mürettebata	 liderlik	 etmişti.	 Sonra,	 Kalaslı Kasaba’da	 gemiye	 binen	 altı	 Dornelu	 yolcudan	 geriye	 kalan	 üç	 kişiye	 dönmüştü. </p>
<p class="calibre1">Solgun,	 deniz	 tutması	 yaşayan,	 ayakta	 zor	 duran	 iri	 adam	 bile,	 ölülere	 saygı göstermek	 için	 geminin	 ambarının	 derinliğinden	 çıkmıştı.	 “Biriniz,	 ölülerinizi denize	vermeden	önce,	onlar	için	birkaç	söz	söylemeli,”	demişti	kaptan.	Gerris	bu görevi	 mecburen	 üstlenmişti,	 kim	 olduklarına	 ya	 da	 neden	 geldiklerine	 dair gerçeği	 anlatmaya	 cesaret	 edemediği	 için,	 her	 iki	 kelimeden	 birinde	 yalan söylemişti. </p>
<p class="calibre1"> <i class="calibre4">Sonları	böyle	olmamalıydı. </i>	Cletus,	babasının	kalesinden	ayrıldığı	gün,	“Bu, torunlarımıza	anlatacağımız	bir	hikâye	olacak,”	demişti.	Will	suratını	buruşturmuş</p>
<p class="calibre1">ve	 “Eteklerini	 yukarı	 sıyırırlar	 umuduyla	 meyhane	 fahişelerine	 anlatacağımız	 bir hikâye	 olacak	 demek	 istiyorsun,”	 demişti.	 Cletus,	 Will’in	 sırtına	 vurmuştu. </p>
<p class="calibre1">“Torunların	 olması	 için	 çocukların	 olması	 gerek.	 Çocukların	 olması	 için	 birkaç etek	 sıyırman	 lazım.”	 Daha	 sonra,	 Kalaslı	 Kasaba’da,	 Dornelu	 adamlar</p>
<p class="calibre1">Quentyn’in	müstakbel	karısının	şerefine	kadeh	kaldırmışlar,	düğün	gecesiyle	ilgili müstehcen	 şakalar	 yapmışlar	 ve	 görecekleri	 şeylerden,	 yapacakları	 işlerden, kazanacakları	 şandan	 bahsetmişlerdi.  <i class="calibre4">Bütün	 kazandıkları,	 taşlarla	 doldurulmuş</i></p>
<p class="calibre1"> <i class="calibre4">bir	yelken	beziydi. </i></p>
<p class="calibre1">Will	ve	Cletus	için	ne	kadar	yas	tutarsa	tutsun,	Quentyn’i	şiddetle	etkileyen, </p>
<p class="calibre1">üstadın	 ölümüydü.	 Kedry,	 bütün	 Özgür	 Şehirler’in	 lisanlarını	 akıcı	 bir	 şekilde konuşabiliyordu,	Köle	Körfezi’nin	kıyı	şeridi	boyunca	kullanılan	Ghiscar	Dili’ni bile	biliyordu.	Quentyn’in	babası,	oğlunun	ve	oğlunun	arkadaşlarının	yola	çıktığı gece,	 “Üstat	 Kedry	 size	 eşlik	 edecek,”	 demişti.	 “Onun	 tavsiyelerine	 kulak	 verin. </p>
<p class="calibre1">Hayatının	 yarısını	 Dokuz	 Özgür	 Şehir’i	 incelemeye	 adadı.”	 Quentyn,	 Üstat Kedry’nin	rehberliği	olsaydı	işlerin	çok	daha	iyi	gidip	gitmeyeceğini	merak	etti. </p>
<p class="calibre1">Limandaki	 kalabalığın	 içinde	 ilerlerken,	 “Birazcık	 rüzgâr	 için	 annemi</p>
<p class="calibre1">satardım,”	dedi	Gerris.	“Hava,	Bakire’nin	bacak	arası	kadar	nemli	ve	henüz	öğlen vakti	bile	değil.	Bu	şehirden	nefret	ediyorum.” </p>
<p class="calibre1">Quentyn	 de	 aynı	 şeyi	 hissediyordu.	 Volantis’in	 kasvetli	 ve	 nemli	 sıcağı, Quentyn’in	 gücünü	 tüketiyor	 ve	 kendisini	 kirli	 hissetmesine	 sebep	 oluyordu.	 İşin en	 kötü	 kısmı,	 akşamın	 herhangi	 bir	 rahatlama	 getirmeyeceğini	 bilmekti.	 Lord Yromvood’un	 arazilerinin	 kuzeyindeki	 yüksek	 çayırlıklarda,	 gün	 ne	 kadar	 sıcak</p>
<p class="calibre1"><a id="p94"></a>geçerse	geçsin,	karanlık	çöktükten	sonra	hava	daima	kuru	ve	serin	olurdu.	Burada durum	farklıydı.	Volantis’te	geceler,	neredeyse	gündüzler	kadar	sıcaktı. </p>
<p class="calibre1"> <i class="calibre4">“Tanrıça</i>	yarın	sabah	Yeni	Ghis’e	gitmek	üzere	yelken	açıyor,”	diye	hatırlattı Gerris,	Quentyn’e.	“En	azından	hedefimize	yaklaşacağız.” </p>
<p class="calibre1">‘Yeni	 Ghis	 bir	 ada,	 üstelik	 bundan	 çok	 daha	 küçük	 bir	 liman.	 Hedefimize daha	 yakın	 olacağız,	 evet,	 ama	 kendimizi	 kapana	 sıkışmış	 hâlde	 de	 bulabiliriz. </p>
<p class="calibre1">Üstelik	 Yeni	 Ghis,	 Yunkai’yle	 müttefik	 oldu.”	 Bu	 havadis,	 Quentyn’i</p>
<p class="calibre1">şaşırtmamıştı.	 Yeni	 Ghis	 ve	 Yunkai’nin	 ikisi	 de	 Ghiscar	 şehirleriydi.	 “Eğer Volantis	de	onlarla	işbirliği	yaparsa...” </p>
<p class="calibre1">“Batıdiyar’dan	bir	gemi	bulmalıyız,”	dedi	Gerris,	“Lannis	Limanı’ndan	ya	da</p>
<p class="calibre1">Eski	Şehir’den	gelen	bir	ticaret	gemisi.” </p>
<p class="calibre1">“O	 gemilerin	 çok	 azı	 bu	 kadar	 uzağa	 gelir.	 Gelenler	 de	 ambarlarını	 Yeşim Denizi’nin	ipekleriyle	ve	baharatlarıyla	doldurup	küreklerini	eve	doğru	bükerler.” </p>
<p class="calibre1">“Belki	 de	 Braavoslu	 bir	 gemi?	 Mor	 yelkenlerin	 Yeşim	 Denizi	 adalarına	 ve Asshai’ye	kadar	gittikleri	söylenir.” </p>
<p class="calibre1">“Braavoslular’ın	 kökeni,	 firari	 kölelere	 dayanır.	 Onlar	 Köle	 Körfezi’nde</p>
<p class="calibre1">ticaret	yapmaz.” </p>
<p class="calibre1">“Bir	gemi	 <i class="calibre4">alacak</i>	kadar	altınımız	var	mı?” </p>
<p class="calibre1">“Peki	 gemiyi	 kim	 yüzdürecek?	 Sen?	 Ben?”	 Dornelular,	 Nymeria	 on	 bin</p>
<p class="calibre1">gemisini	 yaktığından	 beri	 asla	 denizci	 olmamışlardı.	 “Valyria’nın	 çevresindeki denizler	son	derece	tehlikelidir,	üstelik	korsanlarla	doludur.” </p>
<p class="calibre1">‘Yeterince	korsan	gördüm.	Gemi	filan	almayalım.” </p>
<p class="calibre1"> <i class="calibre4">Bu	 onun	 için	 hâlâ	 bir	 oyun, </i>	 diye	 düşündü	 Quentyn.  <i class="calibre4">Gerris,	 bizi	 Şahin</i> <i class="calibre4">Kral’ın	 yuvasını	 bulmak	 için	 dağlara	 çıkardığı	 zamankinden	 farksız. </i>	 Gerris Drinkwater’ın	tabiatında,	değil	ölebileceklerini,	başarısızlığa	uğrayabileceklerini düşünmek	 bile	 yoktu.	 Görünüşe	 göre	 üç	 arkadaşının	 ölümü	 bile	 aklını	 başına getirmemişti.  <i class="calibre4">Aklı	 başında	 davranma	 işini	 bana	 bırakıyor.	 O	 ne	 kadar	 gözü</i> <i class="calibre4">karaysa,	benim	de	o	kadar	ihtiyatlı	olduğumu	biliyor. </i></p>
<p class="calibre1">“Belki	 de	 iri	 adam	 haklıdır,”	 dedi	 Sör	 Gerris.	 “Denizi	 boş	 ver, </p>
<p class="calibre1">yolculuğumuzu	karadan	tamamlayabiliriz.” </p>
<p class="calibre1">“Onun	bunu	neden	söylediğini	biliyorsun,”	dedi	Quentyn.	“Başka	bir	gemiye</p>
<p class="calibre1">ayak	 basmaktansa	 ölmeyi	 tercih	 eder.”	 İri	 adam,	 yolculuğun	 her	 gününde	 deniz tutması	yaşamıştı.	Lys’te,	gücünü	yeniden	kazanması	dört	gün	almıştı.	Quentyn	ve arkadaşları,	 bir	 handa	 odalar	 tutmak	 zorunda	 kalmışlardı,	 Üstat	 Kedry	 iri	 adamı kuş	tüyü	bir	yatağa	yatırmış,	yanaklarına	biraz	pembelik	gelene	kadar	onu	çorbalar ve	iksirlerle	beslemişti. </p>
<p class="calibre1">Meereen’e	 karadan	 gitmek	 mümkündü,	 bu	 kadarı	 doğruydu.	 Eski	 Valyria</p>
<p class="calibre1"><a id="p95"></a>yolları	 onları	 Meereen’e	 götürürdü.	 İnsanlar,	 Özgür	 Kale’nin	 muazzam	 taş</p>
<p class="calibre1">yollarına	 <i class="calibre4">Ejderha	Yolları</i>	derlerdi	fakat	Volantis’ten	Meereen’e	giden	yolun	daha meşum	bir	adı	vardı:	Şeytan	Yolu. </p>
<p class="calibre1">“Şeytan	Yolu	tehlikeli	ve	çok	 <i class="calibre4">yavaş,” </i>	dedi	Quentyn.	“Kraliçenin	haberi	Kral Toprakları’na	gittiğinde,	Tywin	Lannister	onun	peşine	kendi	adamlarını	salacak.” </p>
<p class="calibre1">Quentyn’in	babası	bundan	emindi.	“Adamlar	bıçaklarla	gelecekler.	Kraliçeye	ilk</p>
<p class="calibre1">onlar	ulaşırlarsa...” </p>
<p class="calibre1">“Kraliçenin	 ejderhalarının,	 adamların	 kokusunu	 alacağını	 ve	 onları</p>
<p class="calibre1">yiyeceğini	 umalım,”	 dedi	 Gerris.	 “Pekâlâ,	 bir	 gemi	 bulamazsak	 ve	 sen	 karadan gitmemize	izin	vermezsen,	Dorne’a	dönen	bir	gemide	yerlerimiz	de	var.” </p>
<p class="calibre1"> <i class="calibre4">Yenilmiş	ve	kuyruğumu	bacaklarımın	arasına	sıkıştırmış	hâlde	Dorne’a	mı</i></p>
<p class="calibre1"> <i class="calibre4">döneyim</i>?	Quentyn	babasının	hayal	kırıklığını	kaldıramazdı	ve	Kum	Yılanları’nın tahkiri	 öldürücü	 olurdu.	 Doran	 Martell,	 Dorne’un	 kaderini	 Quentyn’in	 ellerine bırakmıştı.	 Quentyn	 babasını	 hayal	 kırıklığına	 uğratamazdı,	 teninde	 can	 varken bunu	yapamazdı. </p>
<p class="calibre1">Fil	 arabası	 demir	 kasnaklı	 tekerleklerin	 üstünde	 çatırdayarak	 ve	 sarsılarak ilerlerken,	 caddeden	 ısı	 dalgaları	 yükseliyor	 ve	 çevreye	 rüyamsı	 bir	 keyfiyet katıyordu.	 Su	 kenarı,	 ambarların	 ve	 rıhtımların	 arasında	 toplanmış	 çeşitli dükkânlar	 ve	 tezgâhlarla	 doluydu.	 Burada	 taze	 istiridyeler	 satın	 alınabilirdi, burada	 demir	 zincirler	 ve	 prangalar	 vardı,	 burada	 fildişinden	 ve	 yeşimden oyulmuş	  <i class="calibre4">cyvasse</i>	 taşları	 vardı.	 Burada,	 denizcilerin	 yabancı	 tanrılara	 kurbanlar verdiği	 tapınaklar	 ve	 balkonlardaki	 kadınların	 aşağıdaki	 erkeklere	 seslendiği yastık	evleri	de	vardı.	Bir	yastık	evinin	önünden	geçerlerken,	“Şuna	bir	bak,”	dedi Gerris.	“Kadın	sana	âşık	oldu	sanırım.” </p>
<p class="calibre1"> <i class="calibre4">Ve	 bir	 fahişenin	 aşkının	 fiyatı	 nedir</i>?	 Doğruyu	 söylemek	 gerekirse,	 kızlar Quentyn’i	tedirgin	ediyordu,	bilhassa	güzel	olanlar. </p>
<p class="calibre1">Quentyn,	 Demir	 Ormanı’na	 ilk	 gittiğinde,	 Lord	 Yronwood’un	 en	 büyük	 kızı Ynys’e	 vurulmuştu.	 Duygularıyla	 ilgili	 tek	 kelime	 etmemesine	 rağmen	 düşlerini yıllarca	 beslemişti...	 ta	 ki	 Ynys,	 Sör	 Ryon	 Allyrion’la	 evlenmek	 üzere	 İnayet’e gönderilene	dek.	Quentyn	onu	son	gördüğünde,	Ynys’in	göğsünde	bir	erkek	çocuk</p>
<p class="calibre1">vardı,	bir	diğeri	de	eteğini	çekiştiriyordu. </p>
<p class="calibre1">Ynys’ten	 sonra	 Drinkwater	 ikizleri	 gelmişti;	 avlanmayı,	 kuş	 uçurmayı	 ve</p>
<p class="calibre1">kayalara	 tırmanmayı	 seven,	 Quentyn’in	 yüzünü	 kızartan,	 bir	 çift	 esmer	 genç	 kız. </p>
<p class="calibre1">Kızlardan	 biri	 Quentyn’e	 ilk	 öpücüğünü	 vermişti	 ama	 Quentyn	 hangisi	 olduğunu hiç	bilmemişti.	İkizler,	arazi	sahibi	bir	şövalyenin	kızları	olarak,	evlenilmeyecek kadar	 alt	 tabaka	 doğumlulardı	 ama	 Cletus	 bu	 durumun	 onlarla	 öpüşmeye	 engel olmadığını	düşünmüştü.	“Evlendikten	sonra	ikizlerden	birini	metres	tutarsın.	Ya	da</p>
<p class="calibre1"><a id="p96"></a>ikisini	birden,	neden	olmasın?”	Fakat	Quentyn,	bunun	neden	olamayacağıyla	ilgili sayısız	 sebep	 bulmuş	 ve	 o	 andan	 itibaren	 ikizlerle	 karşılaşmamak	 için	 elinden gelen	her	şeyi	yapmıştı,	ikinci	bir	öpüşme	hiç	gerçekleşmemişti. </p>
<p class="calibre1">Daha	yakın	bir	geçmişte,	Lord	Yromvood’un	en	küçük	kızı,	kalede	Quentyn’i</p>
<p class="calibre1">takip	etmeyi	alışkanlık	hâline	getirmişti.	Ufak	tefek	ve	cılız	bir	kız	olan	Gwyneth sadece	 on	 iki	 yaşındaydı.	 Koyu	 renk	 gözleri	 ve	 kahverengi	 saçları	 sebebiyle,	 bu mavi	 gözlü	 sarışınların	 hanedanından	 ayrılıyordu.	 Bununla	 birlikte	 Gwyneth	 zeki bir	 kızdı,	 kelimeleri	 de	 ellerini	 kullandığı	 kadar	 iyi	 kullanıyordu.	 Ve	 Quentyn’e, onun	 çiçek	 açmasını	 beklemesi	 gerektiğini,	 böylece	 onunla	 evlenebileceğini söylemekten	hoşlanıyordu. </p>
<p class="calibre1">Bütün	 bunlar,	 Ouentyn’in	 Prens	 Doran	 tarafından	 Su	 Bahçeleri’ne</p>
<p class="calibre1">çağrılmasından	 önceydi.	 Ve	 şimdi,	 dünyanın	 en	 güzel	 kadını	 Meereen’de</p>
<p class="calibre1">bekliyordu.	 Quentyn	 görevini	 yerine	 getirmeye	 ve	 o	 kadını	 eş	 olarak	 almaya kararlıydı.  <i class="calibre4">Beni	 geri	 çevirmeyecek.	 Anlaşmayı	 kabul	 edecek. </i>	 Daenerys Targaryen,	 Yedi	 Krallık’ı	 kazanmak	 için	 Dorne’a	 ihtiyaç	 duyacaktı,	 bu	 aynı zamanda	 Quentyn’e	 ihtiyaç	 duyacağı	 anlamına	 geliyordu.  <i class="calibre4">Ama	 beni	 seveceği</i> <i class="calibre4">anlamına	gelmiyor.	Hatta	benden	hoşlanmayabilir. </i></p>
<p class="calibre1"></p>
<p class="calibre1"></p>
<p class="calibre1">Nehrin	 denizle	 birleştiği	 yerde	 yol	 kıvrıldı,	 dönemeç	 boyunca	 hayvan</p>
<p class="calibre1">satıcıları	 kümelenmişti;	 mücevherli	 kertenkeleler,	 şeritli	 devasa	 yılanlar,	 çizgili kuyrukları	 ve	 pembe	 elleri	 olan	 küçük	 maymunlar	 satıyorlardı.	 “Şu	 senin	 gümüş</p>
<p class="calibre1">kraliçe	bir	maymun	ister	belki,”	dedi	Gerris. </p>
<p class="calibre1">Quentyn,	 Daenerys	 Targaryen’ın	 ne	 isteyebileceğine	 dair	 en	 küçük	 bir	 fikre sahip	 değildi.	 Babasına,	 kraliçeyi	 Dorne’a	 getireceğine	 dair	 söz	 vermişti	 ama gittikçe	artan	bir	telaşla	bu	görev	için	uygun	olup	olmadığını	merak	ediyordu. </p>
<p class="calibre1"> <i class="calibre4">Bu	görevi	ben	istemedim, </i>	diye	düşündü. </p>
<p class="calibre1">Rhoyne’un	 mavi	 enginliğinin	 karşısında	 Kara	 Duvar’ı	 gördü.	 Duvar, </p>
<p class="calibre1">Volantis’in	Valyria	imparatorluğuna	ait	bir	dış	karakoldan	başka	bir	şey	olmadığı zamanlarda	Valyrialılar	tarafından	yükseltilmişti.	Kaynaşık	taşlardan	inşa	edilmiş</p>
<p class="calibre1">muazzam	 oval	 duvarın	 yüksekliği	 altmış	 metreydi.	 Duvar	 öyle	 kalındı	 ki, tepesinde	 dört	 atlı	 altı	 araba	 yan	 yana	 koşabilirdi,	 her	 sene	 şehrin	 kuruluşunu kutlamak	 için	 yaptıkları	 gibi.	 Yabancılar,	 ecnebiler	 ve	 azatlı	 köleler,	 içeride yaşayanların	 daveti	 olmaksızın	 Kara	 Duvar’a	 giremezlerdi.	 İçeride	 yaşayanlar, yani	Eski	Kan’ın	filizleri,	köklerini	bizzat	Valyria’ya	dayandırabilenlerdi. </p>
<p class="calibre1">Seyrüsefer	 burada	 daha	 yoğundu.	 Quentyn	 ve	 Gerris,	 şehrin	 iki	 kanadını</p>
<p class="calibre1"><a id="p97"></a>birbirine	bağlayan	Uzun	Köprü’nün	batı	ucuna	yakınlardı.	Caddeler	öküz,	at	ve	fil arabalarıyla	 doluydu,	 her	 biri	 köprüden	 geliyor	 ya	 da	 köprüye	 doğru	 gidiyordu. </p>
<p class="calibre1">Köleler	 her	 yerdeydi,	 böcekler	 kadar	 çoklardı,	 efendilerinin	 işlerini	 halletmek için	koşuşturuyorlardı. </p>
<p class="calibre1">Balıkçılar	 Meydanı’yla	 Tacir	 Evi’nden	 fazla	 uzak	 olmayan	 bir	 noktada,	 bir yan	yoldan	bağrışmalar	yükseldi.	Süslü	zırhlar	ve	kaplan	derisi	pelerinler	giymiş</p>
<p class="calibre1">bir	 düzine	 Lekesiz	 mızrakçı	 hiç	 yoktan	 ortaya	 çıktı,	 bir	 filin	 tepesinde	 yolculuk eden	 troykanın	 geçebilmesi	 için,	 ellerini	 sallayarak	 insanları	 yol	 kenarına	 ittiler. </p>
<p class="calibre1">Troykanın	 fili,	 gri	 derili	 devasa	 bir	 yaratıktı.	 Hayvana,	 hareket	 ettikçe	 hafifçe şıngırdayan	 mineli,	 gösterişli	 bir	 zırh	 giydirilmişti.	 Filin	 sırtındaki	 kule	 o	 kadar yüksekti	 ki,	 kulenin	 tepesi,	 filin	 o	 anda	 altından	 geçtiği	 süslemeli	 taş	 kemere sürtünüyordu.	Quentyn,	“Troyka	o	kadar	yüce	kabul	edilir	ki,	görevde	oldukları	yıl boyunca	 ayaklarının	 yere	 değmesine	 izin	 verilmez,”	 diyerek	 arkadaşını</p>
<p class="calibre1">bilgilendirdi.	“Her	yere	fillerin	sırtında	giderler.” </p>
<p class="calibre1">“Caddeleri	 kapatırlar	 ve	 bizim	 gibilerin	 yetinmesi	 için	 arkalarında	 hayvan pisliği	 yığınları	 bırakırlar,”	 dedi	 Gerris.	 “Dorne	 bir	 prensle	 idare	 ediyorken, Volantis’in	neden	üç	prense	ihtiyacı	var?” </p>
<p class="calibre1">“Troykanın	 üyeleri	 ne	 kraldır	 ne	 de	 prens.	 Volantis,	 tıpkı	 eski	 Valyria	 gibi özgür	 bir	 kaledir.	 Bütün	 özgür	 arazi	 sahipleri	 yönetimi	 paylaşır.	 Arazi	 sahibi olmaları	 şartıyla	 kadınlar	 bile	 oy	 kullanabilir.	 Troykanın	 üç	 üyesi,	 yeni	 yılın	 ilk gününe	 dek	 hizmet	 vermek	 üzere,	 köklerinin	 hiç	 kırılmadan	 eski	 Valyria’ya dayandığını	ispat	edebilen	soylu	aileler	arasından	seçilir.	Üstat	Kedry’nin	verdiği kitabı	okusaydın	bütün	bunları	sen	de	bilirdin.” </p>
<p class="calibre1">“Kitapta	hiç	resim	yoktu.” </p>
<p class="calibre1">“Haritalar	vardı.” </p>
<p class="calibre1">“Haritalar	sayılmaz.	Eğer	üstat,	kitabın	kaplanlar	ve	filler	hakkında	olduğunu</p>
<p class="calibre1">söyleseydi	 okumayı	 deneyebilirdim.	 Şüpheli	 bir	 şekilde	 tarih	 kitabı	 gibi görünüyordu.” </p>
<p class="calibre1">Araba	Balıkçılar	Meydanı’nın	kenarına	vardığında,	fil	hortumunu	kaldırdı	ve</p>
<p class="calibre1">devasa	bir	kaz	misali	öttü;	at	arabalarından,	tahtırevanlardan	ve	yaya	trafiğinden oluşan	 düğümün	 içine	 girmeye	 gönülsüzdü.	 Sürücü,	 hayvanı	 topuğuyla	 dürterek hareket	halinde	tuttu. </p>
<p class="calibre1">Balıkçılar,	 sabah	 tuttukları	 balıkları	 satmak	 için	 bağırıyorlardı.	 Quentyn	 iki kelimeden	 ancak	 birini	 anlıyordu	 ama	 balıkları	 tanıması	 için	 kelimeleri	 bilmesi gerekmiyordu.	Morina,	yelken	balığı	ve	sardalya	gördü.	Midye	ve	istiridye	fıçıları gördü.	Bir	tezgâhın	önünde	yılan	balıkları	asılıydı.	Bir	başka	tezgâhta	devasa	bir su	 kaplumbağası	 sergileniyordu;	 demir	 zincirlerle	 bacaklarından	 asılan	 hayvan, </p>
<p class="calibre1"><a id="p98"></a>bir	 at	 kadar	 ağırdı.	 Deniz	 suyu	 ve	 yosunlarla	 dolu	 fıçıların	 içinde	 yengeçler debeleniyordu.	Satıcıların	çoğu,	soğan	ve	pancarla	balık	parçalan	kızartıyor	ya	da küçük	demir	kazanlarda	biberli	balık	buğulaması	satıyordu. </p>
<p class="calibre1">Meydanın	 merkezinde,	 ölmüş	 bir	 troyka	 üyesinin	 kırık	 ve	 başsız	 heykelinin altında	gösteri	yapan	cücelerin	etrafında	bir	kalabalık	toplanmaya	başladı.	Küçük adamlar	 ahşap	 zırhlar	 giymişlerdi,	 minyatür	 şövalyeler	 bir	 mızrak	 müsabakasına hazırlanıyorlardı.	Quentyn,	cücelerden	birinin	bir	köpeğin	sırtına	bindiğini	gördü, diğeri	bir	domuzun	üstüne	atladı...	ancak	kayıp	yere	düştü,	kalabalıktan	cansız	bir kahkaha	yükseldi. </p>
<p class="calibre1">“Komik	 görünüyorlar,”	 dedi	 Gerris.	 “Durup	 dövüşmelerini	 seyredelim	 mi? </p>
<p class="calibre1">Gülmek	sana	iyi	gelebilir	Quent.	Bağırsakları	yarım	yıldır	hareket	etmeyen	yaşlı bir	adam	gibi	görünüyorsun.” </p>
<p class="calibre1"> <i class="calibre4">On	 sekiz	 yaşındayım,	 senden	 altı	 yıl	 gencim, </i>	 diye	 düşündü	 Quentyn.	 Bunu söylemek	 yerine,	 “Komik	 cücelere	 ihtiyacım	 yok,”	 dedi.	 “Meğerki	 bir	 gemileri olsun.” </p>
<p class="calibre1">“Küçük	bir	gemileri	olurdu	sanırım.” </p>
<p class="calibre1">Dört	 katlı	 bir	 bina	 olan	 Tacir	 Evi,	 çevresini	 saran	 rıhtımlara,	 iskelelere	 ve ambarlara	yukarıdan	bakıyordu.	Burada,	Eski	Şehir	ve	Kral	Toprakları’ndan	gelen</p>
<p class="calibre1">tacirler,	 Braavos’tan,	 Pentos’tan	 ve	 Myr’den	 gelen	 meslektaşlarıyla,	 kıllı Ibbenliler’le,	 beyaz	 tenli	 Qarthlı	 yolcularla,	 kömür	 karası	 Yaz	 Adalılar’la,	 hatta Gölge’nin	yanındaki	Asshai’den	gelen	maskeli	gölge	bağcılarıyla	kaynaşıyordu. </p>
<p class="calibre1">Quentyn	fil	arabasından	indiğinde,	giydiği	deri	çizmelere	rağmen,	ayaklarının</p>
<p class="calibre1">altındaki	 kaldırım	 taşlarının	 sıcaklığını	 hissetti.	 Tacir	 Evi’nin	 dışına,	 gölgede kalan	bir	yere	ahşap	bir	masa	kurulmuştu.	Masa,	rüzgârın	her	iç	çekişinde	çırpınan mavi	 beyaz	 çizgili	 flamalarla	 süslenmişti.	 Sert	 bakışlı	 dört	 paralı	 asker	 masanın etrafına	 yayılmıştı,	 gelip	 geçen	 her	 adama	 ve	 erkek	 çocuğa	 sesleniyorlardı. </p>
<p class="calibre1"> <i class="calibre4">Rüzgârla	 Savrulanlar, </i>	 Quentyn	 biliyordu.	 Çavuşlar,	 Köle	 Körfezi’ne	 doğru yelken	açmadan	önce,	saflarını	dolduracak	taze	et	arıyorlardı.  <i class="calibre4">Ve	onlara	katılacak</i> <i class="calibre4">her	 adam,	 Yunkai	 için	 yeni	 bir	 kılıç	 demek.	 Müstakbel	 karımın	 kanını	 içecek</i> <i class="calibre4">yeni	bir	bıçak	demek. </i></p>
<p class="calibre1">Rüzgârla	Savrulanlar’dan	biri,	Quentyn	ve	Gerris’e	seslendi. </p>
<p class="calibre1">“Dilinizi	 konuşamıyorum,”	 diye	 karşılık	 verdi	 Quentyn.	 Yüksek	 Valyria</p>
<p class="calibre1">Dili’ni	okuyup	yazabiliyordu	ama	konuşmasını	geliştirmemişti.	Ve	Volantisli	elma, Valyrialı	ağacın	epey	uzağına	düşmüştü. </p>
<p class="calibre1">Ortak	Dil’i	kullanarak,	“Batı	Diyarlı	mısın?”	diye	sordu	adam. </p>
<p class="calibre1">“Dorneluyum.	Efendim	bir	şarap	taciri.” </p>
<p class="calibre1">“Efendi?	 Boş	 versene.	 Sen	 bir	 köle	 misin?	 Bize	 katıl	 ve	 kendi	 kendinin</p>
<p class="calibre1"><a id="p99"></a>efendisi	 ol.	 Yatağında	 mı	 ölmek	 istiyorsun?	 Sana	 kılıç	 ve	 mızrak	 kullanmayı öğretiriz.	 Hırpani	 Prens’le	 birlikte	 savaşa	 gidersin	 ve	 bir	 lorddan	 daha	 zengin hâlde	 evine	 dönersin.	 Eğer	 yeterince	 erkeksen	 canın	 ne	 isterse	 alırsın;	 oğlanlar, kızlar,	altın.	Biz	Rüzgârla	Savrulanlar’ız	ve	tanrıçayı	arkadan	düzeriz.” </p>
<p class="calibre1">Paralı	 askerlerden	 ikisi,	 bir	 marşın	 sözlerini	 haykırarak	 şarkı	 söylemeye başladılar.	 Quentyn,	 sözleri,	 şarkının	 ana	 fikrini	 kavrayacak	 kadar	 anladı.  <i class="calibre4">Biz</i> <i class="calibre4">Rüzgârla	Savrulanlar’ız, </i>	 diyordu	 adamlar.  <i class="calibre4">Bizi	 doğuya,	 Köle	 Körfezi’ne	 savur,</i> <i class="calibre4">kasap	kralı	öldüreceğiz	ve	ejderha	kraliçesini	düzeceğiz. </i></p>
<p class="calibre1">“Eğer	Cletus	ve	Will	hâlâ	bizimle	olsalardı,	iri	adamla	birlikte	geri	dönüp	bu</p>
<p class="calibre1">herifleri	öldürürdük,”	dedi	Gerris. </p>
<p class="calibre1"> <i class="calibre4">Cletus	 ve	 Will	 öldüler. </i>	 “Onlara	 aldırış	 etme,”	 dedi	 Quentyn.	 Tacir	 Evi’nin kapısından	içeri	girerlerken,	paralı	askerler	onların	arkasından	aşağılayıcı	sözler bağırdılar,	kansız	korkaklar	ve	ürkmüş	kızlar	olduklarını	söyleyip	alay	ettiler. </p>
<p class="calibre1">İri	 adam,	 ikinci	 kattaki	 odada	 bekliyordu.	 Han,	 Çayırkuşu’nun	 kaptanı</p>
<p class="calibre1">tarafından	 övgüyle	 tavsiye	 edilmişti	 ama	 bu,	 Quentyn’in	 değerli	 eşyalarını	 ve altınlarını	korumasız	bırakacağı	anlamına	gelmiyordu.	Her	limanın	hırsızı,	faresi, fahişesi	olurdu	ve	Volantis	birçok	limandan	daha	fazlasına	sahipti. </p>
<p class="calibre1">Quentyn	 ve	 Gerris’i	 içeri	 almak	 için	 kapının	 sürgüsünü	 geri	 çekerken,	 “Sizi aramak	için	dışarı	çıkmak	üzereydim,”	dedi	Sör	Archibald	Yronwood.	Şövalyeye</p>
<p class="calibre1"> <i class="calibre4">iri	adam</i>	 olarak	 hitap	 etmeyi	 başlatan,	 şövalyenin	 kendi	 kuzeni	 Cletus’tu	 ama	 bu hak	edilmiş	bir	isimdi.	Arch’ın	boyu	bir	doksan	sekizdi,	omuzlan	genişti,	göbeği kocamandı,	bacakları	ağaç	gövdeleri	gibiydi,	elleri	domuz	budu	boyutundaydı	ve</p>
<p class="calibre1">adamın	 bahsedilecek	 bir	 boynu	 yoktu.	 Bir	 çocuk	 hastalığı	 sebebiyle	 saçsız kalmıştı.	Arch’ın	kel	kafası, </p>
<p class="calibre1">Quentyn’e	 pembe	 ve	 pürüzsüz	 bir	 kaya	 parçasını	 hatırlatıyordu.	 “Anlatın</p>
<p class="calibre1">bakalım,”	 dedi	 Arch	 talepkâr	 bir	 ses	 tonuyla,	 “kaçakçı	 ne	 söyledi?	 Bir	 teknemiz var	mı?” </p>
<p class="calibre1">“Bir	gemi,”	diye	düzeltti	Quentyn.	“Evet,	bizi	gemiye	alacak	ama	sadece	en</p>
<p class="calibre1">yakın	cehenneme	kadar	götürecek.” </p>
<p class="calibre1">Gerris,	 bel	 vermiş	 yatağa	 oturup	 çizmelerini	 çıkardı.	 “Dorne	 anbean	 kulağa daha	cazip	geliyor.” </p>
<p class="calibre1">“Ben	hâlâ,	Şeytan	Yolu’ndan	gitmenin	daha	iyi	olacağını	düşünüyorum,”	dedi</p>
<p class="calibre1">iri	 adam.	 “İnsanların	 söylediği	 kadar	 tehlikeli	 olmayabilir.	 Ve	 eğer	 o	 kadar tehlikeliyse,	 onunla	 yüzleşmeye	 cesaret	 eden	 adamlar	 için	 daha	 büyük	 şöhret anlamına	gelir.	Ben	ve	çekicim,	Drinkwater	ve	kılıcı	varken,	kim	bizi	taciz	etmeye yeltenebilir?	Bu,	herhangi	bir	şeytanın	hazmedebileceğinden	fazla.”	‘Ya	Daenerys biz	ona	ulaşamadan	evvel	ölürse?”	dedi	Quentyn.	“Bir	gemimiz	olmak	zorunda.	O</p>
<p class="calibre1"><a id="p100"></a>gemi	  <i class="calibre4">Macera</i>	 bile	 olsa.”	 Gerris	 güldü.	 “O	 kokuya	 aylar	 boyu	 tahammül	 etmeye razıysan,	 Daenerys’i	 umutsuzca	 istiyor	 olmalısın.	 Ben,	 üç	 günün	 ardından,	 beni öldürmeleri	 için	 denizcilere	 yalvarıyor	 olurum.	 Hayır	 prensim,	 sana</p>
<p class="calibre1">yalvarıyorum,  <i class="calibre4">Macera</i>	olmaz.” </p>
<p class="calibre1">“Daha	 iyi	 bir	 yol	 biliyor	 musun?”	 diye	 sordu	 Quentyn.	 “Biliyorum.	 Şimdi aklıma	geldi.	Bazı	riskleri	var	ve	senin	onurlu	bulacağın	bir	yol	değil...	ama	seni kraliçene,	Şeytan	Yolu’ndan	daha	hızlı	bir	şekilde	götürür.” </p>
<p class="calibre1">“Anlat,”	dedi	Quentyn	Martell. </p>
<p class="calibre1"><b class="calibre3">	</b></p>
<p class="calibre1"><a id="p101"></a><b class="calibre3">JON</b></p>
<p class="calibre1">Jon	 Kar,	 kelimeler	 bulanıklaşıp	 birbirlerine	 karışana	 kadar	 mektubu	 okudu. </p>
<p class="calibre1"> <i class="calibre4">Bunu	imzalayamam.	Bunu	imzalamayacağım. </i></p>
<p class="calibre1">Parşömeni	 neredeyse	 o	 anda	 ve	 oracıkta	 yakacaktı.	 Bunu	 yapmak	 yerine	 bir yudum	 bira	 içti,	 dün	 gece	 tek	 başına	 yediği	 akşam	 yemeğinden	 kalan	 yarım	 kupa biranın	 tortularını,	 imzalamak	 zorundayım.	 Beni	 lord	 kumandan	 olarak	 seçtiler. </p>
<p class="calibre1">Sur	benim,	Nöbet	de	öyle.	Gece	Nöbetçileri	taraf	tutmaz. </p>
<p class="calibre1">Efkârlı	 Edd,	 Şebboy’un	 dışarıda	 beklediğini	 haber	 vermek	 için	 kapıyı</p>
<p class="calibre1">açtığında	 Jon	 rahatladı,	 Üstat	 Aemon’ın	 mektubunu	 kenara	 koydu.	 “Onu</p>
<p class="calibre1">göreceğim.”	 Bundan	 dehşet	 duyuyordu.	 “Bana	 Sam’i	 bul.	 Şebboy’dan	 sonra</p>
<p class="calibre1">onunla	konuşmak	istiyorum.” </p>
<p class="calibre1">“Aşağıda,	kitaplarla	birliktedir.	Eski	rahibim,	kitapların	konuşan	ölü	adamlar</p>
<p class="calibre1">olduğunu	 söylerdi.	 Bence	 ölü	 adamlar	 sessiz	 durmalı.	 Kimse	 ölü	 bir	 adamın gevezeliklerini	duymak	istemez.”	Efkârlı	Edd,	solucanlar	ve	örümcekler	hakkında</p>
<p class="calibre1">homurdanarak	dışarı	çıktı. </p>
<p class="calibre1">Şebboy,	 içeri	 girer	 girmez	 dizlerinin	 üstüne	 çöktü.	 Jon,	 masanın	 etrafını dolaştı	ve	kızı	yukarı	çekerek	ayağa	kaldırdı.	“Benim	için	diz	çökmene	gerek	yok. </p>
<p class="calibre1">Bu	 sadece	 krallar	 için.”	 Şebboy,	 bir	 eş	 ve	 bir	 anne	 olmasına	 rağmen	 Jon’un gözünde	 hâlâ	 yarı	 çocuktu,	 Sam’in	 eski	 pelerinlerine	 sarman	 zayıf,	 küçücük	 bir şeydi.	 Şebboy’un	 giydiği	 pelerin	 öyle	 büyüktü	 ki,	 katlarının	 altına	 birçok	 kız saklanabilirdi.	“Bebekler	iyi	mi?”	diye	sordu	Jon. </p>
<p class="calibre1">Yabanıl	kız,	başlığının	altından	ürkekçe	gülümsedi.	“Evet	lordum.	İkisini	de</p>
<p class="calibre1">yetecek	 kadar	 sütüm	 olmayacağından	 korkmuştum	 ama	 onlar	 emdikçe	 daha	 çok sütüm	geldi.	Güçlü	bebekler.” </p>
<p class="calibre1">“Sana	 söylemesi	 zor	 bir	 konu	 var.”	 Jon	 az	 kalsın,  <i class="calibre4">isteyeceğim	 bir	 şey	 var,</i> diyecekti	ama	son	anda	kendini	tuttu. </p>
<p class="calibre1">“Mance	mi?	Val,	Mance’in	canını	bağışlaması	için	krala	yalvardı.	Mance’in</p>
<p class="calibre1">yaşaması	 karşılığında,	 bir	 diz	 çökenle	 evleneceğini	 ve	 adamın	 boğazını	 asla kesmeyeceğini	 söyledi.	 Şu	 Kemik	 Lordu’nun	 canı	 bağışlanacak.	 Craster	 eskiden, Kemik	 Lordu	 kaleye	 yaklaşacak	 olursa	 adamı	 öldüreceğini	 söylerdi.	 Mance	 o</p>
<p class="calibre1"><a id="p102"></a>adamın	yaptığı	şeylerin	yarısını	bile	yapmadı.” </p>
<p class="calibre1"> <i class="calibre4">Mance’in	 bütün	 yaptığı,	 bir	 vakitler	 koruyacağına	 dair	 ant	 içtiği	 diyarın</i> <i class="calibre4">üstüne	 bir	 ordu	 yürütmekti. </i>	 “Mance	 bizim	 sözlerimizi	 söyledi	 Şebboy.	 Sonra pelerininden	 vazgeçti,	 Dalla’yla	 evlendi	 ve	 kendini	 Sur’un	 Ötesindeki	 Kral	 ilan etti.	Onun	hayatı	artık	kralın	ellerinde.	Hakkında	konuşmamız	gereken	kişi	o	değil. </p>
<p class="calibre1">Onun	oğlu.	Dalla’nın	çocuğu.” </p>
<p class="calibre1">“Bebek	mi?”	Şebboy’un	sesi	titriyordu.	“O	asla	bir	yemin	bozmadı	lordum. </p>
<p class="calibre1">Bütün	 yaptığı	 uyumak,	 ağlamak	 ve	 süt	 emmek.	 Kimseye	 zarar	 vermedi.	 Onu yakmalarına	müsaade	etmeyin.	Onu	kurtarın,	lütfen.” </p>
<p class="calibre1">“Bunu	sadece	sen	yapabilirsin	Şebboy,”	dedi	Jon. </p>
<p class="calibre1">Başka	 bir	 kadın;	 Jon’a	 bağırır,	 lanetler	 okur,	 yedi	 cehenneme	 gitmesini söylerdi.	 Başka	 bir	 kadın;	 öfkeyle	 Jon’a	 saldırır,	 onu	 tokatlar,	 tekmeler, tırnaklarıyla	 onun	 gözlerini	 tırmalardı.	 Başka	 bir	 kadın,	 isyanını	 Jon’un	 yüzüne çarpardı. </p>
<p class="calibre1">Şebboy	başını	sağa	sola	salladı.	“Hayır.	Lütfen,	hayır.” </p>
<p class="calibre1">Kuzgun,	kelimeyi	tekrarladı.  <i class="calibre4">“Hayır,” </i>	diye	bağırdı. </p>
<p class="calibre1">“Teklifimi	 reddedersen	 çocuğu	 yakarlar.	 Yarın	 ya	 da	 bir	 sonraki	 gün	 değil ama	yakında...	Melisandre	ne	zaman	bir	ejderhayı	uyandırmaya,	rüzgâr	çıkarmaya</p>
<p class="calibre1">ya	 da	 kral	 kanı	 gerektiren	 bir	 büyü	 yapmaya	 ihtiyaç	 duyarsa.	 Mance	 o	 zamana kadar	 kül	 ve	 kemikten	 ibaret	 olacak,	 Melisandre	 ateş	 için	 Mance’in	 oğlunu isteyecek	 ve	 Stannis	 onu	 reddetmeyecek.	 Eğer	 çocuğu	 uzaklara	 götürmezsen, Melisandre	onu	yakacak.” </p>
<p class="calibre1">“Gideceğim,”	 dedi	 Şebboy.	 “Çocuğu	 götüreceğim,	 ikisini	 de	 götüreceğim, </p>
<p class="calibre1">Dalla’nın	 oğlunu	 ve	  <i class="calibre4">benimkini.” </i>	 Kızın	 yanaklarından	 yaşlar	 süzülüyordu.	 Mum ışığı	 gözyaşlarını	 pırıldatmasa,	 Jon	 kızın	 ağladığını	 asla	 anlamayabilirdi. </p>
<p class="calibre1">Craster’ın	 karıları,	 kızlarına,	 gözyaşlarını	 yastıklara	 akıtmayı	 öğretmiş</p>
<p class="calibre1">olmalılardı.	 Belki	 de	 kızlar	 dışarıda,	 Craster’ın	 yumruklarından	 iyice	 uzakta ağlıyorlardı. </p>
<p class="calibre1">Jon,	 kılıç	 elinin	 parmaklarını	 kapadı.	 “İki	 çocuğu	 birden	 alırsan,	 kraliçenin adamları	 peşine	 düşer	 ve	 seni	 sürükleyerek	 geri	 getirirler.	 Çocuk	 yine	 yanar... </p>
<p class="calibre1">onunla	 birlikte	 sen	 de	 yanarsın.”  <i class="calibre4">Eğer	 onu	 teselli	 edersem,	 gözyaşlarının	 beni</i> <i class="calibre4">etkileyeceğini	düşünür.	Geri	adım	atmayacağımı	anlamak	zorunda. </i>	 “Tek	 çocuk götüreceksin	ve	o	çocuk	Dalla’nın	oğlu	olacak.” </p>
<p class="calibre1">“Bir	anne,	oğlunu	terk	edemez,	ederse	sonsuza	kadar	lanetlenir.	Bir	 <i class="calibre4">oğul</i>	terk edilemez.	 Onu	  <i class="calibre4">kurtardık. </i>	 Sam	 ve	 ben.	 Lütfen.	 Lütfen	 lordum.	 Onu	 soğuktan kurtardık.” </p>
<p class="calibre1">“İnsanlar,	donarak	ölmenin	neredeyse	huzurlu	olduğunu	söylerler.	Ama	ateş... </p>
<p class="calibre1"><a id="p103"></a>şu	mumu	görüyor	musun	Şebboy?” </p>
<p class="calibre1">Şebboy	aleve	baktı.	“Evet.” </p>
<p class="calibre1">“Ona	dokun.	Elini	alevin	üzerine	koy.” </p>
<p class="calibre1">Kızın	kahverengi	iri	gözleri	daha	da	irileşti.	Kız	hareket	etmedi. </p>
<p class="calibre1">“Yap.”	Çocuğu	öldür.	“Şimdi.” </p>
<p class="calibre1">Şebboy,	titreyerek	uzattığı	elini,	mum	alevinin	epey	üzerinde	tuttu. </p>
<p class="calibre1">“Aşağı.	Alevin	seni	öpmesine	izin	ver.” </p>
<p class="calibre1">Şebboy	 elini	 aşağı	 indirdi.	 Bir	 santim.	 Bir	 santim	 daha.	 Alev	 tenini</p>
<p class="calibre1">yaladığında,	kız	elini	hızla	geri	çekti	ve	hıçkırmaya	başladı. </p>
<p class="calibre1">“Ateş,	ölmek	için	zalim	bir	yoldur.	Dalla	bu	çocuğa	hayat	vermek	için	öldü</p>
<p class="calibre1">ama	sen	onu	büyüttün,	bağrına	bastın.	Kendi	çocuğunu	buzdan	kurtardın.	Şimdi	de</p>
<p class="calibre1">Dalla’nın	çocuğunu	ateşten	kurtar.” </p>
<p class="calibre1">“O	zaman	benim	bebeğimi	yakarlar.	Kırmızı	kadın.	Eğer	Dalla’nın	bebeğini</p>
<p class="calibre1">alamazsa	benimkini	yakar.” </p>
<p class="calibre1">“Senin	oğlunda	kral	kanı	yok.	Melisandre	senin	oğlunu	ateşe	vererek	bir	şey</p>
<p class="calibre1">kazanamaz.	 Stannis	 özgür	 insanların	 onun	 için	 savaşmasını	 istiyor,	 iyi	 bir	 sebep olmadan	 bir	 masumu	 öldürmez.	 Oğlun	 güvende	 olacak.	 Onun	 için	 bir	 sütanne bulacağım.	 Oğlun	 burada,	 Kara	 Kale’de,	 benim	 korumam	 altında	 büyüyecek. </p>
<p class="calibre1">Avlanmayı	 ve	 at	 sürmeyi	 öğrenecek.	 Kılıçla,	 baltayla	 ve	 yayla	 dövüşmeyi öğrenecek.	Okuma	yazma	öğrenmesini	bile	sağlayacağım.”  <i class="calibre4">Sam	bundan	hoşlanır. </i></p>
<p class="calibre1">“Ve	yeterince	büyüdüğünde,	kim	olduğuyla	ilgili	gerçeği	bilecek.	Eğer	isterse,	seni arayıp	 bulmakta	 özgür	 olacak.”	 “Onu	 bir	 kargaya	 dönüştüreceksiniz.”	 Şebboy, solgun	elinin	tersiyle	gözyaşlarını	sildi.	“Yapamam.	Yapamam.” </p>
<p class="calibre1">Çocuğu	 öldür,	 diye	 düşündü	 Jon.	 “Yapacaksın.	 Aksi	 takdirde,	 Dalla’nın</p>
<p class="calibre1">oğlunun	yandığı	gün	sen	de	öleceksin.” </p>
<p class="calibre1">“Öl,”	diye	bağırdı	Yaşlı	Ayı’nın	kuzgunu.	“Öl,	öl,	öl,” </p>
<p class="calibre1">Şebboy,	kamburlaşmış	ve	küçülmüş	bir	hâlde	oturdu.	Mum	alevine	bakıyordu, </p>
<p class="calibre1">gözlerinde	 yaşlar	 ışıldıyordu.	 “Gidebilirsin,”	 dedi	 Jon	 sonunda.	 “Bu	 meseleden kimseye	 bahsetme	 ama	 ilk	 ışıklardan	 bir	 saat	 önce	 yola	 çıkacak	 şekilde	 hazırlık yap.	 Adamlarım	 gelip	 seni	 alacak.”	 Şebboy	 ayağa	 kalktı.	 Solgun	 ve	 suskun	 bir hâlde	 odadan	 çıktı,	 bir	 kez	 olsun	 arkasına	 bakmadı.	 Jon,	 silahhaneyi	 hızla	 geçen kızın	ayak	seslerini	duydu.	Şebboy	neredeyse	koşuyordu. </p>
<p class="calibre1">Jon,	 odanın	 kapısını	 kapatmaya	 gittiğinde,	 örsün	 altına	 uzanmış	 olan</p>
<p class="calibre1">Hayalet’i	gördü.	Beyaz	ulu	kurt	bir	öküz	kemiğini	çiğniyordu,	Jon’un	yaklaştığını fark	edince	bakışlarını	yukarı	kaldırdı.	“Geri	dönmenin	zamanı	gelmiş	de	geçmişti bile,”	dedi	Jon,	Üstat	Aemon’ın	mektubunu	bir	kez	daha	okumak	için	sandalyesine</p>
<p class="calibre1">döndü. </p>
<p class="calibre1"><a id="p104"></a>Birkaç	 dakika	 sonra,	 bir	 kitap	 yığınıyla	 birlikte	 Samwell	 Tarly	 geldi.	 Sam içeri	 girer	 girmez,	 Mormont’un	 kuzgunu	 mısır	 talebiyle	 delikanlıya	 uçtu.	 Sam, kuzgunun	 isteğini	 yerine	 getirmek	 için	 elinden	 gelenin	 en	 iyisini	 yaptı,	 kapının yanındaki	 çuvalın	 içinden	 biraz	 mısır	 alarak	 kuzguna	 verdi.	 Kuzgun,	 Sam’in avcunu	 delmek	 için	 elinden	 gelenin	 en	 iyisini	 yaptı.	 Sam	 uludu,	 kuş	 havalandı, mısırlar	etrafa	saçıldı.	“Şu	sefil	kuş,	derini	yırttı	mı?”	diye	sordu	Jon. </p>
<p class="calibre1">Sam	eldivenini	dikkatlice	çıkardı.	“Yırttı.  <i class="calibre4">Kanıyorum.” </i></p>
<p class="calibre1">“Nöbet	 için	 hepimiz	 kan	 döktük.	 Daha	 kalın	 eldivenler	 tak.”	 Jon,	 ayağını kullanarak	 Sam’e	 doğru	 bir	 sandalye	 itti.	 “Otur	 ve	 şuna	 bir	 bak.”	 Parşömeni Sam’e	uzattı. </p>
<p class="calibre1">“Bu	ne?” </p>
<p class="calibre1">“Kâğıttan	bir	kalkan.” </p>
<p class="calibre1">Sam	mektubu	ağır	ağır	okudu.	“Kral	Tommen’a	bir	mektup?” </p>
<p class="calibre1">“Kışyarı’nda,	Tommen	ahşap	bir	kılıçla	kardeşim	Bran’a	karşı	dövüşmüştü,” </p>
<p class="calibre1">dedi	 Jon.	 “Dolgulu	 tuniği	 o	 kadar	 kalındı	 ki,	 çocuk	 doldurulmuş	 ördek	 gibi görünüyordu.	Bran	onu	yere	devirmişti.”	Pencereye	gidip	panjurları	açtı.	“Gel	gör ki	 Bran	 öldü	 ve	 pembe	 suratlı	 tıknaz	 Tommen,	 altın	 renkli	 buklelerinin	 üstüne yuvalanmış	bir	taçla	Demir	Taht’ta	oturuyor.” </p>
<p class="calibre1">Sam,	Jon’un	söylediklerine	tuhaf	bir	bakışla	karşılık	verdi	ve	bir	an	için,	bir</p>
<p class="calibre1">şey	 söylemek	 istiyormuş	 gibi	 göründü.	 Bunu	 yapmak	 yerine	 yutkundu	 ve</p>
<p class="calibre1">parşömene	geri	döndü.	“Mektubu	imzalamamışsın.” </p>
<p class="calibre1">Jon	 başını	 salladı.	 “Yaşlı	 Ayı,	 Demir	 Taht’tan	 yüzlerce	 kez	 yardım	 dilendi. </p>
<p class="calibre1">Ona	 Janos	 Slynt’i	 gönderdiler.	 Hiçbir	 mektup	 Lannisterlar’ın	 bizi	 daha	 çok sevmesini	sağlayamaz.	Hele	ki	Stannis’e	yardım	ettiğimizi	duyarlarsa.” </p>
<p class="calibre1">“Sadece	 Sur’un	 müdafaasına	 yardım	 ediyoruz.	 Stannis’in	 isyanına	 değil. </p>
<p class="calibre1">Mektupta	yazan	şey	bu.” </p>
<p class="calibre1">“Aradaki	 fark	 Lord	 Tywin’in	 gözünden	 kaçabilir.”	 Jon	 mektubu	 geri	 aldı. </p>
<p class="calibre1">“Bize	neden	şimdi	yardım	etsin?	Daha	önce	hiç	etmedi.” </p>
<p class="calibre1">“Pekâlâ,	 Lord	 Tywin,	 Kral	 Tommen	 oyuncaklarıyla	 oynarken	 Stannis’in</p>
<p class="calibre1">diyarı	 savunmak	 üzere	 Sur’a	 geldiğinin	 söylenmesini	 istemez.	 Bu,	 Lannister Hanedanı’na	tahkir	getirir.” </p>
<p class="calibre1">“Ben	Lannister	Hanedanı’na	ölüm	ve	yıkım	götürmek	istiyorum,	tahkir	değil.” </p>
<p class="calibre1">Jon	mektuptan	okudu.	“<i class="calibre4">Gece	Nöbetçileri,	diyarın	savaşlarında	yer	almaz,” </i>	 diye okudu.	“<i class="calibre4">Bizim	yeminimiz	diyara	verilmiştir	ve	diyar	şu	anda	büyük	bir	vahamet</i> <i class="calibre4">içindedir.	 Stannis	 Baratheon,	 Sur’un	 ötesindeki	 düşmanlarımıza	 karşı</i></p>
<p class="calibre1"> <i class="calibre4">verdiğimiz	 mücadelede	 bize	 yardım	 ediyor,	 bununla	 birlikte	 bizler	 onun</i> <i class="calibre4">adamları	değiliz...” </i></p>
<p class="calibre1"><a id="p105"></a>Sam,	 oturduğu	 yerde	 kıpırdandı.	 “Evet,  <i class="calibre4">değiliz. </i>	 Öyle	 miyiz?”	 “Stannis’e yiyecek,	 barınak	 ve	 Gece	 Kalesi’ni	 bahşettim.	 İlaveten,	 özgür	 insanlardan bazılarını	Lütuf	a	yerleştirme	izni	verdim.	Hepsi	bu.” </p>
<p class="calibre1">“Lord	Tywin	bunun	çok	fazla	olduğunu	söyleyecek.” </p>
<p class="calibre1">“Stannis	yetersiz	olduğunu	söylüyor.	Bir	krala	ne	kadar	çok	verirsen	o	daha</p>
<p class="calibre1">fazlasını	 ister.	 Her	 iki	 yanında	 da	 dipsiz	 uçurumlar	 olan	 buz	 bir	 köprüde yürüyoruz.	 Bir	 kralı	 memnun	 etmek	 yeterince	 zor.	 İki	 kralı	 memnun	 etmek neredeyse	imkânsız.”	“Evet	ama...	eğer	Lannisterlar	galip	gelirse	ve	Lord	Tywin, Stannis’e	 yardım	 ederek	 krala	 ihanet	 ettiğimize	 karar	 verirse,	 bu	 Gece</p>
<p class="calibre1">Nöbetçileri’nin	sonu	olabilir.	Tywin’in	arkasında	Yüksek	Bahçe’nin	bütün	kuvveti var.	Üstelik	Lord	Tywin,	Karasu’da	Lord	Stannis’i	yenilgiye	uğrattı.” </p>
<p class="calibre1">“Karasu	 bir	 tek	 mücadeleydi.	 Robb	 bütün	 mücadelelerini	 kazandı	 ve	 buna</p>
<p class="calibre1">rağmen	başım	kaybetti.	Stannis	kuzeyi	ayaklandırabilirse...” </p>
<p class="calibre1">Sam	bir	an	tereddüt	etti	ve	“Lannisterlar’ın	kendi	kuzeyli	adamları	var.	Lord</p>
<p class="calibre1">Bolton	ve	onun	piçi,”	dedi. </p>
<p class="calibre1">“Stannis	de	Karstarklar’a	sahip.	Eğer	Beyaz	Liman’ı	kazanabilirse...” </p>
<p class="calibre1">“Eğer,”	diye	vurguladı	Sam.	“Eğer	kazanamazsa...	kâğıttan	bir	kalkan	bile	hiç</p>
<p class="calibre1">olmayan	bir	kalkandan	iyidir	lordum.” </p>
<p class="calibre1">“Sanırım	 öyle.”  <i class="calibre4">Hem	 Sam,	 hem	 Aemon. </i>	 Jon,	 nedense,	 Sam	 Tarly’nin meseleye	daha	farklı	bakacağını	ummuştu.  <i class="calibre4">Bunlar	sadece	mürekkep	ve	parşömen. </i></p>
<p class="calibre1">Kaderine	 teslim	 olmuş	 bir	 hâlde	 tüy	 kalemi	 aldı	 ve	 mektubu	 imzaladı.	 .	 “Mühür mumunu	getir.”  <i class="calibre4">Fikrimi	değiştirmeden	önce. </i>	Sam,	Jon’un	emrine	itaat	etmek	için hareketlendi.	 Jon,	 Lord	 Kumandan	 mührünü	 parşömene	 bastı	 ve	 mektubu	 Sam’e uzattı.	 “Giderken	 bunu	 Üstat	 Aemon’a	 götür	 ve	 ona,	 Kral	 Toprakları’na	 bir	 kuş</p>
<p class="calibre1">göndermesini	söyle.” </p>
<p class="calibre1">“Söyleyeceğim.’’	Sam’in	sesi	rahatlamış	gibi	çıkıyordu.	“Lordum,	sormamda</p>
<p class="calibre1">sakınca	yoksa...	Şebboy’u	buradan	ayrılırken	gördüm.	Ağlamak	üzereydi.” </p>
<p class="calibre1">“Val	 onu	 yine	 Mance	 adına	 yalvarması	 için	 göndermiş,”	 diye	 yalan	 söyledi Jon.	Bir	süre	için	Mance’ten,	Stannis’ten,	Asshaili	Melisandre’den	bahsettiler,	ta ki,	kuzgun	son	mısırını	yiyene	ve	 <i class="calibre4">“Kani” </i>	diye	bağırana	dek. </p>
<p class="calibre1">“Şebboy’u	 gönderiyorum,”	 dedi	 Jon.	 “Onu	 ve	 oğlunu.	 Oğlanın	 süt	 kardeşi</p>
<p class="calibre1">için	yeni	bir	sütanne	bulmamız	gerek.” </p>
<p class="calibre1">“Bulana	kadar	keçi	 sütü	işe	yarar.	 Bebekler	için	inek	 sütünden	daha	iyidir.” </p>
<p class="calibre1">Göğüsler	 hakkında	 konuşmak	 Sam’i	 açıkça	 rahatsız	 ediyordu,	 Sam	 birdenbire tarihten	 ve	 yüzlerce	 yıl	 önce	 yaşayıp	 ölmüş	 çocuk	 kumandanlardan	 bahsetmeye başladı.	 Jon,	 arkadaşının	 sözünü	 kesti.	 “Bana	 işe	 yarar	 bir	 şeyler	 anlat. </p>
<p class="calibre1">Düşmanımızla	ilgili	bir	şeyler	anlat.” </p>
<p class="calibre1"><a id="p106"></a>“Ötekiler.”	Sam	dudaklarını	yaladı.	“Vakayinamelerde	onlardan	bahsediliyor ama	 düşündüğüm	 kadar	 fazla	 değil.	 Bulduğum	 ve	 göz	 attığım	 vakayinamelerden bahsediyorum.	 Bulamadıklarım	 var,	 biliyorum.	 Eski	 kitaplardan	 bazıları</p>
<p class="calibre1">parçalanıyor.	 Çevirmeye	 çalıştığım	 sayfalar	 ufalanıyor.	 Ve	 en	 eski	 kitaplar...	 ya ufalanıp	yok	olmuşlar	ya	da	henüz	bakmadığım	bir	yere	saklanmışlar...	belki	de	o kitaplar	 yok	 ve	 asla	 olmadılar.	 Elimizdeki	 en	 eski	 tarihler,	 Andallar’ın Batıdiyar’a	 gelişinden	 sonra	 yazılmış.	 İlk	 İnsanlar,	 sadece	 kayalara	 kazınmış</p>
<p class="calibre1">hiyeroglifler	 bırakmış.	 Dolayısıyla;	 Kahramanlar	 Çağı,	 Alacakaranlık	 Çağı	 ve Uzun	 Gece	 hakkında	 bildiğimizi	 düşündüğümüz	 her	 şey,	 bazı	 rahiplerin	 o</p>
<p class="calibre1">vakitlerden	 binlerce	 yıl	 sonra	 tuttuğu	 kayıtlardan	 geliyor.	 Hisar’da	 bütün	 bunları sorgulayan	 aliüstatlar	 var.	 Bu	 eski	 tarih	 kitapları,	 yüzlerce	 yıl	 hüküm	 sürmüş</p>
<p class="calibre1">krallarla	ve	henüz	şövalyeler	 <i class="calibre4">bile	yokken</i>	binlerce	yıl	at	sürmüş	şövalyelerle	dolu. </p>
<p class="calibre1">Hikâyeleri	 biliyorsun;	 Mimar	 Brandon,	 Symon	 Yıldızgöz,	 Gece	 Kralı...	 senin, Gece	 Nöbetçileri’nin	 dokuz	 yüz	 doksan	 sekizinci	 Lord	 Kumandan’ı	 olduğunu söylüyoruz	 ama	 bulduğum	 en	 eski	 liste	 altı	 yüz	 yetmiş	 dört	 kumandan	 gösteriyor. </p>
<p class="calibre1">Listenin	 hangi	 vakitte	 yazıldığına	 bakarsak...”	 Jon,	 “Uzun	 zaman	 önce	 yazılmış,” </p>
<p class="calibre1">diyerek	Sam’in	sözünü	kesti.	“Ya	Ötekiler?” </p>
<p class="calibre1">“Ejderhacamından	 bahsedildiğini	 gördüm.	 Kahramanlar	 Çağı’nda,	 ormanın</p>
<p class="calibre1">çocukları	Gece	Nöbetçileri’ne	her	yıl	obsidiyen	hançerler	verirmiş.	Ötekiler	hava soğuduğunda	 geliyor,	 hikâyelerin	 çoğu	 bu	 hususta	 hemfikir.	 Yahut,	 Ötekiler geldiğinde	 hava	 soğuyor.	 Bazen	 kar	 fırtınaları	 sırasında	 ortaya	 çıkıyorlar	 ve gökyüzü	 açıldığında	 eriyerek	 yok	 oluyorlar.	 Işıktan	 ve	 güneşten	 saklanıyorlar	 ve geceleri	 görünüyorlar	 yahut	 onlar	 göründüğünde	 gece	 çöküyor.	 Bazı	 hikâyeler, onların	 hayvan	 cesetleri	 sürdüğünü	 söylüyor.	 Ayılar,	 ulu	 kurtlar,	 mamutlar,	 atlar; hayvan	ölü	olduğu	sürece	ne	sürdüklerinin	önemi	yok.	Minik	Paul’ü	öldüren	Öteki, ölü	 bir	 at	 sürüyordu,	 yani	 hikâyelerin	 bu	 kısmının	 gerçek	 olduğu	 ortada.	 Bazı kayıtlar	 devasa	 buz	 örümceklerden	 de	 bahsediyor.	 Onların	 ne	 olduğunu</p>
<p class="calibre1">bilmiyorum.	 Ötekiler’e	 karşı	 dövüşülen	 bir	 mücadelede	 ölenler	 yakılmalı;	 aksi takdirde	ölüler,	Ötekiler’in	köleleri	olarak	yeniden	canlanıyor.” </p>
<p class="calibre1">“Bütün	 bunları	 biliyoruz.	 Soru	 şu;	 onlarla	 nasıl	 savaşacağız?”	 “Hikâyelere inanacak	 olursak,	 Ötekiler’in	 zırhı	 sıradan	 bıçaklara	 karşı	 dayanıklı,”	 dedi	 Sam</p>
<p class="calibre1">“ve	 kendi	 kılıçları,	 her	 çeşit	 çeliği	 parçalayacak	 kadar	 soğuk.	 Bununla	 birlikte, ateşten	 korkuyorlar	 ve	 obsidiyene	 karşı	 savunmasızlar.”	 Tekinsiz	 Orman’da yüzleştiği	 Öteki’ni	 hatırladı.	 Sam	 onu	 Jon’un	 yaptığı	 ejderhacamı	 hançerle bıçakladığında,	 Öteki	 eriyip	 yok	 olmuştu.	 “Ötekiler’i	 ejderhaçeliği	 ile	 katleden son	 kahramandan	 bahseden	 bir	 Uzun	 Gece	 kaydı	 buldum,	 iddiaya	 göre	 Ötekiler, ejderhaçeliğinin	karşısında	duramıyor.” </p>
<p class="calibre1"><a id="p107"></a>“Ejderhaçeliği?”	Bu,	Jon	için	yeni	bir	isimdi.  <i class="calibre4">“Valyria</i>	çeliği	mi?” </p>
<p class="calibre1">“Benim	de	ilk	düşüncem	buydu.” </p>
<p class="calibre1">“Yani	 Yedi	 Krallık’ın	 lordlarını,	 Valyria	 kılıçlarını	 bize	 vermeye	 ikna</p>
<p class="calibre1">edersem	 hepsi	 kurtulacak	 mı?	 Bu	 zor	 olmaz.”  <i class="calibre4">Kalelerinden	 ve	 sikkelerinden</i> <i class="calibre4">vazgeçmelerini	 istememden	 daha	 zor	 olmaz. </i>	 Jon	 acı	 bir	 kahkaha	 attı. </p>
<p class="calibre1">“Ötekiler’in	kim	olduğunu	öğrendin	mi?	Nereden	geldiklerini,	ne	istediklerini?” </p>
<p class="calibre1">“Henüz	 değil	 lordum	 ama	 yanlış	 kitapları	 okuyor	 olabilirim.	 Henüz</p>
<p class="calibre1">bakmadığım	yüzlerce	kitap	var.	Bana	daha	fazla	vakit	ver	ve	bulunacak	ne	varsa</p>
<p class="calibre1">bulayım.” </p>
<p class="calibre1">“Daha	 fazla	 vakit	 yok.	 Eşyalarını	 toplaman	 gerek	 Sam.	 Şebboy’la</p>
<p class="calibre1">gidiyorsun.” </p>
<p class="calibre1">“Gitmek?”	 Sam,	 ağzı	 açık	 bir	 hâlde	 Jon’a	 baktı,	 sanki	 kelimenin	 manasını bilmiyordu.	“Gitmek?	Gidiyor	muyum?	Doğugözcüsü’ne	mi	lordum?	Ya	da...	ben</p>
<p class="calibre1">nereye...” </p>
<p class="calibre1">“Eski	Şehir’e.” </p>
<p class="calibre1"> <i class="calibre4">“Eski	 Şehir?” </i>	 diye	 tekrarladı	 Sam,	 sesi	 tiz	 bir	 cırlamaydı.	 “Aemon	 da gidiyor.” </p>
<p class="calibre1">“Aemon?	 Üstat	 Aemon?	 Ama...	 üstat	 yüz	 iki	 yaşında	 lordum,	 gidemez...	 onu ve	 beni	 mi	 gönderiyorsun?	 Kuzgunlarla	 kim	 ilgilenecek?	 Hastalanır	 ya	 da yaralanırlarsa	kim...” </p>
<p class="calibre1">“Clydas.	Yıllardır	Aemon’ın	yanında.” </p>
<p class="calibre1">“Clydas	 sadece	 bir	 kâhya,	 üstelik	 gözleri	 kötüleşiyor.	 Bir	 üstada	 ihtiyacın var.	Üstat	Aemon	çok	narin.	Bir	deniz	yolculuğu...	Üstat	yaşlı	bir	adam	ve...” </p>
<p class="calibre1">“Hayatı	 tehlikede	 olacak.	 Bunun	 farkındayım	 Sam.	 Fakat	 buradaki	 tehlike</p>
<p class="calibre1">daha	büyük.	Stannis,	Aemon’ın	kim	olduğunu	biliyor.	Şayet	kırmızı	kadın,	büyüleri için	kral	kanı	isterse...” </p>
<p class="calibre1">“Ah.”	Sam’in	tombul	yanakları	soldu. </p>
<p class="calibre1">“Dareon,	Doğugözcüsü’nde	sana	katılacak.	Onun	şarkıları	sayesinde	güneyde</p>
<p class="calibre1">birkaç	 adam	 kazanacağımızı	 umuyorum.  <i class="calibre4">Karakuş</i>	 sizi	 Braavos’a	 götürecek. </p>
<p class="calibre1">Oradan	 Eski	 Şehir’e	 geçişinizi	 kendiniz	 ayarlayacaksınız.	 Eğer	 hâlâ	 Şebboy’un bebeğinin	senin	piçin	olduğunu	iddia	etmek	niyetindeysen,	kızı	ve	bebeği	Boynuz</p>
<p class="calibre1">Tepe’ye	gönder.	Değilsen,	Aemon	kızı	hizmetçi	olarak	Hisar’a	yerleştirecek.” </p>
<p class="calibre1">“Benim	 pipiçim.	 Evet...	 annem	 ve	 kız	 kardeşlerim,	 Şebboy’a	 ve	 bebeğe</p>
<p class="calibre1">yardım	 ederler.	 Dareon,	 Şebboy’u	 benim	 yerime	 Eski	 Şehir’e	 götürebilir. </p>
<p class="calibre1">Emrettiğin	 gibi	 her	 öğleden	 sonra	 Ulmer’la	 ok	 talimi	 yapıyorum...	 tamam, mahzende	 olduğum	 zamanlar	 dışında...	 ama	 sen	 Ötekiler	 hakkında	 araştırma yapmamı	 söyledin.	 Uzunyay	 omuzlarımı	 ağrıtıyor	 ve	 parmaklarımın	 su</p>
<p class="calibre1"><a id="p108"></a>toplamasına	 sebep	 oluyor.”	 Jon’a	 patlayan	 su	 kesesini	 gösterdi.	 “Yine	 de yapıyorum.	 Artık	 hedefleri	 daha	 sık	 vuruyorum	 ama	 yine	 de,	 bu	 güne	 kadar	 yay büken	okçuların	en	kötüsüyüm.	Ulmer’in	hikâyelerini	seviyorum.	Biri	o	hikâyeleri yazmalı	ve	kitap	hâline	getirmeli.”	“Sen	yaz.	Hisar’da	parşömen	ve	mürekkep	var, uzunyaylar	 da	 var.	 Senden	 talimlere	 devam	 etmeni	 bekliyorum.	 Sam,	 Gece</p>
<p class="calibre1">Nöbetçileri’nde	ok	fırlatabilen	yüzlerce	adam	var	fakat	okuma	yazma	bilen	sadece bir	avuç	adam	var.	Senin,	benim	yeni	üstadım	olman	gerek.” </p>
<p class="calibre1">“Lordum,	benim	işim	burada,	kitaplar...” </p>
<p class="calibre1">“...sen	bize	geri	döndüğünde	hâlâ	burada	olacak.” </p>
<p class="calibre1">Sam,	elini	boğazına	koydu.	“Lordum,	Hisar...	orada	insana	ceset	kestiriyorlar. </p>
<p class="calibre1">Bir	zincir	takamam.” </p>
<p class="calibre1">“Takabilirsin.	 Takacaksın.	 Üstat	 Aemon	 yaşlı	 ve	 kör.	 Gücü	 tükeniyor.	 O</p>
<p class="calibre1">öldüğünde	yerini	kim	alacak?	Gölge	Kule’deki	Üstat	Mullin	bir	âlim	olduğundan</p>
<p class="calibre1">çok	bir	savaşçı.	Doğugözcüsü’nün	Üstat	Harmune’u	ayık	olduğundan	çok	sarhoş.” </p>
<p class="calibre1">“Eğer	Hisar’dan	daha	çok	üstat	istersen...” </p>
<p class="calibre1">“İsteyeceğim.	 Herkese	 ihtiyacımız	 olacak.	 Lâkin	 Aemon	 Targaryen’ın	 yerini doldurmak	 kolay	 değil.”  <i class="calibre4">Bu	 iş	 umduğum	 gibi	 gitmiyor. </i>	 Jon,	 Şebboy’un	 zor olacağını	 biliyordu	 ama	 Sam’in,	 Eski	 Şehir’in	 sıcaklığını	 Sur’un	 tehlikelerine tercih	 edeceğini	 varsaymıştı.	 “Bunun	 seni	 mutlu	 edeceğinden	 emindim,”	 dedi şaşkın	 bir	 ifadeyle.	 “Hisar’da	 o	 kadar	 çok	 kitap	 var	 ki	 kimse	 hepsini	 birden okumayı	 umamaz.	 Orada	 iyi	 olacaksın	 Sam,	 olacağını	 biliyorum.”	 “Hayır. </p>
<p class="calibre1">Kitapları	 okuyabilirim	 ama...	 bir	 üstat,	 bir	 şifacı	 olmak	 zorundadır	 ve	 kan	 beni bayıltıyor.”	Sam,	Jon’un	görmesi	için	titrek	elini	kaldırdı.	“Ben	Korkak	Sam’im, Katil	 Sam	 değil.”	 “Korkak	 mı?	 Neden	 korkuyorsun?	 Yaşlı	 adamların</p>
<p class="calibre1">azarlamalarından	 mı?	 Sam,	 sen	 Yumruk’u	 kuşatan	 yaratıkları	 gördün;	 bir	 dalga hâlinde	 gelen	 kara	 elli	 ve	 parlak	 mavi	 gözlü	 yaşayan	 ölüleri.	 Sen	 bir	 Öteki öldürdün.” </p>
<p class="calibre1">“E-e-e-ejderhacamı	öldürdü,	ben	değil.” </p>
<p class="calibre1">“Sessiz	 ol,”	 diye	 çıkıştı	 Jon.	 Şebboy’dan	 sonra,	 şişman	 çocuğun	 korkuları için	 sabrı	 kalmamıştı.	 “Beni	 Lord	 Kumandan	 yapmak	 için	 yalan	 söyledin	 ve komplo	kurdun.	Bana	 <i class="calibre4">itaat</i>	 edeceksin.	 Hisar’a	 gidecek	 ve	 bir	 zincir	 döveceksin. </p>
<p class="calibre1">Eğer	 ceset	 kesmen	 gerekiyorsa	 öyle	 olsun.	 En	 azından,	 Eski	 Şehir’deki	 cesetler buna	itiraz	etmeyecek.” </p>
<p class="calibre1">“Lordum,	 ba-ba-ba	 babam,	 Lord	 Randyll...	 o...	 bir	 üstadın	 hayatı	  <i class="calibre4">kölelikle</i> geçer.	 Tarly	 Hanedanı’nın	 hiçbir	 oğlu	 hiçbir	 zaman	 zincir	 takmamıştır.	 Boynuz Tepe’nin	erkekleri	önemsiz	lordların	önünde	eğilmez	ve	onlara	yaltaklanmaz.	Jon, <i class="calibre4">babama</i>	itaatsizlik	edemem.” </p>
<p class="calibre1"><a id="p109"></a>Çocuğu	 öldür,	 diye	 düşündü	 Jon.	 içindeki	 çocuğu.	 Ve	 onun	 içindeki	 çocuğu, ikisini	birden	öldür	seni	kahrolası	piç.	“Senin	baban	yok.	Sadece	kardeşlerin	var. </p>
<p class="calibre1">Sadece	biz	varız.	 Hayatın	Gece	Nöbetçileri’ne	 ait.	Şimdi	git	 ve	iç	 çamaşırlarını bir	 torbaya	 doldur,	 Eski	 Şehir’e	 götürmek	 istediğin	 bütün	 eşyalarınla	 birlikte. </p>
<p class="calibre1">Bugünden	 itibaren	 kendine	 korkak	  <i class="calibre4">demeyeceksin. </i>	 Geçen	 yıl	 içinde,	 pek	 çok adamın	 bütün	 hayatı	 boyunca	 yüzleşmediği	 şeylerle	 yüzleştin.	 Hisar’la	 da yüzleşebilirsin	 ama	 onunla	 Gece	 Nöbetçileri’nin	 Yeminli	 Kardeşi	 olarak</p>
<p class="calibre1">yüzleşeceksin.	 Sana	 cesur	 olmanı	 emredemem	 ama	 korkularını	 saklamanı</p>
<p class="calibre1"> <i class="calibre4">emredebilirim. </i>	Sen	yeminin	sözlerini	söyledin	Sam.	Hatırlıyor	musun?” </p>
<p class="calibre1">“Ben...	ben	deneyeceğim.” </p>
<p class="calibre1">“Denemeyeceksin.	İtaat	edeceksin.” </p>
<p class="calibre1">“İtaat.”	Mormont’un	kuzgunu	büyük	siyah	kanatlarını	çırptı. </p>
<p class="calibre1">Sam	teslim	olmuş	gibi	görünüyordu.	“Lordum	nasıl	emrederse.	Üstat	Aemon</p>
<p class="calibre1">biliyor	mu?” </p>
<p class="calibre1">“Bu,	benim	olduğu	kadar	onun	da	fikriydi.”	Jon,	Sam	için	kapıyı	açtı.	“Veda</p>
<p class="calibre1">yok.	Bundan	ne	kadar	az	insanın	haberi	olursa	o	kadar	iyi.	Şafaktan	bir	saat	önce, hayvan	mezarlığında.” </p>
<p class="calibre1">Sam,	Jon’dan,	Şebboy’un	kaçtığı	gibi	kaçtı. </p>
<p class="calibre1">Jon	yorgundu.  <i class="calibre4">Uykuya	ihtiyacım	var. </i>	Gecenin	yarısını	haritaları	inceleyerek mektuplar	 yazarak	 ve	 Üstat	 Aemon’la	 planlar	 yaparak	 ayakta	 geçirmişti.	 Dar yatağına	 uzandıktan	 sonra	 bile	 rahatlayamamıştı.	 Bugün	 nelerle	 yüzleşeceğini biliyordu	 ve	 kendini	 Üstat	 Aemon’ın	 son	 sözlerini	 düşünüp	 huzursuzca</p>
<p class="calibre1">kıpırdanırken	bulmuştu.	“Lorduma	son	bir	tavsiyede	bulunmama	izin	ver,”	demişti</p>
<p class="calibre1">yaşlı	 adam,	 “kardeşimle	 son	 görüşmemizde	 ona	 da	 aynı	 tavsiyede	 bulunmuştum. </p>
<p class="calibre1">Büyük	 Konsey	 tarafından	 Demir	 Taht’a	 oturtulduğunda,	 kardeşim	 otuz	 üç</p>
<p class="calibre1">yaşındaydı.	 Kendi	 çocukları	 olan	 yetişkin	 bir	 adamdı	 ama	 bazı	 açılardan	 hâlâ çocuktu.	 Yumurta’da	 hepimizin	 sevdiği	 bir	 tatlılık,	 bir	 masumiyet	 vardı.	 Sur’a gelmek	 üzere	 gemiye	 bindiğim	 gün,  <i class="calibre4">içindeki	 çocuğu	 öldür, </i>	 dedim	 ona. </p>
<p class="calibre1"> <i class="calibre4">Hükmetmek	 için	 bir	 erkek	 gerek.	 Bir	 Aegon	 değil,	 bir	 Yumurta	 değil.	 Çocuğu</i> <i class="calibre4">öldür	 ve	 erkeğin	 doğmasına	 izin	 ver.” </i>	 Yaşlı	 adam,	 Jon’un	 yüzüne	 dokunmuştu. </p>
<p class="calibre1">“Sen	şu	an	Yumurta’nın	yarı	yaşındasın.	Ve	korkarım	ki	senin	yükün	daha	zalim	bir yük.	 Hakimiyetinden	 çok	 az	 keyif	 alacaksın.	 Lâkin	 sende,	 yapılması	 gereken şeyleri	 yapmaya	 yetecek	 kadar	 kuvvet	 olduğunu	 düşünüyorum.	 Çocuğu	 öldür	 Jon Kar.	Kış	neredeyse	üstümüzde.	Çocuğu	öldür	ve	erkeğin	doğmasına	izin	ver.” </p>
<p class="calibre1">Jon	pelerinini	giydi	ve	dışarı	çıktı.	Her	gün	Kara	Kale’yi	dolaşıyor,	nöbetteki</p>
<p class="calibre1">adamları	 ziyaret	 ediyor	 ve	 raporları	 ilk	 ağızdan	 duyuyordu,	 ok	 hedeflerindeki Ulmer’i	 ve	 öğrencilerini	 izliyordu,	 hem	 kralın	 hem	 de	 kraliçenin	 adamlarıyla</p>
<p class="calibre1"><a id="p110"></a>konuşuyordu,	 ormana	 göz	 atmak	 için	 Sur’un	 buzlu	 tepesinde	 yürüyordu.	 Hayalet onu	takip	ediyordu,	Jon’un	yanında	beyaz	bir	gölgeydi. </p>
<p class="calibre1">Jon	 yukarı	 çıktığında,	 Sur’un	 sorumluluğu	 Kedge	 Akgöz’deydi.	 Kedge,	 kırk küsur	isim	günü	görmüştü,	bunlardan	otuzu	Sur’daydı.	Adamın	sol	gözü	kördü,	sağ</p>
<p class="calibre1">gözü	 zalimdi.	 Vahşi	 doğada,	 bir	 balta	 ve	 bir	 atla	 tek	 başınayken,	 Nöbet’teki herkesten	 daha	 iyi	 bir	 korucuydu	 ama	 diğer	 adamlarla	 hiçbir	 zaman	 iyi</p>
<p class="calibre1">geçinememişti.	“Sessiz	bir	gün,”	dedi	Jon’a.	“Yanlış	yol	şövalyeleri	dışında	rapor edilecek	bir	şey	yok.” </p>
<p class="calibre1">‘Yanlış	yol	şövalyeleri	mi?” </p>
<p class="calibre1">Kedge	 sırıttı.	 “Bir	 çift	 şövalye.	 Bir	 saat	 önce	 atlarla	 geçtiler,	 Kral	 Yolu’nu güneye	 doğru	 takip	 ediyorlardı.	 Dywen	 onları	 gördüğünde,	 güneyli	 aptalların yanlış	yoldan	gittiğini	söyledi.’’	“Anlıyorum,”	dedi	Jon. </p>
<p class="calibre1">Dywen’ın	 kendisinden	 daha	 fazla	 bilgi	 aldı.	 Yaşlı	 ormancıyı	 barakada,	 bir kâse	 arpa	 çorbasını	 mideye	 indirirken	 yakaladı.	 “Evet	 lordum,	 onları	 gördüm,” </p>
<p class="calibre1">dedi	 adam.	 “Horpe	 ve	 Massey.	 Stannis	 tarafından	 gönderildiklerini	 iddia	 ettiler ama	nereye,	niçin	gittiklerini	ve	ne	zaman	döneceklerini	söylemediler.” </p>
<p class="calibre1">Sör	 Richard	 Horpe	 ve	 Sör	 Justin	 Massey’nin	 her	 ikisi	 de	 kraliçenin</p>
<p class="calibre1">adamlarıydı	 ve	 kralın	 konseylerinde	 yüksek	 yerleri	 vardı.  <i class="calibre4">Stannis’in	 aklından</i> <i class="calibre4">geçen	 bir	 keşif	 gezisiyse,	 bir	 çift	 sıradan	 hürsüvari	 işe	 yarardı</i>,	 diye	 düşündü Jon,  <i class="calibre4">ama	şövalyeler,	ulaklık	ve	elçilik	yapmak	için	daha	uygunlar. </i>	Cotter	Pyke, Doğugözcüsü’nden,	 Soğan	 Lordu’nun	 ve	 Salladhor	 Saan’ın,	 Lord	 Manderly’yle görüşmek	 üzere	 Beyaz	 Liman’a	 doğru	 yelken	 açtıklarına	 dair	 haber	 yollamıştı. </p>
<p class="calibre1">Stannis’in	 başka	 elçiler	 yollaması	 akla	 uygundu.	 Majesteleri	 sabırlı	 bir	 adam değildi. </p>
<p class="calibre1">Yanlış	yol	şövalyelerinin	geri	dönüp	dönmeyeceği	bir	diğer	soruydu.	Şövalye</p>
<p class="calibre1">olabilirlerdi	 ama	 kuzeyi	 tanımıyorlardı.  <i class="calibre4">Kral	 Yolu	 boyunca	 gözler	 var	 ve	 hepsi</i> <i class="calibre4">dostane	değiller.	Bırak	da	Stannis’in	sırları	olsun.	Tanrılar	biliyor	ki	benim	de</i> <i class="calibre4">sırlarım	var. </i></p>
<p class="calibre1">Hayalet	 o	 gece	 yatağın	 ayak	 tarafında	 uyudu	 ve	 Jon	 ilk	 kez	 rüyasında	 kurt olduğunu	görmedi.	Buna	rağmen	bölük	pörçük	uyudu,	bir	kâbusun	içine	düşmeden</p>
<p class="calibre1">önce	 saatlerce	 dönüp	 durdu.	 Kâbusta	 Şebboy	 vardı,	 ağlıyordu,	 bebeklerini	 rahat bırakması	 için	 Jon’a	 yalvarıyordu.	 Ama	 Jon,	 bebekleri	 Şebboy’un	 kollarından çekip	 aldı	 ve	 kafalarım	 kesti,	 sonra	 kafaları	 değiştirdi	 ve	 Şebboy’a	 onları yerlerine	geri	dikmesini	söyledi. </p>
<p class="calibre1">Uyandığında,	 yatak	 odasının	 karanlığında	 belli	 belirsiz	 seçilen	 Edd	 Tolett’i onun	üzerine	eğilmiş	hâlde	buldu.	“Lordum?”	dedi	Edd.	“Vakit	geldi.	Kurt	vakti. </p>
<p class="calibre1">Uyandırılmak	için	emir	vermiştiniz.” </p>
<p class="calibre1"><a id="p111"></a>“Bana	sıcak	bir	şeyler	getir.”	Jon	battaniyeyi	üstünden	attı. </p>
<p class="calibre1">O	 giyinene	 kadar	 Edd	 geri	 döndü.	 Jon’un	 eline,	 üstünden	 buharlar	 tüten	 bir kupa	 tutuşturdu.	 Jon,	 baharatlı	 sıcak	 şarap	 bekliyordu,	 kupanın	 içinde	 çorba olduğunu	görünce	şaşırdı.	Pırasa	ve	havuç	kokan	duru	bir	çorbaydı	ama	içinde	ne</p>
<p class="calibre1">pırasa	 ne	 de	 havuç	 vardı.  <i class="calibre4">Kurt	 rüyalarımda	 kokular	 daha	 keskin, </i>	 diye	 düşündü Jon,  <i class="calibre4">yiyeceklerin	 tadı	 da	 daha	 yoğun.	 Hayalet	 benden	 daha	 canlı. </i>	 Boş	 kupayı tav	ocağının	üstüne	bıraktı. </p>
<p class="calibre1">Jon’un	kapısında	bu	sabah	Fıçı	vardı.	“Bedwick	ve	Janos	Slynt’le	konuşmak</p>
<p class="calibre1">istiyorum,”	dedi	Jon,	adama,	“ikisini	de	ilk	ışıkta	buraya	getir.” </p>
<p class="calibre1">Dışarıda,	 dünya	 hâlâ	 siyah	 ve	 soğuktu.  <i class="calibre4">Soğuk	 ama	 tehlikeli	 şekilde	 soğuk</i> <i class="calibre4">değil.	 Henüz	 değil.	 Güneş	 çıktığında	 hava	 daha	 ılık	 olacak.	 Eğer	 tanrılar</i> <i class="calibre4">merhametliyse,	Sur	ağlayabilir. </i>	Jon	ve	Fıçı	hayvan	mezarlığına	vardığında,	kafile çoktan	 toplanmıştı.	 Jon,	 eşlikçilerin	 komutasını	 Kara	 Jack	 Buhver’a	 vermişti. </p>
<p class="calibre1">Jack’in	 emrinde	 bir	 düzine	 atlı	 korucu	 ve	 iki	 araba	 vardı.	 Arabalardan	 biri sandıklarla,	kasalarla,	çuvallarla	ve	yolculuk	için	gerekli	erzakla	doluydu.	Diğeri, rüzgârı	 dışarıda	 tutmak	 için,	 kaynatılmış	 deriden	 yapılmış	 sert	 bir	 çatıya	 sahipti. </p>
<p class="calibre1">Üstat	Aemon	o	arabanın	arkasında	oturuyordu,	onu	küçük	bir	çocuk	gibi	gösteren</p>
<p class="calibre1">bir	 ayı	 postuna	 sarınmıştı.	 Sam	 ve	 Şebboy	 arabanın	 yanında	 duruyorlardı. </p>
<p class="calibre1">Şebboy’un	 gözleri	 şiş	 ve	 kırmızıydı	 ama	 sımsıkı	 kundaklanmış	 bebek,	 kızın kollarındaydı.	 Jon,	 çocuğun	 Dalla’nın	 mı	 yoksa	 Şebboy’un	 mu	 olduğunu	 kesin olarak	 bilemezdi,	 iki	 çocuğu	 sadece	 birkaç	 kez	 yan	 yana	 görmüştü.	 Şebboy’un oğlu	 daha	 büyüktü,	 Dalla’nınki	 daha	 sıhhatliydi	 ama	 çocukların	 yaşları	 ve boyutları	 birbirine	 yakındı,	 yani	 çocukları	 iyi	 tanımayan	 biri,	 onları	 kolayca karıştırabilirdi. </p>
<p class="calibre1">“Lord	Kar,”	diye	seslendi	Üstat	Aemon,	“odana	senin	için	bir	kitap	bıraktım. </p>
<p class="calibre1"> <i class="calibre4">Yeşim	 icmali. </i>	 Doğuya	 giderek	 Yeşim	 Denizi’nin	 bütün	 topraklarım	 ziyaret	 etmiş</p>
<p class="calibre1">Volantisli	bir	maceraperest	olan	Colloquo	Votar	tarafından	yazılmış.	Kitapta	ilgini çekeceğini	 düşündüğüm	 bir	 paragraf	 var.	 Clydas’a	 senin	 için	 işaretlemesini söyledim.” </p>
<p class="calibre1">“Mutlaka	okuyacağım.” </p>
<p class="calibre1">Üstat	 Aemon	 burnunu	 sildi.	 “Bilgi	 silahtır	 Jon.	 Mücadeleye	 gitmeden	 önce kendini	adamakıllı	silahlandır.” </p>
<p class="calibre1">“Yapacağım.”	 Jon,	 yüzünde	 ıslak	 ve	 soğuk	 bir	 şey	 hissetti.	 Gözlerini	 yukarı kaldırdığında,	kar	yağdığını	gördü.  <i class="calibre4">Kötü	bir	alamet. </i>	Kara	Jack	Bulwer’a	döndü. </p>
<p class="calibre1">“Mümkün	olduğunca	hızlı	gidin	fakat	aptalca	riskler	almayın.	Yanınızda	yaşlı	bir adam	ve	bir	bebek	var.	Onları	sıcak	ve	tok	tutun.” </p>
<p class="calibre1">“Siz	 de	 aynı	 şeyi	 yapın	 lordum,”	 dedi	 Şebboy.	 Arabaya	 binmek	 için	 acele</p>
<p class="calibre1"><a id="p112"></a>ediyormuş	 gibi	 görünmüyordu.	 “Siz	 de	 diğerleri	 için	 aynı	 şeyi	 yapın.	 Dediğiniz gibi	 başka	 bir	 sütanne	 bulun.	 Bulacağınıza	 dair	 söz	 verdiniz.	 Bebek...	 Dalla’nın oğlu...	 küçük	 prens...	 ona	 iyi	 bir	 kadın	 bulun	 ki	 bebek	 büyüdüğünde	 iri	 ve	 güçlü olsun.”	“Sana	söz	veriyorum.” </p>
<p class="calibre1">“Ona	isim	vermeyin.	İki	yaşını	geçene	kadar	bunu	yapmayın.	Bebeklere	henüz</p>
<p class="calibre1">sütten	 kesilmemişken	 isim	 vermek	 kötü	 şans	 getirir.	 Kargalarınız	 bunu	 bilmiyor olabilir	ama	doğrudur.”	“Nasıl	emredersen	leydim.” </p>
<p class="calibre1">“Bana	öyle	demeyin.	Ben	bir	anneyim,	leydi	değilim.	Ben	Craster’ın	karısı, </p>
<p class="calibre1">Craster’ın	 kızı	 ve	 bir	  <i class="calibre4">anneyim.” </i>	 Şebboy,	 bebeği	 Efkârlı	 Edd’e	 verip	 arabaya bindi	 ve	 pöstekilere	 sarındı.	 Bebeği	 Edd’den	 geri	 alıp	 emzirmeye	 başladı.	 Sam, yüzü	 kızarmış	 bir	 hâlde	 gözlerini	 bu	 görüntüden	 kaçırdı	 ve	 atına	 bindi.  <i class="calibre4">“Haydi</i> <i class="calibre4">yapalım	 şunu,” </i>	 dedi	 Kara	 Jack	 Bulwer,	 kamçısını	 şaklattı.	 Arabalar	 ilerlemeye başladı. </p>
<p class="calibre1">Sam	biraz	oyalandı.	“Pekâlâ,”	dedi,	“elveda.” </p>
<p class="calibre1">“Sana	 da	 Sam,”	 dedi	 Efkârlı	 Edd.	 “Gemin	 batmayacak.	 Gemiler,	 sadece</p>
<p class="calibre1">içlerinde	ben	olduğumda	batar.” </p>
<p class="calibre1">Jon	 geçmişi	 hatırlıyordu.	 “Şebboy’u	 ilk	 gördüğümde,	 sırtını	 Craster</p>
<p class="calibre1">Kalesi’nin	 duvarına	 yapıştırmıştı.	 O	 şişkin	 karınlı,	 siyah	 saçlı,	 sıska	 kız, Hayalet’in	 korkusuyla	 köşeye	 sinmişti.	 Hayalet	 onun	 tavşanlarının	 arasına dalmıştı.	 Ben	 de	 Şebboy’un,	 kurdun	 onu	 parçalayacağından	 ve	 bebeği</p>
<p class="calibre1">yiyeceğinden	korktuğunu	düşünmüştüm...	ama	kızın	korktuğu	şey	kurt	değildi,	değil mi?”	“Şebboy	sandığından	daha	cesur,”	dedi	Sam. </p>
<p class="calibre1">“Sen	de	öylesin	Sam.	Yolculuğun	hızlı	ve	güvenli	olsun.	Şebboy’a,	Aemon’a</p>
<p class="calibre1">ve	bebeğe	iyi	bak.”	Jon’un	dudaklarında	tuhaf	ve	hüzünlü	bir	gülümseme	belirdi. </p>
<p class="calibre1">“Başlığım	da	yukarı	çek.	Saçlarında	karlar	eriyor.” </p>
<p class="calibre1">Küçük	 kafile	 uzaklarda	 gözden	 kaybolduğunda,	 doğu	 seması	 siyahtan	 griye</p>
<p class="calibre1">devrilmişti	ve	kar	yoğun	bir	şekilde	yağıyordu.	“Dev,	Lord	Kumandan’ın	teşrifini bekliyor,”	diye	hatırlattı	Efkârlı	Edd.	“Janos	Slynt	de	öyle.” </p>
<p class="calibre1">“Evet.”	 Jon,	 tepelerinde	 buzdan	 bir	 uçurum	 misali	 yükselen	 Sur’a	 baktı. </p>
<p class="calibre1"> <i class="calibre4">Uçtan	 uca	 yüz	 fersah	 ve	 yüksekliği	 iki	 yüz	 on	 beş	 metre. </i>	 Sur’un	 gücü, yüksekliğiydi;	uzunluğu,	Sur’un	zayıflığıydı.	Jon,	bir	zamanlar	babasının	söylediği bir	 şeyi	 hatırladı.  <i class="calibre4">Bir	 duvar,	 onu	 savunan	 adam	 kadar	 güçlüdür	 ancak. </i>	 Gece Nöbetçileri’nin	 adamları	 yeterince	 cesurlardı	 ama	 karşılarında	 duran	 görev	 için sayıca	azlardı. </p>
<p class="calibre1">Dev,	 silahhanede	 bekliyordu.	 Adamın	 gerçek	 adı	 Bedwyck’ti.	 Bir	 elliden</p>
<p class="calibre1">biraz	daha	uzun	olan	boyuyla,	Gece	Nöbetçileri’ndeki	en	ufak	tefek	adamdı.	Jon, </p>
<p class="calibre1">sözü	 hiç	 dolandırmadan	 konuya	 girdi.	 “Sur	 boyunca	 daha	 fazla	 göze	 ihtiyacımız</p>
<p class="calibre1"><a id="p113"></a>var.	Ayrıca	devriyelerimizin	soğuktan	korunmak	için	girebilecekleri,	sıcak	yemek ve	 dinlenmiş	 binekler	 bulabilecekleri	 yol	 kalelerine.	 Buzizi’ne	 bir	 garnizon yerleştiriyorum	ve	komutasını	sana	veriyorum.” </p>
<p class="calibre1">Dev,	 küçük	 parmağıyla	 kulağının	 içindeki	 pisliği	 temizledi.	 “Komuta?	 Ben? </p>
<p class="calibre1">Lordum	 biliyor	 ki,	 ben	 sadece,	 kaçak	 avlandığı	 için	 Sur’a	 gönderilmiş	 basit	 bir çiftçi	çocuğuyum.” </p>
<p class="calibre1">“On	 iki	 yıldır	 korucusun.	 İlk	 İnsanlar’ın	 Yumruğu’ndan	 ve	 Craster</p>
<p class="calibre1">Kalesi’nden	 sağ	 çıktın,	 sonra	 geri	 dönüp	 bize	 olanları	 anlattın.	 Genç	 korucular sana	hayranlık	duyuyor.” </p>
<p class="calibre1">Minik	adam	güldü.	“Sadece	cüceler	bana	hayranlık	duyar.	Ben	okuyamıyorum</p>
<p class="calibre1">lordum.	İyi	bir	günde	ancak	adımı	yazabilirim.”	“Eski	Şehir’den	üstatlar	istedim. </p>
<p class="calibre1">Acil	 durumlar	 için	 iki	 kuzgunun	 olacak.	 Acil	 olmayan	 hâllerde	 süvariler gönderirsin.	Daha	çok	üstadımız	ve	daha	çok	kuzgunumuz	olana	dek,	Sur’un	tepesi</p>
<p class="calibre1">boyunca	bir	sıra	işaret	kulesi	kurmak	niyetindeyim.” </p>
<p class="calibre1">“Peki	kaç	zavallı	aptalı	komuta	edeceğim?” </p>
<p class="calibre1">“Nöbet’ten	yirmi	adam,”	dedi	Jon.	“Stannis’ten	de	bunun	yarısı	kadar	adam</p>
<p class="calibre1">alacağım.”  <i class="calibre4">Yaşlı,	 acemi	 ya	 da	 yaralı. </i>	 “Kralın	 en	 iyi	 adamları	 olmayacaklar	 ve siyahlan	 giymeyecekler,	 lâkin	 itaat	 edecekler.	 Onlardan	 mümkün	 olduğunca</p>
<p class="calibre1">faydalan.	Seninle	birlikte	göndereceğim	kardeşlerden	dördü,	Sur’a	Lord	Slynt’le</p>
<p class="calibre1">birlikte	 gelen	 Kral	 Topraklılar.	 O	 gruba	 dikkat	 et	 ve	 diğerleriyle	 birlikte tırmanıcılara	karşı	tetikte	ol.” </p>
<p class="calibre1">“Oluruz	 lordum,	 ama	 yeterince	 tırmanıcı	 Sur’un	 tepesine	 çıkmayı	 başarırsa, otuz	adam	onları	geri	itmeye	yetmez.” </p>
<p class="calibre1">Uç	 yüz	 adam	 bile	 yetmeyebilir.	 Jon,	 bu	 tereddütü	 kendine	 sakladı. </p>
<p class="calibre1">Tırmanıcıların,	tırmanışı	gerçekleştirirken	savunmasız	olduğu	gerçekti.	Yukarıdan üstlerine	 taşlar,	 mızraklar,	 kızgın	 zift	 dolu	 variller	 yağdırılabilirdi	 ve tırmanıcıların	 yapabileceği	 tek	 şey	 umutsuzca	 buza	 tutunmak	 olurdu.	 Bazen	 Sur, onları	 bizzat	 silkelerdi,	 bir	 köpeğin	 sinekleri	 silkelemesi	 gibi.	 Val’in	 sevgilisi Jarl’ın	altında	kırılan	ve	onu	ölüme	gönderen	buz	tabakasını	gördüğünde,	Jon	buna kendi	gözleriyle	şahit	olmuştu. </p>
<p class="calibre1">Bununla	birlikte,	tırmanıcılar	fark	edilmeden	Sur’un	tepesine	ulaşırlarsa	her</p>
<p class="calibre1">şey	değişirdi.	Belli	bir	süre	içinde	kendileri	için	basamaklar	oyabilirler,	siperler inşa	 edebilirler,	 onların	 peşinden	 bin	 kişinin	 daha	 yukarı	 çıkabilmesi	 için	 aşağı ipler	 ve	 merdivenler	 sarkıtabilirlerdi.	 Jon’un	 büyük	 büyük	 babasının	 zamanında, kendisini	Sur’un	Ötesindeki	Kral	ilan	eden	Raymun	Kızılsakal	böyle	yapmıştı.	O</p>
<p class="calibre1">vakitlerde	 lord	 kumandan,	 Jack	 Musgood’du.	 Kızılsakal’ın	 kuzeyden	 gelişinden evvel,	lord	kumandana	Neşeli	Jack	deniyordu,	daha	sonra	adam	ilelebet	Mahmur</p>
<p class="calibre1"><a id="p114"></a>Jack	 olarak	 anılmıştı.	 Raymun’un	 ordusu,	 Uzun	 Göl’ün	 kıyısında	 kanlı	 bir	 sonla karşılaşmıştı;	 Kışyarı’nın	 Lord	 William’ı,	 Sarhoş	 Dev	 ve	 Harmon	 Umber’ın arasında	sıkışmışlardı.	Kızılsakal,	Lord	William’ın	erkek	kardeşi	Acımasız	Artos tarafından	 katledilmişti.	 Nöbet,	 yabanıllarla	 dövüşmek	 için	 geç	 kalmış,	 fakat onları	 gömmek	 için	 zamanında	 gelmişti;	 Artos	 Stark,	 ölü	 ağabeyinin	 başsız cesedinin	yanında	yas	tutarken	Nöbet’e	öfkeyle	bu	görevi	vermişti. </p>
<p class="calibre1">Jon,	 Mahmur	 Jon	 Kar	 olarak	 anılmak	 istemiyordu.	 “Otuz	 adam	 olması,	 hiç adam	olmamasından	iyidir,”	dedi	Dev’e. </p>
<p class="calibre1">“Doğru,”	 dedi	 minik	 adam.	 “Sadece	 Buzizi	 mi	 olacak?	 Yoksa	 lordum	 diğer kaleleri	de	açacak	mı?” </p>
<p class="calibre1">“Zaman	içinde	hepsini	adamlandırmayı	düşünüyorum,”	dedi	Jon,	“ama	şu	an</p>
<p class="calibre1">için	sadece	Buzizi	ve	Bozkalkan	olacak.” </p>
<p class="calibre1">“Lordum,	Bozkalkan’ı	kimin	komuta	edeceğine	karar	verdi	mi	peki?” </p>
<p class="calibre1">“Janos	Slynt,”	dedi	Jon.  <i class="calibre4">Tanrılar	bizi	korusun. </i>	“Kimse,	yeteneği	olmayan	bir adamı	altın	pelerinlilerin	kumandanı	yapmaz.	Slynt	bir	kasabın	oğlu	olarak	doğdu. </p>
<p class="calibre1">Manly	 Stokeworth	 öldüğünde,	 Slynt,	 Demir	 Kapı’nın	 kumandanıydı.	 Jon	 Arryn onu	 terfi	 ettirdi	 ve	 Kral	 Toprakları’nın	 savunmasını	 onun	 ellerine	 bıraktı.	 Lord Janos	 göründüğü	 kadar	 aptal	 olamaz.”  <i class="calibre4">Ayrıca	 onun,	 Alliser	 Thorne’dan	 iyice</i> <i class="calibre4">uzakta	olmasını	istiyorum. </i></p>
<p class="calibre1">“Doğru	 olabilir,”	 dedi	 Dev,	 “ama	 ben	 yine	 de	 onu,	 Üçparmak	 Hobb’un</p>
<p class="calibre1">pancar	doğramasına	yardım	etmesi	için	mutfağa	gönderirdim.” </p>
<p class="calibre1"> <i class="calibre4">Ben	gönderseydim,	bir	daha	asla	pancar	yemeye	cesaret	edemezdim. </i></p>
<p class="calibre1">Lord	Janos	emredildiği	gibi	ortaya	çıkmadan	önce	sabahın	yarısı	geçti.	Jon, </p>
<p class="calibre1">Uzunpençe’yi	 temizliyordu.	 Kimi	 adamlar,	 bu	 görevi	 bir	 kâhyaya	 ya	 da	 yavere verirdi	 ama	 Lord	 Eddard,	 oğullarına,	 kendi	 silahlarıyla	 bizzat	 ilgilenmeleri gerektiğini	 öğretmişti.	 Fıçı	 ve	 Efkârlı	 Edd,	 Slynt’le	 birlikte	 geldiklerinde,	 Jon onlara	teşekkür	etti	ve	Lord	Janos’a	oturmasını	söyledi. </p>
<p class="calibre1">Adam,	 nezaketsiz	 bir	 şekilde	 de	 olsa	 kendisine	 söyleneni	 yaptı	 ve	 lord kumandanın	 ellerindeki	 çıplak	 çeliği	 görmezden	 gelerek	 kollarını	 göğsünde birleştirdi.	Jon,	yağlı	bezi	piç	kılıcının	aşağısına	doğru	kaydırdı.	Çeliğin	üstünde oynaşan	 sabah	 ışıklarını	 izledi.	 Bu	 bıçağın	 deriyi,	 yağı	 ve	 kası	 kolayca	 geçip, Slynt’in	 çirkin	 kafasını	 bedeninden	 ayıracağını	 düşündü.	 Bir	 adam	 siyahları kuşandığında,	 adamın	 bütün	 suçları	 ve	 bütün	 mensubiyetleri	 silinirdi	 ama	 buna rağmen,	 Janos	 Slynt’i	 bir	 kardeş	 olarak	 düşünmek	 Jon	 için	 zordu.  <i class="calibre4">Aramızda	 kan</i> <i class="calibre4">var.	 Bu	 adam	 babamın	 katline	 yardım	 etti	 ve	 beni	 de	 öldürtmek	 için	 elinden</i> <i class="calibre4">gelen	her	şeyi	yaptı. </i></p>
<p class="calibre1">“Lord	 Janos.”	 Jon,	 kılıcını	 kınına	 soktu.	 “Size	 Bozkalkan’ın	 komutasını</p>
<p class="calibre1"><a id="p115"></a>veriyorum.” </p>
<p class="calibre1">Bu	 sözler	 Slynt’i	 şaşırttı.	 “Bozkalkan...	 Bozkalkan,	 yabanıl	 arkadaşlarınla birlikte	Sur’a	tırmandığın	yerdi...” </p>
<p class="calibre1">“Öyleydi,”	 dedi	 Jon.	 “Kabul	 etmem	 gerekir	 ki	 kale	 acınacak	 durumda.	 Onu mümkün	 olan	 en	 iyi	 şekilde	 onaracaksınız.	 İşe	 ormanı	 geri	 iterek	 başlayın.	 Hâlâ ayakta	duran	yapıları	tamir	etmek	için,	çökmüş	olanlardan	taş	çalın.”  <i class="calibre4">Bu	iş	zor	ve</i> <i class="calibre4">acımasız	 olacak, </i>	 diye	 ekleyebilirdi.  <i class="calibre4">Taş	 üstünde	 uyuyacaksınız,	 şikayet</i> <i class="calibre4">edemeyecek	ve	komplo	kuramayacak	kadar	yorgun	olacaksınız.	Çok	geçmeden, </i></p>
<p class="calibre1"> <i class="calibre4">sıcağın	 nasıl	 bir	 şey	 olduğunu	 unutacaksınız	 ama	 erkekliğin	 nasıl	 bir	 şey</i> <i class="calibre4">olduğunu	hatırlayabilirsiniz. </i>	“Otuz	adamınız	olacak.	On	adam	buradan,	on	adam Gölge	 Kule’den	 ve	 on	 adam	 da	 Kral	 Stannis	 tarafından	 bize	 geçici	 olarak verilenlerden.” </p>
<p class="calibre1">Slynt’in	 yüzü,	 kuru	 erik	 rengine	 döndü.	 Etli	 gıdısı	 titremeye	 başladı.	 “Ne yaptığını	anlamadığımı	mı	sanıyorsun?	Janos	Slynt	kolayca	kandırılacak	bir	adam</p>
<p class="calibre1">değildir.	Sen	henüz	kundağına	pisliyorken	ben	Kral	Toprakları’nın	güvenliğinden</p>
<p class="calibre1">sorumluydum.	Harabeni	kendine	sakla	piç.” </p>
<p class="calibre1"> <i class="calibre4">Size	 bir	 şans	 veriyorum	 lordum.	 Bu,	 sizin	 babama	 verdiğiniz	 her	 şeyden</i> <i class="calibre4">daha	 fazla. </i>	 “Beni	 yanlış	 anladınız	 lordum,”	 dedi	 Jon.	 “Bu	 bir	 teklif	 değil,	 bir emir.	Buradan	Bozkalkan’a	yirmi	fersah	yol	var.	Silahlarınızı	ve	zırhınızı	toplayın, vedalarınızı	edin	ve	yarın	sabah	ilk	ışıkla	birlikte	yola	koyulmak	için	hazırlanın.” </p>
<p class="calibre1">“Hayır.”	Lord	Janos	hışımla	ayağa	kalktı,	sandalyesi	yere	devrildi.	“Donarak</p>
<p class="calibre1">ölmek	için	uzaklara	uysalca	gitmeyeceğim.	Hiçbir	vatan	hainin	piçi	Janos	Slynt’e emir	veremez!	Dostlardan	yoksun	değilim,	seni	uyarıyorum.	Hem	burada,	hem	de</p>
<p class="calibre1">Kral	 Topraklarında	 dostlarım	 var.	 Ben	 Harrenhal	 Lordu’ydum!	 Harabeni,	 senin için	 oy	 kullanan	 kör	 aptallardan	 birine	 ver.	 Ben	 o	 harabeyi	 almayacağım.	 Beni duyuyor	musun	çocuk?  <i class="calibre4">Almayacağım!” </i>	“Alacaksınız.” </p>
<p class="calibre1">Slynt,	 Jon’un	 son	 sözüne	 karşılık	 vermeye	 tenezzül	 etmedi	 ama	 odadan</p>
<p class="calibre1">çıkarken	yerdeki	sandalyeyi	tekmeleyerek	kenara	itti. </p>
<p class="calibre1"> <i class="calibre4">Beni	 hâlâ	 bir	 çocuk	 olarak	 görüyor, </i>	 diye	 düşündü	 Jon,  <i class="calibre4">yeşil	 bir	 oğlan</i> <i class="calibre4">olarak. </i>	 Umabileceği	 tek	 şey,	 bir	 gecelik	 uykunun,	 Lord	 Janos’un	 aklını	 başına getireceğiydi. </p>
<p class="calibre1">Ertesi	sabah,	bunun	beyhude	bir	umut	olduğu	anlaşıldı. </p>
<p class="calibre1">Jon,	 Slynt’i,	 ortak	 salonda	 kahvaltı	 eder	 hâlde	 buldu.	 Adamın	 yanında	 Sör Alliser	Thorne	ve	bazı	arkadaşları	vardı.	Jon,	yanında	Demir	Emmett	ve	Efkârlı</p>
<p class="calibre1">Edd,	 arkasında	 Mully,	 Beygir,	 Kırmızı	 Jack	 Crabb,	 Rusty	 Çiçek	 ve	 Öküz’le birlikte	basamaklardan	aşağı	indiğinde,	Slynt	ve	arkadaşları	bir	şeye	gülüyorlardı. </p>
<p class="calibre1">Üçparmak</p>
<p class="calibre1"><a id="p116"></a>Hobb,	kazanının	içinden	yulaf	lapası	dağıtıyordu.	Kralın	adamları,	kraliçenin adamları	ve	kara	kardeşler	ayrı	ayrı	masalarda	oturuyorlardı,	bazıları	yulaf	lapası kâselerinin	 üzerine	 eğilmişti,	 diğerleri	 midelerini	 ekmek	 ve	 jambonla</p>
<p class="calibre1">dolduruyordu.	 Jon,	 bir	 masada	 Pyp	 ve	 Grenn’i	 gördü,	 bir	 diğerinde	 de	 Bowen Marsh’ı.	 Hava,	 duman	 ve	 yağ	 kokuyordu.	 Bıçak	 ve	 kaşıkların	 şıngırtısı	 kubbeli tavanda	yankılanıyordu. </p>
<p class="calibre1">Bütün	 sesler	 aynı	 anda	 sustu.	 “Lord	 Janos,”	 dedi	 Jon,	 “size	 son	 bir	 şans vereceğim.	 O	 kaşığı	 masaya	 bırakın	 ve	 ahıra	 gidin.	 Atınız	 eyerlendi	 ve dizginlendi.	Bozkalkan’a	kadar	uzun	ve	zorlu	bir	yol	var.” </p>
<p class="calibre1">“O	 hâlde	 yola	 koyulsan	 iyi	 olur	 çocuk.”	 Slynt	 güldü,	 göğsüne	 yulaf	 lapası damlattı.	“Bozkalkan	senin	gibiler	için	harika	bir	yer	bence.	İmanlı	iyi	insanların epey	uzağında.	Senin	üstünde	canavarın	işareti	var,	piç.” </p>
<p class="calibre1">“Emrime	itaat	etmiyorsunuz	demek?” </p>
<p class="calibre1">“Emrini	alıp	o	piç	kıçına	sokabilirsin,”	dedi	Slynt,	gıdısı	titredi. </p>
<p class="calibre1">Alliser	 Thorne	 belli	 belirsiz	 gülümsedi,	 siyah	 gözleri	 Jon’un	 üstüne</p>
<p class="calibre1">sabitlenmişti.	Başka	bir	masada,	Dev	Katili	Godry	gülmeye	başladı. </p>
<p class="calibre1">“Nasıl	 isterseniz.”	 Jon,	 Demir	 Emmett’e	 bir	 baş	 işareti	 yaptı.	 “Lütfen	 Lord Janos’u	Sur’a	götür...” </p>
<p class="calibre1"> <i class="calibre4">...ve	onu	bir	buz	hücresine	kapat, </i>	diyebilirdi.	Daracık	buzun	içinde	bir	ya	da on	gün	geçirmek,	Slynt’in	titremesini,	ateşler	içinde	yanmasını	ve	serbest	kalmak için	yalvarmasını	sağlardı,	Jon	bundan	emindi.  <i class="calibre4">Ve	dışarı	çıktığı	an,	o	ve	Thorne</i> <i class="calibre4">yeni	komplolar	kurmaya	başlarlar. </i></p>
<p class="calibre1"> <i class="calibre4">...ve	onu	atına	bağla, </i>	diyebilirdi.	Eğer	Slynt,	Bozkalkan’a	oranın	kumandanı olarak	 gitmek	 istemiyorsa,	 aşçısı	 olarak	 gidebilirdi.	 O	 zaman,	 firar	 etmesi	 an meselesi	olurdu.  <i class="calibre4">Ve	beraberinde	kaç	adam	götürür</i>? </p>
<p class="calibre1">“...ve	onu	as,”	diye	bitirdi	Jon. </p>
<p class="calibre1">Janos	 Slynt’in	 yüzü	 süt	 gibi	 beyazladı.	 Elindeki	 kaşık,	 parmaklarının</p>
<p class="calibre1">arasından	kaydı.	Edd	ve	Emmett	salonun	karşı	tarafına	yürüdüler,	ayak	sesleri	taş</p>
<p class="calibre1">zeminde	çınladı.	Bowen	Marsh’ın	ağzı	açılıp	kapandı,	dışarı	tek	kelime	çıkmadı. </p>
<p class="calibre1">Sör	Alliser	Thorne,	kılıcına	uzandı.  <i class="calibre4">Durma, </i>	diye	düşündü	Jon.	Uzunpençe	sırtında asılıydı.	Çeliğini	göster.	Bana	aynı	şeyi	yapmam	için	bir	sebep	ver. </p>
<p class="calibre1">Salondaki	adamların	yarısı	ayaktaydı.	Kral	Stannis’e	ya	da	Melisandre’ye	ya</p>
<p class="calibre1">da	 ikisine	 birden	 sadık	 olan	 güneyli	 şövalyeler,	 silahlı	 askerler	 ve	 Gece Nöbetçileri’nin	 Yeminli	 Kardeşleri.	 Bazıları,	 Jon’u	 lord	 kumandan	 olarak</p>
<p class="calibre1">seçmişlerdi.	 Diğerleri	 Bowen	 Marsh’a,	 Sör	 Denys	 Mallister’a	 ve	 Cotter	 Pyke’a oy	 vermişlerdi...	 bazıları	 da	 Janos	 Slynt’e.  <i class="calibre4">Hatırladığım	 kadarıyla	 yüzlercesi. </i></p>
<p class="calibre1">Jon,	 o	 anda	 o	 adamlardan	 kaçının	 mahzende	 olduğunu	 merak	 etti.	 Bir	 an	 için, </p>
<p class="calibre1"><a id="p117"></a>dünya	bir	kılıcın	ucunda	terazilendi. </p>
<p class="calibre1">Alliser	 Thorne,	 elini	 kılıcından	 uzaklaştırdı	 ve	 Edd	 Tolett’in	 geçmesi	 için kenara	çekildi. </p>
<p class="calibre1">Efkârlı	 Edd,	 Slynt’in	 bir	 kolunu	 tuttu,	 Demir	 Emmett	 de	 diğerini.	 İkisi birlikte,	 adamı	 oturduğu	 sıradan	 kaldırdılar,	 “Hayır,”	 diye	 itiraz	 etti	 Lord	 Janos, dudakları	 etrafa	 yulaf	 lapası	 saçtı.	 “Hayır,	 beni	 bırakın.	 O	 sadece	 bir	 çocuk,	 bir <i class="calibre4">piç. </i>	 Babası	 vatan	 hainiydi.	 Onun	 üzerinde	 canavarın	 işareti	 var,	 kurt	 var...  <i class="calibre4">Beni</i> <i class="calibre4">bırakın</i>!	 Janos	 Slynt’e	 el	 uzattığınız	 güne	 pişman	 olacaksınız.	 Sizi	 uyarıyorum, Kral	 Toprakları’nda	 dostlarım	 var...”	 Janos,	 Edd	 ve	 Emmett	 tarafından	 yarı yürütülür	yarı	sürüklenir	hâlde	basamaklara	götürülürken	hâlâ	itiraz	ediyordu. </p>
<p class="calibre1">Jon	onların	arkasından	dışarı	çıktı.	Jon’un	ardından	mahzen	boşaldı.	Kafeste, </p>
<p class="calibre1">Slynt	 bir	 an	 için	 adamların	 elinden	 kurtuldu	 ve	 mücadele	 etmeye	 çalıştı	 ama Demir	Emmett	adamı	boğazından	yakalayıp	onu	demir	çubuklara	yapıştırdı,	Janos</p>
<p class="calibre1">sonunda	 çabalamaktan	 vazgeçti.	 O	 zamana	 kadar	 bütün	 Kara	 Kale,	 olup	 biteni izlemek	için	dışarı	çıkmıştı.	Val	bile	penceredeydi,	altın	saç	örgüsü	tek	omzunun üstündeydi.	 Stannis,	 Kral	 Kulesi’nin	 basamaklarında	 duruyordu,	 şövalyeleri tarafından	çevrelenmişti. </p>
<p class="calibre1">Lord	Janos’un,	“Eğer	bu	çocuk	beni	korkutabileceğini	sanıyorsa,	yanılıyor,” </p>
<p class="calibre1">dediğini	 duydular.	 “Beni	 asmaya	 cesaret	 edemez.	 Janos	 Slynt’in	 dostları	 var, önemli	 dostları,	 göreceksiniz…”	 Rüzgâr,	 adamın	 sözlerinin	 geri	 kalanını	 alıp götürdü. </p>
<p class="calibre1"> <i class="calibre4">Bu	yanlış, </i>	diye	düşündü	Jon.	“Durun.” </p>
<p class="calibre1">Emmett	döndü,	kaşları	çatılmıştı.	“Lordum?” </p>
<p class="calibre1">“Onu	asmayacağım,”	dedi	Jon.	“Onu	buraya	getirin.” </p>
<p class="calibre1">Bowen	Marsh’ın,	“Ah,	Yedi	bizi	korusun!”	diye	bağırdığını	duydu. </p>
<p class="calibre1">Lord	 Janos’un	 gülümsemesinde,	 bayat	 yağın	 bütün	 tatlılığı	 vardı,	 ta	 ki	 Jon, </p>
<p class="calibre1">“Bana	bir	kütük	bulun,”	deyip	Uzunpençe’yi	kınından	çıkarana	kadar. </p>
<p class="calibre1">Uygun	 bir	 kütük	 bulunduğunda,	 Lord	 Janos	 vinç	 kafesinin	 içine	 kaçtı	 ama Demir	 Emmett	 kafese	 girip	 adamı	 dışarı	 sürükledi.	 Emmett	 tarafından	 yarı	 itilip yarı	 çekilerek	 avlunun	 karşısına	 götürülürken,	 “Hayır!”	 diye	 feryat	 etti	 Slynt. </p>
<p class="calibre1">“Beni	 bırakın...	 bunu	 yapamazsınız...	 Tywin	 Lannister	 bunu	 duyduğunda	 hepiniz pişman...” </p>
<p class="calibre1">Emmett,	 Janos’un	 ayaklarını	 yerden	 kesti.	 Efkârlı	 Edd,	 Janos’un	 sırtına	 bir tekme	 indirerek	 dizlerinin	 üstünde	 kalmasını	 sağlarken,	 Emmett	 kütüğü	 adamın başının	altına	yerleştirdi.	“Eğer	kıpırdamadan	durursanız	bu	iş	daha	kolay	olur,” </p>
<p class="calibre1">dedi	 Jon,	 Janos’a.	 “Darbeden	 kurtulmak	 için	 kenara	 çekilmeye	 kalkarsanız,	 yine de	ölürsünüz	ama	ölümünüz	daha	çirkin	olur.	Boynunuzu	uzatın	lordum.”	Jon,	piç</p>
<p class="calibre1"><a id="p118"></a>kılıcının	 kabzasını	 iki	 eliyle	 birden	 kavrayıp	 silahı	 yukarı	 kaldırdığında,	 bıçağın üstünde	 solgun	 sabah	 ışığı	 gezindi.	 Jon,	 son	 bir	 küfür	 bekleyerek,	 “Eğer	 son	 bir sözünüz	varsa,	söylemenin	tam	zamanıdır,”	dedi. </p>
<p class="calibre1">Janos	 Slynt,	 Jon’a	 bakmak	 için	 kafasını	 çevirdi.	 “Lütfen	 lordum.	 Merhamet. </p>
<p class="calibre1">Ben...	ben	gideceğim...	ben...” </p>
<p class="calibre1"> <i class="calibre4">Hayır, </i>	 diye	 düşündü	 Jon.	 O	  <i class="calibre4">kapıyı	 kapattın. </i>	 Uzunpençe	 aşağı	 indi.	 Janos Slynt’in	 başı	 çamurlu	 zeminde	 yuvarlanırken,	 “Çizmelerini	 ben	 alabilir	 miyim?” </p>
<p class="calibre1">diye	sordu	Öküz	Owen.	“Çizmeleri	yeni	sayılır.	İçleri	kürk	kaplı.” </p>
<p class="calibre1">Jon,	 arkasına	 dönüp	 Stannis’e	 baktı.	 İki	 adamın	 gözleri	 bir	 an	 için	 buluştu. </p>
<p class="calibre1">Sonra	kral,	başını	onaylar	gibi	salladı	ve	kulesine	geri	döndü. </p>
<p class="calibre1"><b class="calibre3">	</b></p>
<p class="calibre1"><a id="p119"></a><b class="calibre3">TYRION</b></p>
<p class="calibre1">Tek	başına	uyandı	ve	tahtırevanın	durduğunu	fark	etti. </p>
<p class="calibre1">Ezilmiş	 yastıklardan	 oluşan	 bir	 yığın,	 Ulyrio’nun	 yayılarak	 yattığı	 yeri işaretliyordu.	Cüce,	boğazının	kuru	ve	pürüzlü	olduğunu	hissetti.	Rüya	görmüştü... </p>
<p class="calibre1">rüyasında	ne	görmüştü?	Hatırlamıyordu. </p>
<p class="calibre1">Dışarıda,	onun	bilmediği	bir	dilde	konuşan	sesler	vardı.	Tyrion,	bacaklarını</p>
<p class="calibre1">perdelerin	 arasından	 aşağı	 sarkıtıp	 yere	 atladı.	 İki	 muhafızla	 birlikte	 atların yanında	 duran	 ve	 ona	 tepeden	 bakan	 Illyrio’yla	 karşılaştı.	 Muhafızlar,	 koyu kahverengi	 yünden	 yapılmış	 pelerinlerinin	 altına	 yıpranmış	 deri	 mintanlar giymişlerdi,	 kılıçları	 kınlarının	 içindeydi	 ve	 şişman	 adam	 tehlikedeymiş	 gibi görünmüyordu. </p>
<p class="calibre1">“İşemem	lazım,”	diye	duyurdu	cüce.	Paytak	adımlarla	yolun	kenarına	yürüdü, </p>
<p class="calibre1">pantolonunun	bağcıklarını	çözdü	ve	dikenli	çalılıkların	içine	işedi.	Bu	epey	uzun sürdü. </p>
<p class="calibre1">“En	azından	iyi	işiyor,”	dedi	bir	ses. </p>
<p class="calibre1">Tyrion	son	damlaları	silkeledi	ve	aletini	pantolonunun	içine	soktu.	“İşemek, </p>
<p class="calibre1">sahip	olduğum	yeteneklerin	en	önemsizi.	Beni	asıl	sıçarken	görmelisiniz.”	Yargıç Illyrio’ya	döndü.	“Bu	iki	adamı	tanıyor	musunuz	yargıç?	Haydut	gibi	görünüyorlar. </p>
<p class="calibre1">Baltamı	bulmam	gerekir	mi?” </p>
<p class="calibre1"> <i class="calibre4">“Baltan</i>	 mı?”	 diye	 bağırdı	 süvarilerin	 daha	 iri	 olanı,	 kabarık	 sakalları	 ve turuncu	 gür	 saçları	 olan	 kaslı	 bir	 adamdı.	 “Duydun	 mu	 Haldon?	 Küçük	 adam bizimle	dövüşmek	istiyor!” </p>
<p class="calibre1">Diğer	 süvari	 daha	 yaşlıydı,	 temizce	 tıraşlanmış	 yüzü	 çizgili	 ve	 sofu</p>
<p class="calibre1">görünümlüydü.	 Saçlarını	 geriye	 taramış	 ve	 başının	 arkasında	 sıkı	 bir	 düğüm hâlinde	</p>
<p class="calibre1">toplamıştı. </p>
<p class="calibre1">“Genelde	</p>
<p class="calibre1">küçük	</p>
<p class="calibre1">adamlar, </p>
<p class="calibre1">cesaretlerini	</p>
<p class="calibre1">yakışıksız</p>
<p class="calibre1">böbürlenmelerle	</p>
<p class="calibre1">ispatlama	</p>
<p class="calibre1">ihtiyacı	</p>
<p class="calibre1">duyarlar,” </p>
<p class="calibre1">dedi. </p>
<p class="calibre1">“Bir	</p>
<p class="calibre1">ördek</p>
<p class="calibre1">öldürebileceğinden	bile	şüpheliyim.” </p>
<p class="calibre1">Tyrion	omuz	silkti.	“Ördek	getirin.” </p>
<p class="calibre1">“Eğer	ısrar	ediyorsanız.”	Süvari,	arkadaşına	baktı. </p>
<p class="calibre1">Kaslı	adam	kınından	bir	piç	kılıcı	çıkardı.	“Ben	Ördek’im,	seni	geveze	küçük</p>
<p class="calibre1"><a id="p120"></a>sidik	torbası.” </p>
<p class="calibre1"> <i class="calibre4">Ah,	tanrılar	merhamet	edin. </i>	“Aklımda	daha	küçük	bir	ördek	vardı.” </p>
<p class="calibre1">İri	adam	kahkaha	atarak	kükredi.	“Duydun	mu	Haldon?	Daha	 <i class="calibre4">küçük</i>	bir	Ördek istiyor!” </p>
<p class="calibre1">“Ben	daha	sessiz	bir	ördeğe	memnuniyetle	razı	olurum.”	Haldon	denen	adam, </p>
<p class="calibre1">soğuk	 gri	 gözleriyle	 Tyrion’ı	 inceledikten	 sonra	 Illyrio’ya	 döndü.	 “Bizim	 için birkaç	sandığın	var	sanırım?” </p>
<p class="calibre1">“Ve	onları	taşıyacak	katırlarım.” </p>
<p class="calibre1">“Katırlar	çok	yavaş.	Yük	atlarımız	var,	sandıkları	onlara	aktaracağız.	Ördek, </p>
<p class="calibre1">bu	işle	ilgilen.” </p>
<p class="calibre1">“Neden	her	zaman	her	şeyle	Ördek	ilgileniyor?”	İri	adam,	kılıcım	kınına	geri</p>
<p class="calibre1">soktu.	“Sen	neyle	ilgileniyorsun	Haldon?	Burada	şövalye	kim?	Sen	mi	yoksa	ben</p>
<p class="calibre1">mi?”	Buna	rağmen,	sandıkları	taşıyan	katırlara	doğru	yürüdü. </p>
<p class="calibre1">Sandıklar	yerlerine	yerleştirilirken,	“Delikanlımız	nasıl?”	diye	sordu	Illyrio. </p>
<p class="calibre1">Tyrion,	demir	kilitleri	olan	altı	meşe	sandık	saydı.	Ördek,	sandıkları	tek	omzunun üstüne	koyarak	kolayca	taşıyordu. </p>
<p class="calibre1">“Artık	Griff	kadar	uzun.	Uç	gün	önce	Ördek’i	bir	at	yalağının	içine	devirdi.” </p>
<p class="calibre1"> <i class="calibre4">“Devrilmedim. </i>	Sadece	onu	güldürmek	için	yalağın	içine	düştüm.” </p>
<p class="calibre1">“Sandıklardan	 birinde	 delikanlı	 için	 bir	 hediye	 var.	 Şekerli	 zencefil.	 Her zaman	çok	severdi.”	Illyrio’nun	sesi	tuhaf	bir	şekilde	hüzünlüydü.	“Sizinle	birlikte Ghoyan	Drohe’ye	kadar	gelebileceğimi	düşünmüştüm.	Siz	nehrin	aşağısına	doğru</p>
<p class="calibre1">yolculuğa	başlamadan	önce	son	bir	veda	ziyafeti...” </p>
<p class="calibre1">“Ziyafetler	 için	 vakit	 yok	 lordum,”	 dedi	 Haldon.	 “Griff,	 biz	 geri	 döner dönmez	 nehrin	 aşağısına	 doğru	 yüzmek	 niyetinde.	 Nehrin	 yukarısından	 haberler geliyor,	 hiçbiri	 iyi	 değil.	 Hançer	 Gölü’nün	 kuzeyinde	 Dothraklar	 görüldü, Motho’nun	  <i class="calibre4">khala</i> w’ından	 keşif	 süvarileri.	 Khal	 Zekko	 da	 Motho’nun	 fazla gerisinde	değil,	Qohor	Ormanı’nda	ilerliyor.” </p>
<p class="calibre1">Şişman	 adam	 kaba	 bir	 ses	 çıkardı.	 “Zekko,	 her	 üç	 ya	 da	 dört	 yılda	 bir Qohor’u	 ziyaret	 eder.	 Qohorlular	 ona	 bir	 çuval	 altın	 verir	 ve	 Zekko	 doğuya	 geri döner.	 Motho’ya	 gelince,	 adamları	 en	 az	 onun	 kadar	 yaşlı	 ve	 sayıları	 her	 yıl azalıyor.	Asıl	tehlike...” </p>
<p class="calibre1">“...Khal	 Pono,”	 diyerek	 cümleyi	 Haldon	 bitirdi.	 “Eğer	 hikâyeler	 doğruysa, Motho	 ve	 Zekko	 ondan	 kaçıyorlar.	 Son	 raporlara	 göre,	 Pono	 otuz	 bin	 kişilik	 bir <i class="calibre4">khalasar</i>'la	birlikte	Selhoru	Nehri’nin	kaynağında.	Eğer	Pono,	Rhoyne’u	geçmeye karar	 verirse,	 Griff	 geçitte	 kapana	 kısılma	 riskini	 almak	 istemiyor.”	 Haldon, Tyrion’a	baktı.	“Şu	sizin	cüce,	işeyebildiği	kadar	iyi	at	sürebiliyor	mu?” </p>
<p class="calibre1">Peynir	 lordu	 cevap	 veremeden	 önce,	 “Sürüyor,”	 diyerek	 araya	 girdi	 Tyrion, </p>
<p class="calibre1"><a id="p121"></a>“ama	 özel	 bir	 eyer	 ve	 tanıdığı	 bir	 atla	 çok	 daha	 iyi	 sürüyor.	 Aynı	 zamanda konuşuyor	da.*</p>
<p class="calibre1">“Evet	 konuşuyor.	 Ben	 Haldon,	 kardeşlerden	 oluşan	 küçük	 çetemizin</p>
<p class="calibre1">şifacısıyım.	Arkadaşım,	Sör	Ördek.” </p>
<p class="calibre1">“Sör	 <i class="calibre4">Rolty,” </i>	dedi	iri	adam.	“Rolly	Duckfield.	Herhangi	bir	şövalye,	yeni	bir şövalye	yaratabilir.	Griff	de	beni	yarattı.	Ve	sen	cüce?” </p>
<p class="calibre1">Illyrio	hızlıca	konuştu.	“Ona	Yollo	derler.” </p>
<p class="calibre1"> <i class="calibre4">Yollo</i>?  <i class="calibre4">Yollo,	 bir	 maymuna	 verebilecek	 türden	 bir	 isim	 gibi	 tınlıyor. </i>	 Daha kötüsü,	 bu	 Pentoslu	 bir	 isimdi	 ve	 Tyrion’ın	 Pentoslu	 olmadığını	 her	 aptal görebilirdi.	 Bu	 hatayı	 elinden	 geldiğince	 düzeltebilmek	 için,	 “Pentos’ta</p>
<p class="calibre1">Yollo’yum,”	dedi	cüce,	“ama	annemin	bana	verdiği	isim	Hugor	Tepe.” </p>
<p class="calibre1">“Küçük	bir	kral	mısın	yoksa	küçük	bir	piç	misin?”	diye	sordu	Haldon. </p>
<p class="calibre1">Tyrion,	 Yarı	 Ustat	 Haldon’ın	 yanında	 dikkatli	 olması	 gerektiğini	 anladı. </p>
<p class="calibre1">“Babasının	gözünde	her	cüce	piçtir.” </p>
<p class="calibre1">“Şüphesiz.	 Pekâlâ	 Hugor	 Tepe,	 bana	 şunun	 cevabını	 ver,	 Ayna	 Kalkanlı</p>
<p class="calibre1">Serwyn,	ejderha	Urrax’ı	nasıl	katletti?” </p>
<p class="calibre1">“Ona	 kalkanının	 arkasında	 yaklaştı.	 Urrax	 sadece	 kendi	 yansımasını	 gördü, Serwyn	mızrağım	onun	gözüne	sapladı.” </p>
<p class="calibre1">Haldon	 etkilenmemişti.	 “Bu	 hikâyeyi	 Ördek	 bile	 bilir.	 Aynı	 taktiği, </p>
<p class="calibre1">Ejderhaların	 Dansı’nda	 Vhagar’a	 karşı	 deneyen	 şövalyenin	 ismini	 söyleyebilir misin?” </p>
<p class="calibre1">Tyrion	 sırıttı.	 “Sör	 Byron	 Swann.	 Bunu	 denediği	 için	 kızartılmıştı...	 ancak ejderha,	Vhagar	değil	Syrax’tı.” </p>
<p class="calibre1">“Korkarım	 ki	 yanılıyorsun.	 Üstat	 Munkun,  <i class="calibre4">Ejderhaların	 Dansı,	 Gerçek	 Bir</i> <i class="calibre4">Hikâye'de</i>	diyor	ki...” </p>
<p class="calibre1">“...ejderhanın	 adı	 Vhagar’dı.  <i class="calibre4">Yüce</i>	 Üstat	 Munkun	 yanılıyor.	 Sör	 Byron’ın yaveri,	efendisinin	öldüğünü	gördü	ve	adamın	kızına	bir	mektup	yazarak	babasının nasıl	 öldüğünü	 anlattı.	 Yaverin	 kayıtları,	 ejderhanın	 Syrax	 olduğunu	 söylüyor, Rhaenyra’nın	 dişi	 ejderhası	 ki	 bu,	 Munken’in	 versiyonundan	 daha	 mantıklı. </p>
<p class="calibre1">Swann,	 Hudutlu	 bir	 lordun	 oğluydu	 ve	 Fırtına	 Burnu,	 Aegon’dan	 yanaydı. </p>
<p class="calibre1">Vhagar’ı,	 Aegon’ın	 kardeşi	 Prens	 Aemond	 sürüyordu.	 Swann	 ejderhayı	 neden öldürmek	istesin?” </p>
<p class="calibre1">Haldon	 dudaklarını	 büzüştürdü.	 “Attan	 düşmemeye	 çalış.	 Eğer	 düşersen, </p>
<p class="calibre1">yapacağın	 en	 iyi	 şey,	 yürüyerek	 Pentos’a	 dönmek	 olur.	 Utangaç	 bakiremiz	 ne	 bir erkek	 ne	 de	 bir	 cüce	 için	 bekler.”	 “Utangaç	 bakireler	 en	 sevdiğim	 türdür.	 Hafif meşrepler	dışında.	Söyle	bana,	fahişeler	nereye	gider?” </p>
<p class="calibre1">“Fahişelerin	müdavimi	bir	adam	gibi	mi	görünüyorum?”	Ördek	alay	eder	gibi</p>
<p class="calibre1"><a id="p122"></a>güldü.	 “Cesaret	 edemez.	 Bağışlanmak	 için	 Lemore’a	 yalvarmak	 zorunda	 kalır, delikanlı	onunla	birlikte	gitmek	ister	ve	Griff	onun	aletini	kesip	boğazına	tıkar.” </p>
<p class="calibre1">“Pekâlâ,”	 dedi	 Tyrion,	 “bir	 üstadın	 alete	 ihtiyacı	 yoktur.”	 “Ama	 Haldon sadece	yarı	üstat.” </p>
<p class="calibre1">“Cüceyi	 eğlenceli	 bulmuş	 gibisin	 Ördek,”	 dedi	 Haldon.	 “Seninle	 birlikte</p>
<p class="calibre1">yolculuk	edebilir.”	Bineğini	çevirdi. </p>
<p class="calibre1">Ördek’in	 sandıkları	 üç	 yük	 atma	 yerleştirmesi	 birkaç	 dakika	 daha	 aldı.	 O</p>
<p class="calibre1">sırada	 Haldon	 ortadan	 kayboldu.	 Ördek	 endişesiz	 görünüyordu.	 Eyerine	 atladı, Tyrion’ı	yakasından	tuttu	ve	onu	yukarı	kaldırıp	önüne	oturttu.	“Eyer	kaşını	sıkıca tutarsan	sorun	çıkmaz.	Kısrağımın	güzel	ve	tatlı	bir	yürüyüşü	var,	Ejderha	Yolu	da bir	bakirenin	poposu	kadar	pürüzsüz.”	Sör	Rolly,	sağ	eline	dizginleri	ve	sol	eline kayışları	alarak	seri	bir	tırıs	tutturdu. </p>
<p class="calibre1">Arkalarından,	 “İyi	 şanslar,”	 diye	 seslendi	 Illyrio.	 “Delikanlıya,	 düğününde onunla	 birlikte	 olamayacağım	 için	 üzüldüğümü	 söyleyin.	 Batıdiyar’da	 tekrar	 size katılacağım.	Tatlı	Serra’mın	elleri	üstüne	yemin	ederim.” </p>
<p class="calibre1">Tyrion	 Lannister,	 Illyrio	 Mopatis’i	 son	 gördüğünde,	 yargıç	 brokar	 elbisenin içinde,	 tahtırevanının	 yanında	 duruyordu,	 heybetli	 omuzları	 çökmüştü.	 Yargıcın sureti	 tozların	 arasında	 gitgide	 küçülürken,	 peynir	 lordu	 neredeyse	 ufak	 tefek görünüyordu. </p>
<p class="calibre1">Ördek,	 yarım	 mil	 ileride	 Yarı	 Üstat	 Haldon’ı	 yakaladı.	 Süvariler	 o	 andan itibaren	 yan	 yana	 yol	 aldılar.	 Bacakları	 tuhaf	 bil	 biçimde	 açılmış	 olan	 Tyrion, yüksek	eyer	kaşına	tutunmuştu;	su	kesecikleri,	kramplar	ve	eyer	ağrıları	beklemesi gerektiğini	biliyordu. </p>
<p class="calibre1">“Hançer	 Gölü’ndeki	 korsanların	 bizim	 cüceyi	 ne	 yapacağını	 merak</p>
<p class="calibre1">ediyorum,”	dedi	Haldon	yola	devam	ederken. </p>
<p class="calibre1">“Cüce	yahnisi,”	dedi	Ördek. </p>
<p class="calibre1">“Korsanların	en	beteri,	Yıkanmaz	Urho’dur,”	diye	açıkladı	Haldon.	“Sadece</p>
<p class="calibre1">kokusu	bile	bir	insanı	öldürmeye	yeter.” </p>
<p class="calibre1">Tyrion	omuz	silkti.	“Şükür	ki	bir	burnum	yok.” </p>
<p class="calibre1">Haldon	 hafifçe	 gülümsedi.	 “Eğer	  <i class="calibre4">Hag’in	 Dişleri’nin</i>	 üstündeki	 Leydi Korra’yla	 karşılaşırsak	 diğer	 kısımlarını	 da	 kaybedebilirsin.	 Ona	 Zalim	 Korra derler.	 Gemisinin	 mürettebatı,	 ele	 geçirdikleri	 her	 adamı	 hadım	 eden	 genç	 ve güzel	kızlardan	oluşur.”	“Korkunç.	Altımı	ıslatabilirim.” </p>
<p class="calibre1">“En	iyisi	ıslatma,”	diye	uyardı	Ördek. </p>
<p class="calibre1">“Nasıl	 istersen.	 Eğer	 şu	 Leydi	 Korra’yla	 karşılaşırsak,	 bir	 etek	 giyer	 ve Cersei	olduğumu	söylerim.	Kral	Toprakları’nın	meşhur,	cesur	güzelliği.” </p>
<p class="calibre1">Bu	defa	Ördek	güldü	ve	Haldon,	“Nasıl	da	komik	bir	adamsın	Yollo,”	dedi. </p>
<p class="calibre1"><a id="p123"></a>“Söylentiye	göre	Kefenli	Lord,	onu	güldürmeyi	başaran	adama	büyük	bir	bağışta bulunacakmış.	Belki	de	Majesteleri	Gri	Fazilet,	soğuk	sarayını	süslemek	için	seni seçer.” </p>
<p class="calibre1">Ördek	huzursuz	bir	şekilde	arkadaşına	baktı.	“Onunla	ilgili	şaka	yapmak	iyi</p>
<p class="calibre1">bir	fikir	değil,	Rhoyne’a	bu	kadar	yakınken	hiç	değil.” </p>
<p class="calibre1">“Bir	 ördeğin	 bilgeliği,”	 dedi	 Haldon.	 “Özür	 dilerim	 Yollo.	 O	 kadar	 solgun görünmene	 gerek	 yok,	 seninle	 dalga	 geçiyordum	 sadece.	 Hüzünler	 Prensi,	 gri öpücüğünü	 öyle	 kolayca	 bahşetmez.”  <i class="calibre4">Gri	 öpücük. </i>	 Bu	 düşünce	 Tyrion’ın	 etini karıncalandırdı.	 Ölüm,	 Tyrion	 Lannister	 için	 bütün	 korkunçluğunu	 yitirmişti	 ama gri	 hastalık	 başka	 bir	 meseleydi.  <i class="calibre4">Kefenli	 Lord	 sadece	 bir	 efsane, </i>	 dedi	 Tyrion kendi	 kendine.  <i class="calibre4">Bazı	 insanlar	 tarafından	 Casterly	 Kayası’na	 dadandığı	 iddia</i> <i class="calibre4">edilen	Akıllı	Lann’in	hayaletinden	daha	gerçek	değil. </i>	Yine	de,	dilini	tuttu. </p>
<p class="calibre1">Cücenin	 ani	 sessizliği	 dikkat	 çekmedi,	 zira	 Ördek,	 kendi	 hayat	 hikâyesiyle Tyrion’ı	eğlendirmeye	başlamıştı.	Ördek’in	babası,	zamanında	Acı	Köprü’de	bir</p>
<p class="calibre1">zırh	 ustasıydı.	 Ördek,	 kulağında	 çelik	 şıngırtısıyla	 doğmuş	 ve	 erken	 yaşta	 kılıç oyunu	oynamayı	öğrenmişti.	Lord	Caswell,	iri	ve	parlak	bir	delikanlı	olan	Ördek’i gözden	 kaçırmamış	 ve	 ona	 garnizonunda	 bir	 mevki	 teklif	 etmişti	 ama	 delikanlı bundan	 fazlasını	 istemişti.	 Caswell’in	 cılız	 oğlunun;	 yaver	 çömezi,	 yaver	 ve sonunda	 şövalye	 oluşunu	 izlemişti.	 “O	 çocuk,	 basık	 suratlı	 sıska	 bir	 yılandı	 ama yaşlı	 lordun	 dört	 kızı	 ve	 tek	 oğlu	 vardı.	 Bu	 yüzden	 kimse	 o	 çocuğa	 karşı	 laf söyleyemezdi.	Diğer	yaverler,	talim	avlusunda	ona	parmaklarını	değdirmeye	bile</p>
<p class="calibre1">cesaret	edemezlerdi.” </p>
<p class="calibre1">“Lâkin	 sen	 o	 kadar	 korkak	 değildin.”	 Tyrion	 bu	 hikâyenin	 nereye	 gittiğini kolayca	görebiliyordu. </p>
<p class="calibre1">“Babam,	on	altıncı	isim	günümde	benim	için	bir	uzunkılıç	yaptı,”	dedi	Ördek, </p>
<p class="calibre1">“fakat	Lorent	kılıcı	çok	beğendi	ve	onu	kendisi	için	aldı.	Benim	kahrolası	babam ona	 hayır	 demeye	 cesaret	 edemedi.	 Ben	 şikâyet	 ettiğimde,	 Lorent	 yüzüme	 karşı, ellerimin	 kılıç	 değil	 çekiç	 tutmak	 için	 yaratıldığını	 söyledi.	 Ben	 de	 gittim,	 bir çekiç	 aldım	 ve	 Lorenti	 o	 çekiçle	 dövdüm,	 iki	 kolunu	 ve	 kaburgalarının	 yarısını kırdım.	 Bu	 olaydan	 sonra	 Menzil’i	 terk	 etmek	 zorunda	 kaldım,	 hızlı	 bir	 şekilde. </p>
<p class="calibre1">Suyu	 geçip	 Altın	 Mürettebat’a	 gittim.	 Birkaç	 yıl	 boyunca	 bir	 çırak	 olarak demircilik	yaptım.	Daha	sonra,	Sör	Harry	Strickland	beni	yaver	olarak	aldı.	Griff, nehrin	aşağısına	haber	gönderip	oğlunu	silahlar	konusunda	eğitecek	birine	ihtiyacı olduğunu	söylediğinde,	Harry	beni	yolladı.”	“Griff	de	seni	şövalye	yaptı.” </p>
<p class="calibre1">“Bir	yıl	sonra.” </p>
<p class="calibre1">YarıUstat	 Haldon	 hafifçe	 gülümsedi.	 “Küçük	 dostumuza	 ismini	 nasıl</p>
<p class="calibre1">kazandığını	da	anlat,	olmaz	mı?” </p>
<p class="calibre1"><a id="p124"></a>“Bir	 şövalyenin,	 tek	 isimden	 fazlasına	 ihtiyacı	 vardır,”	 diye	 üsteledi	 iri adam,	“pekâlâ,	yaşlı	lord	beni	kutsadığında	bir	tarladaydık.	Kafamı	kaldırdım	ve ördekleri	 gördüm,	 böylece...	 gülme.”	 Gün	 batımından	 hemen	 sonra,	 eski	 bir	 taş</p>
<p class="calibre1">kuyunun	yanındaki	otlarla	kaplı	avluda	dinlenmek	için	yoldan	ayrıldılar.	Ördek	ve Haldon	 atlara	 su	 içirirken,	 Tyrion	 baldırlarındaki	 krampları	 çözmek	 için	 aşağı atladı.	 Döşeme	 taşlarının	 arasındaki	 boşluklarda	 ve	 bir	 zamanlar	 muazzam	 bir malikâne	olması	muhtemel	yapının	yosun	kaplı	duvarlarında	kahverengi	sert	otlar</p>
<p class="calibre1">ve	 ağaçlar	 bitmişti.	 Süvariler,	 hayvanlarla	 ilgilendikten	 sonra,	 tuzlu	 domuz	 eti, beyaz	 bezelye	 ve	 biradan	 oluşan	 basit	 bir	 akşam	 yemeğini	 Tyrion’la	 paylaştılar. </p>
<p class="calibre1">Tyrion,	 Illyrio’yla	 yediği	 zengin	 yiyeceklerden	 sonra	 bu	 sade	 yemeğin	 hoş	 bir değişiklik	olduğunu	düşündü.	Ağzındaki	lokmayı	çiğnerken,	“Size	getirdiğimiz	şu</p>
<p class="calibre1">sandıklar,”	 dedi.	 “Önce,	 Altın	 Mürettebat	 için	 altın,	 diye	 düşündüm.	 Sör	 Rolly sandıklardan	 birini	 kaldırıp	 omzuna	 koyunca	 bu	 düşüncemden	 vazgeçtim.	 Eğer sandık	altınlarla	dolu	olsaydı,	Rolly	onu	asla	o	kadar	kolayca	kaldıramazdı.” </p>
<p class="calibre1">“Sadece	zırh,”	dedi	Ördek,	omuzlarını	silkerek.	“Kıyafetler	de	var,”	diyerek</p>
<p class="calibre1">araya	 girdi	 Haldon.	 “Bütün	 grubumuz	 için	 saray	 kıyafetleri.	 Kaliteli	 yünler, kadifeler,	 ipek	 pelerinler.	 Bir	 adam,	 bir	 kraliçenin	 karşısına	 hırpani	 giysilerle çıkamaz...	boş	ellerle	de.	Yargıç,	bize	münasip	hediyeler	sağlayacak	kadar	nazik davrandı.”	Ay	doğduğunda,	adamlar	tekrar	eyer	üstündeydi,	yıldızlardan	ibaret	bir pelerinin	altında	doğuya	doğru	yol	alıyorlardı.	Eski	Valyria	Yolu,	ormanla	vadinin arasında	kıvrılan	gümüş	bir	kurdele	misali	önlerinde	uzanıyordu.	Tyrion	Lannister, kısa	 bir	 süre	 için,	 kendini	 neredeyse	 huzurlu	 hissetti.	 “Lomas	 Longstrider	 doğru söylemiş.	Bu	yol	bir	harika.” </p>
<p class="calibre1">“Lomas	Longstrider	mı?”	diye	sordu	Ördek. </p>
<p class="calibre1">“Uzun	 zaman	 evvel	 ölmüş	 olan	 bir	 kâtip,”	 dedi	 Haldon.	 “Hayatını	 dünyayı dolaşarak	ve	ziyaret	ettiği	yerler	hakkında	iki	kitap	yazarak	geçirdi.  <i class="calibre4">Harikalar</i>	ve İnsan	Elinden	Çıkmış	Harikalar.”	“Ben	küçük	bir	çocukken,	amcalarımdan	biri	o</p>
<p class="calibre1">kitapları	 bana	 hediye	 etti,”	 dedi	 Tyrion.	 “Onları	 lime	 lime	 olana	 dek	 okudum.” </p>
<p class="calibre1">YarıÜstat,  <i class="calibre4">“Tanrılar	 yedi	 ve	 ölümlü	 insanlar	 dokuz	 harika	 yarattı,” </i>	 diyerek kitaplardan	alıntı	yaptı.	“İnsanların	tanrılardan	fazla	harika	yaratması	kâfirlik	ama gerçek	 karşımızda.	 Valyria’nın	 taş	 yollan,	 Longstrider’in	 bahsettiği	 dokuz harikadan	biri.	Sanırım	beşincisi.” </p>
<p class="calibre1">Çocukluğunda	 on	 altı	 harikayı	 da	 zihnine	 kazıyan	 Tyrion,	 “Dördüncüsü,” </p>
<p class="calibre1">dedi.	Amcası	Gerion,	ziyafetler	sırasında	onu	bir	masanın	üstüne	çıkartmaktan	ve ona	harikaları	ezbere	saydırtmaktan	hoşlanırdı.  <i class="calibre4">Bundan	ben	de	hoşlanırdım,	öyle</i> <i class="calibre4">değil	 mi?	 Orada,	 bütün	 gözler	 üstümdeyken	 tabakların	 arasında	 durur	 ve	 ne</i> <i class="calibre4">kadar	 zeki	 bir	 cüce	 olduğumu	 kanıtlardım. </i>	 Tyrion	 daha	 sonra,	 uzun	 yıllar</p>
<p class="calibre1"><a id="p125"></a>boyunca,	bir	gün	dünyayı	dolaşmayı	ve	Longstrider’ın	bahsettiği	harikaları	bizzat görmeyi	hayal	etmişti. </p>
<p class="calibre1">Lord	Tywin,	cüce	oğlunun	on	altıncı	isim	gününden	on	gün	önce	bu	umuda	bir</p>
<p class="calibre1">son	vermişti.	Tyrion,	Dokuz	Özgür	Şehir’i	dolaşmak	için	izin	istemişti,	amcaları da	 onunla	 aynı	 yaştayken	 aynı	 şeyi	 yapmışlardı.	 “Kardeşlerime,	 Lannister Hanedanı’na	utanç	getirmeyecekleri	hususunda	güvenebilirim,”	diye	yanıt	vermişti Tyrion’ın	babası.	“İkisi	de	fahişelerle	evlenmedi."	Tyrion,	on	gün	içinde	istediği yere	gitmekte	özgür	bir	yetişkin	olacağını	hatırlattığında,	“Kimse	özgür	değildir,” </p>
<p class="calibre1">demişti	 Lord	 Tywin.	 “Sadece	 çocuklar	 ve	 aptallar	 bunun	 tersini	 düşünür.	 Git elbette.	Bir	soytarı	kıyafeti	giy,	baharat	lordlarım	ve	peynir	krallarını	eğlendirmek için	 amuda	 kalk.	 Lâkin	 yolculuk	 masraflarını	 bizzat	 öde	 ve	 eve	 geri	 dönmekle ilgili	 bütün	 düşüncelerini	 bir	 kenara	 koy.”	 Bu	 sözlerin	 ardından,	 Tyrion’ın isyankârlığı	 paramparça	 olmuştu.	 Daha	 sonra,	 “Eğer	 istediğin	 işe	 yarar	 bir meşguliyetse,	 işe	 yarar	 bir	 meşguliyete	 sahip	 olacaksın,”	 demişti	 Lord	 Tywin. </p>
<p class="calibre1">Böylece,	 yetişkinliğin	 nişanı	 olarak,	 Casterly	 Kayası’nın	 bütün	 lağım	 borularının ve	sarnıçlarının	sorumluluğu	Tyrion’a	verilmişti.  <i class="calibre4">Belki	de	onlardan	birinin	içine</i> <i class="calibre4">düşeceğimi	 ummuştu. </i>	 Fakat	 Tywin	 bu	 konuda	 hayal	 kırıklığına	 uğramıştı. </p>
<p class="calibre1">Tyrion’ın	 sorumluluğundaki	 lağım	 boruları,	 daha	 önce	 hiç	 çalışmadığı	 kadar	 iyi çalışmıştı. </p>
<p class="calibre1"> <i class="calibre4">Ağzımdaki	Tywin	tadından	kurtulmak	için	bir	kadeh	şaraba	ihtiyacım	var. </i></p>
<p class="calibre1"> <i class="calibre4">Hatta	bir	matara	şarap	daha	çok	işe	yarar. </i></p>
<p class="calibre1">Bütün	gece	at	 sürdüler.	Tyrion,	eyer	 kaşına	dayanıp	sızarak	 ve	sonra	aniden</p>
<p class="calibre1">uyanarak	 bölük	 pörçük	 uyudu.	 Zaman	 zaman	 eyerden	 yana	 kaymaya	 başlıyordu ama	Sör	Rolly	onu	yakalıyor	ve	tekrar	dik	duruma	getiriyordu.	Şafak	söktüğünde, </p>
<p class="calibre1">cücenin	bacakları	uyuşuktu	ve	poposu	ağrıyordu. </p>
<p class="calibre1">Nehrin	hemen	yanındaki	Ghoyan	Drohe	mevkisine	ancak	ertesi	gün	vardılar. </p>
<p class="calibre1">Tyrion,	 ağır	 ağır	 akan	 yeşil	 su	 yolunu	 bir	 yükseltinin	 tepesinden	 gördüğünde, </p>
<p class="calibre1">“Efsanevi	Rhoyne,”	dedi. </p>
<p class="calibre1">“Küçük	Rhoyne,”	dedi	Ördek. </p>
<p class="calibre1">“Öyle	 gerçekten.”  <i class="calibre4">Yeterince	 güzel	 bir	 nehir,	 fakat	 Üç	 Dişli	 Mızrak’ın	 en</i> <i class="calibre4">küçük	çatalı	bundan	iki	kat	geniş.	Üstelik	üç	çatalın	üçü	de	bundan	hızlı	akıyor. </i></p>
<p class="calibre1">Şehir	de	etkileyici	değildi.	Tyrion’ın	tarihten	hatırladığı	kadarıyla,	Ghoyan	Drohe hiçbir	zaman	büyük	olmamıştı	ama	güzel	bir	yerdi;	yeşil	ve	çiçekliydi,	kanalların ve	 su	 fıskiyelerinin	 şehriydi.  <i class="calibre4">Savaşa	 kadar.	 Ejderhalar	 gelene	 kadar. </i>	 Bin	 yıl sonra,	 kanallar	 sazlıklarla	 ve	 çamurla	 boğulmuş	 hâldeydi,	 durgun	 suyla	 dolu havuzlar	 sinek	 sürülerine	 hayat	 vermişti.	 Tapınakların	 ve	 sarayların	 kırık	 taşları tekrar	 toprağa	 gömülüyordu.	 Nehir	 kıyısı	 boyunca	 eğri	 büğrü	 yaşlı	 söğütler</p>
<p class="calibre1"><a id="p126"></a>sıralanmıştı. </p>
<p class="calibre1">Bu	 sefaletin	 içinde	 hâlâ	 birkaç	 insan	 yaşıyordu,	 yabani	 otların	 arasındaki küçük	 bahçelerle	 ilgileniyorlardı.	 Eski	 Valyria	 Yolu’nda	 çınlayan	 nal	 sesleri, insanların	 çoğunu	 çıktıkları	 deliklere	 geri	 gönderiyordu	 ama	 daha	 cesur	 olanlar, bir	süre	güneşin	altında	oyalanıyor	ve	meraksız	donuk	gözlerle	yoldan	geçenlere</p>
<p class="calibre1">bakıyorlardı.	 Dizine	 kadar	 çamura	 bulanmış	 çıplak	 bir	 kız,	 gözlerini	 Tyrion’dan alamıyordu.  <i class="calibre4">Değil	burunsuz	bir	cüce	görmek,	daha	önce	bir	cüce	bile	görmemiş,</i> diye	 düşündü	 Tyrion.	 Yüzünü	 buruşturdu,	 dilini	 dışarı	 çıkardı	 ve	 kız	 ağlamaya başladı. </p>
<p class="calibre1">“Ona	ne	yaptın?”	diye	sordu	Ördek. </p>
<p class="calibre1">“Öpücük	gönderdim.	Öptüğüm	bütün	kızlar	ağlar.” </p>
<p class="calibre1">Düğüm	hâlindeki	söğütlerin	ötesinde,	yol	birdenbire	son	buldu.	Küçük	kafile, </p>
<p class="calibre1">suyun	 kenarında	 akan	 dar	 patikada	 ilerlemek	 için	 kuzeye	 döndü.	 Sonunda</p>
<p class="calibre1">çalılıklar	 açıldı	 ve	 yolcular	 kendilerini	 eski,	 taş	 bir	 iskelenin	 yanında	 buldular. </p>
<p class="calibre1">İskele	 suya	 gömülmüş	 ve	 kahverengi	 uzun	 otlarla	 sarılmıştı.	 “Ördek!”	 diye	 bir bağırış	 duyuldu.  <i class="calibre4">“Haldon!" </i>	 Tyrion	 başını	 yana	 eğdi	 ve	 kısa,	 ahşap	 bir	 yapının çatısında	duran	bir	çocuk	gördü.	Çocuk,	geniş	kenarlı	hasır	bir	şapka	sallıyordu. </p>
<p class="calibre1">İnce	yapılı,	uzun	boylu,	biçimli	bir	gençti,	koyu	mavi	saçları	vardı.	Cüce,	çocuğun yaşının	on	beş	ya	da	on	altı	olduğunu	tahmin	etti. </p>
<p class="calibre1">Çocuğun	 üstünde	 durduğu	 çatının,  <i class="calibre4">Utangaç	 Bakire'nin</i>	 kamarası	 olduğu anlaşıldı;	viraneye	dönmüş	tek	direkli	bir	tekne.	Teknenin	geniş	bir	kirişi	vardı	ve su	çekme	mesafesi	kısaydı.	Küçük	akıntılarda	yüzmek	ve	kıyı	dillerini	geçmek	için idealdi.	Çirkin	bir	kız,	diye	düşündü	Tyrion,  <i class="calibre4">ama	bazen	en	çirkinler,	yatakta	en</i> <i class="calibre4">iştahlılar	 olur. </i>	 Dorne	 nehirlerinde	 yol	 alan	 sırıklı	 tekneler,	 genellikle	 parlak renklere	 boyanır	 ve	 olağanüstü	 oymalarla	 süslenirdi	 ama	 bu	 tekne	 onlardan	 biri değildi.	 Bu	 kız,	 yeşilimsi	 bir	 kahverengine	 boyanmıştı,	 alacalı	 boyası	 pul	 pul dökülüyordu,	 büyük	 ve	 kıvrımlı	 dümen	 yekesi	 süssüzdü.	 Çamur	 gibi	 görünüyor, diye	düşündü	Tyrion,  <i class="calibre4">ama	amacın	hu	olduğuna	dair	bir	şüphe	yok. </i></p>
<p class="calibre1">O	 sırada	 Ördek,	 çatıdaki	 çocuğun	 selamına	 cevap	 veriyordu.	 Kısrak,	 sular sıçratarak	 sığlıkta	 ilerledi,	 sazların	 arasında	 aşağı	 doğru	 yürüdü.	 Çocuk, kamaranın	çatısından	aşağı	atlayıp	teknenin	güvertesine	indi.  <i class="calibre4">Utangaç	 Bakire' </i> nin mürettebatının	 geri	 kalanı	 da	 ortaya	 çıktı.	 Rhoynelular’a	 özgü	 yüz	 hatları	 olan yaşlıca	 bir	 çift,	 dümen	 yekesinin	 yanında	 durdu.	 Kamaranın	 kapısından	 beyaz cübbeli	güzel	bir	rahibe	çıktı	ve	gözlerinin	üstüne	düşen	bir	tutam	kahverengi	saçı kenara	itti. </p>
<p class="calibre1">Ama	 Griff	 i	 tanımamak	 mümkün	 değildi.	 “Bu	 kadar	 bağrışma	 yeter,”	 dedi</p>
<p class="calibre1">adam.	Ve	nehrin	üzerine	ani	bir	sessizlik	çöktü. </p>
<p class="calibre1"><a id="p127"></a> <i class="calibre4">Bu	adam	sorun	çıkaracak, </i>	Tyrion	bunu	hemen	anlamıştı. </p>
<p class="calibre1">Griff	in	pelerini,	Rhoyne’un	kızıl	kurdunun	postundan	ve	başından	yapılmıştı. </p>
<p class="calibre1">Adam,	 pelerinin	 altına,	 demir	 halkalarla	 sertleştirilmiş	 kahverengi	 deri	 giymişti. </p>
<p class="calibre1">Adamın	yüzü	de	deri	gibiydi,	gözlerinin	kenarları	çizgiliydi.	Saçları	oğlununkiler kadar	maviydi	ama	saç	kökleri	kızıldı,	kaşları	daha	da	kızıl.	Kalçasına	bir	hançer ve	 bir	 kılıç	 asmıştı.	 Şayet	 Ördek	 ve	 Haldon’ın	 geri	 dönüşünden	 memnunsa	 bile, bunu	çok	iyi	gizliyordu,	fakat	Tyrion’ı	görmekten	duyduğu	hoşnutsuzluğu	gizlemek için	hiç	çaba	göstermedi.	“Bir	cüce?	Bu	ne?” </p>
<p class="calibre1">“Biliyorum,	 bir	 tekerlek	 peynir	 görmeyi	 umuyordun.”	 Tyrion,	 Genç	 Griff	 e döndü	 ve	 dostça	 gülümsedi.	 “Mavi	 saçlar	 Tyrosh’ta	 çok	 işine	 yarayabilir	 ama Batıdiyar’da,	erkek	çocuklar	sana	taş	fırlatır	ve	kızlar	yüzüne	güler.” </p>
<p class="calibre1">Delikanlı	 şaşırdı.	 “Annem	 bir	 Tyrosh	 leydisiydi.	 Saçlarımı	 onun	 hatırasına ithafen	boyadım.” </p>
<p class="calibre1">“Bu	yaratık	nedir?”	diye	sordu	Griff. </p>
<p class="calibre1">Haldon	cevap	verdi.	“Illyrio	açıklamak	için	bir	mektup	gönderdi.” </p>
<p class="calibre1">“Öyleyse	bir	okuyayım.	Cüceyi	kamarama	götür.” </p>
<p class="calibre1">Paralı	 asker,	 teknenin	 içinin	 loşluğunda	 onun	 tam	 karşısını	 oturduğunda,  <i class="calibre4">bu</i> <i class="calibre4">adamın	 gözlerinden	 hoşlanmadım, </i>	 diye	 düşündü	 Tyrion.	 Adamla	 arasında	 eski bir	 ahşap	 masa	 ve	 uzun	 bir	 mum	 vardı.	 Adamın	 gözleri	 buz	 mavisiydi,	 soluktu, soğuktu.	Cüce	soluk	gözleri	sevmezdi.	Lord	Tywin’in	altın	benekli	gözleri,	soluk yeşildi. </p>
<p class="calibre1">Tyrion,	 mektubu	 okuyan	 paralı	 askeri	 izledi.	 Adamın	 okuyabiliyor	 olması</p>
<p class="calibre1">bile	 tek	 başına	 bir	 şeyler	 ifade	 ediyordu.	 Kaç	 paralı	 asker	 bu	 yeteneğe	 sahip olmakla	 böbürlenebilirdi?  <i class="calibre4">Dudaklarını	 hemen	 hemen	 hiç	 oynatmıyor, </i>	 diye düşündü	Tyrion. </p>
<p class="calibre1">Griff	 sonunda	 başını	 parşömenden	 kaldırdı,	 adamın	 soluk	 gözleri	 kısıldı. </p>
<p class="calibre1">“Tywin	Lannister	öldü.  <i class="calibre4">Senin</i>	elinle?” </p>
<p class="calibre1">“Parmağımla.	 Şu	 parmağımla.”	 Tyrion,	 Griffin	 hayranlıkla	 bakması	 için</p>
<p class="calibre1">parmağını	kaldırdı.	“Lord	Tywin	tuvalette	oturuyordu,	ben	de	onun	gerçekten	altın sıçıp	sıçmadığını	görmek	için	bağırsaklarına	bir	ok	sapladım.	Sıçmıyormuş.	Yazık oldu.	Biraz	altın,	işime	yarayabilirdi.	Annemi	de	öldürdüm,	babamı	katletmemden</p>
<p class="calibre1">biraz	 daha	 evvel.	 Ah.	 Ve	 yeğenim	 Joffrey’yi.	 Onu	 kendi	 düğün	 ziyafetinde zehirledim	ve	boğularak	ölmesini	seyrettim.	Peynir	tüccarı	bu	bölümü	atlamış	mı? </p>
<p class="calibre1">İşim	 bitmeden	 önce,	 ağabeyimi	 ve	 ablamı	 da	 listeme	 eklemek	 istiyorum,	 eğer kraliçenizi	memnun	edeceksem.” </p>
<p class="calibre1"> <i class="calibre4">“Memnun</i>	 etmek	 mi?	 Illyrio	 aklını	 mı	 kaçırdı?	 Majesteleri	 Kraliçe’nin, itirafçı	bir	kral	katilini	ve	bir	haini	hoş	karşılayacağını	da	nereden	çıkardı?” </p>
<p class="calibre1"><a id="p128"></a>Tyrion,  <i class="calibre4">haklı	 bir	 soru, </i>	 diye	 düşündü	 ama	 “Katlettiğim	 kral	 onun	 tahtında oturuyordu	 ve	 ihanet	 ettiğim	 kişilerin	 hepsi	 aslandı,”	 dedi.	 “Bana	 kalırsa, kraliçeye	 şimdiden	 çok	 iyi	 hizmet	 verdim.”	 Burun	 kökünü	 kaşıdı.	 “Korkma,	 seni öldürmeyeceğim,	 zira	 akrabam	 değilsin.	 Peynir	 tüccarının	 neler	 yazdığını</p>
<p class="calibre1">görebilir	miyim?	Şahsım	hakkında	yazılmış	şeyleri	okumaktan	hoşlanıyorum.” </p>
<p class="calibre1">Griff	 bu	 ricayı	 duymazdan	 geldi.	 Mektubu	 mum	 alevine	 tuttu	 ve	 parşömenin kararışını,	kıvrılışını,	yanışını	izledi.	“Targaryenlar	ile	Lannisterlar	arasında	kan var.	Neden	Kraliçe	Daenerys’in	davasına	destek	olasın?” </p>
<p class="calibre1">“Şan	ve	altın	için,”	dedi	cüce	neşeli	bir	sesle.	“Ah.	Ve	nefret	yüzünden.	Eğer</p>
<p class="calibre1">ablamla	tanışmış	olsaydın,	beni	anlardın.” </p>
<p class="calibre1">“Nefreti	 gayet	 iyi	 anlarım.”	 Tyrion,	 Griff	 in	 nefret	 kelimesini	 söyleyiş</p>
<p class="calibre1">biçimden,	 adamın	 söylediğinin	 gerçek	 olduğunu	 anladı.  <i class="calibre4">Bu	 adam	 da	 nefret</i> <i class="calibre4">yudumlamış.	Yıllar	boyu	her	gece	nefretiyle	ısınmış. </i>	“O	hâlde	ortak	bir	noktamız var	sör.” </p>
<p class="calibre1">“Ben	şövalye	değilim.” </p>
<p class="calibre1"> <i class="calibre4">Sadece	 yalancı	 değilsin,	 aynı	 zamanda	 kötü	 bir	 yalancısın.	 Bu	 hem</i></p>
<p class="calibre1"> <i class="calibre4">beceriksizce	 hem	 de	 aptalcaydı	 lordum. </i>	 “Buna	 rağmen	 Sör	 Ördek,	 senin tarafından	şövalye	ilan	edildiğini	söylüyor.” </p>
<p class="calibre1">“Ördek	fazla	konuşuyor.” </p>
<p class="calibre1">“Bazıları	 bir	 ördeğin	 konuşabilmesini	 bile	 mucizevi	 bulabilir.	 Sorun	 değil Griff.	 Sen	 şövalye	 değilsin	 ve	 ben	 Hugor	 <b class="calibre3">Tepe’yim. </b>	 Küçük	 bir	 canavar.	 Eğer istersen	senin	küçük	canavarın.	Sana	yemin	ediyorum,	benim	tek	isteğim,	ejderha</p>
<p class="calibre1">kraliçesinin	sadık	hizmetkârı	olmak.” </p>
<p class="calibre1">“Peki	ona	ne	çeşit	bir	hizmet	sunacaksın?” </p>
<p class="calibre1">“Dilimi	 kullanacağım.”	 Tyrion	 teker	 teker	 parmaklarını	 yaladı.	 “Majesteleri Kraliçe’ye	 ablamın	 nasıl	 düşündüğünü	 anlatabilirim,	 tabii	 ona	 düşünmek</p>
<p class="calibre1">denebilirse.	Kraliçenin	kumandanlarına,	ağabeyim	Jaime’yi	bir	mücadelede	nasıl</p>
<p class="calibre1">yeneceklerini	 söyleyebilirim.	 Hangi	 lordların	 cesur,	 hangilerinin	 korkak, </p>
<p class="calibre1">hangilerinin	 sadık	 ve	 hangilerinin	 satılık	 olduğunu	 biliyorum.	 Kraliçeye</p>
<p class="calibre1">müttefikler	 getirebilirim.	 Ve	 YarıUstat’ın	 da	 söyleyeceği	 üzere,	 ejderhalar hakkında	 ziyadesiyle	 malumat	 sahibiyim.	 Üstelik	 eğlenceli	 biriyim	 ve	 çok	 az yemek	 yerim.	 Beni	 kendi	 iblisin	 addedebilirsin.”	 Griff	 bir	 an	 için	 Tyrion’ın söylediklerini	 tarttı.	 “Şunu	 iyi	 anla	 cüce.	 Grubumuzun	 en	 sonda	 geleni	 ve	 en önemsiz	 olanı	 sensin.	 Sana	 daha	 önce	 de	 söylendiği	 gibi	 dilini	 tut,	 yoksa	 çok geçmeden,	tutmadığın	için	pişman	olursun.” </p>
<p class="calibre1">Tyrion	az	kalsın,  <i class="calibre4">tamam	baba, </i>	diyecekti.	“Nasıl	istersen	lordum.” </p>
<p class="calibre1">“Ben	lord	değilim.” </p>
<p class="calibre1"><a id="p129"></a> <i class="calibre4">Yalancı. </i>	“Nezaket	gösteriyordum	dostum.” </p>
<p class="calibre1">“Dostun	da	değilim.” </p>
<p class="calibre1">Şövalye	değilsin,	lord	değilsin,	dost	değilsin.	“Yazık.” </p>
<p class="calibre1">“İronilerini	kendine	sakla.	Seni	Volantis’e	kadar	götüreceğim.	Eğer	sadık	ve</p>
<p class="calibre1">işe	yarar	olduğunu	gösterirsen,	kraliçeye	mümkün	olduğunca	iyi	hizmet	etmek	için bizimle	 kalabilirsin.	 Eğer	 değerinden	 fazla	 sorun	 olduğunu	 kanıtlarsan,	 kendi yoluna	gidersin.”  <i class="calibre4">Evet,	yolum	da	beni	Rhoyne’un	derinliklerine	götürür,	balıklar</i> <i class="calibre4">burnumdan	geri	kalanları	yer. </i>	“Valar	dohaeris.” </p>
<p class="calibre1">“Güvertede	 ya	 da	 ambarda	 uyuyabilirsin,	 nasıl	 tercih	 edersen.	 Ysilla	 senin için	bir	yatak	bulur.” </p>
<p class="calibre1">“Nazik	 bir	 kızmış.”	 Tyrion	 beceriksizce	 reverans	 yaptı	 ama	 kamaranın</p>
<p class="calibre1">kapısında	 durup	 döndü.	 “Kraliçeyi	 bulursak	 ve	 ejderhalarla	 ilgili	 söylentilerin, denizcilerin	 sarhoş	 fantezilerinden	 ibaret	 olduğunu	 anlarsak	 ne	 olacak?	 Bu	 engin dünya	 böyle	 çılgın	 hikâyelerle	 dolu.	 Grumkinler	 ve	 snarklar,	 hayaletler	 ve gulyabaniler,	 deniz	 kızları,	 kaya	 cinleri,	 kanatlı	 atlar,	 kanatlı	 domuzlar...	 kanatlı aslanlar.” </p>
<p class="calibre1">Griff,	 kaşlarını	 çatarak	 Tyrion’a	 baktı.	 “Seni	 dürüstçe	 uyardım	 Lannister. </p>
<p class="calibre1">Dilini	 tut	 ya	 da	 yok	 et.	 Burada	 krallıklar	 tehlikede.	 Hayatlarımız,	 isimlerimiz, onurlarımız	tehlikede.	Seni	eğlendirmek	için	oynadığımız	bir	oyun	değil	bu.” </p>
<p class="calibre1"> <i class="calibre4">Elbette	öyle, </i>	diye	düşündü	Tyrion.  <i class="calibre4">Taht	oyunu. </i>	“Dediğin	gibi	olsun	kaptan,” </p>
<p class="calibre1">diye	mırıldandı,	tekrar	reverans	yaptı. </p>
<p class="calibre1"><b class="calibre3">	</b></p>
<p class="calibre1"><a id="p130"></a><b class="calibre3">DAVOS</b></p>
<p class="calibre1">Yıldırım	kuzey	semasını	ikiye	böldü.	Gece	Lambası’nın	kara	kulesinin	hatları</p>
<p class="calibre1">mavi	 beyaz	 gökyüzüne	 dağlandı.	 Altı	 kalp	 atışı	 sonra	 gök	 gürültüsü	 geldi, uzaklarda	vuran	bir	davul	gibiydi. </p>
<p class="calibre1">Muhafızlar,	 Davos	 Seaworth’ü,	 siyah	 bazalt	 taşından	 inşa	 edilmiş	 bir</p>
<p class="calibre1">köprünün	 üstünden	 ve	 demirleri	 paslanmış	 bir	 yivli	 kapının	 altından	 geçirdiler. </p>
<p class="calibre1">Kapının	ardında,	tuzlu	suyla	dolu	derin	bir	hendek	ve	ağır	zincirlerle	desteklenmiş</p>
<p class="calibre1">bir	açılır	kapanır	köprü	vardı.	Köprünün	altında	yeşil	sular	köpürüyordu.	Havaya saçılan	 su	 zerreleri,	 kalenin	 temellerine	 çarpıyordu.	 Sonra	 ikinci	 kapı	 kulübesi göründü,	ilkinden	daha	büyüktü,	taşlan	yosunlarla	kaplıydı.	Davos,	elleri	birbirine bağlanmış	 hâlde,	 tökezleyerek	 çamurlu	 bir	 avludan	 geçti.	 Soğuk	 bir	 yağmur gözlerini	 ısırıyordu.	 Muhafızlar	 Davos’u	 basamaklara	 doğru	 itip	 Dalgakıran’ın mağaramsı	taş	kalesine	soktular. </p>
<p class="calibre1">İçeri	girdiklerinde,	kumandan	pelerinini	çıkarıp	bir	kancaya	astı,	yerdeki	Myr</p>
<p class="calibre1">halısına	 su	 damlatmak	 istemiyor	 gibiydi.	 İple	 bağlanmış	 elleriyle	 pelerinin kopçasını	 zar	 zor	 açan	 Davos	 da	 aynı	 şeyi	 yaptı.	 Ejderha	 Kayası’nda	 hizmet verdiği	yıllar	boyunca	öğrendiği	nezaketleri	unutmamıştı. </p>
<p class="calibre1">Lordu,	 salonun	 loşluğunda	 tek	 başına	 buldular.	 Adam;	 bira,	 ekmek	 ve</p>
<p class="calibre1">kızkardeş	 yahnisiden	 oluşan	 akşam	 yemeğini	 yiyordu.	 Salonun	 kalın	 taş</p>
<p class="calibre1">duvarlarına	yirmi	demir	aplik	yerleştirilmişti	ama	sadece	dördünde	meşale	vardı. </p>
<p class="calibre1">Meşalelerin	 hiçbiri	 yanmıyordu.	 İki	 şişman	 ve	 uzun	 mumdan,	 zayıf	 ve	 titrek	 bir ışık	 yayılıyordu.	 Davos,	 duvarlara	 vuran	 yağmuru	 ve	 çatının	 aktığı	 yerden	 gelen biteviye	damlama	sesini	duyabiliyordu. </p>
<p class="calibre1">“Lordum,”	dedi	kumandan,	“bu	adamı	Balinanın	Göbeği’nde	bulduk,	adadan</p>
<p class="calibre1">ayrılmak	için	tekne	arıyordu.	Üstünden	on	iki	ejderha	çıktı,	bir	de	bu.”	Kumandan, bahsettiği	şeyi,	lordun	yanındaki	masaya	koydu:	Siyah	kadifeden	geniş	bir	kurdele. </p>
<p class="calibre1">Kurdelenin	 üstünde	 üç	 mühür	 vardı;	 altın	 rengi	 muma	 basılmış	 taçlı	 erkek	 geyik, alevli	kırmızı	bir	kalp	ve	beyaz	bir	el. </p>
<p class="calibre1">Davos,	sırılsıklam	ve	üstünden	sular	damlar	hâlde	bekledi. </p>
<p class="calibre1">Bilekleri	 sızlıyordu,	 ıslak	 ipler	 etine	 gömülmüştü.	 Bu	 lordun	 ağzından</p>
<p class="calibre1"><a id="p131"></a>çıkacak	 tek	 kelime,	 Davos’u	 Kızkardeşler’in	 Darağacı	 Kapısı’nda	 sallandırırdı. </p>
<p class="calibre1">Ama	 Davos	 yağmurdan	 kurtulmuştu	 en	 azından,	 ayağının	 altında	 sallantılı	 bir güverte	 yerine	 sağlam	 taşlar	 vardı.	 Kemiklerine	 kadar	 ıslanmıştı,	 ağrılıydı, bitkindi.	Keder	ve	ihanet	yüzünden	zayıflamıştı	ve	fırtınalardan	ölümüne	bezmişti. </p>
<p class="calibre1">Lord,	 ağzını	 elinin	 tersiyle	 sildi	 ve	 daha	 yakından	 bakmak	 için	 masanın üstündeki	 kurdeleyi	 aldı.	 Dışarıda	 bir	 şimşek	 çaktı,	 okçu	 delikleri	 bir	 kalp	 atışı süre	 için	 mavi	 beyaz	 yandı.  <i class="calibre4">Bir,	 iki,	 üç,	 dört, </i>	 diye	 saydı	 Davos,	 sonra gökgürültüsü	 geldi.	 Gökgürültüsü	 sustuğunda,	 Davos	 yağmur	 sesini	 ve	 ayağının altındaki	daha	belli	belirsiz	kükremeyi	dinledi;	dalgalar,	Dalgakıran’ın	devasa	taş</p>
<p class="calibre1">kemerlerine	 vuruyor	 ve	 zindanlarının	 arasında	 girdap	 gibi	 dönüyordu.	 Davos’un sonu	 o	 zindanlar	 olabilirdi.	 Dalgalar	 yükseldiğinde	 boğulması	 için	 ıslak	 bir duvara	 zincirlenebilirdi.  <i class="calibre4">Hayır, </i>	 demeye	 çalıştı	 kendine,  <i class="calibre4">bir	 kaçakçı	 bu	 şekilde</i> <i class="calibre4">ölebilir	fakat	bir	Kral	Eli	ölemez.	Bu	adam	beni	kraliçesine	satarsa	daha	kârlı</i> <i class="calibre4">çıkar. </i></p>
<p class="calibre1">Lord,	 parmağıyla	 kurdeleye	 dokundu,	 mühürlere	 bakarken	 kaşlarını	 çattı. </p>
<p class="calibre1">Çirkin	 bir	 adamdı,	 iri	 ve	 etliydi,	 bir	 kürekçinin	 kollarına	 sahipti,	 boynu	 yoktu. </p>
<p class="calibre1">Yanakları	ve	çenesi	yer	yer	beyazlamış	gri	kısa	sakallarla	kaplıydı.	Geniş	alnının üzerindeki	başı	keldi.	Yumruya	benzeyen	burnu	kırmızı	ve	damarlıydı.	Dudakları</p>
<p class="calibre1">kalındı.	 Sağ	 elinin	 üç	 orta	 parmağının	 arasında	 bir	 çeşit	 perde	 vardı.	 Davos,	 Uç Kız	 Kardeş	 lordlarının	 bazılarının,	 perdeli	 elleri	 ve	 ayakları	 olduğunu	 duymuştu ama	bu	söylentinin	bir	başka	denizci	hikâyesi	olduğunu	düşünmüştü	her	zaman. </p>
<p class="calibre1">Lord	arkasına	yaslandı.	“Onu	serbest	bırakın,”	dedi	“ve	eldivenlerini	çıkarın. </p>
<p class="calibre1">Ellerini	görmek	istiyorum.” </p>
<p class="calibre1">Kumandan	 kendisine	 söyleneni	 yaptı.	 Adam,	 tutsağının	 sakat	 sol	 elini</p>
<p class="calibre1">çekiştirirken	 tekrar	 şimşek	 çaktı.	 Davos	 Seaworth’ün	 kısaltılmış	 parmaklarının gölgesi,	 Tatlı	 Kızkardeş	 Lordu	 Godric	 Borrel’in	 duygusuz	 ve	 acımasız	 yüzüne vurdu.	“Herhangi	bir	adam	bir	kurdele	çalabilir,”	dedi	lord,	“lâkin	bu	parmaklar yalan	söylemez.	Sen	soğan	şövalyesisin.” </p>
<p class="calibre1">“Böyle	anıldığım	vakitler	oldu	lordum.”	Davos	da	bir	lorddu	ve	uzun	yıllar</p>
<p class="calibre1">boyunca	 bir	 şövalye	 olmuştu	 ama	 derinlerde,	 hâlâ	 her	 zaman	 olduğu	 şeydi; şövalyeliğini	 bir	 ambar	 dolusu	 soğan	 ve	 tuzlu	 balıkla	 kazanmış,	 alt	 tabaka doğumlu	bir	kaçakçı.	“Daha	kötü	sıfatlarla	anıldığım	da	oldu.” </p>
<p class="calibre1">“Evet.	Vatan	haini.	Asi.	Dönek.” </p>
<p class="calibre1">Son	 kelime,	 Davos’u	 öfkelendirdi.	 “Ben	 asla	 dönek	 olmadım	 lordum.	 Ben</p>
<p class="calibre1">kralın	adamıyım.” </p>
<p class="calibre1">“Eğer	 Stannis	 kral	 olsaydı.”	 Lord,	 sert	 ve	 kara	 gözleriyle	 Davos’u	 tarttı. </p>
<p class="calibre1">“Topraklarıma	çıkan	şövalyelerin	çoğu	beni	kalemde	arar,	Balinanın	Göbeği’nde</p>
<p class="calibre1"><a id="p132"></a>değil.	 O	 berbat	 yer	 bir	 kaçakçı	 yatağıdır.	 Eski	 işine	 geri	 mi	 dönüyorsun	 soğan şövalyesi?” </p>
<p class="calibre1">“Hayır	 lordum.	 Beyaz	 Liman’a	 gitmek	 için	 bir	 gemi	 arıyordum.	 Beni	 kral gönderdi.	Oranın	lorduna	iletilecek	bir	mesajla	birlikte.” </p>
<p class="calibre1">“O	 hâlde	 yanlış	 yerdesin,	 yanlış	 lordla	 birliktesin.”	 Lord	 Godric</p>
<p class="calibre1">eğleniyormuş	gibi	görünüyordu.	“Burası,	Tatlı	Kız	Kardeş’teki	Kızkardeşler.” </p>
<p class="calibre1">“Bunu	 biliyorum.”	 Gerçi	 Kızkardeşler’le	 ilgili	 tatlı	 olan	 hiçbir	 şey	 yoktu. </p>
<p class="calibre1">Kızkardeşler	berbat	bir	kasabaydı,	domuz	ağılı	gibiydi,	küçüktü,	yoksuldu,	domuz pisliği	ve	bayat	balık	kokuyordu.	Davos	bu	kasabayı,	kaçakçılık	yaptığı	günlerden gayet	iyi	hatırlıyordu.	Uç	Kız	Kardeş,	yüzlerce	yıl	boyunca	kaçakçıların	uğrak	yeri olmuştu,	daha	önce	de	bir	korsan	yuvasıydı.	Kızkardeşler’in	caddeleri	kalaslarla ve	 çamurla	 kaplıydı.	 Evleri,	 kerpiçten	 inşa	 edilmiş	 saz	 çatılı	 ağıllardı.	 Ve Darağacı	 Kapısı’nda,	 her	 zaman,	 iç	 organları	 dışarı	 sarkan	 asılmış	 adamlar olurdu. </p>
<p class="calibre1">“Burada	 dostların	 var,	 bundan	 eminim,”	 dedi	 lord.	 “Kızkardeşler’de	 her</p>
<p class="calibre1">kaçakçının	 dostu	 vardır.	 Onların	 bazıları	 benim	 de	 dostlarımdır.	 Dostum</p>
<p class="calibre1">olmayanları	 asarım.	 Onları	 yavaş	 yavaş	 boğarım,	 bağırsakları	 dizlerini	 döver.” </p>
<p class="calibre1">Şimşek	 pencerelere	 çarparken	 salon	 tekrar	 aydınlandı.	 İki	 kalp	 atışı	 sonra	 gök gürültüsü	 geldi.	 “Eğer	 istediğin	 Beyaz	 Liman’sa	 neden	 Kızkardeşler’desin?	 Seni buraya	getiren	nedir?” </p>
<p class="calibre1"> <i class="calibre4">Bir	 kralın	 emri	 ve	 bir	 dostun	 ihaneti, </i>	 diyebilirdi	 Davos.	 Bunun	 yerine, </p>
<p class="calibre1">“Fırtınalar,”	dedi. </p>
<p class="calibre1">Sur’dan	 yirmi	 dokuz	 gemi	 yelken	 açmıştı.	 Gemilerin	 yarısı	 hâlâ	 yüzüyorsa, Davos	buna	çok	şaşırırdı.	Kara	semalar,	acı	rüzgarlar	ve	kamçı	misali	yağmurlar</p>
<p class="calibre1">bütün	 kıyı	 şeridi	 boyunca	 peşlerini	 bırakmamıştı.  <i class="calibre4">Oledo</i>	 ve	  <i class="calibre4">Yaşlı	 Ananın	 Oğlu</i> isimli	 kadırgalar,	 Skagos’un	 kayalarına	 sürüklenmişti.	 Skagos,	 tekboynuzların	 ve yamyamların	 adaşıydı,	 Kör	 Piç	 bile	 o	 adaya	 çıkmaktan	 korkardı.	 Büyük	 göke <i class="calibre4">Saathos	 Saan, </i>	 Boz	 Uçurumlar’ın	 açıklarında	 batmıştı.	 “Stannis	 kadırgaların bedelini	 ödeyecek,”	 demişti	 Salladhor	 Saan	 öfkeyle.	 “Gemilerin	 bedelini	 altınla ödeyecek.”	 Sanki	 tanrı,	 Ejderha	 Kayası’ndan	 Sur’a	 yaptıkları	 rahat	 yolculuğun bedelini	zorla	tahsil	etmişti.	Bir	başka	bora,  <i class="calibre4">Bereketli	Hasat’ın</i>	halat	donanımını koparıp	 almış	 ve	 Salla’yı	 ters	 yönlü	 bir	 dip	 akıntısına	 teslim	 olmaya	 zorlamıştı. </p>
<p class="calibre1">Dulkadın	 Gözcüsü’nün	 on	 fersah	 kuzeyinde	 deniz	 tekrar	 kabarmıştı.  <i class="calibre4">Hasat,</i> kadırgalardan	birine	çarpmıştı	ve	iki	gemi	birden	batmıştı.	Lysli	donanmanın	geri kalanı	 Dar	 Deniz’e	 saçılmıştı.	 Bazı	 gemiler	 şu	 ya	 da	 bu	 limana	 girmek	 için mücadele	edecekti.	Diğerleri	bir	daha	asla	görülmeyecekti. </p>
<p class="calibre1">Donanmadan	 geriye	 kalanlar	 güçlükle	 Isırık’ın	 karşısına	 vardığında, </p>
<p class="calibre1"><a id="p133"></a>“Yalvaran	 Salladhor;	 kralının	 beni	 dönüştürdüğü	 şey	 bu,”	 diye	 sızlanmıştı Salladhor	 Saan.	 “Ezik	 Salladhor.	 Gemilerim	 nerede?	 Ya	 altın?	 Bana	 söz	 verilen altınlar	 nerede?”	 Davos,	 ödemenin	 yapılacağına	 dair	 güvence	 vermeye</p>
<p class="calibre1">kalkıştığında,	 Salla	 patlamıştı.	 “Ne	 zaman,  <i class="calibre4">ne	 zaman</i>?	 Yarın	 mı,	 yeni	 ayda	 mı, yoksa	 kızıl	 kuyruklu	 yıldız	 tekrar	 ortaya	 çıktığında	 mı?	 Stannis	 bana	 altın	 ve değerli	 taşlar	 vadediyor.	 Lâkin	 ben	 o	 altını	 hiç	 görmedim.	 Stannis	 bana	 söz verdiğini	 söylüyor,	 ah	 evet,	 kralın	 soylu	 sözü,	 sözünü	 kâğıda	 yazıyor.	 Salladhor Saan	kralın	sözünü	yiyebilir	mi?	Susuzluğunu	parşömenlerle	ve	mumlu	mühürlerle</p>
<p class="calibre1">geçirebilir	mi?	Sözleri	kuş	tüyü	bir	yatağa	atıp	bağırtıncaya	kadar	düzebilir	mi?” </p>
<p class="calibre1">Davos,	Saan’ı	sadık	kalmaya	ikna	etmek	için	uğraşmıştı.	Adama,	Stannis’i	ve</p>
<p class="calibre1">onun	 davasını	 terk	 ederse,	 kendisine	 söz	 verilen	 altınları	 alma	 umudunu	 da	 terk etmiş	 olacağını	 söylemişti.	 Nihayetinde,	 muzaffer	 bir	 Kral	 Tommen,	 mağlup amcasının	 borçlarını	 ödeyecek	 değildi.	 Salla’nın	 tek	 umudu;	 Stannis	 Baratheon, Demir	 Taht’ı	 kazanana	 dek	 ona	 sadık	 kalmaktı,	 aksi	 takdirde	 alacağı	 paranın	 bir kuruşunu	bile	göremezdi.	Sabretmek	zorundaydı. </p>
<p class="calibre1">Belki	 de,	 dilinde	 bal	 olan	 bir	 lord,	 Lysli	 korsan	 prensi	 etkileyebilirdi	 ama Davos	 bir	 soğan	 şövalyesiydi	 ve	 onun	 sözleri	 Salla’yı	 daha	 beter</p>
<p class="calibre1">öfkelendirmekten	 başka	 bir	 işe	 yaramamıştı.	 “Ejderha	 Kayası’nda	 sabırlıydım,” </p>
<p class="calibre1">demişti	 adam,	 “kırmızı	 kadın,	 ahşap	 tanrıları	 ve	 çığlık	 atan	 adamları	 yaktığında. </p>
<p class="calibre1">Sur’a	 giden	 yol	 boyunca	 sabırlıydım.	 Doğugözcüsü’nde	 sabırlıydım...	 ve</p>
<p class="calibre1">üşüyordum,	 çok	 üşüyordum.	 Boş	 ver	 derim,	 sabrı	 da	 boş	 ver,	 kralı	 da	 boş	 ver. </p>
<p class="calibre1">Adamlarım	 aç.	 Karılarını	 tekrar	 düzmek,	 oğullarını	 saymak,	 Basamaktaşı’nı	 ve Lys’in	 zevk	 bahçelerini	 görmek	 istiyorlar.	 Buz,	 fırtına	 ve	 boş	 sözler;	 bunlar adamlarımın	 istediği	 şeyler	 değil.	 Kuzey	 çok	 soğuk	 ve	 gittikçe	 daha	 soğuk oluyor.” </p>
<p class="calibre1"> <i class="calibre4">Bu	günün	geleceğini	biliyordum, </i>	dedi	Davos	kendi	kendine.  <i class="calibre4">Yaşlı	düzenbazı</i> <i class="calibre4">seviyordum	ama	ona	güvenecek	kadar	aptal	değildim. </i></p>
<p class="calibre1">“Fırtınalar.”	Lord	Godric	bu	kelimeyi,	başka	bir	adamın	bir	sevgilinin	adını</p>
<p class="calibre1">söyleyebileceği	 gibi	 şefkatle	 söylemişti.	 “Andallar	 gelmeden	 önce,	 fırtınalar Kızkardeşler’de	 kutsal	 sayılırdı.	 Eski	 tanrılarımız	 Dalgaların	 Leydisi	 ve Semaların	Lordu	idi.	Her	çiftleştiklerinde	fırtınalar	yaratırlardı.”	Lord	öne	eğildi. </p>
<p class="calibre1">“Şu	krallar,	Kızkardeşler’i	asla	umursamazlar.	Neden	umursasınlar?	Biz	küçük	ve</p>
<p class="calibre1">yoksuluz.	Buna	rağmen,	işte	buradasın.	Fırtınalar	tarafından	bana	getirildin.” </p>
<p class="calibre1"> <i class="calibre4">Bir	dost	tarafından	sana	getirildim, </i>	diye	düşündü	Davos. </p>
<p class="calibre1">Lord	 Godric,	 kumandanına	 döndü.	 “Bu	 adamı	 benimle	 bırak.	 Asla	 burada</p>
<p class="calibre1">değildi.” </p>
<p class="calibre1">“Evet	 lordum,	 değildi.”	 Kumandan	 salondan	 çıktı.	 Adamın	 ıslak	 çizmeleri</p>
<p class="calibre1"><a id="p134"></a>halının	 üstünde	 nemli	 ayak	 izleri	 bıraktı.	 Zeminin	 altında,	 deniz	 huzursuzca gürlüyordu,	 kalenin	 ayaklarına	 çarpıyordu.	 Salonun	 dış	 kapısı,	 uzaktan	 gelen	 bir gök	 gürlemesini	 andıran	 bir	 sesle	 kapandı.	 Ve	 sese	 verilen	 bir	 yanıt	 gibi,	 tekrar şimşek	çaktı. </p>
<p class="calibre1">“Lordum,”	dedi	Davos,	“eğer	beni	Beyaz	Liman’a	gönderirseniz,	Majesteleri</p>
<p class="calibre1">Kral	 bunu	 dostça	 bir	 hareket	 olarak	 addeder.”	 “Seni	 Beyaz	 Liman’a</p>
<p class="calibre1">gönderebilirim,”	 dedi	 lord.	 “Ya	 da	 seni	 soğuk	 ve	 ıslak	 bir	 cehenneme</p>
<p class="calibre1">gönderebilirim.” </p>
<p class="calibre1"> <i class="calibre4">Kızkardeşler	 zaten	 cehennem. </i>	 Davos	 en	 kötüsünden	 korktu.	 Uç	 Kız	 Kardeş</p>
<p class="calibre1">denen	 adalar	 kaypak	 sürtüklerdi,	 sadece	 kendilerine	 sadıklardı.	 Sözde	 Vadi’nin Arrynlar’ına	bağlılık	yemini	vermişlerdi	ama	Kartal	Yuvası’nın	adalar	üstündeki</p>
<p class="calibre1">gücü	en	iyi	tabiriyle	zayıftı. </p>
<p class="calibre1">“Sunderland	burada	olduğunu	bilse	seni	teslim	etmemi	söyler.”	Borell,	Tatlı</p>
<p class="calibre1">Kız	Kardeş’e	bağlıydı.	Longthorpe,	Uzun	Kız	Kardeş’e	ve	Torrent	de	Küçük	Kız</p>
<p class="calibre1">Kardeş’e.	Her	üçü	de,	Uç	Kız	Kardeş	Lordu	Triston	Sunderland’e	bağlılık	yemini</p>
<p class="calibre1">vermişti.	 “Seni	 bir	 çömlek	 Lannister	 altını	 için	 kraliçeye	 satar.	 Şövalye	 olmaya kararlı	 yedi	 oğul	 sahibi	 her	 yoksul	 adam,	 altına	 ihtiyaç	 duyar.”	 Lord,	 ahşap	 bir kaşık	 aldı	 ve	 tekrar	 kızkardeş	 yahnisine	 saldırdı.	 “Eskiden,	 bana	 sadece	 kız evlatlar	veren	tanrılara	lanet	okurdum;	Triston’ın,	savaş	atlarının	fiyatlarıyla	ilgili sızlandığını	duyana	kadar.	Münasip	bir	zırh	almak	için	kaç	balık	tutmak	gerektiğini bilseydin	çok	şaşırırdın.” </p>
<p class="calibre1"> <i class="calibre4">Benim	 de	 yedi	 oğlum	 vardı,	 fakat	 dördü	 yanarak	 öldü. </i>	 “Lord	 Sunderland, Kartal	Yuvası’na	bağlı,”	dedi	Davos.	“Kanunlara	göre,	beni	Leydi	Arryn’a	teslim</p>
<p class="calibre1">etmek	zorunda.”	Leydi	Arryn’la,	Lannisterlar’la	olacağından	fazla	şansı	olacağına karar	 verdi.	 Leydi	 Arryn,	 Beş	 Kralın	 Savaşı’nda	 yer	 almamasına	 rağmen</p>
<p class="calibre1">Nehirova’nm	kızıydı	ve	Genç	Kurt’un	teyzesiydi. </p>
<p class="calibre1">“Leydi	 Arryn	 öldü,”	 dedi	 Lord	 Godric,	 “bir	 şarkıcı	 tarafından	 öldürüldü. </p>
<p class="calibre1">Vadi’yi	 şimdi	 Lord	 Serçeparmak	 yönetiyor.	 Korsanlar	 nerede?”	 Davos	 cevap vermeyince,	 Godric	 kaşığını	 masaya	 vurdu.	 “Lysli	 korsanlar.	 Torrent	 onların yelkenlerini	Küçük	Kız	Kardeş’ten	gördü.	Ondan	önce	de	Dulkadın	Gözcüsü’nden</p>
<p class="calibre1">Flintler	görmüştü.	Turuncu,	yeşil	ve	pembe	yelkenler.	Salladhor	Saan.	O	nerede?” </p>
<p class="calibre1">“Denizde.”	Salla,	Parmaklar’ın	etrafından	dolaşarak	Dar	Deniz’in	aşağısına</p>
<p class="calibre1">yüzecekti.	 Ona	 kalan	 birkaç	 gemiyle	 birlikte	 Basamaktaşı’na	 gidiyordu.	 Yol boyunca	 uygun	 tacirlere	 rastlarsa	 birkaç	 gemi	 daha	 elde	 edebilirdi.  <i class="calibre4">Azıcık</i> <i class="calibre4">korsanlık,	 fersahları	 aşmayı	 kolaylaştırır. </i>	 “Majesteleri	 Kral	 onu	 güneye gönderdi.	 Lannisterlar’a	 ve	 onların	 dostlarına	 rahatsızlık	 vermesi	 için.” </p>
<p class="calibre1">Davos’un,	yağmurun	içinde	Kızkardeşler’e	doğru	kürek	çekerken	prova	ettiği	bir</p>
<p class="calibre1"><a id="p135"></a>yalandı	 bu.	 Er	 ya	 da	 geç,	 Salladhor’un	 Stannis	 Baratheon’ı	 terk	 ettiğini	 ve	 onu donanmasız	 bıraktığını	 bütün	 dünya	 öğrenecekti.	 Ama	 bunu	 Davos	 Seaworth’ün dudaklarından	duymayacaktı. </p>
<p class="calibre1">Lord	 Godric	 yahnisini	 karıştırdı.	 “Şu	 yaşlı	 korsan	 Saan,	 seni	 kıyıya	 kadar yüzmek	zorunda	mı	bıraktı?” </p>
<p class="calibre1">“Kıyıya	 üstü	 açık	 bir	 kayıkla	 geldim	 lordum.”	 Salla,	 Davos’u	 gemiden</p>
<p class="calibre1">indirmeden	 önce,	 Gece	 Lambası’nın	 işaret	 ateşinin	  <i class="calibre4">Valyrian’ın</i>	 pruvasından yansımasını	beklemişti.	Arkadaşlıklarının	en	azından	bu	kadar	değeri	vardı.	Lysli adam,	Davos’u	onunla	birlikte	memnuniyetle	güneye	götüreceğini	söylemişti	ama</p>
<p class="calibre1">Davos	 bu	 teklifi	 reddetmişti.	 Stannis’in	 Wyman	 Manderly’ye	 ihtiyacı	 vardı	 ve adamı	 kazanmak	 hususunda	 Davos’a	 güveniyordu.	 Davos	 bu	 güvene	 ihanet</p>
<p class="calibre1">etmeyecekti.	 Bunu	 Salla’ya	 söylediğinde,	 “Boş	 versene,”	 demişti	 korsan	 prens. </p>
<p class="calibre1">“Stannis	seni	bu	onurlarla	öldürecek.	Seni	öldürecek.” </p>
<p class="calibre1">“Daha	 önce	 çatımın	 altında	 bir	 Kral	 Eli	 ağırlamadım,”	 dedi	 Lord	 Godric. </p>
<p class="calibre1">“Stannis	senin	için	fidye	öder	mi,	merak	ediyorum?”	Öder	mi?	Stannis,	Davos’a</p>
<p class="calibre1">araziler,	 unvanlar	 ve	 makamlar	 vermişti	 ama	 onun	 hayatını	 satın	 almak	 için yüklüce	altın	öder	miydi?  <i class="calibre4">Hiç	altım	yok.	Altını	olsaydı,	Salla	hâlâ	onun	olurdu. </i></p>
<p class="calibre1">“Eğer	 bu	 soruyu	 kendisine	 sormak	 isterseniz,	 Majesteleri	 Kral’ı	 Kara	 Kale’de bulabilirsiniz.” </p>
<p class="calibre1">Borrell	domuz	gibi	homurdandı.	“İblis	de	Kara	Kale’de	mi?”	“İblis?”	Davos</p>
<p class="calibre1">soruyu	 anlamamıştı.	 “O	 Kral	 Toprakları’nda,	 yeğenini	 öldürmek	 suçuyla	 ölüm cezasına	çarptırıldı.” </p>
<p class="calibre1">“Sur,	 öğreneceğin	 son	 şeydir,	 derdi	 babam.	 Cüce	 firar	 etti.	 Hücresinin</p>
<p class="calibre1">parmaklıklarının	 arasından	 kıvrılarak	 geçti	 ve	 öz	 babasını	 kendi	 elleriyle parçaladı.	 Bir	 muhafız	 onun	 kaçtığını	 görmüş.	 İblis,	 kan	 banyosu	 yapmış	 gibi baştan	ayağa	kıpkırmızıymış.	Kraliçe	onu	öldüren	adamı	lord	ilan	edecek.” </p>
<p class="calibre1">Davos	 duyduklarına	 inanmakta	 güçlük	 çekiyordu.	 “Bana	 Tywin	 Lannister’ın</p>
<p class="calibre1">öldüğünü	mü	söylüyorsunuz?” </p>
<p class="calibre1">“Evet,	oğlunun	elleriyle.”	Lord	bir	yudum	bira	içti.	“Kızkardeşler’de	krallar</p>
<p class="calibre1">olduğu	 vakitlerde,	 cücelerin	 yaşamasına	 izin	 vermezdik.	 Onları	 denize	 atarak tanrılara	 kurban	 ederdik.	 Rahipler	 bu	 geleneğimize	 son	 verdi.	 Aptal	 sofular sürüsü.	 Tanrılar	 bir	 adama	 neden	 öyle	 bir	 şekil	 verir	 ki?	 Onu	 canavar	 olarak işaretlemekten	başka	bir	sebepleri	olabilir	mi?” </p>
<p class="calibre1"> <i class="calibre4">Lord	 Tywin	 ölmüş.	 Bu	 her	 şeyi	 değiştirir. </i>	 “Lordum,	 Sur’a	 bir	 kuzgun göndermeme	 izin	 verir	 misiniz?	 Majesteleri	 Kral,	 Lord	 Tywin’in	 ölümünden haberdar	olmak	ister.” </p>
<p class="calibre1">“Olacak.	Ama	haberi	benden	almayacak.	Benim	akan	çatımın	altında	olduğun</p>
<p class="calibre1"><a id="p136"></a>sürece	 senden	 de	 almayacak.	 Stannis’e	 yardım	 ettiğimin	 ve	 tavsiye	 verdiğimin söylenmesini	 istemem.	 Sunderlandler,	 Kızkardeşler’i	 Karaateş	 İsyanları’ndan ikisinin	 içine	 sürüklediler	 ve	 bu	 yüzden	 hepimiz	 korkunç	 acılar	 çektik.”	 Lord Godric	elindeki	kaşıkla	bir	sandalye	gösterdi.	“Düşmeden	önce	otur	sör.	Salonum</p>
<p class="calibre1">soğuk,	 nemli	 ve	 karanlık	 ama	 nezaketten	 yoksun	 değil.	 Senin	 için	 kuru	 kıyafetler bulacağız	 ama	 önce	 yemek	 yiyeceksin.”	 Lord	 bağırdı	 ve	 salona	 bir	 kadın	 girdi. </p>
<p class="calibre1">“Doyurmamız	gereken	bir	konuğumuz	var.	Bira,	ekmek	ve	kızkardeş	yahnisi	getir.” </p>
<p class="calibre1">Bira	 kahverengiydi,	 ekmek	 siyahtı	 ve	 yahni	 krema	 beyazıydı.	 Kadın, </p>
<p class="calibre1">kızkardeş	 yahnisini,	 içi	 çıkarılmış	 bayat	 ekmek	 somununda	 servis	 etti.	 Koyu	 bir yemekti.	Yoğun	krema	 ve	yağın	içinde	 pırasalar,	havuçlar,	arpalar,	 beyaz	ve	sarı turplar,	 midye	 ve	 morina	 parçalan	 yüzüyordu.	 İnsanı	 kemiklerine	 kadar	 ısıtan türden	 bir	 yemekti,	 ıslak	 ve	 soğuk	 bir	 geceye	 en	 uygun	 şeydi.	 Davos	 yahniyi minnetle	kaşıkladı. </p>
<p class="calibre1">“Daha	önce	kızkardeş	yahnisi	tatmış	miydin?” </p>
<p class="calibre1">“Tatmıştım	 lordum.”	 Aynı	 yahni	 Uç	 Kız	 Kardeş’in	 her	 yerinde	 servis</p>
<p class="calibre1">ediliyordu,	her	handa	ve	tavernada. </p>
<p class="calibre1">“Bu,	 daha	 önce	 yediklerinden	 daha	 iyi.	 Bunu	 Gella	 yapıyor.	 Kızımın	 kızı. </p>
<p class="calibre1">Evli	misin	soğan	şövalyesi?” </p>
<p class="calibre1">“Evliyim	lordum.” </p>
<p class="calibre1">‘Yazık.	 Gella	 evli	 değil.	 Gösterişsiz	 kızlar,	 en	 iyi	 eşler	 olurlar.	 Bu	 yemekte üç	 çeşit	 yengeç	 var.	 Kırmızı	 yengeç,	 örümcek	 yengeci	 ve	 imparator	 yengeci. </p>
<p class="calibre1">Kızkardeş	 yahnisi	 dışında	 örümcek	 yengeci	 yemem.	 Kendimi	 yarı	 yamyam	 gibi hissetmeme	 sebep	 oluyor.”	 Lord,	 soğuk	 ve	 siyah	 şöminenin	 üzerinde	 asılı	 duran sancağı	 gösterdi.	 Sancağa	 bir	 örümcek	 işlenmişti;	 gri	 yeşil	 zemin	 üstüne	 beyaz. </p>
<p class="calibre1">“Stannis’in,	El’ini	yaktığını	duyduk.” </p>
<p class="calibre1"> <i class="calibre4">Benden	 önceki	 El. </i>	 Melisandre,	 Alester	 Florent’i	 Ejderha	 Kayası’nda	 ateşe vermişti.	 Bunu,	 onları	 kuzeye	 götüren	 rüzgârı	 uyandırmak	 için	 yapmıştı.	 Lord Florent,	 kraliçenin	 adamları	 tarafından	 direğe	 bağlanırken	 güçlü	 ve	 sessiz durmuştu,	yarı	çıplak	bir	adamın	olmayı	umabileceği	kadar	vakurdu,	fakat	alevler bacaklarım	yaladığında	bağırmaya	başlamıştı	ve	kırmızı	kadına	inanılacak	olursa</p>
<p class="calibre1">lordun	çığlıkları	o	gün	orada	olanları	Kıyıdaki	Doğugözcüsü’ne	kadar	uçurmuştu. </p>
<p class="calibre1">Yanan	 etin	 kokusu	 ve	 sesi	 Davos	 için	 keder	 doluydu.  <i class="calibre4">Lordun	 yerinde	 kolaylıkla</i> <i class="calibre4">ben	 de	 olabilirdim. </i>	 ‘Yanmadım,”	 dedi	 Davos,	 Lord	 Godric’e,	 “lâkin Doğugözcüsü	beni	neredeyse	dondurdu.” </p>
<p class="calibre1">“Sur	 bunu	 yapar,”	 dedi	 lord.	 Hizmetkâr	 kadın	 taze	 ekmek	 somunu	 getirdi, fırından	 yeni	 çıkmış	 ekmek	 hâlâ	 sıcaktı.	 Davos	 kadının	 elini	 görünce,	 dikkatlice baktı.	Lord	Godric	bunu	gözden	kaçırmadı. </p>
<p class="calibre1"><a id="p137"></a>“Evet,	 işaretimizi	 taşıyor.	 Beş	 bin	 yıldır	 bütün	 Borrelller’in	 taşıdığı	 gibi. </p>
<p class="calibre1">Kızımın	kızı.	Yahniyi	yapan	değil.”	Lord,	ekmeği	ikiye	böldü	ve	yarısını	Davos’a uzattı.	‘Ye.	Çok	lezzetli.” </p>
<p class="calibre1">Lezzetliydi,	gerçi	Davos	için	bayat	kırıntılar	bile	bu	kadar	iyi	olurdu;	ekmek, </p>
<p class="calibre1">Davos’un	burada	misafir	olduğu	anlamına	geliyordu,	en	azından	bu	gece	için.	Uç</p>
<p class="calibre1">Kız	Kardeş	lordları	kötü	bir	şöhrete	sahipti	ama	hiçbiri,	Tatlı	Kız	Kardeş	Lordu, Kızkardeşler’in	 Kalkanı,	 Dalgakıran	 Kalesi’nin	 Efendisi	 ve	 Gece	 Lambası’nın Koruyucusu’ndan	 daha	 beter	 bir	 şöhrete	 sahip	 değildi...	 bununla	 birlikte,	 hırsız lordlar	 ve	 enkaz	 toplayıcılar	 bile	 kadim	 misafirperverlik	 yasalarına	 uymak zorundaydı.  <i class="calibre4">En	 azından	 şafağı	 göreceğim, </i>	 dedi	 Davos	 kendi	 kendine.  <i class="calibre4">Lordun</i> <i class="calibre4">ekmeğini	ve	tuzunu	yedim. </i></p>
<p class="calibre1">Fakat	 kızkardeş	 yahnisinin	 içinde	 tuzdan	 daha	 yabancı	 baharatlar	 vardı. </p>
<p class="calibre1">“Safran	 tadı	 mı	 alıyorum?”	 Safran,	 altından	 daha	 değerliydi.	 Davos	 daha	 önce sadece	 bir	 kez	 safran	 tatmıştı;	 Kral	 Robert,	 Ejderha	 Kayası’ndaki	 bir	 ziyafette, ona	bir	balığın	yarısını	gönderdiğinde. </p>
<p class="calibre1">“Evet.	 Qarth’tan	 geldi.	 Karabiber	 de	 var.”	 Lord	 Godric,	 işaret	 parmağıyla başparmağının	 arasına	 bir	 çimdik	 karabiber	 alıp	 yemeğinin	 üstüne	 serpti. </p>
<p class="calibre1">“Volantis’ten	 getirilen	 kırık	 karabiber,	 daha	 iyi	 bir	 şey	 değil.	 Eğer	 kendini	 biber gibi	 ateşli	 hissediyorsan	 istediğin	 kadar	 al.	 Kırk	 kasa	 karabiberim	 var. </p>
<p class="calibre1">Karanfillerden,	 muskatlardan	 ve	 yarım	 kilo	 safrandan	 söz	 etmiyorum	 bile. </p>
<p class="calibre1">Baharatları	 şehla	 gözlü	 bir	 kızdan	 aldım.”	 Lord	 güldü.  <i class="calibre4">Bütün	 dişleri	 duruyor,</i> Davos	gördü,	ama	adamın	dişlerinin	çoğu	sarıydı	ve	üst	çenesindeki	bir	diş	ölüp</p>
<p class="calibre1">kararmıştı.	 “Braavos’a	 gidiyordu	 ama	 bir	 kadırganın	 Isırık’a	 sürüklemesiyle benim	kayalarıma	çarptı,	işte	görüyorsun,	fırtınaların	bana	getirdiği	tek	hediye	sen değilsin.	Deniz,	tehlikeli	ve	zalim	bir	şey.” </p>
<p class="calibre1">İnsanlar	 kadar	 tehlikeli	 değil,	 diye	 düşündü	 Davos.	 Lord	 Godric’in	 ataları, Starklar	 ateş	 ve	 kılıçla	 onların	 üstüne	 çökene	 kadar	 korsan	 krallardı.	 Bu günlerdeyse,	 Kızkardeşliler	 korsanlık	 işini	 Salladhor	 Saan	 ve	 benzerlerine bırakmışlar	 ve	 kendilerini	 enkaz	 toplayıcılığıyla	 sınırlamışlardı.	 Uç	 Kız Kardeş’in	 kıyıları	 boyunca	 yanan	 işaret	 ateşlerinin	 görevi,	 gemileri	 sığ	 sulara, resiflere	ve	kayalara	karşı	uyarıp	yolu	güvenliğe	çıkarmaktı	ama	fırtınalı	ve	sisli gecelerde,	 bazı	 Kızkardeşli	 adamlar	 sahte	 ateşler	 yakar	 ve	 gafil	 kaptanları felakete	sürüklerlerdi. </p>
<p class="calibre1">“Fırtınalar,	 seni	 benim	 kapıma	 üfürmekle	 sana	 iyilik	 yapmışlar,”	 dedi	 Lord Godric.	“Beyaz	Liman’da	soğuk	bir	karşılama	bulurdun.	Çok	geç	kaldın	sör.	Lord</p>
<p class="calibre1">Manderly	 diz	 çökmek	 niyetinde	 ama	 Stannis’e	 değil.”	 Bir	 yudum	 bira	 içti. </p>
<p class="calibre1">“Manderlyler	kuzeyli	adamlar	değiller,	köklerinde	değiller.	En	fazla	dokuz	yüzyıl</p>
<p class="calibre1"><a id="p138"></a>önce,	 sırtlarına	 bütün	 altınlarını	 ve	 tanrılarını	 yükleyip	 kuzeye	 geldiler.	 Altından kalkamayacakları	 işlere	 girişip	 yeşil	 eller	 tarafından	 bastırılıncaya	 dek Mander’da	 iyi	 lordlar	 oldular.	 Kurt	 kral	 onların	 altınlarını	 aldı	 ama	 onlara araziler	 bağışladı	 ve	 tanrılarını	 muhafaza	 etmelerine	 izin	 verdi.”	 Ekmeğini yahnisine	 bandı.	 “Eğer	 Stannis	 şişman	 adamın	 geyiğe	 bineceğini	 düşünüyorsa, yanılıyor.  <i class="calibre4">Aslanyıldız</i>	on	iki	gün	önce	su	fıçılarını	doldurmak	için	Kızkardeşler’e girdi.	O	gemiyi	biliyor	musun?	Kırmızı	yelkenler	ve	pruvada	altın	bir	aslan.	Gemi Freyler’le	 doluydu,	 Beyaz	 Liman’a	 gidiyorlardı.”	 “Freyler?”	 Bu,	 Davos’un</p>
<p class="calibre1">bekleyeceği	son	şeydi.	“Freyler’in,	Lord	Wyman’ın	oğlunu	öldürdüğünü	duyduk.” </p>
<p class="calibre1">“Evet,”	 dedi	 Lord	 Godric	 “ve	 şişman	 adam	 öyle	 öfkelendi	 ki,	 oğlunun</p>
<p class="calibre1">intikamını	alana	kadar	sadece	ekmek	ve	şarapla	yaşayacağına	dair	yemin	etti	ama</p>
<p class="calibre1">henüz	 gün	 bitmeden	 ağzına	 yine	 midyeler	 ve	 pastalar	 tıkıştırıyordu.	 Kızkardeşler ve	Beyaz	Liman	arasında	sürekli	gidip	gelen	gemiler	vardır.	Onlara	yengeç,	balık ve	 keçi	 peyniri	 satarız.	 Onlar	 da	 bize	 ahşap,	 yün	 ve	 hayvan	 derisi	 satarlar. </p>
<p class="calibre1">Duyduklarıma	göre,	lord	her	zamankinden	daha	şişmanmış.	Çok	fazla	yemin	etmiş. </p>
<p class="calibre1">Kelimeler	 rüzgârdır	 ve	 Manderly’nin	 ağzından	 çıkan	 rüzgâr,	 poposundan	 kaçan rüzgârdan	 daha	 kıymetli	 değildir.”	 Lord,	 tabağını	 sıyırmak	 için	 bir	 parça	 ekmek daha	koparttı.	“Freyler,	şişman	budalaya	bir	kemik	torbası	götürüyordu.	Kimileri, bir	 adama	 ölü	 oğlunun	 kemiklerini	 götürmeyi	 nezaket	 kabul	 ediyor.	 Eğer	 benim oğlum	söz	konusu	olsaydı,	nezakete	nezaketle	karşılık	verir	ve	Freyler’i	asmadan önce	onlara	teşekkür	ederdim	ama	şişman	adam	bunu	yapamayacak	kadar	soylu.” </p>
<p class="calibre1">Ekmek	parçasını	ağzına	tıktı,	çiğnedi,	yuttu.	“Freyleri	akşam	yemeğinde	ağırladım. </p>
<p class="calibre1">İçlerinden	 biri,	 senin	 şu	 anda	 oturduğun	 yerde	 oturdu.	 Adının	  <i class="calibre4">Rhaegar</i>	 olduğunu söyledi.	Az	kalsın	adamın	yüzüne	karşı	gülecektim.	Karısını	kaybetmiş	ama	Beyaz</p>
<p class="calibre1">Liman’da	kendine	yeni	bir	eş	bulacakmış.	Kuzgunlar	mekik	dokuyor.	Lord	Wyman</p>
<p class="calibre1">ve	Lord	Walder	bir	antlaşma	yapmışlar	ve	o	antlaşmayı	bir	evlilikle	mühürlemek</p>
<p class="calibre1">niyetindeler.” </p>
<p class="calibre1">Davos,	lord	onun	karnını	yumrukluyormuş	gibi	hissetti.  <i class="calibre4">Eğer	bu	adam	doğru</i></p>
<p class="calibre1"> <i class="calibre4">söylüyorsa,	 kralım	 kaybetti. </i>	 Stannis	 Baratheon’ın	 Beyaz	 Liman’a	 umutsuzca ihtiyacı	 vardı.	 Eğer	 Kışyarı	 kuzeyin	 kalbiyse,	 Beyaz	 Liman	 ağzıydı.	 Beyaz Liman’ın	 körfezi	 kışın	 derinliklerinde	 bile	 buz	 tutmazdı.	 Kış	 kapıdayken	 bunun önemi	 çok	 daha	 büyüktü.	 Şehrin	 gümüşleri	 de	 önemliydi.	 Lannisterlar,	 Casterly Kayası’nın	 bütün	 altınına	 sahiplerdi	 ve	 Yüksek	 Bahçe’nin	 zenginliğiyle</p>
<p class="calibre1">evlenmişlerdi.	 Kral	 Stannis’in	 hâzinesi	 boşalmıştı.  <i class="calibre4">En	 azından	 denemek</i> <i class="calibre4">zorundayım.	 Belki	 de	 bu	 evliliğe	 mani	 olmanın	 bir	 yolunu	 bulabilirim. </i>	 “Beyaz Liman’a	ulaşmam	gerek,”	dedi	Davos.	“Lordum,	size	yalvarıyorum,	bana	yardım</p>
<p class="calibre1">edin.” </p>
<p class="calibre1"><a id="p139"></a>Lord	Godric,	içi	çıkarılarak	tabak	niyetine	kullanılan	ekmeği	yemeye	başladı. </p>
<p class="calibre1">Ekmeği	 iri	 elleriyle	 parçalara	 ayırıyordu.	 Yahni,	 bayat	 ekmeği	 yumuşatmıştı. </p>
<p class="calibre1">“Kuzeyli	adamları	sevmem,”	dedi	lord.	“Üstatlar,	Üç	Kız	Kardeş’in	tecavüzünün</p>
<p class="calibre1">üstünden	 iki	 bin	 yıl	 geçtiğini	 söyler	 ama	 Kızkardeşler	 bunu	 unutmadı.	 Bizler,	 o tecavüzden	 önce	 özgür	 insanlardık.	 Sonra,	 kuzeyli	 adamları	 dışarı	 çıkarabilmek için	Kartal	Yuvası’na	diz	çökmek	zorunda	kaldık.	Kurt	ile	şahin	bizim	için	bin	yıl boyunca	savaştılar.	Sonunda	bu	zavallı	adaların	bütün	yağını,	etini	ve	kemiklerini tükettiler.	 Şu	 senin	 Kral	 Stannis’e	 gelince;	 Stannis,	 Robert’ın	 baş	 kaptanıyken benim	limanıma	benim	iznim	olmaksızın	bir	donanma	gönderdi	ve	beni	bir	düzine</p>
<p class="calibre1">iyi	dostu	asmak	zorunda	bıraktı.	Senin	gibi	adamları.	Gece	Lambası	karardığı	için herhangi	 bir	 gemi	 batacak	 olursa	  <i class="calibre4">beni</i>	 de	 asacağını	 söyleyecek	 kadar	 ileri	 gitti. </p>
<p class="calibre1">Onun	kibrini	yutmak	zorunda	kaldım.”	Bir	parça	ekmek	daha	yedi.	“Şimdi,	kibrini</p>
<p class="calibre1">kırmış	ve	kuyruğunu	bacaklarının	arasına	kıstırmış	bir	hâlde	kuzeye	geliyor.	Ona neden	yardım	edeyim?	Bana	bunun	cevabını	ver.” </p>
<p class="calibre1">Çünkü	o	senin	meşru	kralın,	diye	düşündü	Davos.	Çünkü	o	güçlü	ve	adil	bir</p>
<p class="calibre1">adam.	 Diyarı	 eski	 hâline	 kavuşturacak	 ve	 kuzeyde	 toplanan	 tehlikelere	 karşı koruyacak	 tek	 adam.	 Çünkü	 o,	 güneş	 ışığıyla	 ışıldayan	 sihirli	 bir	 kılıca	 sahip. </p>
<p class="calibre1">Kelimeler	 Davos’un	 boğazına	 takıldı.	 O	 kelimelerin	 hiçbiri,	 Tatlı	 Kız	 Kardeş</p>
<p class="calibre1">Lordu’nu	 etkilemezdi.	 O	 kelimelerin	 hiçbiri,	 Davos’u	 Beyaz	 Liman’a	 bir	 adım daha	yaklaştırmazdı.  <i class="calibre4">Nasıl	bir	cevap	istiyor</i>?  <i class="calibre4">Ona	sahip	olmadığımız	altınları	mı</i> <i class="calibre4">vadetmeliyim</i>	 ?  <i class="calibre4">Kızının	 kızı	 için	 soylu	 bir	 koca	 sözü	 mü	 vermeliyim</i>?  <i class="calibre4">Araziler,</i> <i class="calibre4">unvanlar,	onurlar	mı	önermeliyim</i>?	Lord	Alester	bu	oyunu	oynamıştı	ve	kral	onu bu	oyun	yüzünden	yakmıştı. </p>
<p class="calibre1">“Görünüşe	 göre	 El,	 dilini	 kaybetti.	 Ya	 kızkardeş	 yahnisinin	 ya	 da	 gerçeğin tadını	sevmiyor.” </p>
<p class="calibre1">“Aslan	öldü,”	dedi	Davos	ağır	ağır.	“İşte	size	gerçek.	Tywin	Lannister	öldü.” </p>
<p class="calibre1">“Öldüyse	ne	olmuş?” </p>
<p class="calibre1">“Kral	 Toprakları’nda	 şimdi	 kim	 hüküm	 sürüyor?	 Tommen	 olamaz,	 o	 sadece</p>
<p class="calibre1">bir	çocuk.	Ser	Kevan	mı?” </p>
<p class="calibre1">Lord	Godric’in	siyah	gözlerinde	mum	ışığı	pırıldadı.	“Eğer	öyle	olsaydı,	sen</p>
<p class="calibre1">zincire	vurulu	olurdun.	Kral	Toprakları’nda	kraliçe	hüküm	sürüyor.” </p>
<p class="calibre1">Davos	 anladı.	 İçinde	 kuşku	 büyütüyor.	 Kendini	 kaybeden	 tarafta	 bulmak</p>
<p class="calibre1">istemiyor.	 “Stannis,	 Fırtına	 Burnu’nu	 Tyreller’e	 ve	 Redwynelar’a	 karşı	 elinde tuttu.	 Ejderha	 Kayası’nı	 son	 Targaryenlar’dan	 aldı.	 Demir	 Donanma’yı	 ezerek Güzel	Ada’dan	çıkardı.	Şu	çocuk	kral	onun	karşısında	başarılı	olamaz.” </p>
<p class="calibre1">“O	 çocuk	 kral,	 Casterly	 Kayası’nın	 zenginliğini	 ve	 Yüksek	 Bahçe’nin</p>
<p class="calibre1">kuvvetini	 komuta	 ediyor.	 Boltonlar	 ve	 Freyler	 ona	 ait.”	 Lord	 Godric	 çenesini</p>
<p class="calibre1"><a id="p140"></a>ovuşturdu.	 ‘Yine	 de...	 bu	 dünyada	 sadece	 kış	 kesindir.	 Bunu	 babama	 Ned	 Stark söylemişti,	tam	olarak	bu	salonda.” </p>
<p class="calibre1">“Ned	Stark	buraya	mı	geldi?” </p>
<p class="calibre1">“Robert’ın	Ayaklanması’nın	şafağında.	Deli	Kral,	Stark’ın	kafası	için	Kartal</p>
<p class="calibre1">Yuvası’na	 adamlar	 gönderdi	 ama	 Jon	 Arryn	 adamlara	 karşı	 koydu	 ve	 onları	 geri yolladı.	 Fakat	 Martı	 Kasabası	 tahta	 sadık	 kaldı.	 Stark,	 eve	 dönüp	 sancaklarını çağırabilmek	 için	 dağları	 geçip	 Parmaklar’a	 gelmek	 ve	 onu	 Isırık’ın	 karşısına geçirecek	bir	balıkçı	bulmak	zorunda	kaldı.	Yolda	fırtınaya	yakalandılar.	Balıkçı boğuldu	 ama	 adamın	 kızı,	 tekne	 sulara	 gömülmeden	 önce	 Stark’ı	 Kızkardeşler’e getirdi.	Stark’ın	o	kızı	bir	torba	gümüşle	ve	karnında	bir	piçle	bıraktığı	söylenir. </p>
<p class="calibre1">Kız,	çocuğa,	Arryn’ın	anısına	Jon	Kar	adını	vermiş. </p>
<p class="calibre1">“Belki	 de	 öyle	 olmuştur.	 Lord	 Eddard,	 Kızkardeşler’e	 geldiğinde,	 babam</p>
<p class="calibre1">benim	 şu	 an	 oturduğum	 yerde	 oturuyordu.	 Üstadımız,	 Stark’ın	 kafasını	 Aerys’e göndermemiz	için	ısrar	etti,	böylece	sadakatimizi	kanıtlamış	olacaktık.	Bu,	büyük bir	 ödül	 anlamına	 geliyordu.	 Deli	 Kral	 onu	 memnun	 edenlere	 karşı	 ziyadesiyle cömertti.	 Fakat	 o	 sırada,	 Jon	 Arryn’ın	 Martı	 Kasabası’nı	 aldığını	 öğrendik. </p>
<p class="calibre1">Robert,	 duvarı	 geçen	 ilk	 adamdı	 ve	 Marq	 Grafton’ı	 çıplak	 elleriyle	 katletmişti. </p>
<p class="calibre1">‘Şu	 Baratheon	 korkusuz	 bir	 adam,’	 dedim.	 ‘Bir	 kralın	 dövüşmesi	 gerektiği	 gibi dövüşüyor.’	 Üstadımız	 bana	 güldü	 ve	 Prens	 Rhaegar’ın	 bu	 ayaklanmayı</p>
<p class="calibre1">bastıracağının	kesin	olduğunu	söyledi.	İşte	Stark	o	zaman,	‘Bu	dünyada	sadece	kış</p>
<p class="calibre1">kesindir,’	dedi.	‘Başlarımızı	kaybedebiliriz,	bu	doğru...	ama	ya	başarılı	olursak?’</p>
<p class="calibre1">Babam	 onu	 kendi	 yoluna	 gönderdi,	 Stark’ın	 başı	 hâlâ	 omuzlarının	 üstündeydi. </p>
<p class="calibre1">‘Eğer	kaybederseniz,’	dedi	babam,	Lord	Eddard’a,	‘buraya	asla	gelmediniz.’	” </p>
<p class="calibre1">“Tıpkı	benim	gibi,”	dedi	Davos	Seaworth. </p>
<p class="calibre1"><b class="calibre3">	</b></p>
<p class="calibre1"><a id="p141"></a><b class="calibre3">JON</b></p>
<p class="calibre1">Sur’un	Ötesindeki	Kral’ı,	elleri	kendir	ipiyle	bağlanmış	ve	boynuna	bir	ilmek</p>
<p class="calibre1">geçirilmiş	hâlde	meydana	getirdiler. </p>
<p class="calibre1">Kendir	 ipinin	 diğer	 ucu,	 Sör	 Godry	 Farring’in	 savaş	 atının	 eyer	 topuzuna sarılmıştı.	 Dev	 Katili	 ve	 bineği,	 savat	 kakmalı,	 gümüş	 yaldızlı	 çelik	 zırhlar kuşanmışlardı.	 Mance	 Rayder’ın	 üstünde,	 kollarını	 ve	 bacaklarını	 soğuğa	 karşı çıplak	 bırakan	 ince	 bir	 tunik	 vardı.  <i class="calibre4">Pelerinini	 giymesine	 izin	 vermelilerdi, </i>	 diye düşündü	Jon	Kar.  <i class="calibre4">Yabanıl	kadının	kırmızı	ipek	şerhleriyle	yamaladığı	pelerini. </i></p>
<p class="calibre1">Sur’un	ağlıyor	oluşu	şaşırtıcı	değildi. </p>
<p class="calibre1">Majesteleri	 Kral’ı,	 Sur’un	 Ötesindeki	 Kral’m	 canlısının	 ölüsünden	 daha</p>
<p class="calibre1">faydalı	 olacağına	 ikna	 etmek	 için	 son	 bir	 çaba	 gösterirken,	 “Mance,	 Tekinsiz Ormanı	 bütün	 koruculardan	 daha	 iyi	 tanıyor,”	 demişti	 Jon,	 Kral	 Stannis’e. </p>
<p class="calibre1">“Tormund	Devfelaketi’ni	tanıyor.	Ötekiler’e	karşı	dövüştü.	Joramun’un	Borusu’na</p>
<p class="calibre1">sahipti	ama	onu	üflemedi.	Sur’u	yerle	bir	edebilecekken,	etmedi.” </p>
<p class="calibre1">Jon’un	 sözleri,	 sağır	 kulaklara	 düşmüştü.	 Stannis	 hiç	 etkilenmemişti.	 Kanun açıktı;	bir	firarinin	hayatı,	alınırdı. </p>
<p class="calibre1">Ağlayan	 Sur’un	 altında,	 Leydi	 Melisandre	 solgun	 ellerini	 havaya	 kaldırdı. </p>
<p class="calibre1">“<i class="calibre4">Hepimiz	 seçmek	 zorundayız</i>,”	 diye	 duyurdu.	 “Erkek	 ya	 da	 kadın,	 genç	 ya	 da yaşlı,	 lord	 ya	 da	 köylü;	 seçeneklerimiz	 aynı.”	 Kadının	 sesi	 Jon	 Kar’a	 anasonu, muskatı	 ve	 karanfili	 hatırlatıyordu.	 Kırmızı	 kadın,	 çukurun	 üstünde	 yükseltilmiş</p>
<p class="calibre1">ahşap	 bir	 platformda,	 kralın	 yanında	 duruyordu.	 “Işığı	 ya	 da	 karanlığı	 seçeriz. </p>
<p class="calibre1">İyiyi	ya	da	kötüyü	seçeriz.	Gerçek	ya	da	sahte	tanrıyı	seçeriz.” </p>
<p class="calibre1">Mance	 Rayder	 yürürken	 gri	 kahverengi	 gür	 saçları	 yüzüne	 savruluyordu. </p>
<p class="calibre1">Adam,	 bağlı	 ellerini	 kullanarak	 saçlarını	 gözünden	 çekti,	 gülümsüyordu.	 Fakat kafesi	 gördüğünde	 cesaretini	 yitirdi.	 Kafes,	 kraliçenin	 adamları	 tarafından Tekinsiz	 Orman’ın	 ağaçlarından	 yapılmıştı;	 filizlerden	 ve	 yumuşak	 dallardan, reçineyle	 yapış	 yapış	 olmuş	 çamlardan	 ve	 büvet	 ağaçlarının	 kemik	 beyazı parmaklarından.	 Kraliçenin	 adamları	 dalları	 bükmüş,	 kıvırmış,	 birbirlerine dolamış	ve	ahşap	bir	kafes	örmüşlerdi.	Daha	sonra	onu	kütüklerle,	yapraklarla	ve çırayla	dolu	derin	bir	çukurun	üstüne	asmışlardı. </p>
<p class="calibre1"><a id="p142"></a>Yabanıl	kral	bu	görüntü	karşısında	irkildi.	“Hayır,”	diye	bağırdı,  <i class="calibre4">“merhamet,</i> ben	kral	değilim,	onlar...” </p>
<p class="calibre1">Sör	 Godry	 ipi	 çekti.	 Sur’un	 Ötesindeki	 Kral	 tökezleyerek	 Godry’yi	 takip etmekten	 başka	 bir	 seçeneğe	 sahip	 değildi,	 sözleri	 ip	 tarafından	 boğuluyordu. </p>
<p class="calibre1">Mance	 dengesini	 kaybedip	 düşünce,	 Godry	 onu	 yolun	 geri	 kalanı	 boyunca</p>
<p class="calibre1">sürükledi.	 Mance,	 kraliçenin	 adamları	 tarafından	 yarı	 itilip	 yarı	 taşınarak	 kafese getirildiğinde	 kan	 içindeydi.	 Bir	 düzine	 silahlı	 asker,	 Mance’i	 havaya	 kaldırmak için	bir	araya	geldi. </p>
<p class="calibre1">Leydi	 Melisandre,	 Mance’in	 yukarı	 kaldırılışını	 izledi.	 “ÖZGÜR</p>
<p class="calibre1">İNSANLAR!	Yalanların	kralı	karşınızda	duruyor	işte.	Ve	Sur’u	yerle	bir	edeceğini söylediği	boru	da	burada.”	Kraliçenin	adamlarından	ikisi,	Joramun’un	Borusu’nu</p>
<p class="calibre1">öne	getirdi.	Bir	ucundan	diğerine	iki	buçuk	metre	boyunda,	eski	altından	yapılmış</p>
<p class="calibre1">kasnakları	 olan,	 siyah	 bir	 boruydu.	 Altın	 bantlara	 hiyeroglifler	 kazınmıştı,	 ilk İnsanlar’ın	yazıları.	Joramun	binlerce	yıl	önce	ölmüştü	ama	Mance	onun	mezarını</p>
<p class="calibre1">Ayazdiş’in	 yükseklerinde,	 bir	 buzulun	 altında	 bulmuştu.  <i class="calibre4">Ve	 Joramun	 Kış</i></p>
<p class="calibre1"> <i class="calibre4">Borusu’nu	üfleyip	topraktaki	devleri	uyandırdı. </i>	Ygritte,	Jon’a,	Mance’in	boruyu asla	 bulamadığını	 söylemişti.  <i class="calibre4">Yalan	 söyledi.	 Ya	 da	 Mance	 bunu	 kendi</i></p>
<p class="calibre1"> <i class="calibre4">insanlarından	bile	sakladı. </i></p>
<p class="calibre1">Binlerce	</p>
<p class="calibre1">tutsak, </p>
<p class="calibre1">çitlerden	</p>
<p class="calibre1">oluşturulmuş	</p>
<p class="calibre1">tutsak	</p>
<p class="calibre1">kampının	</p>
<p class="calibre1">ahşap</p>
<p class="calibre1">parmaklıklarının	arasından,	borunun	havaya	kaldırılışını	izledi.	Tutsakların	hepsi hırpani	 ve	 yarı	 açtı.	 Yedi	 Krallık	 onlara,  <i class="calibre4">yabanıllar, </i>	 diyordu;	 onlar	 kendilerine özgür	insanlar	adını	takmışlardı.	Ne	yabanıl	ne	de	özgür	görünüyorlardı...	sadece acıkmış,	korkmuş	ve	uyuşmuşlardı. </p>
<p class="calibre1">“Joramun’un	 Borusu	 mu?”	 dedi	 Melisandre.	 “Hayır.	 Ona	 Karanlığın	 Borusu</p>
<p class="calibre1">deyin.	 Eğer	 Sur	 çökerse	 gece	 de	 çöker,	 asla	 bitmeyen	 gece.	 Bu	 olmamalı, <i class="calibre4">olmayacak! </i>	 Işık	 Tanrısı,	 çocuklarının	 tehlikede	 olduğunu	 gördü	 ve	 onlara	 bir müdafi	 gönderdi,	 yeniden	 vücut	 bulmuş	 Azor	 AJhai.”	 Elini	 Stannis’e	 doğru salladı,	boğazındaki	muazzam	yakut	ışıkla	nabızlandı. </p>
<p class="calibre1"> <i class="calibre4">Adam	 taş	 ve	 kadın	 ateş. </i>	 Kralın	 gözleri,	 çukur	 bir	 yüze	 gömülmüş	 mavi çürüklerdi.	 Kral	 gri	 bir	 zırh	 giymişti.	 Omuzlarından,	 altın	 dokuma	 kumaştan dikilmiş	kürk	astarlı	bir	pelerin	sarkıyordu. </p>
<p class="calibre1">Göğüs	kalkanında,	kralın	kendi	kalbinin	üstüne	kakılmış	alevli	bir	kalp	vardı. </p>
<p class="calibre1">Kralın	 başını	 çevreleyen	 şey,	 bükülen	 alevler	 gibi	 uçları	 olan,	 kırmızı	 altından yapılmış	bir	taçtı.	Val,	kralın	yanında	duruyordu,	uzun	boylu	ve	güzeldi.	Onu	koyu renk	 bronzdan	 yapılmış	 basit	 bir	 çemberle	 taçlandırmışlardı,	 buna	 rağmen,	 Val bronzun	 içinde,	 Stannis’in	 altının	 içinde	 göründüğünden	 daha	 soylu	 görünüyordu. </p>
<p class="calibre1">Kızın	 gözleri	 gri	 ve	 korkusuzdu,	 kıpırtısızdı.	 Kız,	 kakım	 pelerininin	 altına	 beyaz</p>
<p class="calibre1"><a id="p143"></a>ve	altın	renkli	giysiler	giymişti.	Kalın	bir	örgü	hâlinde	toplanmış	bal	rengi	saçları sağ	omzunun	üstünden	sarkıyor	ve	kalçasına	kadar	iniyordu.	Havadaki	soğuk,	kızın yanaklarına	renk	katıyordu. </p>
<p class="calibre1">Leydi	Melisandre	taç	takmıyordu	ama	oradaki	her	adam	Stannis	Baratheon’m</p>
<p class="calibre1">gerçek	 kraliçesinin	 Kıyıdaki	 Doğugözcüsü’nde	 titremeye	 terk	 edilmiş	 gösterişsiz kadın	 değil,	 Melisandre	 olduğunu	 biliyordu.	 Söylentiye	 göre	 kral,	 Gece	 Kalesi yaşamaya	 uygun	 hâle	 getiriline	 kadar	 Kraliçe	 Selyse’yi	 ve	 kızını	 yanına çağırmayacaktı.	Jon	onlar	için	üzgündü.	Sur,	güneyli	leydiler	ve	soylu	küçük	kızlar için	 çok	 az	 konfor	 sunardı	 ama	 Gece	 Kalesi	 o	 kadarını	 bile	 sunmazdı.	 Orası,	 en iyi	zamanlarda	bile	acımasız	bir	yerdi. </p>
<p class="calibre1">“ÖZGÜR	 İNSANLAR!”	 diye	 bağırdı	 Melisandre.	 “Karanlığı	 seçenlerin</p>
<p class="calibre1">kaderine	tanıklık	edin!” </p>
<p class="calibre1">Joramun’un	Borusu	alev	aldı. </p>
<p class="calibre1">Yeşilin	 ve	 sarının	 kıvrak	 dilleri	 tarafından	 boylu	 boyunca	 sarılan	 boru	 bir ıslık	 sesiyle	 patladı.	 Jon’un	 atı	 ürkerek	 geri	 çekildi,	 sıradaki	 diğer	 adamlar	 da bineklerini	 sabit	 tutmak	 için	 mücadele	 veriyordu.	 Tutsak	 kampından	 bir	 uğultu yükseldi;	 özgür	 insanlar,	 umutlarının	 ateşe	 verildiğini	 görmüşlerdi.	 Birkaçı bağırmaya	ve	küfür	etmeye	başladı	ama	pek	çoğu	sessizliğe	gömüldü.	Bir	an	için, </p>
<p class="calibre1">altın	 bantlardaki	 hiyeroglifler	 havada	 ışıldıyormuş	 gibi	 göründü.	 Kraliçenin adamları	boruyu	kaldırdı	ve	ateş	çukurunun	içine	attı. </p>
<p class="calibre1">Kafesin	içindeki	Mance	Rayder,	bağlı	elleriyle	boynundaki	ilmeği	çekiştirdi, </p>
<p class="calibre1">ihanet	ve	cadılık	hakkında	tutarsızca	bağırmaya	başladı.	Krallığını,	adını,	o	güne kadar	 olduğu	 her	 şeyi	 inkâr	 ediyordu.	 Merhamet	 için	 yalvardı,	 kırmızı	 kadına lanetler	okudu	ve	isterik	bir	şekilde	kahkahalar	attı. </p>
<p class="calibre1">Jon	 bütün	 bunları	 gözlerini	 kırpmadan	 izledi.	 Kardeşlerinin	 önünde	 hassas görünmeye	 cesaret	 edemezdi.	 İki	 yüz	 adamını	 sıraya	 dizmişti,	 Kara	 Kale’nin garnizonun	 yarısından	 fazlası.	 Adamlar,	 ellerinde	 uzun	 mızraklarla	 siyah	 ve sağlam	 at	 sıraları	 oluşturmuşlar,	 yüzlerini	 gölgelemek	 ve...	 aralarında	 birçok ihtiyarla	 yeşil	 delikanlı	 olduğunu	 gizlemek	 için	 başlıklarını	 kafalarına</p>
<p class="calibre1">geçirmişlerdi.	 Özgür	 insanlar,	 Nöbet’ten	 korkuyordu.	 Jon,	 onların	 bu	 korkuyu, Sur’un	güneyindeki	yeni	evlerine	götürmelerini	istiyordu. </p>
<p class="calibre1">Boru,	 kütüklerin,	 yaprakların	 ve	 çıraların	 arasında	 parçalandı.	 Üç	 kalp	 atışı içinde	 bütün	 çukur	 alevler	 içinde	 kaldı.	 Mance,	 birbirine	 bağlı	 elleriyle	 kafesin parmaklıklarına	 yapışmıştı,	 ağlıyor	 ve	 yalvarıyordu.	 Ateş	 ona	 ulaştığında	 biraz dans	 etti.	 Bağırışları,	 uzun	 bir	 korku	 ve	 acı	 çığlığına	 dönüştü.	 Mance	 kafesin içinde	 yanan	 bir	 yaprak	 gibi	 çırpınıyordu,	 mum	 alevine	 yakalanmış	 bir</p>
<p class="calibre1">pervaneydi. </p>
<p class="calibre1"><a id="p144"></a>Jon	kendini	bir	şarkıyı	hatırlarken	buldu. </p>
<p class="calibre1"> <i class="calibre4">Ah	kardeşlerim,	Dornelu	aldı	canımı,	günlerim	bitti, </i></p>
<p class="calibre1"> <i class="calibre4">Ama	bütün	adamlar	ölür	ne	önemi	var	canın, </i></p>
<p class="calibre1"> <i class="calibre4">Ve	Dorne’lunun	karısının	tadına	baktım! </i></p>
<p class="calibre1">Val,	 platformun	 üstünde	 tuzdan	 oyulmuşçasına	 kıpırtısız	 duruyordu.	 Ne</p>
<p class="calibre1">ağlıyordu	 ne	 de	 gözlerini	 kaçırıyordu.	 Jon,	 Ygritte’in,	 Val’in	 yerinde	 olsa	 ne yapacağını	 merak	 etti.  <i class="calibre4">Asıl	 güçlü	 olanlar,	 kadınlar. </i>	 Sam’i,	 Üstat	 Aemon’ı, Şebboy’u	 ve	 bebeği	 düşündü.  <i class="calibre4">Son	 nefesini	 verirken	 bana	 lanet	 okuyacak	 ama</i> <i class="calibre4">başka	bir	yol	yoktu. </i>	Doğugözcüsü,	Dar	Deniz’in	üstünde	vahşi	fırtınalar	olduğunu rapor	 etmişti.  <i class="calibre4">Niyetim	 onları	 güvende	 tutmaktı.	 Bunu	 yapmak	 yerine	 onları</i> <i class="calibre4">yengeçlere	 yem	 mi	 ettim</i>?	 Jon	 geçen	 gece	 rüyasında	 Sam’in	 boğulduğunu, Ygritte’in	 bedenine	 saplanan	 bir	 okla	 öldüğünü	 (kızı	 öldüren	 ok	 Jon’un	 oku değildi	ama	rüyalarında	hep	öyleydi)	ve	Şebboy’un	kan	ağladığını	görmüştü. </p>
<p class="calibre1">Jon	Kar	yeterince	izlemişti.	“Şimdi,”	dedi. </p>
<p class="calibre1">Kral	 Ormanı’ndan	 Ulmer	 mızrağını	 yere	 sapladı,	 yayını	 askıdan	 indirdi	 ve sadağından	 bir	 ok	 çıkardı.	 Tatlı	 Donnel	 Hill	 aynı	 şeyleri	 yapmak	 için	 başlığını geri	 itti.	 Garth	 Boztüy	 ve	 Sakallı	 Ben	 oklarını	 kirişlere	 yerleştirdiler,	 yaylarını büktüler	ve	okları	saldılar. </p>
<p class="calibre1">Oklardan	 biri	 Mance	 Rayder’ın	 göğsüne	 saplandı,	 biri	 karnına,	 biri	 de</p>
<p class="calibre1">boğazına.	Dördüncü	ok,	kafesin	ahşap	parmaklıklarına	çarptı	ve	tutuşmadan	önce</p>
<p class="calibre1">bir	 an	 için	 titredi.	 Yabanıl	 kral,	 alevler	 içinde	 bükülmüş	 hâlde	 kafesin	 zeminine yığılırken,	 Sur’da	 bir	 kadının	 hıçkırıkları	 yankılandı.	 “Ve	 şimdi	 Nöbet’i	 bitti,” </p>
<p class="calibre1">diye	mırıldandı	Jon.	Mance	Rayder	bir	zamanlar	Gece	Nöbetçileri’nin	adamıydı; </p>
<p class="calibre1">siyah	 pelerinini,	 parlak	 kırmızı	 ipekle	 yamalanmış	 bir	 pelerinle	 değiştirmeden önce. </p>
<p class="calibre1">Platformun	 üstündeki	 Stannis	 kaşlarını	 çatmıştı.	 Jon,	 adamın	 gözleriyle</p>
<p class="calibre1">buluşmayı	 reddediyordu.	 Ahşap	 kafesin	 zemini	 düşmüştü	 ve	 parmaklıkları</p>
<p class="calibre1">ufalanıyordu.	 Ateşin	 her	 yukarı	 çıkışında,	 daha	 fazla	 dal	 yere	 düşüyordu,	 kiraz kırmızısı	 ve	 siyah.	 “Işık	 Tanrısı	 yolumuzu	 aydınlatmak	 için	 güneşi,	 ayı	 ve yıldızları	yarattı.	Geceyi	uzakta	tutmamız	için	bize	ateşi	verdi,”	dedi	Melisandre, yabanıllara.	 “Hiç	 kimse	 onun	 ateşlerinin	 karşısında	 duramaz.”  <i class="calibre4">“Hiç	 kimse	 onun</i> <i class="calibre4">karşısında	duramaz,” </i>	diye	tekrar	etti	kraliçenin	adamları. </p>
<p class="calibre1">Kırmızı	 kadının	 koyu	 kırmızıya	 boyanmış	 elbisesi	 kadının	 etrafında</p>
<p class="calibre1">uçuşuyordu	 ve	 bakırımsı	 saçları	 yüzünün	 çevresinde	 bir	 hale	 oluşturuyordu. </p>
<p class="calibre1">Kadının	parmak	uçlarında	dans	eden	sarı	alevler	pençelere	benziyordu.	“ÖZGÜR</p>
<p class="calibre1">İNSANLAR!	 Sahte	 tanrılarınız	 size	 yardım	 edemez.	 Sahte	 borunuz	 sizi</p>
<p class="calibre1">kurtaramadı.	Sahte	kralınız	size	sadece	ölüm,	umutsuzluk	ve	yenilgi	getirdi...	lâkin</p>
<p class="calibre1"><a id="p145"></a>gerçek	kralınız	burada	duruyor.  <i class="calibre4">ONUN	HAŞMETİNE	BİR	BAKIN!” </i></p>
<p class="calibre1">Stannis	Baratheon,	Işık	Getiren’i	çıkardı. </p>
<p class="calibre1">Kılıç	 kırmızı,	 sarı	 ve	 turuncu	 parladı,	 ışıkla	 can	 bulmuş	 gibiydi.	 Jon	 bu gösteriyi	 daha	 önce	 görmüştü	 ama	  <i class="calibre4">bu</i>	 şekilde	 değil.	 Işık	 Getiren,	 çeliğe dönüştürülmüş	 güneşti.	 Stannis	 silahı	 başının	 üstüne	 kaldırdığında,	 adamlar başlarını	çevirmek	ya	da	gözlerini	örtmek	zorunda	kaldılar.	Atlar	ürktü,	bir	tanesi binicisini	 yere	 fırlattı.	 Ateş	 çukurundaki	 alevler,	 bu	 ışık	 fırtınasının	 önünde, kendisinden	 daha	 büyük	 bir	 köpeğin	 önünde	 sinen	 küçük	 bir	 köpek	 misali küçüldüler.	Renk	dalgaları	buzun	üstünde	dans	ederken,	Sur’un	kendisi	kırmızıya, pembeye	ve	turuncuya	devrildi.  <i class="calibre4">Bu	kral	kanının	gücü	mü</i>? </p>
<p class="calibre1">“Batıdiyar’ın	 bir	 tek	 kralı	 var,”	 dedi	 Stannis.	 Sesi	 sertti,	 Melisandre’nin müziğinden	yoksundu.	“Bu	kılıçla	kullarımı	koruyacağım	ve	onları	tehdit	edenleri yok	edeceğim.	Diz	çökün;	size	yiyecek,	arazi	ve	adalet	vadediyorum.	Diz	çökün	ve hayatta	kalın.	Yahut	gidin	ve	ölün.	Tercih	sizin.”	Işık	Getiren’i	kınına	geri	soktu	ve dünya	bir	kez	daha	karardı,	güneş	bir	bulutun	arkasına	saklanmıştı	sanki.	“Kapıları açın.” </p>
<p class="calibre1">Bir	savaş	borusunun	çıkaracağı	kadar	pes	bir	sesle,  <i class="calibre4">“KAPILARI	AÇINI” </i>	diye bağırdı	 Sör	 Clayton	 Suggs.	 Muhafızların	 kumandanı	 Sör	 Corliss	 Penny, </p>
<p class="calibre1"> <i class="calibre4">“KAPILARI	AÇINI” </i>	diye	tekrar	etti.  <i class="calibre4">“KAPILARI	AÇINI” </i>	diye	haykırdı	çavuşlar. </p>
<p class="calibre1">Adamlar	 emre	 itaat	 etmek	 için	 hareketlendiler.	 Keskinleştirilmiş	 kazıklar topraktan	 söküldü,	 kalaslar	 derin	 hendeklere	 atıldı	 ve	 tutsak	 kampının	 kapıları ardına	 kadar	 açıldı.	 Jon	 Kar,	 elini	 kaldırıp	 indirdi,	 siyah	 sıralar	 sağa	 ve	 sola ayrılarak	Sur’a	giden	bir	yol	oluşturdu.	Efkârlı	Edd	demir	kapıyı	iterek	açtı. </p>
<p class="calibre1">“Gelin,”	 dedi	 Melisandre.	 “Işığa	 gelin...	 ya	 da	 koşun	 ve	 karanlığa	 geri dönün.”	 Melisandre’nin	 altındaki	 çukurda	 alevler	 çıtırdıyordu.	 “Eğer	 hayatı seçiyorsanız,	bana	gelin.” </p>
<p class="calibre1">Ve	 geldiler.	 Tutsaklar	 kabaca	 inşa	 edilmiş	 ağıllarından	 çıkmaya	 başladılar, önce	ağır	ağır	yürüdüler,	kimi	topallıyor	ya	da	bir	arkadaşına	yaslanıyordu.  <i class="calibre4">Eğer</i> <i class="calibre4">yemek	yerseniz,	bana	gelin, </i>	diye	düşündü	Jon.  <i class="calibre4">Eğer	donmazsanız	ya	da	açlıktan</i> <i class="calibre4">kırılmazsanız,	 boyun	 eğin. </i>	 İlk	 birkaç	 tutsak,	 tereddütle,	 bir	 tuzaktan	 korkarak, kalasların	 yanından	 ve	 kazıkların	 arasından	 geçtiler,	 Melisandre’ye	 ve	 Sur’a doğru	 ilerlediler.	 Önden	 gidenlere	 bir	 zarar	 gelmediğini	 gördüklerinde,	 onları daha	fazla	tutsak	takip	etti.	Sonra	daha	fazlası.	Sonunda	istikrarlı	bir	dere	oluştu. </p>
<p class="calibre1">Kraliçenin,	çivili	deri	tunikler	giyen	ve	yarım	miğferler	takan	adamları,	geçen	her erkeğe,	 kadına	 ve	 çocuğa,	 beyaz	 büvet	 ağacından	 bir	 parça	 verdiler:	 Bir	 çubuk, kırık	 bir	 kemik	 kadar	 solgun	 lime	 lime	 bir	 dal,	 kan	 kırmızısı	 yapraklar.  <i class="calibre4">Yeni</i> <i class="calibre4">tanrıyı	 beslemek	 için	 eski	 tanrılardan	 bir	 parça. </i>	 Jon,	 kılıç	 elinin	 parmaklarını</p>
<p class="calibre1"><a id="p146"></a>esnetti. </p>
<p class="calibre1">Ateş	 çukurundan	 yükselen	 ısı	 uzaktan	 bile	 hissediliyordu;	 yabanıllar	 için yakıcı	 olmalıydı.	 Jon,	 alevlere	 yaklaşan	 adamların	 korkuyla	 geri	 çekildiğini gördü,	çocukların	ağladığını	duydu.	Birkaç	yabanıl	ormana	gitmek	için	döndü.	Jon, her	 iki	 elinde	 de	 çocuklar	 olan	 genç	 bir	 kadının,	 tökezleyerek	 uzaklara	 kaçışını izledi.	 Kadın,	 her	 birkaç	 adımda,	 peşinden	 kimsenin	 gelmediğinden	 emin	 olmak için	 arkasına	 bakıyordu,	 ağaçlara	 yaklaştığında	 koşmaya	 başladı.	 Bir	 ihtiyar, kendisine	verilen	büvet	ağacı	parçasını	silah	olarak	kullandı.	Kraliçenin	adamları mızraklarıyla	 üstüne	 çökene	 kadar,	 yaşlı	 adam	 elindeki	 ağaç	 parçasıyla	 etrafa saldırdı.	 Diğer	 tutsaklar,	 ihtiyar	 adamın	 bedeninin	 etrafından	 dolaşmak	 zorunda kaldılar,	sonunda	Sör	Collins	cesedi	çukura	attırdı.	Bu	olaydan	sonra,	daha	fazla özgür	insan	ormanı	tercih	etti...	on	kişiden	biri,	belki. </p>
<p class="calibre1">Ama	 çoğu	 geldi.	 Arkalarında	 sadece	 soğuk	 ve	 ölüm	 vardı.	 Önlerindeyse</p>
<p class="calibre1">umut.	Ellerindeki	ağaç	parçalarını	sıkı	sıkı	tutarak	geldiler,	sonra	onlarla	alevleri beslediler.	 R’hllor	 kıskanç	 bir	 ilahtı,	 her	 zaman	 açtı.	 Yeni	 tanrı,	 eski	 tanrının cesedini	 yalayıp	 yuttu	 ve	 Stannis’le	 Melisandre’nin	 devasa	 gölgelerini	 Sur’un üstüne	düşürdü;	buzun	üstündeki	yakut	kırmızısı	yansımalarda	siyah	suretler. </p>
<p class="calibre1">Kralın	 önünde	 diz	 çöken	 ilk	 kişi	 Sigorn’du.	 Thenn’in	 yeni	 Magnar’ı, </p>
<p class="calibre1">babasının	daha	genç	ve	daha	kısa	bir	tasviriydi...	inceydi,	kelleşmeye	başlamıştı, bronz	baldır	zırhı	ve	bronz	pullu	deri	mintan	kuşanmıştı.	Yeni	Magnar’dan	sonra, kemiklerden	 ve	 kaynatılmış	 deriden	 yapılmış	 zırhının	 içindeki	 Çıngıraklı	 geldi, miğfer	olarak	bir	devin	kafatasını	takmıştı.	Kemiklerin	altında,	çarpık	kahverengi dişleri	 ve	 sararmış	 göz	 akları	 olan,	 harabeye	 dönmüş	 sefil	 bir	 yaratık	 vardı. </p>
<p class="calibre1"> <i class="calibre4">Küçük,	 kötücül	 ve	 tehlikeli	 bir	 adam.	 Zalim	 olduğu	 kadar	 aptal. </i>	 Jon, Çıngıraklı’nın	 sadık	 kalacağına	 bir	 an	 için	 bile	 inanmıyordu.	 Val’in,	 diz	 çöken affedilmiş	adamı	izlerken	neler	hissettiğini	merak	etti. </p>
<p class="calibre1">Çıngıraklı’yı	 daha	 önemsiz	 liderler	 takip	 etti.	 Boynuzayak	 adamlarından</p>
<p class="calibre1">siyah	ve	sert	ayakları	olan	iki	şef.	Sütnehri	insanlarının	büyük	saygı	duyduğu	yaşlı bilge	kadın.	Siyah	gözlü,	cılız,	on	iki	yaşında	bir	çocuk;	Kargakatili	Alfyn’in	oğlu. </p>
<p class="calibre1">Köpekbaşlı	Harma’nın	erkek	kardeşi	Halleck.	Her	biri	kralın	önünde	diz	çöktü. </p>
<p class="calibre1"> <i class="calibre4">Hava	 bu	 maskaralık	 için	 fazlasıyla	 soğuk, </i>	 diye	 düşündü	 Jon.	 Stannis’i, </p>
<p class="calibre1">“Özgür	insanlar	diz	çökenleri	hor	görür,”	diyerek	uyarmıştı. </p>
<p class="calibre1">“Gururlarını	 muhafaza	 etmelerine	 izin	 verirseniz	 sizi	 daha	 çok	 severler.” </p>
<p class="calibre1">Majesteleri	 Kral	 dinlememişti.	 “Onların	 kılıçlarına	 ihtiyacım	 var,	 öpücüklerine değil,”	demişti. </p>
<p class="calibre1">Diz	 çöken	 yabanıllar,	 kara	 kardeşlerin	 oluşturduğu	 sıraların	 önünden	 geçip ayaklarını	 sürüyerek	 kapıya	 doğru	 ilerlediler.	 Jon,	 Beygir’i,	 Saten’i	 ve	 yarım</p>
<p class="calibre1"><a id="p147"></a>düzine	</p>
<p class="calibre1">adamı, </p>
<p class="calibre1">yabanılları	</p>
<p class="calibre1">meşalelerle	</p>
<p class="calibre1">Sur’un	</p>
<p class="calibre1">içinden	</p>
<p class="calibre1">geçirmekle</p>
<p class="calibre1">görevlendirmişti.	 Diğer	 uçta,	 yabanılları,	 sıcak	 soğan	 çorbasıyla	 dolu	 kâseler, kara	 ekmek	 parçaları	 ve	 sosisler	 bekliyordu.	 Giysiler	 de	 vardı:	 Pelerinler, pantolonlar,	 çizmeler,	 tunikler,	 kaliteli	 deri	 eldivenler.	 Yabanıllar	 bu	 gece	 temiz samanların	 üstünde,	 soğuğu	 uzakta	 tutacak	 ateşlerin	 yanında	 uyuyacaklardı.	 Bu kral,	hiçbir	şey	değilse	de	sistemliydi.	Bununla	birlikte,	Tormund	Devfelaketi	er ya	 da	 geç	 Sur’a	 tekrar	 saldıracaktı.	 Jon,	 o	 saat	 geldiğinde,	 Stannis’in	 yeni kullarının	 hangi	 tarafı	 seçeceğini	 merak	 ediyordu.  <i class="calibre4">Onlara	 arazi	 ve	 merhamet</i> <i class="calibre4">bağışlayabilirsin	 ama	 özgür	 insanlar	 kendi	 krallarını	 kendileri	 seçerler.	 Ve</i> <i class="calibre4">seçtikleri	kral	Mance’ti,	sen	değildin. </i></p>
<p class="calibre1">Bowen	 Marsh,	 bineğini	 Jon’unkinin	 yanma	 getirdi.	 “Bu,	 görmeyi	 asla</p>
<p class="calibre1">düşünmediğim	bir	gün.”	Lord	Kâhya,	Kafatası	Köprüsü’nde	aldığı	baş	yarasından</p>
<p class="calibre1">sonra	gözle	görülür	şekilde	zayıflamıştı.	Tek	kulağının	bir	kısmı	gitmişti.  <i class="calibre4">Artık	bir</i> <i class="calibre4">nar	 gibi	 görünmüyor, </i>	 diye	 düşündü	 Jon.	 ‘Yabanılları	 Gorge	 Boğazı’nda durdurmak	 için	 kanadık,”	 dedi	 Marsh.	 “Orada	 iyi	 adamlar	 katledildi,	 arkadaşlar ve	kardeşler.	Ne	uğruna?” </p>
<p class="calibre1">Sör	Alliser	Thorne	zehirli	bir	ses	tonuyla,	“Diyar	bütün	bunlar	için	bize	lanet</p>
<p class="calibre1">okuyacak,”	diye	duyurdu.	“Batıdiyar’daki	her	dürüst	adam,	Gece	Nöbetçileri’nin</p>
<p class="calibre1">adını	duyduğunda	başını	çevirecek	ve	tükürecek.” </p>
<p class="calibre1"> <i class="calibre4">Sen	 dürüst	 adamlar	 hakkında	 ne	 bilirsin	 ki? </i>	 “Sıralarda	 sessizlik.”	 Sör Alliser,	 Janos	 başını	 kaybettiğinden	 beri	 daha	 ihtiyatlı	 olmuştu	 ama	 kötülük	 hâlâ oradaydı.	 Jon,	 Slynt’in	 reddettiği	 görevi	 Alliser’e	 vermeyi	 düşünmüştü	 fakat adamın	 yakınlarda	 olmasını	 istiyordu.	 İki	 adamın	 daha	 tehlikeli	 olanı	 her	 zaman Alliser’di.	 Jon,	 Bozkalkan’ın	 komutasını,	 Gölge	 Kule’den	 kır	 saçlı	 bir	 kâhyaya vermişti. </p>
<p class="calibre1">İki	 yeni	 garnizonun	 bir	 fark	 yaratacağını	 umuyordu.  <i class="calibre4">Nöbet,	 özgür	 insanları</i> <i class="calibre4">kanatabilir	 ama	 neticede	 onları	 durdurmayı	 umut	 edemeyiz. </i>	 Mance	 Rayder’ı ateşe	 vermek	 bu	 gerçeği	 değiştirmezdi.  <i class="calibre4">Sayımız	 hâlâ	 çok	 az	 ve	 onlar	 hâlâ	 çok</i> <i class="calibre4">kalabalık.	Ayrıca,	korucular	olmadan	kör	sayılırız.	Dışarı	adamlar	göndermek</i> <i class="calibre4">zorundayım.	Ama	gönderirsem	geri	dönerler	mi</i>? </p>
<p class="calibre1">Sur’un	içindeki	tünel	dar	ve	dolambaçlıydı.	Yabanılların	çoğu	yaşlı,	hasta	ya</p>
<p class="calibre1">da	 yaralıydı.	 Bu	 yüzden	 gidiş,	 acı	 verecek	 kadar	 ağırdı.	 Son	 yabanıl	 diz çöktüğünde	 akşam	 olmuştu.	 Çukurdaki	 ateş	 yüksek	 değildi	 ve	 kralın	 Sur’daki gölgesi	 eski	 boyutunun	 dörtte	 birine	 düşmüştü.	 Jon	 Kar,	 havada	 nefesini görebiliyordu.  <i class="calibre4">Soğuk, </i>	 diye	 düşündü	  <i class="calibre4">ve	 daha	 da	 soğuk	 oluyor.	 Bu	 maskaralık</i> <i class="calibre4">yeterince	uzadı. </i></p>
<p class="calibre1">Kırk	tutsak,	çitlerin	yanında	oyalanıyordu.	Aralarında	dört	dev	vardı;	düşük</p>
<p class="calibre1"><a id="p148"></a>omuzlan,	 ağaç	 gövdeleri	 kadar	 kalın	 bacakları	 ve	 kocaman,	 taraklı	 ayakları	 olan muazzam,	kıllı	yaratıklar.	İri	olmalarına	rağmen,	devler	Sur’un	içinden	geçebilirdi ama	 içlerinden	 biri	 mamutunu	 terk	 etmek	 istemiyordu	 ve	 diğerleri	 de	 onu bırakmıyordu.	 Diğerlerinin	 tümü	 insan	 endamındaydı.	 Bazıları	 ölmüştü,	 bazıları ölmek	 üzereydi;	 çoğu	 onların	 akrabaları	 ya	 da	 yakın	 arkadaşlarıydı,	 onları	 bir kâse	soğan	çorbası	uğruna	bile	terk	etmek	istemiyorlardı. </p>
<p class="calibre1">Kimi	 titriyordu,	 kimi	 titreyemeyecek	 kadar	 uyuşmuştu,	 kralın	 Sur’da</p>
<p class="calibre1">gümbürdeyen	 sesini	 dinlediler.	 “Gitmekte	 özgürsünüz,”	 dedi	 Stannis.	 “Şahit olduğunuz	 şeyi	 insanlarınıza	 anlatın.	 Onlara	 gerçek	 kralı	 gördüğünüzü	 ve	 kral huzurunu	 bozmadıkları	 sürece	 bu	 diyarda	 hoş	 karşılanacaklarını	 söyleyin.	 Aksi takdirde,	yapacakları	en	iyi	şey	kaçmak	ya	da	saklanmak	olur.	Sur’uma	başka	bir</p>
<p class="calibre1">saldırı	düzenlenmesine	tahammül	etmeyeceğim.” </p>
<p class="calibre1"> <i class="calibre4">“Tek	diyar,	tek	tanrı,	tek	kral\" </i>	diye	bağırdı	Leydi	Melisandre. </p>
<p class="calibre1">Kraliçenin	</p>
<p class="calibre1">adamları, </p>
<p class="calibre1">mızraklarının	</p>
<p class="calibre1">dibini	</p>
<p class="calibre1">kalkanlarına	</p>
<p class="calibre1">vurarak</p>
<p class="calibre1">Melisandre’nin	 çığlığını	 devam	 ettirdiler.	 “<i class="calibre4">Tek	 diyar,	 tek	 tanrı,	 tek	 kral. </i></p>
<p class="calibre1"> <i class="calibre4">STANNIS!	STANNIS!	TEK	DİYAR,	TEK	TANRI,	TEK	KRAL!” </i></p>
<p class="calibre1">Jon,	 Val’in	 bu	 tezahürata	 katılmadığını	 gördü.	 Gece	 Nöbetçileri’nin</p>
<p class="calibre1">kardeşleri	de	katılmamıştı.	Bu	hengâme	sırasında,	geride	kalan	az	sayıda	yabanıl da	 ağaçların	 arasında	 kayboldu.	 En	 son	 devler	 gitti,	 ikisi	 bir	 mamutun	 sırtına binmişti,	diğer	ikisi	yayandı. </p>
<p class="calibre1">Sadece	 ölüler	 arkada	 bırakılmıştı.	 Jon,	 Stannis’in,	 Melisandre’yle	 birlikte platformdan	 inişini	 izledi.  <i class="calibre4">Kralın	 yanından	 asla	 uzun	 zaman	 için	 ayrılmıyor. </i></p>
<p class="calibre1">Şeref	 muhafızları	 kralın	 etrafını	 sardı;	 Sör	 Godry,	 Sör	 Clayton	 ve	 bir	 düzine şövalye	 daha,	 hepsi	 kraliçenin	 adamlarıydı.	 Ay	 ışığı	 zırhlarında	 pırıldıyor	 ve rüzgâr	pelerinlerini	kamçılıyordu.	“Lord	Kâhya,”	dedi	Jon,	Marsh’a.	“Çitleri	odun olarak	kullanmak	için	kırın	ve	cesetleri	ateşe	atın.” </p>
<p class="calibre1">“Lordum	nasıl	emrederse.”	Marsh	emirler	bağırdı	ve	kâhyalardan	oluşan	bir</p>
<p class="calibre1">sürü	ahşap	duvarlara	saldırmak	için	sıradan	ayrıldı.	Lord	Kâhya	kaşlarını	çatarak onları	seyretti.	“Şu	yabanıllar...	sizce	sadık	kalacaklar	mı	lordum?” </p>
<p class="calibre1">“Bazıları	 kalacak.	 Hepsi	 değil.	 Korkaklarımız,	 düzenbazlarımız,	 zayıf</p>
<p class="calibre1">karakterlilerimiz	ve	budalalarımız	var,	onların	da	olduğu	gibi.” </p>
<p class="calibre1">“Yeminlerimiz...	 biz	 diyarı	 koruyacağımıza	 dair	 yemin	 ettik...”	 “Özgür</p>
<p class="calibre1">insanlar,	Lütufa	yerleştiklerinde	diyarın	bir	parçası	olacaklar,”	diye	hatırlattı	Jon. </p>
<p class="calibre1">“Bunlar	vahim	günler	ve	muhtemelen	daha	vahim	olacaklar.	Gerçek	düşmanımızın</p>
<p class="calibre1">yüzünü	 gördük;	 parlak	 mavi	 gözleri	 olan	 ölü	 bir	 yüz.	 O	 yüzü	 özgür	 insanlar	 da gördü.	 Stannis	 bu	 konuda	 yanılmıyor.	 Yabanıllarla	 ortak	 bir	 dava	 oluşturmak zorundayız.” </p>
<p class="calibre1"><a id="p149"></a>“Ortak	 düşmana	 karşı	 ortak	 bir	 dava,	 bunu	 kabul	 edebilirim,”	 dedi	 Bowen Marsh,	 “lâkin	 on	 binlerce	 yarı	 aç	 vahşinin	 Sur’u	 geçmesine	 izin	 veremeyiz. </p>
<p class="calibre1">Bırakın	 da	 biz	 kapıları	 mühürlerken	 onlar	 kasabalarına	 geri	 dönsünler	 ve Ötekiler’le	 orada	 dövüşsünler.	 Othell	 bunun	 zor	 olmayacağını	 söylüyor. </p>
<p class="calibre1">Yapmamız	 gereken	 tek	 şey,	 tünelleri	 molozla	 doldurmak	 ve	 katil	 deliklerine	 su dökmek,	işin	gerisini	Sur	halledecek.	Soğuk,	ağırlık...	bir	ay	dönümü	içinde,	hiçbir zaman	 hiçbir	 kapı	 olmamış	 gibi	 olacak.	 Düşmanlarımız	 içeri	 girmek	 için	 yol kazmak	zorunda	kalacak.” </p>
<p class="calibre1">“Ya	da	tırmanmak.” </p>
<p class="calibre1">“Bu	 pek	 mümkün	 değil,”	 dedi	 Bowen	 Marsh.	 “Bunlar,	 bir	 kadın	 çalmak	 ve biraz	 yağma	 yapmak	 için	 dışarı	 çıkmış	 akıncılar	 değiller.	 Tormund’un	 yanında yaşlı	kadınlar,	çocuklar,	koyun	ve	keçi	sürüleri,	hatta	mamutlar	olacak.	Bir	kapıya ihtiyacı	var	ve	sadece	üç	kapı	kaldı.	Eğer	tırmanıcılar	gönderecek	olursa,	pekâlâ, onlara	karşı	koymak,	kazandaki	bir	balığı	zıpkınlamak	kadar	kolay.” </p>
<p class="calibre1"> <i class="calibre4">Balık	 asla	 kazandan	 çıkmaz	 ve	 insanın	 karnına	 bir	 mızrak	 saplamaz. </i>	 Jon, Sur’a	bizzat	tırmanmıştı. </p>
<p class="calibre1">Marsh	 devam	 etti.	 “Topladığımız	 kullanılmış	 okların	 sayısına	 bakılacak</p>
<p class="calibre1">olursa,	 Mance	 Rayder’ın	 yayaları	 bize	 on	 bin	 ok	 fırlatmış	 olmalı.	 Bu	 okların yüzden	 azı	 Sur’un	 tepesine	 ulaştı,	 çoğu	 da	 serseri	 rüzgârlar	 tarafından	 o	 kadar yükseğe	taşındı.	Orada	can	veren	tek	adam,	Gül	Ormanı’ndan	Kızıl	Alyn’di	ve	onu</p>
<p class="calibre1">öldüren,	 bacağına	 hafifçe	 batan	 ok	 değil,	 kendi	 hatasıydı.	 Donal	 Noye	 kapıyı savunurken	 öldü.	 Kahramanca	 bir	 eylem,	 evet...	 ama	 kapı	 mühürlenmiş	 olsaydı, cesur	zırh	ustamız	hâlâ	bizimle	birlikte	olabilirdi.	İster	yüz	düşmanla	yüzleşelim, ister	 yüz	 bin	 düşmanla,	 biz	 Sur’un	 tepesinde	 ve	 onlar	 yerde	 olduğu	 sürece	 bize zarar	veremezler.” </p>
<p class="calibre1"> <i class="calibre4">Haksız	 değil. </i>	 Mance	 Rayder’ın	 ordusu,	 Sur’un	 karşısında,	 taşlı	 bir	 kıyıya vuran	 dalgalar	 misali	 kırılmıştı,	 hâlbuki	 Sur’u	 savunan	 adamlar	 bir	 avuç ihtiyardan,	 yeşil	 oğlandan	 ve	 sakattan	 oluşuyordu.	 Buna	 rağmen,	 Bowen’ın önerdiği	 şey	 Jon’un	 bütün	 içgüdülerine	 tersti.	 “Eğer	 kapıları	 mühürlersek korucuları	dışarı	gönderemeyiz,”	dedi	Jon.	“Kör	gibi	oluruz.” </p>
</body>
</html>
