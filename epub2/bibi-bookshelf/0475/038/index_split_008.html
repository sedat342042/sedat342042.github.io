<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Ejderhaların Dansı</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:50:37+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Roose	seni	iyi	eğitmiş.”	Leydi	Dustin,	Theon’u	orada	bıraktı. </p>
<p class="calibre1"><a id="p577"></a><b class="calibre3">KRALIN	GANİMETİ</b></p>
<p class="calibre1">Kralın	 ordusu,	 altın	 bir	 şafağın	 ilk	 ışığında,	 yuvasından	 çıkan	 uzun	 ve	 çelik	 bir yılan	misali	kazıklı	çitlerin	arkasından	çıktı	ve	Derinorman	Kalesi’nden	ayrıldı. </p>
<p class="calibre1">Güneyli	 şövalyeler,	 katıldıkları	 mücadeleler	 sırasında	 ezilip	 çizilmiş	 kalkanlarla ve	zırhlarla	yola	çıkmışlardı	ama	güneş	ışığını	yakalayan	çelikler	hâlâ	parlıyordu. </p>
<p class="calibre1">Solmuş,	 lekelenmiş,	 yırtılmış	 ve	 tamir	 edilmiş	 sancaklarla	 pelerinler	 kış</p>
<p class="calibre1">ormanının	ortasında	hâlâ	bir	renk	cümbüşü	yaratıyordu.	Lacivert,	turuncu,	kırmızı, yeşil,	 mor,	 mavi	 ve	 altın;	 kahverengi	 çıplak	 gövdelerin,	 gri	 yeşil	 çamların, muhafız	ağaçlarının	ve	kirli	kar	yığınlarının	arasında	pırıldıyordu. </p>
<p class="calibre1">Her	 şövalyenin	 yaverleri,	 hizmetkârları	 ve	 silahlı	 adamları	 vardı.	 Onların ardından	 zırh	 ustaları,	 aşçılar	 ve	 seyisler;	 mızrakçı,	 okçu	 ve	 baltacı	 sıraları; yüzlerce	mücadelede	dövüşmüş	yaşlı	muharipler	ve	ilk	mücadelelerine	giden	yeşil</p>
<p class="calibre1">delikanlılar	 geliyordu.	 Önlerinde	 tepelerin	 kabileleri	 vardı.	 Küçük	 atlar	 süren şeflerin	ve	müdafılerin	yanında;	kürk,	kaynatılmış	deri	ve	eski	örgü	zırhlar	giyen kıllı	 dövüşçüler	 yürüyordu.	 Bazı	 adamlar,	 ağaçların	 arasında	 kaybolmak	 için, yüzlerini	yeşile	ve	kahverengine	boyayıp	bedenlerine	çalı	dalları	bağlamışlardı. </p>
<p class="calibre1">Ana	 kafileyi	 yük	 katarı	 takip	 ediyordu:	 Katırlar,	 atlar,	 öküzler;	 yiyecek,	 hayvan yemi,	 çadır	 ve	 diğer	 levazımla	 dolu	 arabalar.	 Uzunluğu	 bir	 mili	 bulan	 katarın arkasında	 artçı	 kuwet	 vardı;	 düşmanın	 gizlice	 yaklaşıp	 kafileyi	 gafil	 avlamasını önleyecek	öncü	süvariler	tarafından	perdelenen	daha	fazla	zırhlı	şövalye. </p>
<p class="calibre1">Asha	Greyjoy	yük	katarında	yolculuk	ediyordu,	demir	kasnaklı	iki	büyük	tekerleği olan	üstü	kapalı	bir	arabanın	içindeydi,	elleri	ve	ayakları	zincirliydi,	erkeklerden daha	beter	horlayan	bir	Dişi	Ayı	tarafından	gece	gündüz	izleniyordu.	Majesteleri Kral	 Stannis,	 ödülünün	 esaretten	 kaçması	 hususunda	 hiçbir	 şeyi	 şansa</p>
<p class="calibre1">bırakmıyordu.	 Zincire	 vurulmuş	 ganimetini	 kuzeyli	 lordlara	 sergilemek	 için Kışyarı’na	 götürmek	 niyetindeydi.	 Deniz	 canavarının	 kızı,	 Stannis’in	 gücünün kanıtı. </p>
<p class="calibre1">Borazanlar	 yola	 çıkan	 kafileyi	 gördü.	 Mızrak	 uçları	 doğan	 güneşin	 ışığıyla ışıldadı.	 Ormanın	 sınırındaki	 çimenler	 sabah	 ayazıyla	 pırıldadı.	 Derinorman Kalesi’yle	Kışyarı	arasında	yüz	fersahlık	bir	orman	vardı.	Kuzgun	uçuşuyla	üç	yüz</p>
<p class="calibre1"><a id="p578"></a>mil.	“On	beş	gün,”	dedi	şövalyeler	birbirlerine. </p>
<p class="calibre1">Asha,	 Lord	 Fell’in,	 “Robert	 bu	 yolu	 on	 günde	 katederdi,”	 diye	 böbürlendiğini duydu.	Fell’in	büyükbabası	Yaz	Kalesi’nde	Robert	tarafından	katledilmişti	ama	bu durum,	 adamın	 katilini,	 kendi	 torunun	 gözünde	 tanrısal	 bir	 yiğit	 konumuna yükseltmişti.	 “Robert	 on	 beş	 gün	 önce	 Kışyarı’nın	 içinde	 olurdu,	 siperlerden Bolton’a	nanik	çekerdi.” </p>
<p class="calibre1">“Bundan	 Stannis’e	 bahsetmesen	 iyi	 olur,”	 dedi	 Justin	 Massey,	 “yoksa	 bizi	 hem gündüzleri	hem	de	geceleri	yürütür.” </p>
<p class="calibre1"> <i class="calibre4">Bu	kral,	ağabeyinin	gölgesinde	yaşıyor, </i></p>
<p class="calibre1">diye	düşündü	Asha. </p>
<p class="calibre1">Ağırlığını	 ne	 zaman	 ayağına	 verse	 bileğine	 bıçak	 gibi	 bir	 ağrı	 saplanıyordu. </p>
<p class="calibre1">Orada	bir	şeyler	kırılmıştı,	Asha	bundan	emindi.	Şişkinlik	Derinorman	Kalesi’nde kaybolmuştu	ama	ağrı	kalmıştı.	Burkulma	olsa	şimdiye	kadar	kesinlikle	iyileşirdi. </p>
<p class="calibre1">Asha	 ne	 zaman	 hareket	 etse	 zincirleri	 şıngırdıyordu.	 Kelepçeler	 Asha’nın bileklerini	ve	gururunu	yaralıyordu	ama	teslim	olmanın	bedeli	buydu. </p>
<p class="calibre1">Asha’nın	babası	bir	keresinde,	“Kimse	diz	çökmekten	ölmemiştir,”	demişti.	“Diz</p>
<p class="calibre1">çöken	 kişi,	 elinde	 bir	 bıçakla	 tekrar	 ayağa	 kalkabilir.	 Diz	 çökmeyen	 ölü	 kalır, sertleşmiş	 bacakları	 ve	 her	 şeyiyle.”	 Balon	 Greyjoy,	 ilk	 isyanı	 başarısızlıkla sonuçlandığında	 bu	 sözlerin	 doğruluğunu	 kanıtlamıştı;	 deniz	 canavarı,	 geyiğe	 ve ulu	kurda	diz	çökmüştü	ama	Robert	Baratheon	ve	Eddard	Stark	öldüğünde	tekrar</p>
<p class="calibre1">ayağa	kalkmıştı. </p>
<p class="calibre1">Deniz	canavarının	kızı,	Derinorman’da,	ayak	bileğindeki	keskin	acıyla,	bağlanmış</p>
<p class="calibre1">ve	 sakatlanmış	 (şükürler	 olsun	 ki	 tecavüze	 uğramamış)	 bir	 hâlde	 kralın	 önüne atıldığında	 aynı	 şeyi	 yapmıştı.	 “Teslim	 oluyorum	 Majesteleri.	 Bana	 ne	 isterseniz yapın.	 Sizden	 yalnızca	 adamlarımı	 esirgemenizi	 istiyorum.”	 Asha’nın	 tek	 derdi; Qarl,	 Tris	 ve	 Kurt	 Ormanı’ndan	 sağ	 çıkan	 diğer	 adamlardı.	 Sadece	 dokuz	 kişi kalmıştı.	Cromm	en	kötü	yaralanandı. </p>
<p class="calibre1">Stannis	 adamların	 canlarını	 bağışlamıştı	 ama	 Asha	 onda	 gerçek	 bir	 merhamet duygusu	görmemişti.	Stannis’in	azimli	olduğuna	şüphe	yoktu,	cesaretsiz	de	değildi. </p>
<p class="calibre1">Adam,	adil	olduğunu	söylemişti...	adaleti	sertçe	ve	merhametsizceydi	ama	Demir</p>
<p class="calibre1">Adalarındaki	hayat,	Asha	Greyjoy’u	adaletin	bu	türüne	alıştırmıştı.	Yine	de,	Asha bu	 kraldan	 hoşlanamazdı.	 Kralın	 çukurlu	 mavi	 gözleri	 her	 zaman	 şüpheyle doluydu,	 o	 gözlerin	 altında	 soğuk	 bir	 gazap	 kaynıyordu.	 Asha’nın	 hayatı	 Stannis için	 hiçbir	 şey	 ifade	 etmiyordu.	 Asha	 sadece	 bir	 tutsaktı;	 Stannis’in</p>
<p class="calibre1">demirdoğumluların	hakkından	gelebildiğini	kuzeye	kanıtlayacak	bir	ganimetti. </p>
<p class="calibre1"> <i class="calibre4">Aptal	adam. </i></p>
<p class="calibre1">Eğer	 Asha	 onları	 biraz	 tanıyorsa,	 bir	 kadını	 dize	 getirmek	 hiçbir	 kuzeyli	 adamı</p>
<p class="calibre1"><a id="p579"></a>etkilemezdi	ve	Asha	bir	rehine	olarak	tamamen	değersizdi.	Demir	Adaları	şu	anda Asha’nın	 amcası	 tarafından	 yönetiliyordu.	 Asha’nın	 ölmesi	 ya	 da	 yaşaması Kargagöz’ün	 umurunda	 olmazdı.	 Euron’un	 Asha’ya	 yamadığı	 sefil	 koca	 konuyla ilgilenebilirdi	fakat	Eric	Demiryapan,	Asha’nın	fidyesini	ödeyecek	kadar	sikkeye sahip	değildi.	Fakat	bunları	Stannis	Baratheon’a	anlatmanın	yolu	yoktu.	Asha’nın kadınlığı	 adamı	 tiksindiriyordu.	 Yeşil	 toprakların	 erkekleri,	 her	 iki	 elinde	 de fırlatma	 baltası	 olan	 zırh	 ve	 deri	 giymiş	 kadınlardan	 değil,	 ipeklere	 bürünmüş</p>
<p class="calibre1">yumuşak	 ve	 tatlı	 kadınlardan	 hoşlanıyordu.	 Bununla	 birlikte	 Asha,	 Derinorman Kalesi’nde	 kralla	 yaptığı	 kısa	 sohbet	 sırasında,	 bir	 elbise	 giyse	 de	 kralın	 ondan hoşlanmayacağına	 kanaat	 getirmişti.	 Kral,	 Galbart	 Glover’ın	 sofu	 karısı	 Leydi Sybelle’e	 doğru	 ve	 nazik	 davranmıştı	 ama	 onun	 yanında	 bile	 bariz	 bir	 şekilde rahatsızdı.	 Bu	 güneyli	 kral,	 kadınların	 başka	 bir	 ırka	 ait	 olduğunu	 düşünen erkeklerden	biriydi;	kadınlar	onun	için	devler,	gulyabaniler	ve	ormanın	çocukları gibi	 tuhaf	 ve	 sırrına	 varılamaz	 yaratıklardı.	 Dişi	 Ayı	 da	 kralın	 dişlerini gıcırdatmasına	sebep	oluyordu. </p>
<p class="calibre1">Stannis’in	 dinlediği	 tek	 kadın	 vardı	 ve	 Stannis	 o	 kadını	 Sur’da	 bırakmıştı.	 Yük katarını	 komuta	 eden	 sarı	 saçlı	 şövalye	 Sör	 Justin	 Massey,	 “Doğrusu	 kadının bizimle	 olmasını	 isterdim,”	 diye	 itiraf	 etmişti.	 “Leydi	 Melisandre	 yanımızda olmadan	 gittiğimiz	 son	 mücadele	 Karasu’ydu.	 Lord	 Renly’nin	 gölgesi	 tepemize bindi	ve	ordumuzun	yarısını	koya	döktü.” </p>
<p class="calibre1">“Son	 mücadele?”	 dedi	 Asha.	 “Şu	 büyücü	 kadın	 Derinorman	 Kalesi’nde	 miydi? </p>
<p class="calibre1">Onu	görmedim.” </p>
<p class="calibre1">“Derinorman’dakine	 mücadele	 denemez,”	 dedi	 Sör	 Justin	 gülümseyerek. </p>
<p class="calibre1">“Demiradamlarınız	 cesurca	 dövüştü	 leydim	 ama	 sizden	 çok	 daha	 kalabalıktık	 ve sizi	 gafil	 avladık.	 Kışyarı	 geldiğimizi	 biliyor	 ve	 Roose	 Bolton	 bizim	 sahip olduğumuz	kadar	adama	sahip.” </p>
<p class="calibre1"> <i class="calibre4">Ya	da	daha	fazla, </i></p>
<p class="calibre1">diye	düşündü	Asha. </p>
<p class="calibre1">Tutsakların	 bile	 kulakları	 vardı	 ve	 Asha,	 Kral	 Stannis’le	 kumandanlarının, Derinorman	 Kalesi’nde	 bu	 yürüyüşle	 ilgili	 yaptığı	 bütün	 konuşmaları	 duymuştu. </p>
<p class="calibre1">Sör	 Justin	 en	 başından	 beri	 bu	 yürüyüşe	 karşıydı,	 Stannis’le	 birlikte	 güneyden gelen	 şövalyelerin	 ve	 lordların	 çoğu	 da	 öyle.	 Ama	 kurtlar	 ısrarlıydı;	 Roose Bolton’ın	 Kışyarı’nı	 tutmasına	 tahammül	 edilemezdi	 ve	 Ned’in	 kızı	 o	 piçin pençelerinden	kurtarılmalıydı.	Morgan	Liddle,	Brandon	Norrey,	Koca	Kova	Wull</p>
<p class="calibre1">ve	 hatta	 Dişi	 Ayı	 da	 aynı	 fikirdeydi.	 Galbart	 Glover’ın	 uzun	 salonunda	 tartışma çıktığı	 gece,	 “Derinorman	 Kalesi’nden	 Kışyarı’na	 yüz	 fersah	 yol	 var,”	 demişti, Artos	Flint.	“Kuzgun	uçuşuyla	üç	yüz	mil.” </p>
<p class="calibre1"><a id="p580"></a>“Uzun	bir	yürüyüş,”	demişti	Corliss	Penny	isimli	bir	şövalye. </p>
<p class="calibre1">Adamların	Dev	Katili	 dediği	şövalye	Sör	 Godry,	“O	kadar	 uzun	sayılmaz,”	diye</p>
<p class="calibre1">ısrar	etmişti.	“Zaten	yeterince	uzağa	geldik.	Işık	Tanrısı	bizim	için	bir	yol	açar.” </p>
<p class="calibre1">“Peki	 Kışyarı’nın	 kapılarına	 vardığımızda	 ne	 olacak?”	 diye	 sormuştu	 Justin Massey.	 “Aralarında	 hendek	 olan	 iki	 duvar	 var	 ve	 iç	 duvarın	 boyu	 otuz	 metre. </p>
<p class="calibre1">Bolton,	 bizimle	 arazide	 karşılaşmak	 üzere	 dışarı	 çıkmaz.	 Bizim	 de	 kaleyi kuşatmaya	alacak	levazımımız	yok.” </p>
<p class="calibre1">“Arnolf	Karstark	gücünü	bizimkiyle	birleştirecek,	bunu	unutma,”	demişti	Harwood</p>
<p class="calibre1">Fell.	“Mors	Umber	da	öyle.	Lord	Holton’ın	sahip	olduğu	kadar	kuzeyli	adamımız</p>
<p class="calibre1">olacak.	 Ayrıca,	 kalenin	 kuzeyindeki	 orman	 sıktır.	 Kuşatma	 kuleleri	 kuracağız, koçbaşları	yapacağız...” </p>
<p class="calibre1"> <i class="calibre4">Ve	binlerce	adamınız	ölecek, </i></p>
<p class="calibre1">diye	düşünmüştü	Asha. </p>
<p class="calibre1">“En	iyisi	kışı	burada	geçirmek	olabilir,”	diye	önermişti	Lord	Peasebury. </p>
<p class="calibre1"> <i class="calibre4">“Kışı	burada	geçirmek</i></p>
<p class="calibre1">mi?”	diye	kükremişti	Koca	Kova.	“Galbart	Glover’ın	ne	kadar	yiyecek	ve	hayvan</p>
<p class="calibre1">yemi	biriktirdiğini	sanıyorsun?” </p>
<p class="calibre1">Sonra,	pelerininde	ölümü	simgeleyen	pervaneler	ve	yüzünde	yara	izleri	olan	Sör</p>
<p class="calibre1">Richard	Horpe,	Stannis’e	dönmüş	ve	“Majesteleri,”	demişti,	“ağabeyiniz...” </p>
<p class="calibre1">Kral,	 şövalyenin	 sözünü	 kesmişti.	 “Ağabeyim	 olsa	 ne	 yapardı	 hepimiz	 biliyoruz. </p>
<p class="calibre1">Robert	 tek	 başına,	 dörtnala	 Kışyarı’nın	 kapılarına	 koşardı,	 kapıları	 savaş</p>
<p class="calibre1">baltasıyla	 parçalardı	 ve	 sol	 eliyle	 Roose	 Bolton’ı,	 sağ	 eliyle	 de	 Piç’i	 öldürmek için	 kalenin	 içine	 girerdi.”	 Stannis	 ayağa	 kalkmıştı.	 “Ben	 Robert	 değilim.	 Lâkin yürüyüşe	 geçeceğiz	 ve	 Kışyarı’nı	 kurtaracağız...	 ya	 da	 bunun	 için	 uğraşırken	 can vereceğiz.” </p>
<p class="calibre1">Lordlar	 bazı	 şüpheler	 besliyor	 olsalar	 bile,	 sıradan	 adamlar	 krala	 inanıyordu. </p>
<p class="calibre1">Stannis,	 Sur’da	 Mance	 Rayder’ın	 yabanıllarını	 ezmiş	 ve	 Derinorman’ı	 Asha’nın demiradamlarından	 temizlemişti.	 O	 Robert’ın	 kardeşiydi,	 Güzel	 Ada	 açıklarında gerçekleşen	meşhur	deniz	savaşının	muzafferiydi,	Robert’ın	Ayaklanması	boyunca</p>
<p class="calibre1">Fırtına	Burnu’nu	tutan	adamdı	ve	bir	kahramanın	kılıcını	taşıyordu;	ışıltısı	geceyi aydınlatan	büyülü	kılıç	Işık	Getiren. </p>
<p class="calibre1">Yürüyüşün	ilk	gününde,	“Düşmanımız	göründüğü	kadar	sağlam	değil,”	demişti	Sör</p>
<p class="calibre1">Justin,	 Asha’ya	 “İnsanlar	 Roose	 Bolton’dan	 korkuyor	 ama	 onu	 sevmiyor.	 Ve Roose’un	Frey	dostları...	kuzey	Kırmızı	Düğün’ü	unutmadı.	Kışyarı’ndaki	her	lord o	 düğünde	 akrabalarını	 kaybetti.	 Stannis’in	 yalnızca	 kahrolası	 Bolton’a	 ihtiyacı var,	sonra	kuzeyli	adamlar	Bolton’ı	terk	edecekler.” </p>
<p class="calibre1"> <i class="calibre4">Öyle	olmasını	umuyorsun, </i></p>
<p class="calibre1"><a id="p581"></a>diye	düşünmüştü	Asha, </p>
<p class="calibre1"> <i class="calibre4">ama	önce,	kralın	Bolton’ı	kanatması	gerek.	Sadece	aptallar	kazanan	tarafı	terk</i> <i class="calibre4">eder. </i></p>
<p class="calibre1">Sör	 Justin	 o	 ilk	 günde	 Asha’nın	 arabasına	 defalarca	 uğramıştı;	 Asha’ya	 yiyecek, içecek	 ve	 yürüyüş	 havadisleri	 getirmişti.	 Justin	 gülümsemeleriyle,	 sonu	 gelmez şakalarıyla,	 etli	 ve	 geniş	 bedeniyle,	 pembe	 yanaklarıyla,	 mavi	 gözleriyle,	 beyaz sarı	 dağınık	 saçlarıyla,	 düşünceli	 ve	 tutsağının	 rahatlığına	 özen	 gösteren	 bir gardiyandı. </p>
<p class="calibre1">Justin’in	üçüncü	ziyaretinden	sonra,	“Seni	istiyor,”	demişti	Dişi	Ayı. </p>
<p class="calibre1">Gerçek	 adı	 Mormont	 Hanedanı’ndan	 Alysane’di	 ama	 kadın	 diğer	 adını,	 zırhını taşıdığı	 kadar	 kolay	 bir	 şekilde	 taşıyordu.	 Ayı	 Adası’nın	 kısa	 boylu,	 tıknaz	 ve kaslı	 vârisi;	 geniş	 kalçalara,	 büyük	 göğüslere	 ve	 nasırlı	 iri	 ellere	 sahipti.	 Kadın uyurken	bile,	kürklerin	altına	örgü	zırh,	örgü	zırhın	altına	kaynatılmış	deri,	derinin altına	 da	 ısınmak	 için	 ters	 çevirdiği	 koyun	 postunu	 giyiyordu.	 Bütün	 bu	 katlar kadının	boyuyla	enini	eşitliyordu	ve	onu	vahşi	gösteriyordu.	Asha	Greyjoy	bazen, kendisinin	 ve	 Dişi	 Ayı’nın	 neredeyse	 aynı	 yaşta	 olduğunu	 hatırlamakta</p>
<p class="calibre1">zorlanıyordu. </p>
<p class="calibre1">“Arazilerimi	 istiyor,”	 diye	 karşılık	 vermişti	 Asha.	 “Demir	 Adaları’nı	 istiyor.” </p>
<p class="calibre1">Emareleri	 biliyordu.	 Aynılarını	 diğer	 taliplerinde	 de	 görmüştü.	 Massey,	 kendi atalarından	 kalan	 uzak	 güneydeki	 toprakları	 kaybetmişti,	 bu	 yüzden	 ya	 kârlı	 bir evlilik	 yapacaktı	 ya	 da	 kralın	 hanesinde	 sıradan	 bir	 şövalye	 olmayı	 kabul edecekti.	 Sör	 Justin’in,	 hakkında	 çok	 şey	 anlatılan	 yabanıl	 prensesle	 evlenme umutları	Stannis’i	çok	kızdırmıştı,	Justin	de	gözlerini	Asha’ya	çevirmişti.	Asha’yı Pyke’taki	 Deniztaşı	 Tahtı’na	 oturtmak	 ve	 onun	 lordu	 ve	 efendisi	 olarak	 adalara hükmetmek	 istediği	 şüphesizdi.	 Asha’nın	 şimdiki	 lordunu	 ve	 efendisini	 aradan çıkarmak	zorundaydı	tabii...	buna	ilaveten,	Asha’yı	o	adamla	evlendiren	amca	da</p>
<p class="calibre1">vardı. </p>
<p class="calibre1"> <i class="calibre4">Mümkün	değil, </i></p>
<p class="calibre1">diye	düşündü	Asha. </p>
<p class="calibre1"> <i class="calibre4">Kargagöz,	Sör	Justin’i	kahvaltı	niyetine	yer	ve	geğirmez	bile. </i></p>
<p class="calibre1">Fark	 etmezdi.	 Asha	 kiminle	 evlenirse	 evlensin,	 babasının	 arazileri	 asla	 onun olmayacaktı.	 Demirdoğumlular	 bağışlayıcı	 insanlar	 değildi	 ve	 Asha	 iki	 kez yenilgiye	 uğratılmıştı;	 bir	 kez	 kral	 şûrasında	 amcası	 Euron	 tarafından,	 sonra	 da Derinorman	 Kalesi’nde	 Stannis	 tarafından.	 Bunlar,	 Asha’ya	 “hükmetmeye	 uygun değil”	 damgası	 vurmak	 için	 yeterliydi.	 Justin	 Massey’yle	 ya	 da	 Stannis</p>
<p class="calibre1">Baratheon’ın	 ehemmiyetsiz	 lordlarından	 biriyle	 evlenmek	 Asha’ya	 yarardan	 çok zarar	getirirdi.	Kaptanlar	ve	krallar, </p>
<p class="calibre1"><a id="p582"></a> <i class="calibre4">deniz	canavarının	kızı	neticede	bir	kadınmış, </i></p>
<p class="calibre1">derlerdi. </p>
<p class="calibre1"> <i class="calibre4">Bacaklarını	şu	yeşil	toprakların	lordu	için	nasıl	da	açıyor	bir	bakın. </i></p>
<p class="calibre1">Yine	 de,	 Sör	 Justin	 yiyecekle,	 şarapla	 ve	 sözlerle	 Asha’ya	 kur	 yapmak	 istiyorsa Asha	 adamın	 cesaretini	 kırmayacaktı.	 Justin,	 Dişi	 Ayı’dan	 daha	 iyi	 bir	 arkadaştı ve	 Asha	 beş	 bin	 düşmanın	 ortasında	 yapayalnızdı.	 Tris	 Botley,	 Bakir	 Qarl, Cromm,	 Roggon	 ve	 Asha’nın	 kanatılmış	 çetesinin	 geri	 kalanı	 Derinorman</p>
<p class="calibre1">Kalesi’nde,	Galbart	Glover’ın	zindanlarında	bırakılmıştı. </p>
<p class="calibre1"><b class="calibre3">Ordu,	Leydi	Sybelle’in	verdiği	rehberlerin	tahminine	göre,	yürüyüşün	ilk</b></p>
<p class="calibre1"><b class="calibre3">gününde	yirmi	iki	mil	yol	katetti.	Rehberler,	Derinorman’a	yemin	etmiş	izciler</b> <b class="calibre3">ve	avcılardı;	Ormancı,	Ağaç,	Dal	ve	Balçık	gibi	kabile	isimlerine	sahiplerdi. </b></p>
<p class="calibre1"><b class="calibre3">Ordu	ikinci	günde	yirmi	dört	mil	yol	aldı.	Öncü	kuvvet,	Glover	arazilerinden</b></p>
<p class="calibre1"><b class="calibre3">çıkıp	Kurt	Ormanı’nın	karanlığına	girdi.	O	gece,	kralın	çadırının	önünde</b></p>
<p class="calibre1"><b class="calibre3">kükreyen	ateşin	etrafında	toplanan	mütedeyyinler,	“R’hllor,	bize	bu</b></p>
<p class="calibre1"><b class="calibre3">karanlıkta	rehberlik	etmesi	için	ışığım	gönder,”	diye	dua	ettiler.	Çok	sayıda</b> <b class="calibre3">güneyli	şövalye	ve	silahlı	asker	vardı.	Asha	onlara	kralın	adamları	derdi	ama</b> <b class="calibre3">fırtına	topraklarından	ve	taçlı	topraklardan	gelenler	onlara	kraliçenin</b></p>
<p class="calibre1"><b class="calibre3">adamları	diyordu...	bununla	birlikte,	adamların	takip	ettiği	kraliçe,	Stannis</b> <b class="calibre3">Baratheon’ın	Kıyıdaki	Doğugözcüsü’nde	bıraktığı	kraliçe	değil,	Kara</b></p>
<p class="calibre1"><b class="calibre3">Kale’deki	kırmızı	kraliçeydi.	Adamlar,	alevlere,	“Ah	Işık	Tanrısı,	sana</b></p>
<p class="calibre1"><b class="calibre3">yalvarıyoruz.	Ateşli	gözlerini	bize	çevir.	Bizi	sıcak	ve	güvende	tut,”	diye	şarkı</b> <b class="calibre3">söylediler.	“Çünkü	gece	karanlık	ve	dehşet	dolu.” </b></p>
<p class="calibre1">Sör	Godry	Farring	isimli	iri	bir	şövalye	duaya	önderlik	ediyordu. </p>
<p class="calibre1"> <i class="calibre4">Dev	Katili	Godry.	Küçük	bir	adam	için	büyük	bir	isim. </i></p>
<p class="calibre1">Farring,	giydiği	zırhın	altında	geniş	göğüslü	ve	kaslı	bir	adamdı.	Asha’ya	kibirli ve	 mağrur	 görünüyordu.	 Şana	 açtı,	 ihtiyatsızdı,	 övülmeye	 doymuyordu.	 Sıradan insanları,	 kurtları	 ve	 kadınları	 hakir	 görüyordu.	 Neticede,	 Farring,	 krala benziyordu. </p>
<p class="calibre1">Sör	Justin	bir	 domuz	budunun	yarısıyla	 birlikte	arabaya	geldiğinde,	 “Bana	bir	at verin,”	 dedi	 Asha,	 adama.	 “Bu	 zincirlerin	 içinde	 çıldırıyorum.	 Kaçmaya</p>
<p class="calibre1">kalkışmayacağım.	Size	söz	veriyorum.”	“Keşke	yapabilseydim	leydim.	Siz	kralın</p>
<p class="calibre1">esirisiniz,	benim	değil.” </p>
<p class="calibre1"><a id="p583"></a>“Kralınız	bir	kadının	sözüne	güvenmez.” </p>
<p class="calibre1">Dişi	 Ayı	 homurdandı.	 “Erkek	 kardeşinin	 Kışyarı’nda	 yaptıklarından	 sonra, </p>
<p class="calibre1">herhangi	bir	demiradamın	sözüne	neden	güvenelim?” </p>
<p class="calibre1">“Ben	 Theon	 değilim,”	 diye	 üsteledi	 Asha...	 ama	 zincirler	 kaldı.	 Sör	 Justin dörtnala	 kafilenin	 başına	 doğru	 giderken,	 Asha	 annesini	 son	 gördüğü	 zamanı hatırladı.	Harlaw’daydı,	On	Kule’de.	Annesinin	yatak	odasında	bir	mum	titriyordu ama	 kadının	 oymalı	 yatağı	 boştu.	 Leydi	 Alannys	 bir	 pencerenin	 yanında</p>
<p class="calibre1">oturuyordu,	denize	bakıyordu.	“Bebek	oğlumu	getirdin	mi?”	diye	sormuştu	titreyen dudaklarıyla.	 Ona	 can	 veren	 kadının	 harabesine	 bakarak,	 “Theon	 gelemedi,” </p>
<p class="calibre1">demişti	Asha.	Annesi	iki	erkek	evlat	kaybetmişti.	Ve	üçüncüsü... </p>
<p class="calibre1">Size	prensten	bir	parça	gönderiyorum. </p>
<p class="calibre1">Kışyarı’ndaki	 mücadele	 başladığında	 her	 ne	 olmuş	 olursa	 olsun,	 Asha	 Greyjoy erkek	kardeşinin	oradan	sağ	çıktığını	düşünmüyordu. </p>
<p class="calibre1"> <i class="calibre4">Dönek	 Theon.	 Dişi	 Ayı	 bile,	 Theon’un	 kafasını	 bir	 kazığın	 ucunda	 görmek</i> <i class="calibre4">istiyor. </i></p>
<p class="calibre1">“Erkek	kardeşlerin	var	mı?”	diye	sordu	Asha	gardiyanına. </p>
<p class="calibre1">“Kız	 kardeşlerim	 var,”	 diye	 cevap	 verdi	 Alysane	 Mormont	 her	 zamanki	 hırçın tavrıyla.	 “Beş	 kardeştik.	 Hepsi	 kız.	 Lyanna,	 Ayı	 Adası’na	 döndü.	 Lyra	 ve	 Jory annemizle	birlikte.	Dacey	öldürüldü.” </p>
<p class="calibre1">“Kırmızı	Düğün.” </p>
<p class="calibre1">“Evet.”	 Alysane	 bir	 an	 için	 Asha’ya	 baktı.	 “Bir	 oğlum	 var.	 Sadece	 iki	 yaşında. </p>
<p class="calibre1">Kızım	dokuz	yaşında.” </p>
<p class="calibre1">“Genç	başlamışsın.” </p>
<p class="calibre1">“Çok	genç.	Ama	geç	kalmaktan	iyidir.” </p>
<p class="calibre1"> <i class="calibre4">Beni	bıçakladı,	diye	düşündü	Asha,	ama	bırak	yapsın. </i></p>
<p class="calibre1">“Evlisin.”	 “Hayır.	 Çocuklarımın	 babası	 bir	 ayı.”	 Alysane	 gülümsedi.	 Dişleri çarpıktı	 ama	 gülümsemesinde	 sevimli	 bir	 şeyler	 vardı.	 “Mormont	 kadınları derideğiştirendir.	Ayıya	dönüşür	ve	ormanda	eşler	buluruz.	Bunu	herkes	bilir.” </p>
<p class="calibre1">Asha	da	gülümsedi.	“Mormont	kadınları	aynı	zamanda	savaşçıdır.” </p>
<p class="calibre1">Diğer	 kadının	 gülümsemesi	 soldu.	 “Biz,	 sizin	 bizi	 dönüştürdüğünüz	 şeyiz.	 Ayı Adası’ndaki	her	çocuk,	denizden	çıkan	deniz	canavarından	korkmayı	öğrenir.” </p>
<p class="calibre1"> <i class="calibre4">Eski	Usul. </i></p>
<p class="calibre1">Asha	başka	tarafa	döndü,	zincirleri	hafifçe	şıngırdadı.	Üçüncü	günde	orman	iyice sıklaştı.	 Tekerlek	 izleriyle	 dolu	 yollar,	 geniş	 arabaların	 geçemeyeceği	 kadar	 dar av	patikalarına	dönüştü.	Kafile,	tanıdık	sınır	işaretlerinin	önünden	geçti:	Belli	bir açıdan	 bakıldığında	 bir	 kurt	 kafasına	 benzeyen	 taşlı	 bir	 tepe,	 yarı	 donmuş	 bir çağlayan,	 gri	 yeşil	 yosunlarla	 kaplı	 doğal	 bir	 kemer.	 Asha	 hepsini	 tanıyordu; </p>
<p class="calibre1"><a id="p584"></a>kardeşi	 Theon’u	 fetihten	 vazgeçmeye	 ve	 kendisiyle	 birlikte	 Derinorman Kalesi’nin	 güvenliğine	 dönmeye	 ikna	 etmek	 için	 Kışyarı’na	 giderken	 bu	 yoldan geçmişti. </p>
<p class="calibre1"> <i class="calibre4">Onu	da	başaramadım. </i></p>
<p class="calibre1">Ordu	o	gün	on	dört	mil	katetti	ve	buna	memnun	oldu. </p>
<p class="calibre1">Akşam	 karanlığı	 çöktüğünde,	 sürücü	 arabayı	 bir	 ağacın	 altına	 çekti.	 Adam	 atları arabadan	 çözerken	 Sör	 Justin	 geldi	 ve	 Asha’nın	 ayak	 bileklerindeki	 prangaları çıkardı.	 Justin	 ve	 Dişi	 Ayı,	 Asha’yı	 kampın	 içinden	 geçirip	 kralın	 çadırına götürdüler.	 Asha	 bir	 tutsak	 olabilirdi	 ama	 hâlâ	 Pyke’ın	 Greyjoylar’ından	 biriydi ve	Stannis	Baratheon	onu	kendi	sofrasının	artıklarıyla	doyurmaktan	hoşlanıyordu. </p>
<p class="calibre1">Kralın	çadırı,	Derinorman	Kalesi’nin	arkasındaki	uzun	salon	kadar	büyük	sayılırdı ama	 büyüklüğünden	 başka	 bir	 görkemi	 yoktu.	 Sarı	 yelken	 bezinden	 yapılmış</p>
<p class="calibre1">duvarlar	 iyice	 solmuştu,	 çamur	 ve	 suyla	 lekelenmişti,	 bazı	 yerleri	 küflenmişti. </p>
<p class="calibre1">Çadırın	 merkez	 direğinin	 tepesinde	 kraliyet	 sancağı	 dalgalanıyordu;	 altın zemindeki	 alevli	 kalbin	 içinde	 bir	 erkek	 geyik	 kafası.	 Stannis’le	 birlikte	 kuzeye gelen	 güneyli	 lordların	 çadırları,	 kralın	 çadırını	 üç	 cepheden	 çevreliyordu. </p>
<p class="calibre1">Dördüncü	 cephede	 gece	 ateşi	 kükrüyordu,	 kararan	 gökyüzünü	 alev	 girdaplarıyla kamçılıyordu. </p>
<p class="calibre1">Asha	 gardiyanlarıyla	 birlikte	 topallayarak	 geldiğinde,	 bir	 düzine	 adam,	 ateşi kütüklerle	besliyordu. </p>
<p class="calibre1"> <i class="calibre4">Kraliçenin	adamları. </i></p>
<p class="calibre1">Onların	tanrısı	Kırmızı	R’hllor’du	ve	o	kıskanç	bir	tanrıydı.	Asha’nın	tanrısı,	yani Demir	Adaları’nın	Boğulmuş	Tanrı’sı	bu	adamların	gözünde	şeytandı	ve	Asha	şu</p>
<p class="calibre1">Işık	Tanrısı’nı	benimsemediği	takdirde	lanetlenip	ölüme	mahkûm	olacaktı. </p>
<p class="calibre1"> <i class="calibre4">Beni	memnuniyetle	şu	kütükler	ve	kırık	dallar	gibi	yakarlar. </i></p>
<p class="calibre1">Bazı	 adamlar	 ormandaki	 mücadeleden	 sonra	 bunu	 yapmayı	 Asha’nın	 yanında</p>
<p class="calibre1">önermişti.	Stannis	öneriyi	reddetmişti. </p>
<p class="calibre1">Kral	çadırın	dışında	duruyordu,	gece	ateşine	bakıyordu. </p>
<p class="calibre1"> <i class="calibre4">Orada	ne	görüyor?	Zafer	mi?	Felaket	mi?	Kırmızı	ve	aç	tanrısının	yüzünü	mü? </i></p>
<p class="calibre1">Kralın	 gözleri	 derin	 çukurlara	 gömülmüştü,	 kısa	 kesilmiş	 sakalları	 çökük yanaklarının	 ve	 kemikli	 çenesinin	 üstündeki	 bir	 gölgeydi.	 Fakat	 adamın</p>
<p class="calibre1">bakışlarında	 kuwet	 vardı;	 Asha’ya,	 bu	 adamın	 asla	 yolundan	 dönmeyeceğini söyleyen	demir	bir	vahşet	vardı. </p>
<p class="calibre1">Asha	kralın	önünde	tek	dizinin	üstüne	çöktü.	“Efendimiz.” </p>
<p class="calibre1"> <i class="calibre4">Sizin	için	yeterince	mütevazı	mıyım	Majesteleri?	Yeterince	hırpalanmış,	boyun</i> <i class="calibre4">eğmiş	ve	kırılmış	mıyım</i></p>
<p class="calibre1">?	 “Size	 yalvarıyorum,	 şu	 zincirleri	 bileğimden	 çıkarın.	 At	 sürmeme	 izin	 verin. </p>
<p class="calibre1"><a id="p585"></a>Kaçmaya	çalışmayacağım.” </p>
<p class="calibre1">Stannis,	 bacağına	 sürtünmeye	 kalkışan	 bir	 köpeğe	 bakar	 gibi	 Asha’ya	 baktı.	 “O</p>
<p class="calibre1">zincirleri	hak	ettin.” </p>
<p class="calibre1">“Ettim.	Şimdi	size	adamlarımı,	gemilerimi	ve	aklımı	öneriyorum.” </p>
<p class="calibre1">“Gemilerin	benim.	Bazıları	yandı.	Adamların...	kaç	adamın	kaldı?	On?	On	iki?” </p>
<p class="calibre1"> <i class="calibre4">Dokuz.	Sadece	dövüşecek	kadar	güçlü	olanları	sayarsanız	altı. </i></p>
<p class="calibre1">“Dagmer	Yarıkçene,	Torrhen	Kalesi’ni	tutuyor.	Amansız	bir	savaşçıdır	ve	Greyjoy</p>
<p class="calibre1">Hanedanı’nın	sadık	bir	hizmetkârıdır.	Kaleyi	ve	garnizonu	size	teslim	edebilirim.” </p>
<p class="calibre1"> <i class="calibre4">Belki, </i></p>
<p class="calibre1">diye	ekleyebilirdi	Asha,	ama	kralın	önünde	tereddüt	göstermek	işe	yaramazdı. </p>
<p class="calibre1">“Torrhen	Kalesi	ayağımı	çamura	bulamaya	değmez.	Önemli	olan	Kışyarı.” </p>
<p class="calibre1">“Şu	 zincirleri	 çıkarın	 ve	 kaleyi	 almanıza	 yardım	 etmeme	 izin	 verin	 efendimiz. </p>
<p class="calibre1">Ağabeyiniz,	 düşen	 düşmanları	 dosta	 dönüştürmekle	 meşhurdu.	 Beni	 kendi</p>
<p class="calibre1">adamınız	yapın.” </p>
<p class="calibre1">“Tanrılar	seni	bir	adam	yapmadı.	Ben	nasıl	yapabilirim?”	Stannis	gece	ateşine	ve turuncu	alevlerin	içinde	dans	ettiğini	gördüğü	şey	her	ne	ise	ona	döndü. </p>
<p class="calibre1">Sör	 Justin	 Massey,	 Asha’yı	 kolundan	 yakaladı	 ve	 kraliyet	 çadırına	 soktu.	 “Hata ettiniz	leydim,”	dedi.	“Stannis’e	asla	Robert’tan	bahsetmeyin.” </p>
<p class="calibre1"> <i class="calibre4">Daha	akıllı	olmalıydım. </i></p>
<p class="calibre1">Asha,	 küçük	 erkek	 kardeşlerin	 nasıl	 olduğunu	 bilirdi.	 Theon’un	 küçüklüğünü hatırladı;	 Rodrik	 ve	 Maron’a	 hayranlık	 duyarak	 ve	 onlardan	 korkarak	 yaşayan utangaç	bir	çocuk. </p>
<p class="calibre1"> <i class="calibre4">Asla	büyümedi, </i></p>
<p class="calibre1">diye	karar	verdi. </p>
<p class="calibre1"> <i class="calibre4">Küçük	 erkek	 kardeş	 yüz	 yaşına	 kadar	 yaşayabilir	 ama	 her	 zaman	 küçük	 erkek</i> <i class="calibre4">kardeş	olarak	kalır. </i></p>
<p class="calibre1">Demirden	 yapılmış	 mücevherlerini	 şıngırdattı,	 Stannis’in	 arkasına	 geçip	 onu bileğindeki	zincirle	boğmanın	ne	kadar	güzel	olacağını	düşündü. </p>
<p class="calibre1">O	 akşam,	 Benjicot	 Dal	 isimli	 bir	 keşif	 süvarisinin	 getirdiği	 cılız	 bir	 geyiğin etinden	 yapılmış	 yahniyi	 yediler.	 Ama	 sadece	 kraliyet	 çadırının	 içindekiler. </p>
<p class="calibre1">Yelken	 bezinden	 yapılmış	 duvarın	 dışındakiler,	 bir	 parça	 ekmek	 ve	 parmaktan uzun	olmayan	bir	sosis	yiyip	Galbart	Glover’m	birasının	sonunu	içtiler. </p>
<p class="calibre1">Derinorman	Kalesi’yle	Kışyarı	arasında	yüz	fersah	vardı.	Kuzgun	uçuşuyla	üç	yüz</p>
<p class="calibre1">mil.	 Yürüyüşün	 dördüncü	 gününde,	 “Keşke	 kuzgun	 olsaydık,”	 dedi	 Sör	 Justin Massey.	O	gün	kar	yağmaya	başladı.	Önce	birkaç	küçük	taneydi,	soğuk	ve	ıslaktı</p>
<p class="calibre1">ama	kafilenin	kolayca	aşamayacağı	bir	şey	değildi. </p>
<p class="calibre1">Fakat	 sonraki	 gün	 de	 kar	 yağdı,	 ondan	 sonraki	 gün	 de,	 ondan	 sonrakinde	 de. </p>
<p class="calibre1"><a id="p586"></a>Kurtların	 kalın	 sakalları	 buzla	 katılaştı	 ve	 her	 temiz	 tıraşlı	 güneyli	 delikanlı yüzünü	 sıcak	 tutmak	 için	 sakal	 bıraktı.	 Çok	 geçmeden,	 kafilenin	 önünde	 uzanan zemin	beyazla	örtüldü,	taşlar	ve	eğri	büğrü	kökler	gizlendi,	her	adım	bir	maceraya dönüştü.	 Rüzgâr	 da	 çıktı,	 karı	 önüne	 kattı.	 Kralın	 ordusu,	 diz	 boyu	 kar	 içinde debelenen	kardan	adamlara	dönüştü. </p>
<p class="calibre1">Karın	 üçüncü	 gününde,	 kralın	 ordusu	 bölünmeye	 başladı.	 Güneyli	 şövalyeler	 ve lordlar	 ilerlemek	 için	 mücadele	 verirken,	 kuzeyin	 tepelerinden	 gelen	 adamlar daha	 kolay	 yol	 aldı.	 Kuzeylilerin	 küçük	 atları	 sağlam	 ayaklı	 hayvanlardı,	 binek atlarıyla	savaş	atlarından	daha	az	yiyorlardı	ve	onları	süren	adamlar	için	kar,	ev demekti.	 Kurtların	 çoğu	 tuhaf	 ayakkabılar	 giyiyordu.	 Kayışlardan	 ve	 bükülmüş</p>
<p class="calibre1">ahşaptan	 yaptıkları	 ayakkabılara	 ayı	 pençesi	 diyorlardı.	 Çizmelerinin	 altına bağladıkları	 bu	 tuhaf	 şey,	 her	 nasılsa,	 adamların	 buz	 tabakasını	 kırmadan	 ve uyluklarına	kadar	kara	gömülmeden	karın	üstünde	yürümesini	sağlıyordu. </p>
<p class="calibre1">Bazı	 atların	 da	 ayı	 pençeleri	 vardı.	 Tüylü	 küçük	 atlar,	 ayı	 pençelerini,	 diğer atların	 demir	 nalları	 taşıdığı	 kadar	 rahat	 taşıyordu...	 ama	 binek	 atları	 ve	 savaş</p>
<p class="calibre1">atları	 onları	 istemiyordu.	 Kralın	 birkaç	 şövalyesi,	 her	 şeye	 rağmen	 atlarının ayaklarına	 ayı	 pençeleri	 bağladı,	 güneyli	 iri	 hayvanlar	 inat	 edip	 yürümedi	 ya	 da ayı	 pençelerini	 ayaklarından	 çıkarmayı	 denedi.	 Bir	 savaş	 atı,	 ayı	 pençesiyle yürümeye	çalışırken	bacağını	kırdı. </p>
<p class="calibre1">Kısa	zaman	sonra,	ayı	pençeli	kuzeyli	adamlar,	ordunun	geri	kalanını	arkalarında bırakmaya	 başladılar.	 Önce	 ana	 kafiledeki	 şövalyeleri	 geçtiler,	 sonra	 da	 Sör Godry	 Farring’i	 ve	 öncü	 kuvveti.	 Yük	 katarındaki	 arabalar	 gittikçe	 daha	 geride kaldı,	öyle	gerideydiler	ki,	daha	hızlı	bir	tempo	tutturmaları	için	artçı	kuvvetteki adamlar	tarafından	sürekli	kovalanıyorlardı. </p>
<p class="calibre1">Fırtınanın	 beşinci	 gününde,	 yük	 katarı,	 donmuş	 bir	 gölü	 gizleyen	 bel</p>
<p class="calibre1">yüksekliğindeki	 engin	 kar	 yığınının	 içinden	 geçti.	 Gizli	 buz	 tabakası	 arabaların ağırlığının	altında	kırıldığında,	dondurucu	su	üç	arabacıyı	ve	dört	atı	yuttu.	Onları kurtarmaya	 çalışan	 adamlar	 da	 suya	 düştü.	 Biri	 Hanvood	 Fell’di.	 Harwood’un şövalyeleri,	 adamı	 boğulmadan	 önce	 dışarı	 çıkardılar	 ama	 adamın	 dudakları maviye	ve	yüzü	süt	beyazına	dönmüştü.	Şövalyelerin	daha	sonra	yaptığı	hiçbir	şey Hanvood’u	 ısıtmaya	 yetmedi.	 Hanvood,	 ıslak	 kıyafetleri	 kesilip	 çıkarıldıktan, bedeni	 kürklere	 sarıldıktan	 ve	 ateşin	 yanma	 oturtulduktan	 sonra	 bile	 saatler boyunca	şiddetle	titredi.	Aynı	gece	ateşli	bir	uykuya	daldı.	Asla	uyanmadı. </p>
<p class="calibre1">O	 gece,	 Asha,	 kraliçenin	 adamlarının	 bir	 kurban	 vermekten	 bahsettiğini	 duydu; fırtınanın	durması	için	kırmızı	tanrıya	sunulacak	bir	hediye.	“Bu	fırtınayı	kuzeyin tanrıları	üzerimize	saldı,”	dedi	Sör	Corliss	Penny. </p>
<p class="calibre1">“Sahte	tanrılar,”	diye	üsteledi	Dev	Katili	Sör	Godry. </p>
<p class="calibre1"><a id="p587"></a>“R’hllor	bizimle,”	dedi	Sör	Clayton	Suggs. </p>
<p class="calibre1">“Melisandre	değil,”	dedi	Justin	Massey. </p>
<p class="calibre1">Kral	 hiçbir	 şey	 söylemedi.	 Ama	 duydu.	 Asha	 bundan	 emindi.	 Stannis,	 tadına bakmadığı	 soğan	 çorbası	 önünde	 soğurken,	 en	 yakındaki	 mumun	 alevini</p>
<p class="calibre1">seyrederek	 ve	 etraftaki	 konuşmaları	 duymazdan	 gelerek	 yüksek	 masada	 oturdu. </p>
<p class="calibre1">Richard	Horpe	isimli	ince	uzun	komutan	muavini	kral	adına	konuştu.	“Fırtına	çok</p>
<p class="calibre1">yakında	dinecek,”	diye	duyurdu. </p>
<p class="calibre1">Fakat	 fırtına	 sadece	 kötüleşti.	 Rüzgâr,	 bir	 köle	 tacirinin	 kamçısı	 kadar	 zalim	 bir kamçıya	 dönüştü.	 Asha,	 Pyke’ta,	 rüzgâr	 denizden	 uluyarak	 geldiğinde	 soğuğu öğrendiğini	sanırdı	ama	Pyke’taki	soğuk	buradakiyle	kıyaslandığında	hiçti. </p>
<p class="calibre1"> <i class="calibre4">İnsanı	delirten	bir	soğuk	bu. </i></p>
<p class="calibre1">Geceyi	 geçirmek	 için	 kamp	 kurulacağını	 haber	 veren	 bağırış	 duyulduğunda	 bile, insanın	 kendini	 ısıtması	 kolay	 bir	 iş	 olmuyordu.	 Çadırlar	 ağır	 ve	 nemliydi, kurulmaları	zordu,	sökülmeleri	daha	da	zor.	Üstünde	çok	fazla	kar	biriken	çadırlar aniden	 çöküyordu.	 Kralın	 ordusu,	 Yedi	 Krallık’ın	 en	 büyük	 ormanında</p>
<p class="calibre1">sürünüyordu	 ama	 kuru	 odun	 bulmak	 imkânsızdı.	 Kurulan	 her	 kamp	 daha	 az	 ateş</p>
<p class="calibre1">görüyordu	ve	yanan	ateşler	ısıdan	çok	duman	yayıyordu.	Yemekler	genelde	soğuk, </p>
<p class="calibre1">hatta	çiğ	yeniyordu. </p>
<p class="calibre1">Gece	 ateşi	 bile	 küçülmüş,	 çelimsiz	 bir	 şeye	 dönüşmüştü.	 Kraliçenin	 adamları dehşete	düşmüştü.	Sör	Godry’nin	pes	sesi	önderliğinde	dua	eden	adamlar, </p>
<p class="calibre1"> <i class="calibre4">“Işık	Tanrısı	bizi	bu	şeytandan	koru,” </i></p>
<p class="calibre1">dediler. </p>
<p class="calibre1"> <i class="calibre4">“Parlak	güneşini	bize	yeniden	göster,	şu	rüzgârları	dindir	ve	şu	karları	erit	ki</i> <i class="calibre4">düşmanlarımıza	 erişip	 onları	 ezebilelim.	 Gece	 karanlık	 ve	 dehşet	 dolu.	 Lâkin</i> <i class="calibre4">senin	gücün,	nurun	ve	ışığın	var.	R’hllor,	bizi	ateşinle	doldur.” </i></p>
<p class="calibre1">Daha	 sonra,	 Sör	 Corliss	 Penny	 bir	 kış	 fırtınasının	 bütün	 bir	 orduyu	 dondurarak öldürüp	 öldürmediğini	 yüksek	 sesle	 merak	 ettiğinde,	 kurtlar	 güldüler.	 “Bu	 kış</p>
<p class="calibre1">değil,”	 dedi	 Koca	 Kova	 Wull.	 “Biz	 tepelerde,	 sonbahar	 seni	 öper	 ama	 kış	 seni fena	düzer,	deriz.	Bu	sadece	sonbahar	öpücüğü.” </p>
<p class="calibre1"> <i class="calibre4">Öyleyse	tanrı	izin	versin	de	gerçek	kışı	hiç	bilmeyeyim. </i></p>
<p class="calibre1">Asha	diğerlerinden	daha	iyi	durumdaydı;	neticede	kralın	ganimetiydi.	Diğerleri	aç kalırken	 onun	 karnı	 doyuruluyordu.	 Diğerleri	 titrerken	 o	 ısıtılıyordu.	 Diğerleri yorgun	atların	üstünde	karın	içinde	debelenirken	o	üstü	kapalı	bir	arabanın	içinde kürklerden	 yapılmış	 bir	 yatağın	 üstünde	 yolculuk	 ediyordu,	 zincirlerinin	 içinde rahattı. </p>
<p class="calibre1">En	zor	durumda	olanlar,	atlar	ve	sıradan	adamlardı.	Fırtına	topraklarından	gelen iki	 yaver,	 ateşin	 en	 yakınında	 kimin	 oturacağına	 dair	 çıkan	 kavgada	 bir	 askeri</p>
<p class="calibre1"><a id="p588"></a>bıçaklayıp	 öldürmüştü.	 Sonraki	 gece,	 umutsuzca	 sıcaklık	 isteyen	 okçular	 her nasılsa	çadırlarını	tutuşturmuşlardı,	yangın	en	azından	yakındaki	çadırları	ısıtmayı başarmıştı.	 Savaş	 atları	 yorgunluk	 ve	 hava	 şartları	 yüzünden	 telef	 olmaya başlamıştı.	 “Atsız	 bir	 şövalye	 neye	 benzer?”	 diye	 bilmece	 soruyordu	 adamlar. </p>
<p class="calibre1">“Kılıçlı	bir	kardan	adama.”	Ölen	atlar,	düştükleri	yerde	et	için	kesiliyordu.	Erzak da	tükenmeye	başlamıştı. </p>
<p class="calibre1">Peasebury,	 Cobb,	 Foxglove	 ve	 diğer	 güneyli	 lordlar,	 fırtına	 dinene	 kadar	 kamp kurmak	 için	 krala	 baskı	 yapıyordu.	 Stannis	 hiçbirini	 dinlemiyordu.	 Kraliçenin adamları	kırmızı	ve	aç	tanrıya	kurban	vermek	için	ısrar	etmeye	geldiklerinde,	kral onları	da	önemsemiyordu. </p>
<p class="calibre1">Asha	 bu	 hikâyeyi,	 diğer	 adamlar	 kadar	 mütedeyyin	 olmayan	 Justin	 Massey’den duymuştu.	 “Bir	 kurban,	 inancımızın	 hâlâ	 canlı	 olduğunu	 ispat	 eder	 Majesteleri,” </p>
<p class="calibre1">demişti	 Clayton	 Suggs.	 “Kuzeyin	 eski	 tanrıları	 bu	 fırtınayı	 üzerimize	 yolladılar. </p>
<p class="calibre1">Fırtınayı	sadece	R’hllor	durdurabilir.	Ona	bir	inançsız	vermeliyiz,”	demişti	Godry Dev	Katili. </p>
<p class="calibre1">“Ordumun	yarısı	inançsızlardan	oluşuyor,”	diye	karşılık	vermişti	Stannis.	“Kimse yakılmayacak.	Daha	çok	dua	edin.” </p>
<p class="calibre1"> <i class="calibre4">Bugün	kimse	yakılmayacak.	Yarın	da	öyle...	ama	kar	yağışı	devam	ederse,	kralın</i> <i class="calibre4">kararlılığının	zayıflaması	kaç	zaman	alacak</i></p>
<p class="calibre1">?	Asha,	amcası	Aeron’ın	Boğulmuş	Tanrı’ya	olan	inancını	asla	paylaşmamıştı	ama</p>
<p class="calibre1">o	 gece,	 Dalgaların	 Altında	 İkâmet	 Eden’e,	 Buharsaçlı’nın	 biç	 etmediği	 kadar tutkulu	 bir	 şekilde	 dua	 etti.	 Fırtına	 dinmedi.	 Yürüyüş,	 önce	 tökezleme,	 sonra sürünme	hızına	düşerek	devam	etti.	Beş	mil,	iyi	bir	gündü.	Sonra	üç.	Sonra	iki. </p>
<p class="calibre1">Fırtınanın	dokuzuncu	gününde,	her	kamp,	kaptanların	ve	kumandanların	diz	çöküp</p>
<p class="calibre1">günün	 kayıplarını	 rapor	 etmek	 üzere	 ıslak	 ve	 yorgun	 bir	 hâlde	 kralın	 çadırına girdiğini	gördü. </p>
<p class="calibre1">“Bir	adam	ölü,	üç	adam	kayıp.” </p>
<p class="calibre1">“Altı	at	kaybettik,	biri	benimdi.” </p>
<p class="calibre1">“İki	 ölü	 adam.	 İçlerinden	 biri	 şövalye.	 Dört	 at	 devrildi.	 Birini	 tekrar	 ayağa kaldırdık.	Diğerleri	kaybedildi.	Savaş	atları	ve	bir	binek	atı.” </p>
<p class="calibre1">Asha	buna</p>
<p class="calibre1"> <i class="calibre4">soğuk	sayımı</i></p>
<p class="calibre1">dendiğini	 duymuştu.	 En	 ağır	 kayıp	 yük	 katarındaydı:	 Ölü	 atlar,	 kayıp	 adamlar, devrilip	 kırılan	 arabalar.	 “Atlar	 kara	 saplanıp	 kalıyor,”	 dedi	 Justin	 Massey, Stannis’e.	“Adamlar,	sırf	bir	yere	oturup	ölmek	için	kafileden	ayrılıyor.” </p>
<p class="calibre1">“Bırak	ölsünler,”	dedi	Kral	Stannis	öfkeyle.	“Biz	devam	ediyoruz.” </p>
<p class="calibre1">Kuzeyli	 adamlar,	 küçük	 atlarıyla	 ve	 ayı	 pençeleriyle	 daha	 iyi	 yol	 aldılar.	 Kara</p>
<p class="calibre1"><a id="p589"></a>Donnel	Flint	ve	üvey	kardeşi	Artos	sadece	bir	adam	kaybetti.	Liddlelar,	Wulllar ve	 Norreyler	 hiç	 kaybetmedi.	 Morgan	 Liddle’ın	 katırlarından	 biri	 kayboldu	 ama Morgan,	katırı	Minderin	çaldığım	düşünüyor	gibiydi. </p>
<p class="calibre1"> <i class="calibre4">Derinorman	 Kalesi’yle	 Kışyarı	 arasında	 yüz	 fersah	 var.	 Kuzgun	 uçuşuyla	 üç</i> <i class="calibre4">yüz	mil.	On	beş	gün. </i></p>
<p class="calibre1">Yürüyüşün	 on	 beşinci	 günü	 gelip	 geçti,	 kafile	 yolun	 yarısını	 bile	 katetmemişti. </p>
<p class="calibre1">Kafilenin	 arkasında	 kırık	 arabalardan	 ve	 donmuş	 cesetlerden	 oluşan	 bir	 iz uzanıyordu.	 Güneş,	 ay	 ve	 yıldızlar	 o	 kadar	 uzun	 zamandır	 yoktu	 ki	 Asha	 onların bir	hayalden	ibaret	olup	olmadıklarını	merak	etmeye	başlıyordu. </p>
<p class="calibre1">Asha	 sonunda	 ayak	 bileklerindeki	 zincirlerden	 kurtulduğunda	 yürüyüşün	 yirminci günüydü.	O	gün	akşama	doğru,	Asha’nın	arabasını	çeken	atlardan	biri	öldü.	Yeni</p>
<p class="calibre1">bir	 at	 bulunamadı;	 kalan	 yük	 beygirleri,	 yiyecek	 ve	 hayvan	 yemi	 arabalarını çekiyordu.	 Sör	 Justin	 Massey,	 Asha’nın	 arabasının	 yanına	 geldiğinde,	 ölü	 atın	 et için	 kesilmesini	 ve	 arabanın	 yakacak	 olarak	 parçalanmasını	 söyledi,	 sonra Asha’nın	 ayaklarındaki	 prangaları	 çıkardı.	 “Size	 verecek	 bineğim	 yok	 leydim,” </p>
<p class="calibre1">dedi.	“Ve	sizi	arkama	alıp	yolculuk	etmeye	çalışırsam	benim	atımın	da	sonu	gelir. </p>
<p class="calibre1">Yürümek	zorundasınız.” </p>
<p class="calibre1">Asha’nın	ayak	bilekleri,	attığı	her	adımda	vücudunun	ağırlığı	altında	zonkluyordu. </p>
<p class="calibre1"> <i class="calibre4">Birazdan	soğuk	yüzünden	uyuşacaklar, </i></p>
<p class="calibre1">dedi	Asha	kendine. </p>
<p class="calibre1"> <i class="calibre4">Bir	saat	içinde	ayaklarımı	hiç	hissetmiyor	olacağım. </i></p>
<p class="calibre1">Sadece	 biraz	 yanılmıştı;	 ayaklarının	 tamamen	 uyuşması	 bir	 saatten	 az	 sürdü. </p>
<p class="calibre1">Kafile	 karanlık	 yüzünden	 durduğunda,	 Asha	 tökezliyor	 ve	 tekerlekli</p>
<p class="calibre1">hapishanesinin	rahatlığını	özlüyordu. </p>
<p class="calibre1"> <i class="calibre4">Demirler	beni	güçsüzleştirdi. </i></p>
<p class="calibre1">Asha	akşam	yemeği	vaktinde	o	kadar	bitkindi	ki	masada	uyuyakaldı. </p>
<p class="calibre1">On	beş	günlük	yürüyüşün	yirmi	altıncı	gününde	sebzeler	tükendi.	Otuz	ikinci	günde tahıl	ve	hayvan	yemi	bitti.	Asha,	bir	insanın,	yarı	donmuş	çiğ	et	yiyerek	ne	kadar hayatta	kalabileceğini	merak	etti. </p>
<p class="calibre1">Sör	 Richard	 Horpe,	 soğuk	 sayımından	 sonra,	 “Dal,	 Kışyarı’ndan	 sadece	 üç	 gün uzakta	olduğumuza	dair	yemin	ediyor,”	dedi	krala. </p>
<p class="calibre1"> <i class="calibre4">“Eğer</i></p>
<p class="calibre1">en	zayıf	adamları	arkada	bırakırsak,”	dedi	Corliss	Penny. </p>
<p class="calibre1">“En	zayıf	adamlar	zaten	kurtarılamaz	durumda,”	diye	ısrar	etti	Horpe.	“Hâlâ	güçlü olanlar	Kışyarı’na	ulaşmak	ya	da	diğerleri	gibi	ölmek	zorunda.” </p>
<p class="calibre1">“Işık	 Tanrısı	 kaleyi	 bize	 verecek,”	 dedi	 Sör	 Godry	 Farring.	 “Eğer	 Leydi Melisandre	bizimle	olsaydı...” </p>
<p class="calibre1"><a id="p590"></a>Sonunda,	 kafilenin	 bir	 düzine	 at	 ve	 dört	 adam	 kaybettiği	 kâbus	 gibi	 bir	 günden sonra,	Lord	Peasebury	kuzeyli	adamlara	döndü.	“Bu	yürüyüş	bir	çılgınlıktı.	Ve	ne uğruna?	Bir	kız?” </p>
<p class="calibre1">“Ned’in	kızı,”	dedi	Morgan	Liddle.	Uç	erkek	kardeşin	ikincisiydi,	bu	yüzden	diğer kurtlar	 ona	 Ortanca	 Liddle	 diyordu	 ama	 onun	 duyabileceği	 yerlerde	 değil. </p>
<p class="calibre1">Derinorman	Kalesi’nde	Asha’yı	neredeyse	öldüren	adam	Morgan’dı.	Daha	sonra, </p>
<p class="calibre1">yürüyüş	 sırasında	 Asha’nın	 yanma	 gelmiş	 ve	 ondan	 özür	 dilemişti...	 mücadele hırsıyla	 ona	 sürtük	 dediği	 için	 özür	 dilemişti,	 kafasını	 bir	 baltayla	 ikiye	 ayırmak istediği	için	değil. </p>
<p class="calibre1">“Ned’in	kızı,”	diye	tekrarladı	Koca	Kova	Wull.	“Eğer	siz	güneyli	züppeler	azıcık kar	 yüzünden	 saten	 pantolonlarınıza	 işememiş	 olsaydınız,	 kızı	 ve	 kaleyi	 çoktan alırdık.” </p>
<p class="calibre1">“Azıcık	 kar	 mı?”	 Peasebury’nin	 yumuşak	 ve	 kadınsı	 ağzı	 öfkeyle	 çarpıldı. </p>
<p class="calibre1">“Senin	kötü	tavsiyelerin	bizi	bu	yürüyüşe	zorladı	Wull.	En	başından	beri	Bolton’ın yaratığı	 olduğundan	 şüphelenmeye	 başlıyorum.	 Durum	 bu	 mu?	 Bolton	 seni	 kralın kulağına	zehirli	şeyler	fısıldayasın	diye	mi	gönderdi?” </p>
<p class="calibre1">Koca	Kova	adamın	yüzüne	güldü.	“Lord	Bezelye	Kabuğu.	Eğer	bir	erkek	olsaydın, </p>
<p class="calibre1">seni	 şu	 söylediklerin	 için	 öldürürdüm.	 Lâkin	 kılıcım,	 bir	 korkağın	 kanıyla kirletilemeyecek	 kadar	 iyi	 çelikten	 yapıldı.”	 Bir	 yudum	 bira	 içip	 ağzım	 sildi. </p>
<p class="calibre1">“Evet,	 adamlar	 ölüyor.	 Biz	 Kışyarı’nı	 görmeden	 önce	 daha	 nicesi	 ölecek.	 Ne çıkar?	 Bu	 bir	 savaş.	 Savaşta	 adamlar	 ölür.	 Olması	 gereken	 budur.	 Her	 zaman böyleydi.” </p>
<p class="calibre1">Sör	Corliss	Penny	inanmaz	gözlerle	kabile	şefine	baktı.	“Ölmek	mi</p>
<p class="calibre1"> <i class="calibre4">istiyorsun</i></p>
<p class="calibre1">Wull?” </p>
<p class="calibre1">Bu	 soru	 kuzeyli	 adamı	 eğlendirmiş	 gibiydi.	 “Yaz	 mevsiminin	 bin	 yıl	 sürdüğü	 bir yerde	 sonsuza	 kadar	 yaşamak	 istiyorum.	 Dünyaya	 yukarıdan	 bakmak	 için</p>
<p class="calibre1">bulutların	 üstünde	 bir	 kale	 istiyorum.	 Tekrar	 yirmi	 altı	 yaşında	 olmak	 istiyorum. </p>
<p class="calibre1">Yirmi	altı	yaşındayken	bütün	gün	dövüşüp	bütün	gece	düzüşebiliyordum.	İnsanların ne	istediği	önemli	değildir. </p>
<p class="calibre1">Kış	 neredeyse	 tepemizde	 evlat.	 Ve	 kış	 ölümdür.	 Adamlarımın	 Ned’in	 küçük	 kızı için	 dövüşürken	 ölmesini;	 gözyaşları	 yanaklarında	 donarken,	 karın	 içinde	 yalnız ve	 aç	 bir	 hâlde	 ölmesine	 tercih	 ederim.	 Bu	 şekilde	 ölen	 adamlar	 için	 şarkılar yazılmaz.	 Bana	 gelince,	 ben	 yaşlıyım.	 Bu	 benim	 son	 kışım	 olacak.	 Bırak	 da ölmeden	 önce	 Bolton	 kanıyla	 yıkanayım.	 Baltam	 bir	 Bolton’ın	 kafatasına</p>
<p class="calibre1">gömüldüğünde	 kanın	 yüzüme	 sıçradığını	 hissetmek	 istiyorum.	 O	 kanı</p>
<p class="calibre1">dudaklarımdan	yalamak	ve	ağzımda	o	kanın	tadı	varken	ölmek	istiyorum.” </p>
<p class="calibre1"><a id="p591"></a>“Evet!”	diye	bağırdı	Ortanca	Morgan. </p>
<p class="calibre1"> <i class="calibre4">“Kan	ve	mücadele</i></p>
<p class="calibre1">!”	 Sonra	 bütün	 kabile	 adamları	 bağırıyordu,	 kupalarını	 ve	 içki	 boynuzlarını masaya	vuruyor,	kralın	çadırını	gürültüyle	dolduruyorlardı. </p>
<p class="calibre1">Asha	Greyjoy	da	bir	mücadeleyi	hoş	karşılardı. </p>
<p class="calibre1"> <i class="calibre4">Bu	 sefalete	 son	 verecek	 bir	 mücadele.	 Çeliğe	 çarpan	 çelik,	 pembe	 kar,	 kırık</i> <i class="calibre4">kalkanlar	ve	kesik	kollar.	Sonra	her	şey	biter. </i></p>
<p class="calibre1">Ertesi	 gün,	 kralın	 keşif	 süvarileri,	 iki	 göl	 arasında	 terk	 edilmiş	 bir	 çiftçi	 köyüne rastladılar;	 birkaç	 kulübesi,	 bir	 uzun	 salonu	 ve	 bir	 gözcü	 kulesi	 olan	 küçük	 ve yoksul	 bir	 yerdi.	 Richard	 Horpe	 durma	 emri	 verdi,	 hâlbuki	 ordu	 o	 gün	 sadece yarım	mil	yol	katetmişti	ve	karanlığa	saatler	vardı.	Yük	katarı	ve	artçı	kuvvet	köye girdiğinde	ay	çoktan	doğmuştu.	Asha	son	gelenlerin	arasındaydı. </p>
<p class="calibre1">“Bu	 göllerde	 balık	 var,”	 dedi	 Horpe,	 krala.	 “Buzda	 delikler	 açacağız.	 Kuzeyli adamlar	bunun	nasıl	yapılacağını	biliyor.” </p>
<p class="calibre1">Stannis,	kabarık	kürk	pelerininin	ve	ağır	zırhının	içinde	bile	tek	ayağı	mezarda	bir adam	 gibi	 görünüyordu.	 Derinorman	 Kalesi’ndeyken	 uzun	 ve	 zayıf	 bedeninde taşıdığı	 azıcık	 et,	 bu	 yürüyüş	 sırasında	 eriyip	 gitmişti.	 Derisinin	 altından kafatasının	 şekli	 görünüyordu.	 Kralın	 çenesi	 öyle	 sıkı	 sıkıya	 kenetliydi	 ki,	 Asha adamın	 dişlerinin	 paramparça	 olacağından	 korktu.	 “Öyleyse	 balık,”	 dedi	 Stannis her	kelimeyi	ısırarak.	“Lâkin	ilk	ışıkla	yola	çıkacağız.” </p>
<p class="calibre1">Ama	 ışık	 doğduğunda,	 kamp	 sessizliğe	 ve	 kara	 uyandı.	 Gökyüzü	 siyahtan	 beyaza döndü	 ama	 daha	 parlak	 görünmedi.	 Asha	 Greyjoy,	 Dişi	 Ayı’nın	 horultularını duyarak,	uyku	kürklerinin	altında	ağrılı	ve	üşümüş	bir	hâlde	uyandı,	daha	önce	bu kadar	 gürültülü	 horlayan	 bir	 kadın	 görmemişti	 ama	 yürüyüş	 sırasında	 bu	 sese alışmıştı,	 hatta	 şimdi	 bu	 seste	 bir	 parça	 huzur	 buluyordu.	 Onu	 huzursuz	 eden, sessizlikti.	 Adamları	 atlara	 binmeleri,	 sıra	 oluşturmaları	 ve	 yürüyüşe</p>
<p class="calibre1">hazırlanmaları	 için	 uyandıracak	 borazanlar	 ötmüyordu.	 Savaş	 boruları	 kuzeyli adamları	öne	çağırmıyordu. </p>
<p class="calibre1"> <i class="calibre4">Ters	giden	bir	şey	var. </i></p>
<p class="calibre1">Asha	 uyku	 kürklerinin	 altından	 emekleyerek	 çıkıp	 çadırın	 kapısına	 gitti,	 kapıyı gece	 boyunca	 mühürleyen	 kar	 duvarını	 yıktı,	 ayağa	 kalkıp	 buzlu	 sabah	 havasını içine	 çekerken	 zincirleri	 şıngırdattı.	 Kar	 hâlâ	 yağıyordu,	 Asha’nın	 uyumak	 için çadıra	 girdiği	 zamankinden	 çok	 daha	 yoğun	 bir	 şekilde.	 Göller	 kaybolmuştu, orman	 da	 öyle.	 Asha,	 diğer	 çadırların	 şekillerini	 ve	 gözcü	 kulesinin	 tepesinde yanan	 işaret	 ateşinin	 turuncu	 pırıltısını	 görebiliyordu	 ama	 kuleyi	 göremiyordu. </p>
<p class="calibre1">Fırtına,	geri	kalan	her	şeyi	yutmuştu. </p>
<p class="calibre1">Roose	 Bolton	 ileride	 bir	 yerde,	 Kışyarı’nın	 duvarlarının	 ardında	 onları</p>
<p class="calibre1"><a id="p592"></a>bekliyordu	ama	Stannis	Baratheon’m	ordusu	kara	gömülmüş	ve	kıpırtısız	bir	hâlde oturuyordu,	etrafı	buz	ve	kar	duvarıyla	çevriliydi,	açlıktan	kırılıyordu. </p>
<p class="calibre1"><a id="p593"></a><b class="calibre3">DAENERYS</b></p>
<p class="calibre1">Mum	 neredeyse	 bitmişti.	 Erimiş	 parafin	 gölünün	 içinden	 yükselen	 bir	 santimlik mumun	ışığı,	kraliçenin	yatağının	üzerine	düşüyordu.	Alev	titremeye	başlamıştı. </p>
<p class="calibre1"> <i class="calibre4">Birazdan	sönecek, </i></p>
<p class="calibre1">diye	düşündü	Dany</p>
<p class="calibre1"> <i class="calibre4">ve	mum	söndüğünde	bir	gece	daha	sona	erecek. </i></p>
<p class="calibre1">Şafak	her	zaman	çok	erken	geliyordu. </p>
<p class="calibre1">Daenerys	 uyumamıştı,	 uyuyamamıştı,	 uyumayacaktı.	 Tekrar	 açtığında	 sabah</p>
<p class="calibre1">olacağı	 korkusuyla	 gözlerini	 kapatmaya	 bile	 cesaret	 edememişti.	 Eğer	 gücü olsaydı	 gecelerin	 sonsuza	 kadar	 sürmesini	 sağlardı	 ama	 yapabileceği	 en	 iyi	 şey uyanık	kalmak	ve	gün	doğumu	onları	belli	belirsiz	anılara	dönüştürmeden	önce	her anın	tadını	çıkarmaktı. </p>
<p class="calibre1">Daario	Naharis,	Dany’nin	yanında	yeni	doğmuş	bir	bebek	gibi	huzurla	uyuyordu. </p>
<p class="calibre1">O	kendini	beğenmiş	gülümsemesiyle,	uykuyla	ilgili	bir	istidadı	olduğunu	söyleyip böbürlenirdi.	 Arazide	 sık	 sık	 eyerinin	 üstünde	 uyuduğunu	 iddia	 ederdi;	 bir mücadeleyle	karşılaşacak	olursa	iyi	dinlenmiş	olmak	için.	“Çabuk	uyuyamayan	bir</p>
<p class="calibre1">savaşçının	dövüşecek	gücü	olmaz,”	derdi.	Kâbuslar	onu	rahatsız	etmiyordu.	Dany, </p>
<p class="calibre1">Ayna	Kalkanlı	Serwyn’in,	öldürdüğü	şövalyelerin	ruhları	tarafından	nasıl	huzursuz edildiğini	 anlattığında	 Daario	 sadece	 gülmüştü.	 “Eğer	 öldürdüğüm	 adamlar	 beni huzursuz	etmeye	gelirlerse	onları	tekrar	öldürürüm.”	Dany	o	anda, </p>
<p class="calibre1"> <i class="calibre4">Daario	bir	paralı	askerin	vicdanına	sahip, </i></p>
<p class="calibre1">diye	fark	etmişti. </p>
<p class="calibre1"> <i class="calibre4">Başka	bir	deyişle,	hiç	vicdanı	yok. </i></p>
<p class="calibre1">Daario	 yüzüstü	 yatıyordu,	 yüzü	 yastıklara	 gömülmüştü,	 uzun	 bacaklarına	 keten örtüler	dolanmıştı. </p>
<p class="calibre1">Dany,	 Daario’nun	 omurga	 çizgisini	 takip	 ederek	 elini	 adamın	 sırtında	 gezdirdi. </p>
<p class="calibre1">Kumandanın	teni	pürüzsüzdü,	hemen	hemen	tüysüzdü. </p>
<p class="calibre1"> <i class="calibre4">Teni	ipek	ve	saten. </i></p>
<p class="calibre1">Dany	parmaklarının	altındaki	hissi	seviyordu.	Parmaklarını	Daario’nun	saçlarının içinden	geçirmeyi,	eyer	üstünde	geçen	uzun	bir	günün	ardından	adamın	bacaklarını</p>
<p class="calibre1"><a id="p594"></a>ovmayı,	adamın	aletini	avuçlamayı	ve	aletin	sertleştiğini	hissetmeyi	seviyordu. </p>
<p class="calibre1">Dany	sıradan	bir	kadın	olsaydı,	bütün	hayatını	Daario’ya	dokunarak,	adamın	yara</p>
<p class="calibre1">izlerini	 okşayarak	 ve	 onun	 insanlarla	 karşılaşma	 hikâyelerini	 dinleyerek</p>
<p class="calibre1">geçirebilirdi. </p>
<p class="calibre1"> <i class="calibre4">İstese	taamdan	vazgeçebilirdim, </i></p>
<p class="calibre1">diye	düşündü, </p>
<p class="calibre1"> <i class="calibre4">ama	istemedi	ve	asla	istemeyecek. </i></p>
<p class="calibre1">Daario,	Dany’yle	tek	beden	olduğunda	onun	kulağına	aşk	sözleri	fısıldıyordu	ama</p>
<p class="calibre1">Dany,	Daario’nun	aslında	ejderha	kraliçesine	âşık	olduğunu	biliyordu. </p>
<p class="calibre1"> <i class="calibre4">Taamdan	vazgeçersem	beni	istemez. </i></p>
<p class="calibre1">Ayrıca,	 taçlarını	 kaybeden	 krallar	 genelde	 başlarını	 da	 kaybederdi	 ve	 Dany, durumun	bir	kraliçe	için	daha	farklı	olmayacağını	düşünüyordu. </p>
<p class="calibre1">Mum	 son	 bir	 kez	 titredi	 ve	 söndü,	 kendi	 gölünün	 içinde	 boğuldu.	 Karanlık,	 kuş</p>
<p class="calibre1">tüyü	 yatağı	 ve	 yatağın	 iki	 sakinini	 yutup	 odanın	 her	 köşesini	 doldurdu.	 Dany, kollarını	 kumandana	 dolayıp	 kendi	 bedenini	 adamın	 sırtına	 bastırdı.	 Daario’nun kokusunu	içti,	adamın	etinin	sıcaklığının	ve	kendi	tenine	değen	tenin	tadını	çıkardı. </p>
<p class="calibre1"> <i class="calibre4">Unutma, </i></p>
<p class="calibre1">dedi	kendine, </p>
<p class="calibre1"> <i class="calibre4">ona	dokunmanın	nasıl	bir	his	olduğunu	unutma. </i></p>
<p class="calibre1">Kumandanın	omzunu	öptü. </p>
<p class="calibre1">Daario	 ona	 doğru	 yuvarlandı,	 gözleri	 açıktı.	 “Daenerys.”	 Tembelce	 gülümsedi. </p>
<p class="calibre1">Daario’nun	 diğer	 yeteneklerinden	 biriydi	 bu;	 bir	 kedi	 gibi	 aniden	 uyanıyordu. </p>
<p class="calibre1">“Şafak	mı	geldi?” </p>
<p class="calibre1">“Henüz	değil.	Hâlâ	vaktimiz	var.” </p>
<p class="calibre1">“Yalancı.	Gözlerini	görebiliyorum.	Gecenin	karanlığında	olsaydık	bunu	yapabilir</p>
<p class="calibre1">miydim?”	Daario,	örtüleri	üstünden	atıp	oturdu.	“Loş.	Gün	yakında	doğacak.” </p>
<p class="calibre1">“Bu	gecenin	bitmesini	istemiyorum.” </p>
<p class="calibre1">“Neden	kraliçem?” </p>
<p class="calibre1">“Biliyorsun.” </p>
<p class="calibre1">“Düğün	mü?”	Daario	güldü.	“Onun	yerine	benimle	evlen.”	“Bunu	yapamayacağımı</p>
<p class="calibre1">biliyorsun.” </p>
<p class="calibre1">“Sen	 kraliçesin.	 İstediğin	 her	 şeyi	 yapabilirsin.”	 Daario,	 Dany’nin	 bacağını okşadı.	“Bize	kaç	gece	kaldı?” </p>
<p class="calibre1"> <i class="calibre4">İki.	Sadece	iki. </i></p>
<p class="calibre1">“Sen	 de	 benim	 kadar	 iyi	 biliyorsun.	 Bu	 ve	 sonraki	 gece.	 Sonra	 bu	 işi bitirmeliyiz.” </p>
<p class="calibre1"><a id="p595"></a><b class="calibre3">“Benimle	evlen	ve	sonsuza	kadar	bütün	geceler	bizim	olsun.”	Yapabilseydim,</b> <b class="calibre3">evlenirdim.	Khal	Drogo,	Dany’nin	güneşi	ve	yıldızıydı	ama	o	kadar	uzun</b></p>
<p class="calibre1"><b class="calibre3">zamandır	ölüydü	ki	Dany	sevmenin	ve	sevilmenin	nasıl	bir	şey	olduğunu</b></p>
<p class="calibre1"><b class="calibre3">neredeyse	unutmuştu.	Daario	hatırlamasına	yardım	etmişti.	Ölüydüm	ve	o</b></p>
<p class="calibre1"><b class="calibre3">beni	hayata	döndürdü.	Uyuyordum	ve	o	beni	uyandırdı.	Benim	cesur</b></p>
<p class="calibre1"><b class="calibre3">kumandanım.	Buna	rağmen,	Daario	son	zamanlarda	fazlasıyla	cüretkâr</b></p>
<p class="calibre1"><b class="calibre3">olmuştu.	Son	saldırısından	geri	döndüğü	gün,	Yunkaili	bir	lordun	kafasını</b></p>
<p class="calibre1"><b class="calibre3">Dany’nin	ayaklarının	dibine	fırlatmış	ve	Dany’yi,	bütün	dünyanın	görebilmesi</b></p>
<p class="calibre1"><b class="calibre3">için	salonun	ortasında	öpmüştü.	Barristan	Selmy	ikisini	ayırmak	zorunda</b></p>
<p class="calibre1"><b class="calibre3">kalmıştı.	Sör	Büyükbaba	o	kadar	öfkelenmişti	ki	Dany	kan	döküleceğinden</b></p>
<p class="calibre1"><b class="calibre3">korkmuştu.	“Evlenemeyiz	aşkım.	Sebebini	biliyorsun.” </b></p>
<p class="calibre1">Daario	yataktan	kalktı.	“Öyleyse	Hizdahr’la	evlen.	Ona	düğün	hediyesi	olarak	bir çift	 boynuz	 vereceğim.	 Ghisli	 erkekler	 boynuzlarla	 gezmekten	 hoşlanıyorlar. </p>
<p class="calibre1">Boynuzları	 kendi	 saçlarından	 yapıyorlar;	 taraklar,	 mumlar	 ve	 demirlerle.” </p>
<p class="calibre1">Pantolonunu	bulup	giydi.	İç	çamaşırı	giyme	zahmetine	katlanmadı. </p>
<p class="calibre1">“Evlendiğimde,	 beni	 arzulamak	 ağır	 ihanet	 olacak.”	 Dany,	 yatak	 örtüsünü</p>
<p class="calibre1">göğüslerinin	üstüne	çekti. </p>
<p class="calibre1">“O	 hâlde	 bir	 hain	 olmak	 zorundayım.”	 Daario,	 mavi	 ipek	 bir	 tuniği	 başından geçirdi	 ve	 sakalının	 çatallarını	 parmaklarıyla	 düzeltti.	 Sakalını	 Dany	 için	 yeni boyamıştı,	 mordan	 maviye	 döndürmüştü,	 Dany’nin	 onu	 ilk	 tanıdığı	 zamanki	 gibi. </p>
<p class="calibre1">Daario,	parmaklarını	koklayıp	sırıtarak,	“Senin	gibi	kokuyorum,”	dedi. </p>
<p class="calibre1">Dany,	Daario	sırıttığında	pırıldayan	altın	dişi	seviyordu.	Adamın	göğsündeki	ince tüyleri	 seviyordu.	 Daario’nun	 kollarındaki	 kuvveti,	 onun	 kahkahasının	 sesini, Dany’nin	 gözlerine	 bakış	 şeklini	 ve	 aletini	 Dany’nin	 içine	 sokarken	 onun	 adını söylemesini	 seviyordu.	 Binici	 çizmelerini	 giyip	 bağcıkları	 bağlayan	 Daario’yu seyrederken,	 “Güzelsin,”	 dedi.	 Daario	 bazı	 günler,	 çizmelerini	 Dany’nin</p>
<p class="calibre1">bağlamasına	izin	veriyordu	ama	görünüşe	göre	bugün	vermeyecekti. </p>
<p class="calibre1"> <i class="calibre4">Bu	iş	de	bitti. </i></p>
<p class="calibre1">“Evlenilecek	kadar	güzel	değilim.”	Daario,	kılıç	kemerini,	asılı	olduğu	kancadan aldı. </p>
<p class="calibre1">“Nereye	gidiyorsun?” </p>
<p class="calibre1">“Senin	şehrinin	içine,”	dedi	Daario.	“Birkaç	bira	içmek	ve	kavga	çıkarmak	için. </p>
<p class="calibre1">Bir	adam	öldürmeyeli	epey	zaman	oldu.	Belki	de	senin	nişanlını	aramalıyım.” </p>
<p class="calibre1">Dany	kumandana	bir	yastık	fırlattı.	“Hizdahr’ı	rahat	bırakacaksın!” </p>
<p class="calibre1">“Kraliçem	nasıl	emrederse.	Bugün	meclisi	toplayacak	mısın?”	“Hayır.	Yarın	evli</p>
<p class="calibre1">bir	kadın	olacağım.	Hizdahr	da	kral	olacak.	Bırak	da	meclisi</p>
<p class="calibre1"><a id="p596"></a> <i class="calibre4">o</i></p>
<p class="calibre1">toplasın.	Bunlar	onun	insanları.” </p>
<p class="calibre1">“Bazıları	onun,	bazıları	senin.	Özgür	bıraktıkların.” </p>
<p class="calibre1">“Beni	azarlıyor	musun?” </p>
<p class="calibre1">“Çocuklarım	dediğin	insanlar.	Annelerini	istiyorlar.” </p>
<p class="calibre1">“Evet.	Beni</p>
<p class="calibre1"> <i class="calibre4">azarlıyorsun.” </i></p>
<p class="calibre1">“Sadece	 biraz,	 kalbimin	 ışığı.	 Gelip	 meclisi	 toplar	 mısın?”	 “Belki	 düğünden sonra.	Barıştan	sonra.” </p>
<p class="calibre1">“Şu	bahsettiğin</p>
<p class="calibre1"> <i class="calibre4">sonra</i></p>
<p class="calibre1">asla	 gelmiyor.	 Meclisi	 toplamalısın.	 Yeni	 adamlarım	 senin	 gerçek	 olduğuna inanmıyor.	 Rüzgârla	 Savrulanlar’dan	 gelenler.	 Çoğu	 Batıdiyar’da	 doğmuş	 ve büyümüş.	Kulakları	Targaryenlar’la	ilgili	hikâyelerle	dolu.	Seni	kendi	gözleriyle görmek	istiyorlar.	Kurbağa	sana	hediye	getirmiş.” </p>
<p class="calibre1">“Kurbağa	mı?”	dedi	Dany	kıkırdayarak.	“O	kim?” </p>
<p class="calibre1">Daario	 omuzlarını	 silkti.	 “Dornelu	 bir	 delikanlı.	 Yeşilbağırsak	 denen	 iri	 bir şövalyenin	 yaverliğini	 yapıyor.	 Ona,	 hediyeyi	 sana	 iletilmek	 üzere	 bana</p>
<p class="calibre1">verebileceğini	söyledim	ama	dinlemedi.”	“Ah,	zeki	bir	kurbağa. </p>
<p class="calibre1"> <i class="calibre4">‘Hediyeyi	bana	ver.' </i></p>
<p class="calibre1">”	 Dany	 kumandana	 bir	 yastık	 daha	 fırlattı.	 “O	 hediyeyi	 bir	 kez	 olsun	 görebilir miydim	acaba?” </p>
<p class="calibre1">Daario	 altın	 yaldızlı	 bıyığını	 sıvazladı.	 “Ben	 tatlı	 kraliçemden	 çalar	 mıyım	 hiç? </p>
<p class="calibre1">Eğer	sana	layık	bir	hediye	olsaydı,	onu	yumuşak	ellerinin	içine	bizzat	koyardım.” </p>
<p class="calibre1">“Aşkının	nişanı	olarak	mı?” </p>
<p class="calibre1">“Bu	 konuda	 konuşmayacağım	 ama	 delikanlıya	 hediyeyi	 sana	 verebileceğini</p>
<p class="calibre1">söyledim.	 Daario	 Naharis’i	 yalancı	 çıkarmazsın	 değil	 mi?”	 Dany	 adamı</p>
<p class="calibre1">reddedemezdi.	 “Nasıl	 istersen.	 Kurbağanı	 yarın	 meclise	 getir.	 Diğerlerini	 de. </p>
<p class="calibre1">Batıdiyarlılar’ı.”	 Ortak	 Dil’i	 Sör	 Barristan’dan	 başka	 birinden	 duymak	 iyi olacaktı. </p>
<p class="calibre1">“Kraliçem	 nasıl	 emrederse.”	 Daario	 derin	 bir	 reverans	 yaptı,	 sırıttı	 ve	 odadan ayrıldı,	pelerini	arkasında	dalgalandı. </p>
<p class="calibre1">Dany,	kollarını	bacaklarına	dolayarak	dağınık	yatak	örtülerinin	arasında	oturdu,	o kadar	 üzgün	 ve	 ümitsizdi	 ki	 ekmek,	 süt	 ve	 incirlerle	 odaya	 giren	 Missandei’yi duymadı.	 “Majesteleri?	 İyi	 misiniz?	 Bu	 kulunuz,	 gecenin	 karanlığında</p>
<p class="calibre1">çığlıklarınızı	duydu.” </p>
<p class="calibre1">Dany	bir	incir	aldı.	Siyah	ve	şişman	bir	meyveydi,	çiy	yüzünden	hâlâ	nemliydi. </p>
<p class="calibre1"><a id="p597"></a> <i class="calibre4">Hizdahr	çığlık	atmamı	sağlayabilecek	mi? </i></p>
<p class="calibre1">“Rüzgârın	 çığlığını	 duymuşsun.”	 İncirden	 bir	 ısırık	 aldı	 ama	 Daario	 gitmişti	 ve meyve	bütün	lezzetini	kaybetmişti.	Dany	iç	geçirerek	yataktan	kalktı	ve	bir	elbise getirmesi	için	Irri’ye	seslendi,	sonra	terasa	çıktı. </p>
<p class="calibre1">Etrafı	düşmanlarla	çevriliydi.	Kıyıda	her	zaman	en	az	bir	düzine	gemi	vardı.	Bazı günler,	 askerler	 kıyıya	 çıktığında	 yüz	 gemi	 oluyordu.	 Yunkaililer	 deniz	 yoluyla ahşap	 bile	 getiriyorlardı,	 hendeğin	 ardında	 çeşit	 çeşit	 mancınıklar	 inşa ediyorlardı.	Dany,	sakin	gecelerde,	sıcak	ve	kuru	havada	çınlayan	çekiç	seslerini duyabiliyordu. </p>
<p class="calibre1"> <i class="calibre4">Ama	kuşatma	kuleleri	yok.	Koçbaşları	yok. </i></p>
<p class="calibre1">Yunkaililer	 Meereen’i	 saldırıyla	 almayı	 denemeyeceklerdi.	 Kuşatma	 hattının ardında	 bekleyeceklerdi,	 açlık	 ve	 hastalık	 Dany’nin	 insanlarını	 dize	 getirene kadar	taş	fırlatacaklardı. </p>
<p class="calibre1">Hizdahr	bana	barış	getirecek.	Getirmeli. </p>
<p class="calibre1">O	gece	aşçılar,	Dany	için	hurmalar	ve	havuçlarla	birlikte	keçi	yavrusu	kızarttılar ama	 Dany	 sadece	 bir	 lokma	 yiyebildi.	 Meereen’le	 bir	 kez	 daha	 boğuşmak</p>
<p class="calibre1">düşüncesi	 onu	 bitkin	 düşürmüştü.	 Daario	 ayakta	 duramayacak	 kadar	 sarhoş	 bir hâlde	 geri	 döndüğünde	 bile,	 Dany	 uyuyamadı.	 Yatak	 örtülerinin	 altında	 dönüp durdu,	 Hizdahr’ın	 onu	 öptüğünü	 hayal	 etti...	 ama	 adamın	 dudakları	 çürüktü, maviydi,	 Dany’nin	 içine	 giren	 erkekliği	 buz	 gibi	 soğuktu.	 Dany,	 saçları	 dağılmış</p>
<p class="calibre1">bir	 hâlde,	 düğüm	 olmuş	 yatak	 örtülerinin	 içinde	 oturdu.	 Kumandan	 onun	 yanında uyuyordu	ama	Dany	yine	de	yalnızdı.	Kumandanı	sarsmak,	onu	uyandırmak	istedi. </p>
<p class="calibre1">Kumandanın	 ona	 sarılmasını,	 onu	 düzmesini,	 unutmasına	 yardım	 etmesini	 istedi. </p>
<p class="calibre1">Ama	 kumandam	 uyandırırsa,	 adamın	 yalnızca	 gülümseyeceğini	 ve	 “Bir	 rüyaydı kraliçem.	Uyumaya	devam	et,”	diyeceğini	biliyordu. </p>
<p class="calibre1">Daario’yu	uyandırmak	yerine	başlıklı	bir	sabahlık	giyip	terasa	çıktı.	Korkuluklara gitti,	orada	durup	daha	önce	yüzlerce	kez	yaptığı	gibi	şehre	yukarıdan	baktı. </p>
<p class="calibre1"> <i class="calibre4">Burası	asla	benim	şehrim	olmayacak.	Asla	benim	evim	olmayacak. </i></p>
<p class="calibre1">Şafağın	 pembe	 ışığı,	 Dany’yi	 terasta,	 çimenlerin	 üstünde,	 ince	 bir	 çiy</p>
<p class="calibre1">battaniyesinin	 altında	 uyurken	 buldu.	 Hizmetçileri	 tarafından	 uyandırıldığında, </p>
<p class="calibre1">“Daario’ya	 bugün	 meclisi	 toplayacağıma	 dair	 söz	 verdim,”	 dedi	 Dany.	 “Tacımı bulmama	yardım	edin.	Ah,	bir	de	kıyafet	getirin,	hafif	ve	serin	tutan	bir	şey	olsun. </p>
<p class="calibre1">” </p>
<p class="calibre1">Dany	bir	saat	sonra	salona	indi. </p>
<p class="calibre1"> <i class="calibre4">“Ateş	 Geçirmez,	 Meereen	 Kraliçesi,	 Andallar’ın,	 Rhoynarlar’ın	 ve	 İlk</i></p>
<p class="calibre1"> <i class="calibre4">İnsanlar’ın	 Kraliçesi,	 Büyük	 Çim	 Denizi’nin	 Khaleesi’si,	 Zincir	 Kıran	 ve</i> <i class="calibre4">Ejderhaların	Anası	Daenerys	Fırtınadadoğan	için	diz	çökün,” </i></p>
<p class="calibre1"><a id="p598"></a>diye	bağırdı	Missandei. </p>
<p class="calibre1">Reznak	 mo	 Reznak	 reverans	 yapıp	 gülümsedi.	 “Majesteleri,	 her	 geçen	 gün	 biraz daha	 güzelleşiyorsunuz.	 Düğün	 fikri	 yüzünüze	 bir	 pırıltı	 verdi	 sanırım.	 Ah	 benim ışıltılı	kraliçem!” </p>
<p class="calibre1">Dany	iç	geçirdi.	“İlk	ricacıyı	çağırın.” </p>
<p class="calibre1">Dany	o	kadar	uzun	zamandır	meclisi	toplamıyordu	ki	davaların	yarattığı	izdiham</p>
<p class="calibre1">bunaltıcıydı.	 Salonun	 arka	 tarafı	 hıncahınç	 insan	 doluydu,	 insanlar	 öncelik	 hakkı için	 kavga	 ediyordu.	 Öne	 çıkan	 ilk	 kişi	 kaçınılmaz	 surette	 Galazze	 Galare	 oldu, kadının	 başı	 dikti,	 yüzü	 yeşil	 bir	 peçenin	 ardına	 gizlenmişti.	 “Majesteleri,	 özel olarak	konuşsak	daha	iyi	olacak.” </p>
<p class="calibre1">“Keşke	 vaktim	 olsaydı,”	 dedi	 Dany	 tatlı	 bir	 sesle.	 “Yarın	 evleniyorum.”	 Yeşil Fazilet’le	son	görüşmesi	pek	iyi	geçmemişti.	“Benden	istediğiniz	nedir?” </p>
<p class="calibre1">“Sizinle,	 malum	 bir	 paralı	 asker	 kumandanının	 küstahlığı	 hakkında	 konuşmak istiyorum.” </p>
<p class="calibre1"> <i class="calibre4">Bunu	herkese	açık	bir	oturumda	söylemeye	cesaret	mi	ediyor</i></p>
<p class="calibre1">?	Dany	öfkelendi. </p>
<p class="calibre1"> <i class="calibre4">Cesaretli	 bir	 kadın,	 hakkını	 vereyim,	 ama	 bir	 azarlamaya	 daha	 tahammül</i> <i class="calibre4">edeceğimi	sanıyorsa	çok	yanılıyor. </i></p>
<p class="calibre1">“Esmer	 Ben	 Plumm’ın	 ihaneti	 hepimizi	 çok	 şaşırttı	 lâkin	 uyarınız	 çok	 geç	 geldi. </p>
<p class="calibre1">Şimdi,	tapınağınıza	dönmek	ve	barış	için	dua	etmek	istediğinizi	biliyorum.” </p>
<p class="calibre1">Yeşil	Fazilet	reverans	yaptı.	“Sizin	için	de	dua	edeceğim.” </p>
<p class="calibre1"> <i class="calibre4">Bir	tokat	daha, </i></p>
<p class="calibre1">diye	düşündü	Dany,	yüzünü	ateş	basıyordu. </p>
<p class="calibre1">Oturumun	 geri	 kalanı,	 kraliçenin	 iyi	 bildiği	 can	 sıkıntısıydı.	 Dany	 minderlerin üstünde	oturdu,	insanları	dinledi,	tek	ayağını	sabırsızca	salladı.	Jhiqui	öğle	vakti incir	 ve	 domuz	 jambonu	 getirdi.	 Ricacıların	 sonu	 gelmiyordu.	 Dany’nin	 bir gülümsemeyle	 gönderdiği	 her	 iki	 kişiye	 karşılık	 kırmızı	 gözlü	 ya	 da	 homurdanan biri	kalıyordu. </p>
<p class="calibre1">Daario	 Naharis	 yeni	 Fırtına	 Kargaları’yla	 birlikte	 geldiğinde	 gün	 batımı yaklaşmıştı.	 Bir	 ricacı	 homurdanıp	 dururken,	 Dany,	 Rüzgârla	 Savrulanlar’dan Fırtına	Kargaları’na	geçen	Batıdiyarlılar’a	baktı. </p>
<p class="calibre1"> <i class="calibre4">Bunlar	benim	insanlarım.	Ben	onların	meşru	kraliçesiyim. </i></p>
<p class="calibre1">Pejmürde	bir	grup	gibi	görünüyorlardı	ama	paralı	askerlerden	beklenecek	şey	de</p>
<p class="calibre1">buydu.	Grubun	en	genci	Dany’den	en	fazla	bir	yaş	büyüktü,	en	yaşlısı	altmış	isim günü	 görmüş	 olmalıydı.	 Bazı	 adamlar	 varsıllık	 işaretleri	 taşıyordu:	 Altın	 kol halkaları,	ipek	tunikler,	gümüş	kakmalı	kemerler. </p>
<p class="calibre1"> <i class="calibre4">Ganimet. </i></p>
<p class="calibre1"><a id="p599"></a>Adamların	çoğunun	kıyafeti	basitti	ve	çok	giyilmişlik	izleri	taşıyordu. </p>
<p class="calibre1">Daario	grubu	öne	getirdiğinde,	Dany	içlerinden	birinin	kadın	olduğunu	gördü;	iri, sarışın,	zırhlı	bir	kadın.	“Güzel	Meris,”	diye	tanıttı	kumandan, </p>
<p class="calibre1"> <i class="calibre4">ama	güzel, </i></p>
<p class="calibre1">Dany’nin	bu	kadın	için	kullanacağı	son	sıfattı.	Meris’in	boyu	bir	seksendi,	kulağı yoktu,	 burnu	 kesikti,	 her	 iki	 yanağında	 da	 derin	 yara	 izleri	 vardı	 ve	 kadın, kraliçenin	o	güne	kadar	gördüğü	en	soğuk	gözlere	sahipti.	Diğerlerine	gelince... </p>
<p class="calibre1">Hugh	 Hungerford	 zayıf,	 somurtkan,	 uzun	 bacaklı,	 uzun	 suratlı	 bir	 adamdı,	 rengi solmuş	kıyafetler	giymişti.	Webber	kısa	boylu	ve	kaslıydı;	kafasında,	göğsünde	ve kollarında	 örümcek	 dövmeleri	 vardı.	 Kırmızı	 yüzlü	 Orsone	 Taş,	 bir	 şövalye olduğunu	 iddia	 etti,	 leylek	 bacaklı	 Lucifer	 Long	 da	 öyle.	 Ormanın	 Will’i	 diz çökerken	 bile	 şehvetle	 Dany’ye	 baktı.	 Dick	 Straw’ın	 kantaron	 mavisi	 gözleri, keten	 kadar	 beyaz	 saçları	 ve	 huzursuz	 edici	 bir	 gülümsemesi	 vardı.	 Zencefil Jack’in	 yüzü	 turuncu	 bir	 sakalın	 ardına	 gizlenmişti	 ve	 adamın	 konuşmasını anlamak	 mümkün	 değildi.	 “İlk	 mücadelesinde	 dilinin	 yarısını	 ısırarak	 kopardı,” </p>
<p class="calibre1">diye	açıkladı	Hungerford. </p>
<p class="calibre1">Dornelu	 adamlar	 daha	 farklı	 görünüyordu.	 “Eğer	 Majesteleri	 memnun	 olacaksa,” </p>
<p class="calibre1">dedi	Daario,	“bunlar;	Yeşilbağırsak,	Gerrold	ve	Kurbağa.” </p>
<p class="calibre1">Yeşilbağırsak	iriydi	ve	bir	taş	kadar	keldi,	Güçlü	Behvas’a	bile	rakip	olabilecek kalın	 kolları	 vardı.	 Gerrold,	 güneşten	 açılmış	 saçları	 ve	 gülümseyen	 mavi	 yeşil gözleri	olan	ince	uzun	bir	delikanlıydı. </p>
<p class="calibre1"> <i class="calibre4">Bahse	girerim	ki	bu	gülümseme	nice	bakirenin	gönlünü	çalmıştır. </i></p>
<p class="calibre1">Gerrold’ın	 pelerini	 kahverengi	 yumuşak	 yünden	 yapılmış	 ve	 kum	 ipeğiyle</p>
<p class="calibre1">astarlanmıştı,	hoş	görünüşlü	bir	giysiydi. </p>
<p class="calibre1">Üç	 adamın	 en	 genç	 ve	 en	 az	 etkileyici	 olanı	 yaver	 Kurbağa’ydı;	 ağırbaşlı, kahverengi	 saçlı,	 kahverengi	 gözlü	 bodur	 bir	 delikanlıydı.	 Yüzü	 köşeliydi,	 alnı genişti,	çıkık	bir	çenesi	ve	geniş	bir	burnu	vardı.	Yanağındaki	ve	çenesindeki	sert ve	 kısa	 tüyler	 yüzünden,	 ilk	 kez	 sakal	 bırakmaya	 çalışan	 toy	 bir	 delikanlı	 gibi görünüyordu.	Dany’nin	bu	delikanlıya	neden	Kurbağa	dendiğiyle	ilgili	hiçbir	fikri yoktu. </p>
<p class="calibre1"> <i class="calibre4">Belki	de	diğerlerinden	daha	yükseğe	sıçrayabiliyordur. </i></p>
<p class="calibre1">“Ayağa	 kalkabilirsiniz,”	 dedi	 kraliçe.	 “Daario,	 Dorne’dan	 geldiğinizi	 söyledi. </p>
<p class="calibre1">Dornelu	 adamlar	 benim	 meclisimde	 daima	 hoş	 karşılanır.	 Babamın	 tahtı	 İşgalci tarafından	 çalındığında,	 Güneş	 Mızrağı	 babama	 sadık	 kalmıştı.	 Bana	 ulaşmaya çalışırken	birçok	tehlikeyle	karşılaşmış	olmalısınız.” </p>
<p class="calibre1">“Fazlasıyla,”	 dedi	 Gerrold,	 güneşten	 açılmış	 saçları	 olan	 yakışıklı	 delikanlı. </p>
<p class="calibre1">“Dorne’dan	 ayrılırken	 altı	 kişiydik	 Majesteleri.”	 “Kayıplarınız	 için	 üzgünüm.” </p>
<p class="calibre1"><a id="p600"></a>Kraliçe,	Gerrold’ın	iri	arkadaşına	döndü.	“Yeşilbağırsak	tuhaf	bir	isim.” </p>
<p class="calibre1">“Bir	şaka	Majesteleri.	Gemilerden.	Volantis’ten	itibaren	bütün	yol	boyunca	deniz tutması	yaşadım.	Kusma	ve...	pekâlâ,	gerisini	söylememeliyim.” </p>
<p class="calibre1">Dany	güldü.	“Tahmin	edebiliyorum	sör. </p>
<p class="calibre1"> <i class="calibre4">Sör, </i></p>
<p class="calibre1">öyle	değil	mi?	Daario	bana	bir	şövalye	olduğunuzu	söyledi.” </p>
<p class="calibre1">“Eğer	 Majesteleri	 memnun	 olacaksa,	 üçümüz	 de	 şövalyeyiz.”	 Dany,	 Daario’ya baktı	ve	adamın	yüzünden	bir	öfke	pırıltısı	geçtiğini	gördü. </p>
<p class="calibre1"> <i class="calibre4">Bilmiyordu. </i></p>
<p class="calibre1">“Şövalyelere	ihtiyacım	var,”	dedi. </p>
<p class="calibre1">Sör	 Barristan’ın	 kuşkuları	 uyandı.	 “Şövalyelik,	 Batıdiyar’ın	 bu	 kadar	 uzağında kolayca	 elde	 edilebilir.	 Bu	 iddianızı	 kılıç	 ya	 da	 mızrakla	 ispatlamaya	 hazır mısınız?” </p>
<p class="calibre1">“Eğer	 gerekirse,”	 dedi	 Gerold,	 “lâkin	 herhangi	 birimizin	 Cesur	 Barristan’a	 denk olduğunu	 iddia	 edecek	 değilim.	 Majesteleri,	 bizi	 affetmeniz	 için	 yalvarıyorum ama	 buraya	 sahte	 isimlerle	 geldik.”	 “Bir	 zamanlar	 aynı	 şeyi	 yapan	 biriyle tanışmıştım,”	 dedi	 Dany,	 “Arştan	 Beyazsakal	 isimli	 bir	 adamdı.	 O	 hâlde	 bana gerçek	isimlerinizi	söyleyin.” </p>
<p class="calibre1">“Memnuniyetle...	 lâkin,	 kraliçemin	 müsamahasına	 sığınıp	 daha	 az	 göz	 ve	 kulak olan	bir	yerde	konuşmayı	rica	edebilir	miyim?” </p>
<p class="calibre1"> <i class="calibre4">Oyun	içinde	oyun. </i></p>
<p class="calibre1">“Nasıl	istersen.	Skahaz,	salonu	boşalt.” </p>
<p class="calibre1">Kelkafa	 emirler	 bağırdı,	 işin	 geri	 kalanını	 Tunç	 Canavarlar	 yaptı,	 diğer Batıdiyarlılar	 ve	 günün	 ricacıları	 salondan	 çıkarıldı.	 Dany’nin	 danışmanları salonda	kaldı. </p>
<p class="calibre1">“Şimdi,”	dedi	Dany,	“isimleriniz.” </p>
<p class="calibre1">Yakışıklı	 Gerrold	 reverans	 yaptı.	 “Sör	 Gerris	 Drinkwater,	 Majesteleri.	 Kılıcım sizindir.” </p>
<p class="calibre1">Yeşilbağırsak	 kollarını	 göğsünde	 birleştirdi.	 “Benim	 de	 savaş	 çekicim	 sizindir. </p>
<p class="calibre1">Ben,	Sör	Archibald	Yromvood.” </p>
<p class="calibre1">‘Ya	siz	sör?”	diye	sordu	kraliçe,	Kurbağa	isimli	delikanlıya. </p>
<p class="calibre1">“Eğer	Majesteleri	izin	verirse,	önce	hediyemi	takdim	edebilir	miyim?” </p>
<p class="calibre1">Meraklı	 bir	 şekilde,	 “Eğer	 istersen,”	 dedi	 Dany.	 Fakat	 Kurbağa	 yürümeye başladığında,	 Daario	 Naharis	 delikanlının	 önüne	 geçti	 ve	 eldivenli	 elini	 uzattı. </p>
<p class="calibre1">“Hediyeyi	bana	ver.” </p>
<p class="calibre1">Taş	 yüzlü	 bodur	 delikanlı	 eğildi,	 çizmesinin	 bağcıklarını	 çözdü	 ve	 çizmesinin içindeki	gizli	cepten	sararmış	bir	parşömen	çıkardı. </p>
<p class="calibre1"><a id="p601"></a>“Hediyen	bu	mu?	Bir	parşömen	parçası	mı?”	Daario,	parşömeni	Dornelu	adamın elinden	 kapıp	 açtı,	 gözlerini	 kısarak	 mühürlere	 ve	 imzalara	 baktı.	 “Bütün	 bu altınlar	 ve	 kurdeleler	 çok	 sevimli	 ama	 sizin	 Batıdiyarlı	 karalamalarınızı okuyamıyorum.” </p>
<p class="calibre1">“Parşömeni	kraliçeye	götür,”	diye	emretti	Sör	Barristan.	“Hemen.” </p>
<p class="calibre1">Dany,	salondaki	öfkeyi	hissedebiliyordu.	“Ben	yalnızca	küçük	bir	kızım	ve	küçük</p>
<p class="calibre1">kızlar	 hediyeler	 almalıdır,”	 dedi	 hafif	 bir	 sesle.	 “Daario,	 lütfen,	 benimle	 alay etmemelisin.	Hediyemi	bana	getir.” </p>
<p class="calibre1">Parşömen	 Ortak	 Dil’de	 yazılmıştı.	 Kraliçe,	 mühürleri	 ve	 imzaları	 inceleyerek parşömeni	 ağır	 ağır	 açtı.	 Sör	 Willem	 Dary	 ismini	 gördüğünde	 kalbi	 hızlandı. </p>
<p class="calibre1">Mektubu	bir	kez	okudu,	sonra	bir	kez	daha. </p>
<p class="calibre1">“Mektupta	 neler	 yazdığını	 öğrenebilir	 miyiz	 Majesteleri?”	 diye	 sordu	 Sör Barristan. </p>
<p class="calibre1">“Gizli	 bir	 anlaşma,”	 dedi	 Dany,	 “ben	 küçük	 bir	 kızken	 Braavos’ta	 yapılmış.	 Sör Willem	 Dary	 anlaşmayı	 bizim	 adımıza	 imzalamış;	 kendisi,	 İşgalci’nin	 adamları bizi	 ele	 geçiremeden	 önce,	 beni	 ve	 ağabeyimi	 Ejderha	 Kayası’ndan	 kaçıran adamdır.	Prens	Oberyn	Martell,	Dorne	adına	imza	atmış,	Braavos’un	Deniz	Lordu</p>
<p class="calibre1">anlaşmaya	şahitlik	etmiş.”	Parşömeni,	bizzat	okuması	için	Sör	Barristan’a	uzattı. </p>
<p class="calibre1">“Bu	 anlaşma	 bir	 evlilikle	 mühürlenecektir,	 diyor.	 Ağabeyim	 Viserys,	 Prens Doran’ın	 kızı	 Arianne’i	 kraliçesi	 olarak	 alacakmış;	 Dorne’un,	 İşgalci’nin devrilmesine	yardım	etmesi	karşılığında.” </p>
<p class="calibre1">Yaşlı	şövalye	anlaşmayı	ağır	ağır	okudu.	“Eğer	Robert	bundan	haberdar	olsaydı, </p>
<p class="calibre1">bir	zamanlar	Pyke’ı	ezdiği	gibi	Güneş	Mızrağını	da	ezer	ve	Prens	Doran’la	Kızıl</p>
<p class="calibre1">Yılan’ın	başlarını	alırdı...	bu	Dornelu	prensesin	başını	da	alabilirdi.” </p>
<p class="calibre1">“Hiç	şüphe	yok	ki	Prens	Doran	anlaşmayı	bu	sebeple	gizli	tuttu,”	dedi	Daenerys. </p>
<p class="calibre1">“Ağabeyim,	Dornelu	bir	prensesin	onu	beklediğini	bilseydi,	evlenecek	yaşa	gelir</p>
<p class="calibre1">gelmez	Güneş	Mızrağı’na	giderdi.” </p>
<p class="calibre1">“Ve	 Robert’ın	 savaş	 baltasını	 üstüne	 çekerdi.	 Dorne’un	 üstüne	 de	 çekerdi,”	 dedi Kurbağa.	 “Babam,	 Prens	 Viserys’in	 bir	 ordu	 bulacağı	 güne	 kadar	 beklemeye razıydı.” </p>
<p class="calibre1">“Baban?” </p>
<p class="calibre1">“Prens	Doran.”	Kurbağa	tek	dizinin	üstüne	çöktü.	“Majesteleri,	ben	Prens	Quentyn Martell	olma	onuruna	sahibim,	bir	Dorne	prensiyim	ve	sizin	en	sadık	kulunuzum.” </p>
<p class="calibre1">Dany	güldü. </p>
<p class="calibre1">Dornelu	 prensin	 yüzü	 kızardı.	 Dany’nin	 kendi	 meclisi	 ve	 danışmanları	 şaşkın gözlerle	ona	baktılar.	Skahaz	Kelkafa,	Ghis	diliyle,	“Majesteleri?”	dedi.	“Neden gülüyorsunuz?” </p>
<p class="calibre1"><a id="p602"></a>“Ona	 kurbağa	 diyorlar,”	 dedi	 Dany	 “ve	 şimdi	 neden	 böyle	 dediklerini	 öğrendik. </p>
<p class="calibre1">Yedi	 Krallık’ta,	 gerçek	 aşkları	 tarafından	 öpül	 düklerinde	 büyülü	 prenslere dönüşen	 kurbağaları	 anlatan	 çocuk	 masalları	 vardır.”	 Dornelu	 şövalyelere</p>
<p class="calibre1">gülümseyerek	 Ortak	 Dil’e	 döndü.	 “Söyle	 bana	 Prens	 Quentyn,	 sen	 de	 büyülü müsün?”	“Hayır	Majesteleri.” </p>
<p class="calibre1">“Bundan	korkuyordum.” </p>
<p class="calibre1"> <i class="calibre4">Büyülü	 ya	 da	 büyüsüz,	 kahretsin.	 San	 saçlı	 ve	 geniş	 omuzlu	 delikanlı	 yerine</i> <i class="calibre4">bunun	prens	olması	büyük	talihsizlik. </i></p>
<p class="calibre1">‘Yine	 de,	 benden	 bir	 öpücük	 almaya	 geldin.	 Benimle	 evlenmek	 niyetindesin. </p>
<p class="calibre1">Durum	 bu	 mu?	 Hediye	 olarak	 bana	 kendini	 getirdin.	 Eğer	 Dorne’u	 istiyorsam, Viserys	ve	senin	kardeşin	yerine,	sen	ve	ben	bu	anlaşmayı	mühürlemeliyiz.” </p>
<p class="calibre1">“Babam,	beni	kabul	edilebilir	bulacağınızı	umdu.” </p>
<p class="calibre1">Daario	 Naharis	 aşağılayıcı	 bir	 kahkaha	 attı.	 “Bence	 sen	 küçük	 bir	 yavrusun. </p>
<p class="calibre1">Kraliçenin	 yanında	 bir	 erkek	 olması	 gerek,	 miyavlayan	 bir	 oğlan	 değil. </p>
<p class="calibre1">Dudaklarını	yaladığında,	ağzına	annenin	sütünün	tadı	geliyor	mu?” </p>
<p class="calibre1">Sör	 Gerris	 Drinkwater	 bu	 sözlere	 öfkelendi.	 “Diline	 dikkat	 et	 paralı	 asker.	 Bir Dorne	prensiyle	konuşuyorsun.” </p>
<p class="calibre1">“Ve	 galiba	 prensin	 sütannesiyle.”	 Daario	 başparmaklarıyla	 kılıç	 kabzalarını okşadı	ve	tehlikeli	bir	şekilde	gülümsedi. </p>
<p class="calibre1">Skahaz	 kaşlarını	 çattı.	 “Bu	 delikanlı	 Dorne’un	 işine	 yarayabilir	 ama	 Meereen’in Ghis	kanından	bir	krala	ihtiyacı	var.” </p>
<p class="calibre1">“Dorne’u	biliyorum,”	dedi	Reznak	mo	Reznak.	“Dorne;	kum,	akrepler	ve	güneşte</p>
<p class="calibre1">kavrulan	kırmızı	dağlar	demek.” </p>
<p class="calibre1">Prens	Quentyn	cevap	verdi.	“Dorne,	kraliçemize	hizmet	etmeye	ant	içmiş	elli	bin</p>
<p class="calibre1">mızrak	ve	kılıç	demek.” </p>
<p class="calibre1">“Elli	bin	mi?”	diye	dalga	geçti	Daario.	“Ben	sadece	üç	kılıç	saydım.” </p>
<p class="calibre1"> <i class="calibre4">“Yeter,” </i></p>
<p class="calibre1">dedi	 Daenerys.	 “Prens	 Quentyn	 bana	 bu	 hediyeyi	 sunmak	 için	 dünyanın	 yarısını katetti.	Ona	saygısızlık	edilmesine	izin	vermeyeceğim.”	Dornelu	adamlara	döndü. </p>
<p class="calibre1">“Keşke	 bir	 yıl	 önce	 gelseydiniz.	 Hizdahr	 zo	 Loraq’la	 evleneceğime	 dair	 taahhüt verdim.” </p>
<p class="calibre1">“Çok	geç	değil...”	dedi	Sör	Gerris. </p>
<p class="calibre1">“Buna	 ben	 karar	 vereceğim,”	 dedi	 Daenerys.	 “Reznak,	 prens	 ve	 arkadaşları	 için soylu	 kanlarına	 uygun	 odalar	 tahsis	 edildiğinden	 emin	 ol.	 İhtiyaçlarıyla	 da ilgilenilsin.” </p>
<p class="calibre1">“Nasıl	isterseniz	Majesteleri.” </p>
<p class="calibre1">Kraliçe	ayağa	kalktı.	“O	hâlde	şimdilik	işimiz	bitti.” </p>
<p class="calibre1"><a id="p603"></a>Daario	ve	Sör	Barristan,	piramidin	tepesindeki	odaya	çıkan	basamakları	tırmanan Dany’yi	takip	ettiler.	“Bu	her	şeyi	değiştirir,”	dedi	yaşlı	şövalye. </p>
<p class="calibre1">Irri’nin	yardımıyla	tacını	çıkarırken,	“Bu	hiçbir	şeyi	değiştirmez,”	dedi	Dany.	“Üç adam	ne	işe	yarar?” </p>
<p class="calibre1">“Üç	şövalye,”	dedi	Selmy. </p>
<p class="calibre1">“Üç	yalancı,”	dedi	Daario	öfkeyle.	“Beni	kandırdılar.” </p>
<p class="calibre1">“Ve	 seni	 satın	 aldılar,	 bundan	 eminim.”	 Daario	 inkâr	 etme	 zahmetine	 girmedi. </p>
<p class="calibre1">Dany	parşömeni	açtı	ve	tekrar	inceledi. </p>
<p class="calibre1"> <i class="calibre4">Bu	anlaşma,	biz	kırmızı	kapılı	evde	yaşarken	Braavos’ta	yapılmış. </i></p>
<p class="calibre1">Bu	durum	neden	Dany’nin	kendini	çok	tuhaf	hissetmesine	sebep	oluyordu? </p>
<p class="calibre1">Dany	kâbusunu	hatırladı. </p>
<p class="calibre1"> <i class="calibre4">Bazen	rüyaların	içinde	gerçekler	vardır. </i></p>
<p class="calibre1">Hizdahr	 zo	 Loraq	 büyücüler	 için	 çalışıyor	 olabilir	 miydi?	 Rüyanın	 anlamı	 bu muydu?	Tanrılar	Dany’ye,	Hizdahr’ı	bir	kenara	bırakmasını	ve	şu	Dornelu	prensle</p>
<p class="calibre1">evlenmesini	 mi	 söylüyordu?	 Dany’nin	 hafızasında	 bir	 şeyler	 kıpırdandı.	 “Sör Barristan,	Martell	Hanedanı’nın	arması	nedir?” </p>
<p class="calibre1">“İçinden	bir	mızrak	geçen	pırıltılı	bir	güneş.” </p>
<p class="calibre1"> <i class="calibre4">Güneşin	oğlu. </i></p>
<p class="calibre1">Dany	ürperdi.	“Gölgeler	ve	fısıltılar.”	Quaithe	başka	ne	söylemişti? </p>
<p class="calibre1"> <i class="calibre4">Beyaz	kısrak	ve	güneşin	oğlu.	Bir	aslan	ve	bir	ejderha	da	vardı.	Yoksa	ejderha</i> <i class="calibre4">ben	miyim</i></p>
<p class="calibre1">?	 “Parfüm	 kokulu	 kethüdaya	 dikkat	 et.”	 Dany	 bunu	 hatırlıyordu.	 “Rüyalar	 ve kehanetler.	 Neden	 her	 zaman	 bilmece	 hâlinde	 olmak	 zorunda?	 Bundan	 nefret ediyorum.	Ah,	beni	yalnız	bırakın	sör.	Yarın	benim	düğün	günüm.”	Daario	o	gece, </p>
<p class="calibre1">bir	 erkeğin	 bir	 kadına	 sahip	 olabileceği	 tüm	 şekillerde	 Dany’ye	 sahip	 oldu	 ve Dany	kendini	memnuniyetle	ona	verdi.	Son	defasında,	güneş	doğarken,	Doreah’tan</p>
<p class="calibre1">uzun	zaman	önce	öğrendiği	gibi	kumandanı	ağzıyla	sertleştirdi,	sonra	kumandanın</p>
<p class="calibre1">üstünde	öyle	çılgınca	hareket	etti	ki	adamın	yarası	tekrar	kanamaya	başladı.	Dany, tatlı	 bir	 kalp	 atışı	 boyunca	 o	 mu	 adamın	 içinde	 yoksa	 adam	 mı	 onun	 içinde bilemedi. </p>
<p class="calibre1">Fakat	 güneş	 düğün	 gününün	 üstüne	 doğduğunda,	 Daario	 Naharis	 yataktan	 kalktı, kıyafetlerini	 giyip	 kılıç	 kemerini	 taktı.	 “Nereye	 gidiyorsun?”	 diye	 sordu	 Dany kumandana.	“Bugün	saldırı	düzenlemeni	yasaklıyorum.” </p>
<p class="calibre1">“Kraliçem	 çok	 zalim,”	 dedi	 kumandan.	 “Eğer	 düşmanlarım	 katledemezsem,	 sen evlenirken	 ben	 kendimi	 nasıl	 eğlendiririm?”	 “Gece	 olduğunda	 hiç	 düşmanım kalmayacak.” </p>
<p class="calibre1">“Şimdi	sadece	şafak	tatlı	kraliçem.	Gün	uzun.	Son	bir	saldırı	için	yeterince	zaman</p>
<p class="calibre1"><a id="p604"></a>var.	Sana	düğün	hediyesi	olarak	Esmer	Ben	Plumm’ın	kafasını	getireceğim.” </p>
<p class="calibre1">“Kafa	istemiyorum,”	dedi	Dany.	“Bir	zamanlar	bana	çiçekler	getirirdin.” </p>
<p class="calibre1">“Sana	 Hizdahr	 çiçek	 getirsin.	 O,	 öne	 eğilip	 hindiba	 çiçeği	 koparacak	 bir	 adam değil,	 bu	 doğru,	 ama	 onun	 için	 memnuniyetle	 çiçek	 toplayacak	 adamları	 var. </p>
<p class="calibre1">Gidebilir	miyim?” </p>
<p class="calibre1">“Hayır.”	Dany,	Daario’nun	orada	kalmasını	ve	ona	sarılmasını	istiyordu. </p>
<p class="calibre1"> <i class="calibre4">Bir	gün	gidecek	ve	geri	dönmeyecek, </i></p>
<p class="calibre1">diye	düşündü. </p>
<p class="calibre1"> <i class="calibre4">Bir	 gün,	 bir	 yaycı,	 Daario’nun	 göğsüne	 bir	 ok	 saplayacak.	 Ya	 da	 on	 adam,</i> <i class="calibre4">mızraklar,	kılıçlar	ve	baltalarla	ona	saldıracak. </i></p>
<p class="calibre1">Kahraman	 olmak	 isteyen	 on	 adamın	 beşi	 ölecekti	 ama	 bu	 Dany’nin	 kederini hafıfletmeyecekti. </p>
<p class="calibre1"> <i class="calibre4">Bir	gün	onu	kaybedeceğim,	tıpkı	güneşim	ve	yıldızımı	kaybettiğimi	gibi.	Lâkin,</i> <i class="calibre4">size	yalvarıyorum	tanrılar,	onu	bugün	kaybetmeyeyim. </i></p>
<p class="calibre1">“Yatağa	 geri	 gel	 ve	 beni	 öp.”	 Daha	 önce	 kimse	 Dany’yi	 Daario	 gibi	 öpmemişti. </p>
<p class="calibre1">“Ben	senin	kraliçenim	ve	sana	beni	düzmeni	emrediyorum.” </p>
<p class="calibre1">Dany	 bunu	 şakacı	 bir	 tavırla	 söylemişti	 ama	 Daario’nun	 bakışları	 Dany’nin sözleriyle	 sertleşti.	 “Kraliçeyi	 düzmek	 kralın	 işi.	 Evlendiğiniz	 zaman	 soylu Hizdahr	 bu	 konuyla	 ilgilenir.	 Böyle	 terletici	 bir	 iş	 için	 fazlasıyla	 asil	 olduğu anlaşılırsa,	bu	işi	onun	yerine	yapacak	hizmetkârları	da	var.	Dornelu	delikanlıyla onun	yakışıklı	arkadaşını	da	yatağına	çağırabilirsin,	neden	olmasın?”	Daario	yatak odasından	çıktı. </p>
<p class="calibre1"> <i class="calibre4">Bir	saldırı	düzenleyecek, </i></p>
<p class="calibre1">diye	düşündü	Dany</p>
<p class="calibre1"> <i class="calibre4">ve	 eğer	 Ben	 Plumm’ın	 başını	 alırsa,	 düğün	 ziyafetine	 gelip	 adamın	 başını</i> <i class="calibre4">ayaklarımın	 dibine	 fırlatacak.	 Yedi	 beni	 korusun.	 Daario	 neden	 soylu	 bir</i> <i class="calibre4">aileden	gelmiyor'? </i></p>
<p class="calibre1">Kumandan	gittiğinde,	Missandei	kraliçeye	basit	bir	kahvaltı	getirdi;	keçi	peyniri, zeytin	ve	tatlı	olarak	kuru	üzüm.	“Kahvaltı	için	şaraptan	fazlasına	ihtiyacınız	var Majesteleri.	Küçücük	bir	şeysiniz	ve	bugün	güce	ihtiyaç	duyacağınız	muhakkak.” </p>
<p class="calibre1">Ufacık	 tefecik	 bir	 kızdan	 gelen	 bu	 sözler	 Dany’yi	 güldürdü.	 Dany,	 bu	 küçük kâtibeye	 o	 kadar	 güveniyordu	 ki	 onun	 yalnızca	 on	 bir	 yaşında	 olduğunu	 sık	 sık unutuyordu.	 Terasta	 birlikte	 kahvaltı	 ettiler.	 Dany	 bir	 zeytini	 kemirirken,	 Naathlı kız	 erimiş	 altına	 benzeyen	 gözleriyle	 Dany’ye	 baktı	 ve	 “Onlara	 evlenmekten vazgeçtiğinizi	söylemek	için	geç	değil,”	dedi. </p>
<p class="calibre1"> <i class="calibre4">Geç, </i></p>
<p class="calibre1">diye	 düşündü	 kraliçe	 kederle.	 “Hizdahr’ın	 kanı	 kadim	 ve	 soylu.	 Bu	 birleşme, </p>
<p class="calibre1"><a id="p605"></a>benim	azatlı	kölelerimi	onun	insanlarıyla	birleştirecek.	Biz	bir	bütün	olduğumuzda şehir	de	bütün	olacak.” </p>
<p class="calibre1">“Majesteleri	 soylu	 Hizdahr’ı	 sevmiyor.	 Bu	 kulunuz,	 sizin	 başka	 bir	 adamla evlenmeyi	tercih	edeceğinizi	düşünüyor.” </p>
<p class="calibre1"> <i class="calibre4">Bugün	Daario’yu	düşünmemeliyim. </i></p>
<p class="calibre1">“Bir	 kraliçe	 mecbur	 olduğunda	 sever,	 istediğinde	 değil.”	 Dany	 iştahını</p>
<p class="calibre1">kaybetmişti.	 “Bu	 yiyecekleri	 götür,”	 dedi	 Missandei’ye.	 “Banyo	 yapma	 vaktim geldi.” </p>
<p class="calibre1">Daha	 sonra,	 Jhiqui,	 Dany’yi	 kurularken,	 Irri	 kraliçenin	 tokarıyla	 geldi.	 Dany, Dothraklı	 kızların	 bol	 ipek	 pantolonlarını	 ve	 boyalı	 yeleklerini	 kıskandı.	 Bu kıyafetler,	eteğine	küçük	inciler	dikilmiş	ağır	püsküllü	tokardan	çok	daha	serindi. </p>
<p class="calibre1">“Şunu	bedenime	sarmama	yardım	edin	lütfen.	Bütün	bu	incilerle	tek	başıma	başa</p>
<p class="calibre1">çıkamam.” </p>
<p class="calibre1">Dany,	düğün	ve	düğünü	takip	eden	gece	için	hevesli	olması	gerektiğini	biliyordu. </p>
<p class="calibre1">İlk	düğününün	gecesini	hatırladı.	O	gece,	Khal	Drogo	yıldızların	altında	Dany’nin bekâretini	 almıştı.	 Dany	 ne	 kadar	 korktuğunu	 ve	 heyecanladığını	 anımsadı. </p>
<p class="calibre1">Hizdahr’la	aynı	duyguları	yaşar	mıydı? </p>
<p class="calibre1"> <i class="calibre4">Hayır.	Ben	eskiden	olduğum	kız	değilim,	Hizdahr	da	güneşim	ve	yıldızım	değil. </i></p>
<p class="calibre1">Missandei	 piramidin	 içinden	 yeniden	 çıktı.	 “Reznak	 ve	 Skahaz	 size	 Merhamet Tapınağı’na	 kadar	 eşlik	 etme	 onuru	 için	 yalvarıyorlar	 Majesteleri.	 Reznak tahtırevanınızın	hazırlanması	için	emir	verdi.” </p>
<p class="calibre1">Meereenliler	 şehir	 içinde	 nadiren	 at	 sürüyorlardı.	 Kölelerin	 omuzlarında	 taşman tahtırevanları	ve	sandalyeleri	tercih	ediyorlardı.	Zakh’ın	adamlarında	biri,	“Atlar caddeleri	 pisletiyor,”	 demişti	 Dany’ye,	 “köleler	 pisletmiyor.”	 Dany	 köleleri	 azat etmişti	 ama	 caddeler	 tıpkı	 eskisi	 gibi	 tahtırevanlarla	 doluydu	 ve	 tahtırevanlar sihirli	bir	şekilde	havada	yüzmüyordu. </p>
<p class="calibre1">“Hava,	 bir	 tahtırevanın	 içinde	 kapalı	 kalamayacağım	 kadar	 sıcak,”	 dedi	 Dany. </p>
<p class="calibre1">“Gümüş	atım	eyerlensin.	Lord	kocama	kölelerin	sırtında	gitmeyeceğim.” </p>
<p class="calibre1">“Majesteleri,”	 dedi	 Missadei,	 “bu	 kulunuz	 çok	 üzgün	 ama	 bir	 tokarla	 at süremezsiniz.” </p>
<p class="calibre1">Küçük	kâtibe	sık	sık	olduğu	gibi	haklıydı. </p>
<p class="calibre1"> <i class="calibre4">Tokar, </i></p>
<p class="calibre1">at	 sürmek	 için	 uygun	 bir	 giysi	 değildi.	 Dany	 yüzünü	 buruşturdu.	 “Dediğin	 gibi olsun.	Ama	tahtırevanla	gitmeyeceğim.	Perdelerin	arkasında	boğulurum.	Bana	bir</p>
<p class="calibre1">sandalye	hazırlasınlar.”	Dany	madem	sarkık	kulaklarını	takmak	zorundaydı,	bütün</p>
<p class="calibre1">tavşanların	onu	görmesini	sağlayacaktı. </p>
<p class="calibre1">Dany	 aşağı	 indiğinde	 Reznak	 ve	 Skahaz	 dizlerinin	 üstüne	 çöktüler.	 “Pırıl	 pırıl</p>
<p class="calibre1"><a id="p606"></a>parlıyorsunuz	 ilahemiz.	 Size	 bakmaya	 cesaret	 eden	 her	 adam	 kör	 olacak,”	 dedi Reznak.	Kethüda,	kırmızı	atlastan	dikilmiş	altın	püsküllü	bir</p>
<p class="calibre1"> <i class="calibre4">tokar</i></p>
<p class="calibre1">giymişti.	“Hizdahr	zo	Loraq	size	sahip	olacağı	için	çok	şanslı...	bunu	söyleyerek cüretkâr	davranıyorum	ama	siz	de	ona	sahip	olacağınız	için	şanslısınız.	Bu	evlilik şehrimizi	kurtaracak,	göreceksiniz.” </p>
<p class="calibre1">“Dua	edelim	de	öyle	olsun.” </p>
<p class="calibre1"> <i class="calibre4">Zeytin	 ağaçlarımı	 dikmek	 ve	 onların	 zeytin	 verdiğini	 görmek	 istiyorum. </i></p>
<p class="calibre1"> <i class="calibre4">Hizdahr’ın	 öpücükleri	 beni	 mutlu	 etmese	 ne	 çıkar?	 Barış	 beni	 mutlu	 edecek. </i></p>
<p class="calibre1"> <i class="calibre4">Ben	bir	kraliçe	miyim	yoksa	sadece	bir	kadın	mıyım</i></p>
<p class="calibre1">? </p>
<p class="calibre1">“insanlar	bugün	sinek	sürüleri	kadar	kalabalık	olacak.”	Kel	kafa,	piliseli	siyah	bir etek	giymiş	ve	yılan	başı	şeklinde	bronz	bir	miğfer	takmıştı. </p>
<p class="calibre1">“Sineklerden	korkmalı	mıyım?	Tunç	Canavarlar	beni	tehlikelerden	korur.” </p>
<p class="calibre1">Büyük	Piramit’in	zemin	katı	her	daim	alacakaranlıktı.	Dokuz	metre	kalınlığındaki duvarlar,	caddelerin	gürültüsünü	boğuyor	ve	sıcağı	dışarıda	tutuyordu,	bu	yüzden içerisi	serin	ve	loştu.	Dany’nin	eşlikçileri	kapıların	iç	tarafında	sıraya	giriyordu. </p>
<p class="calibre1">Atlar,	 katırlar	 ve	 eşekler	 doğu	 duvarına,	 filler	 ise	 batı	 duvarına	 bağlanmıştı. </p>
<p class="calibre1">Dany’nin	 piramidinde,	 o	 tuhaf	 ve	 devasa	 hayvanlardan	 üç	 tane	 vardı.	 Dany’ye tüysüz	gri	mamutları	hatırlatıyorlardı	ama	fillerin	hortumları	kesilip	varaklanmıştı, gözleri	hüzünlüydü. </p>
<p class="calibre1">Dany	onları	bulduğunda	Güçlü	Belwas	üzüm	yiyordu	ve	Barristan	Selmy	benekli</p>
<p class="calibre1">gri	atının	eyerini	bağlayan	seyisi	seyrediyordu.	Dornelu	adamlar	yaşlı	şövalyenin yanındaydı,	 konuşuyorlardı	 ama	 kraliçeyi	 görünce	 sustular.	 Prens	 diz	 çöktü. </p>
<p class="calibre1">“Majesteleri,	sizinle	görüşmek	zorundayım.	Babamın	kuvveti	azalıyor	lâkin	sizin</p>
<p class="calibre1">davanıza	olan	sadakati	her	zamanki	gibi	güçlü.	Eğer	şahsım	ya	da	davranışım	sizi hoşnutsuz	ettiyse	üzgünüm,	fakat...” </p>
<p class="calibre1">“Eğer	beni	hoşnut	etmek	istiyorsanız,	benim	için	mutlu	olun	sür,”	dedi	Daenerys. </p>
<p class="calibre1">“Bu	 benim	 düğün	 günüm,	 insanlar	 Sarı	 Şehir’de	 dans	 edecek,	 bundan	 şüphem yok.”	İç	geçirdi.	“Kalkın	prensim.	Ve	gülümseyin.	Bir	gün,	babamın	tahtını	almak için	 Batıdiyar’a	 döneceğim	 ve	 Dorne’dan	 yardım	 isteyeceğim.	 Lâkin	 bugün, şehrim	 Yunkaililer	 tarafından	 demir	 bir	 çemberin	 içine	 alınmış	 durumda.	 Yedi Krallık’ı	 görmeden	 ölebilirim.	 Hizdahr	 ölebilir.	 Dalgalar	 Batıdiyar’ı	 yutabilir.” </p>
<p class="calibre1">Dany	prensin	yanağını	öptü.	“Gelin.	Evlenme	vaktim	geldi.” </p>
<p class="calibre1">Sör	 Barristan,	 Dany’nin	 sandalyeye	 çıkmasına	 yardım	 etti.	 Quentyn,	 Dornelu arkadaşlarının	 yanma	 döndü.	 Güçlü	 Belwas	 kapıların	 açılması	 için	 bağırdı	 ve Daenerys	 Targaryen	 sandalyede	 taşınarak	 güneşe	 çıkarıldı.	 Selmy,	 benekli	 gri</p>
<p class="calibre1"><a id="p607"></a>atının	sırtında,	Dany’nin	yanında	yola	koyuldu. </p>
<p class="calibre1">Düğün	alayı	Merhamet	Tapınağı’na	doğru	dönerken,	“Söyleyin	bana,”	dedi	Dany, </p>
<p class="calibre1">“annem	 ve	 babam	 kendi	 kalplerini	 dinlemekte	 özgür	 olsalardı,	 kimlerle</p>
<p class="calibre1">evlenirlerdi?” </p>
<p class="calibre1">“Bu	çok	uzun	zaman	önceydi.	Majesteleri	o	insanları	tanımaz.” </p>
<p class="calibre1">“Ama	siz	tanıyorsunuz.	Anlatın.” </p>
<p class="calibre1">Yaşlı	şövalye	başını	eğdi.	“Anneniz,	vazifesine	önem	veren	bir	kraliçeydi.” </p>
<p class="calibre1">Sör	 Barristan,	 altın	 zırhının	 ve	 omuzlarından	 dökülen	 beyaz	 pelerininin	 içinde yakışıklıydı	 ama	 sesi,	 acı	 çeken	 bir	 adamın	 sesi	 gibiydi;	 her	 kelime,	 adamın boğazından	 geçen	 bir	 taştı	 sanki.	 “Ama	 genç	 bir	 kızken...	 fırtına	 topraklarından gelen	 genç	 bir	 şövalyeye	 vurulmuştu.	 O	 şövalye,	 bir	 turnuvada	 onun	 uğurunu takmış	ve	onu	aşk	ve	güzellik	kraliçesi	ilan	etmişti.	Kısa	süren	bir	şeydi.” </p>
<p class="calibre1">“O	şövalyeye	ne	oldu?” </p>
<p class="calibre1">“Leydi	annenizin	babanızla	evlendiği	gün,	o	şövalye	mızrağını	bir	kenara	bıraktı. </p>
<p class="calibre1">Sonra	dindar	bir	adama	dönüştü	ve	Kraliçe	Rhaella’nın	yerini	yalnızca	Bakire’nin doldurabileceğini	söylerken	duyuldu.	Tutkusu	elbette	imkânsızdı.	Arazi	sahibi	bir şövalye,	kraliyet	kanı	taşıyan	bir	prensesle	evlenmeye	uygun	değildir.” </p>
<p class="calibre1"> <i class="calibre4">Ve	Daario	Naharis	yalnızca	bir	paralı	asker,	arazi	sahibi	bir	şövalye</i></p>
<p class="calibre1">nin	altın	mahmuzunu	bağlamaya	bile	uygun	değil. </p>
<p class="calibre1"> <i class="calibre4">“Ya	babam?	Kraliçesinden	daha	çok	sevdiği	bir	kadın	var	mıydı?” </i></p>
<p class="calibre1">Sör	 Barristan	 eyerinde	 kıpırdandı.	 “Sevdiği...	 değil.	 İstediği,	 daha	 doğru	 bir kelime	 olabilir...	 ama	 bu	 sadece	 bir	 mutfak	 dedikodusuydu,	 çamaşırcı	 kadınların ve	seyis	yamaklarının	fısıltılarıydı...” </p>
<p class="calibre1">“Bilmek	 istiyorum.	 Babamı	 hiç	 tanımadım.	 Onunla	 ilgili	 her	 şeyi	 bilmek</p>
<p class="calibre1">istiyorum.	İyi	şeyleri	ve...	diğer	şeyleri.” </p>
<p class="calibre1">“Nasıl	 emrederseniz.”	 Beyaz	 şövalye	 kelimeleri	 dikkatle	 seçti.	 “Prens	 Aerys... </p>
<p class="calibre1">gençken,	 Casterly	 Kayası’ndan	 bir	 leydiye	 tutulmuştu,	 Tywin	 Lannister’ın</p>
<p class="calibre1">kuzenine.	 Leydi	 ile	 Tywin	 evlendiğinde,	 babanız	 düğün	 ziyafetinde	 çok	 fazla	 içti ve	lordun	ilk	gece	hakkı	geleneğinin	bozulmasının	talihsizlik	olduğunu	söyledi.	Bu sadece	bir	sarhoş	şakasıydı	ama	Lord	Tywin	bu	çeşit	sözleri	ya	da	yatağa	götürme töreni	sırasında	babanızın	yaptığı	şeyleri	unutacak	bir	adam	değildi.”	Şövalyenin yüzü	kızardı.	“Çok	konuştum	Majesteleri.	Ben...” </p>
<p class="calibre1">“İnayetli	kraliçe,	selamlar	olsun!”	Dany’nin	alayının	yanına	başka	bir	alay	geldi, Hizdahr	zo	Loraq	kendi	sandalyesinde	gülümsüyordu. </p>
<p class="calibre1"> <i class="calibre4">Kralım. </i></p>
<p class="calibre1">Dany,	Daario	Naharis’in	nerede	olduğunu	ve	ne	yaptığını	merak	etti. </p>
<p class="calibre1"> <i class="calibre4">Eğer	bu	bir	hikâye	olsaydı,	biz	tapmağa	vardığımızda	Daario	dörtnala	gelir	ve</i></p>
<p class="calibre1"><a id="p608"></a> <i class="calibre4">benimle	evlenmek	için	Hizdahr’a	meydan	okurdu. </i></p>
<p class="calibre1">Kraliçenin	ve	Hizdahr	zo	Loraq’ın	düğün	alayları	Meereen’in	içinde	yan	yana	yol</p>
<p class="calibre1">aldı.	 Sonunda,	 Merhamet	 Tapınağı	 güneşte	 parlayan	 altın	 kubbeleriyle	 alayların önünde	belirdi. </p>
<p class="calibre1"> <i class="calibre4">Ne	kadar	güzel, </i></p>
<p class="calibre1">demeye	 çalıştı	 kraliçe	 kendine,	 ama	 içinde,	 kendini	 Daario’yu	 aramaktan</p>
<p class="calibre1">alıkoyamayan	küçük	ve	aptal	bir	kız	vardı. </p>
<p class="calibre1"> <i class="calibre4">Eğer	seni	sevseydi,	gelir	ve	seni	kılıç	zoruyla	alırdı,	tıpkı	Rhaegar’ın	o	kuzeyli</i> <i class="calibre4">kızı	aldığı	gibi, </i></p>
<p class="calibre1">diye	 üsteledi	 Dany’nin	 içindeki	 kız,	 ama	 kraliçe	 bunun	 saçmalık	 olduğunu biliyordu.	 Kumandan	 bunu	 deneyecek	 kadar	 çılgın	 olsa	 bile,	 Dany’ye	 yüz	 metre yaklaşamadan	önce	Tunç	Canavarlar	tarafından	öldürülürdü. </p>
<p class="calibre1">Galazza	 Galare	 tapınağın	 kapılarının	 dışında	 bekliyordu;	 beyaz,	 pembe,	 kırmızı, mavi,	altın	ve	mor	giymiş	hemşireler	tarafından	çevrelenmişti. </p>
<p class="calibre1"> <i class="calibre4">Eskisinden	daha	azlar. </i></p>
<p class="calibre1">Dany,	Ezzara’yı	aradı	ama	onu	göremedi. </p>
<p class="calibre1"> <i class="calibre4">Kanlı	ishal	om	da	mı	aldı</i></p>
<p class="calibre1">?	 Kraliçe,	 kanlı	 ishalin	 yayılmasını	 önlemek	 için	 Astaporlular’ı	 duvarların dışında	açlıktan	kırılmaya	 terk	etmişti	ama	 hastalık	yine	de	 yayılıyordu.	Pek	çok insan	 ishale	 yakalanmıştı:	 Azatlı	 köleler,	 paralı	 askerler,	 Tunç	 Canavarlar,	 hatta Dothraklılar.	Buna	rağmen,	hastalık	şu	ana	kadar	hiçbir	Lekesiz’e	dokunmamıştı. </p>
<p class="calibre1">Dany,	en	kötüsünün	geride	kalmış	olması	için	dua	etti. </p>
<p class="calibre1">Faziletler,	 fildişi	 bir	 sandalye	 ve	 altın	 bir	 kâse	 getirdiler.	 Daenerys	 Targaryen, püsküllere	basmamak	için</p>
<p class="calibre1"> <i class="calibre4">tokarını</i></p>
<p class="calibre1">zarifçe	 tutarak	 sandalyenin	 kadife	 minderine	 oturdu.	 Hizdahr	 zo	 Loraq	 dizlerinin üstüne	 çöktü,	 kraliçenin	 sandaletlerinin	 bağcıklarını	 çözdü,	 elli	 hadım	 şarkı söylerken	 ve	 on	 bin	 göz	 onu	 izlerken	 Dany’nin	 ayaklarını	 yıkadı.	 Parmaklarının arası	güzel	kokulu	yağlarla	dolarken, </p>
<p class="calibre1"> <i class="calibre4">nazik	elleri	var, </i></p>
<p class="calibre1">diye	düşündü	Dany. </p>
<p class="calibre1"> <i class="calibre4">Eğer	kalbi	de	nazikse,	zamanla	ondan	hoşlanabilirim. </i></p>
<p class="calibre1">Yıkama	 işi	 bittiğinde,	 Hizdahr,	 Dany’nin	 ayaklarını	 yumuşak	 bir	 havluyla kuruladı,	sandaletlerini	bağladı	ve	kraliçenin	ayağa	kalkmasına	yardım	etti.	Dany ve	 Hizdahr,	 Yeşil	 Fazilet’i	 takip	 ederek	 el	 ele	 tapmağa	 girdiler,	 içerideki	 hava tütsüler	 yüzünden	 ağırdı	 ve	 Ghis’in	 tanrıları	 gölgeler	 giyinmiş	 bir	 hâlde	 nişlerde duruyordu. </p>
<p class="calibre1"><a id="p609"></a>Dört	 saat	 sonra,	 Dany	 ve	 Hizdahr,	 karı	 ve	 koca	 olarak	 tapınak	 tan	 çıktılar,	 el	 ve ayak	bileklerindeki	altın	zincirlerle	birbirlerine	bağlanmışlardı. </p>
<p class="calibre1"><a id="p610"></a><b class="calibre3">JON</b></p>
<p class="calibre1">Kraliçe	Selyse;	kızı,	kızının	soytarısı,	hizmetçileri,	leydi	eşlikçileri,	şövalyeleri, yeminli	kılıçları	ve	elli	silahlı	askerleriyle	birlikte	Kara	Kale’ye	geldi. </p>
<p class="calibre1"> <i class="calibre4">Hepsi	kraliçenin	adamları, </i></p>
<p class="calibre1">Jon	biliyordu. </p>
<p class="calibre1"> <i class="calibre4">Selyse’nin	yanında	olabilirler	ama	Melisandre’ye	hizmet	ediyorlar. </i></p>
<p class="calibre1">Kırmızı	 rahibe,	 Jon’u	 kafilenin	 gelişine	 karşı	 uyarmıştı;	 Doğugözcüsü’nden	 aynı mesajı	getiren	kuzgunun	kaleye	varışından	bir	gün	önce. </p>
<p class="calibre1">Jon,	kraliçenin	kafilesini	ahırların	yanında	karşıladı,	yanında	Saten,	Bowen	Marsh ve	 siyah	 pelerinler	 giyen	 altı	 muhafız	 vardı.	 Eğer	 kraliçe	 hakkında	 söylenen şeylerin	yarısı	doğruysa,	bu	kadının	önüne	maiyetsiz	çıkmak	hata	olurdu.	Kraliçe, Jon’u	bir	seyisle	karıştırabilir	ve	ona	atının	dizginlerini	uzatabilirdi. </p>
<p class="calibre1">Kar	yağışı	en	sonunda	güneye	gitmiş	ve	Kara	Kale’ye	nefes	aldırmıştı.	Jon	Kar	şu güneyli	 kraliçenin	 önünde	 diz	 çökerken	 havada	 bir	 parça	 sıcaklık	 bile	 vardı. </p>
<p class="calibre1">“Majesteleri.	Kara	Kale	sizindir	ve	sizi	selamlar.” </p>
<p class="calibre1">Kraliçe	 Selyse	 yukarıdan	 Jon’a	 baktı.	 “Teşekkürler.	 Lütfen	 beni	 lord</p>
<p class="calibre1">kumandanınıza	götürün.” </p>
<p class="calibre1">“Kardeşlerim	bu	onuru	bana	bahşettiler.	Ben	Jon	Kar.” </p>
<p class="calibre1">“Siz?	 Genç	 olduğunuzu	 söylemişlerdi	 ama...”	 Kraliçe	 Selyse’nin	 yüzü	 zayıf	 ve solgundu.	Kadının	başında,	kırmızı	altından	yapılmış,	alev	şeklinde	uçları	olan	bir taç	 vardı,	 Stannis’in	 taktığı	 tacın	 ikizi,	 “...ayağa	 kalkabilirsiniz	 Lord	 Kar.	 Bu benim	kızım,	Shireen.” </p>
<p class="calibre1">“Prenses.”	Jon	başını	eğdi.	Shireen	çirkin	bir	kızdı,	boğazını	ve	yanağının	yarısını grileştirip	çatlatan	gri	hastalık	tarafından	daha	da	çirkinleştirilmişti.	“Kardeşlerim ve	ben	hizmetinizdeyiz.” </p>
<p class="calibre1">Shireen	kızardı.	“Teşekkür	ederim	lordum.” </p>
<p class="calibre1">“Akrabamla	tanıştığınıza	inanıyorum.	Sör	Axell	Florent,”	diye	devam	etti	kraliçe. </p>
<p class="calibre1">“Sadece	kuzgunlar	aracılığıyla.” </p>
<p class="calibre1"> <i class="calibre4">Ve	raporlar. </i></p>
<p class="calibre1">Kıyıdaki	 Doğu	 gözcüsü’nden	 gelen	 mektuplar	 Axell	 Florent	 hakkında	 çok	 şey</p>
<p class="calibre1"><a id="p611"></a>söylüyordu	ve	bunların	çok	azı	iyiydi.	“Sör	Axell.” </p>
<p class="calibre1">“Lord	 Kar.”	 Florent,	 kısa	 bacakları	 ve	 kalın	 göğsüyle	 tıknaz	 bir	 adamdı.	 Sert kıllar	 adamın	 yanaklarıyla	 çenesini	 kaplıyor	 ve	 kulaklarıyla	 burun	 deliklerinden fışkırıyordu. </p>
<p class="calibre1">“Sadık	 şövalyelerim,”	 diye	 devam	 etti	 Kraliçe	 Selyse.	 “Sör	 Narbert,	 Sör Benethon,	Sör	Brus,	Sör	Patrek,	Sör	Dorden,	Sör	Malegorn,	Sör	Lambert	ve	Sör</p>
<p class="calibre1">Perkin.”	 Her	 adam	 sırayla	 reverans	 yaptı.	 Kraliçe,	 soytarının	 adını	 söyleme zahmetine	 girmedi	 ama	 adamın	 boynuzlu	 şapkasındaki	 çanlar	 ve	 şişkin</p>
<p class="calibre1">yanaklarındaki	dövmeler,	onu	gözden	kaçırmayı	zorlaştırıyordu. </p>
<p class="calibre1"> <i class="calibre4">Yamalı	Yüz. </i></p>
<p class="calibre1">Cotter	Pyke	mektuplarında	soytarıdan	da	bahsetmişti,	adamın	yarı	akıllı	olduğunu söylemişti. </p>
<p class="calibre1">Kraliçe,	 bir	 baş	 işareti	 yaparak	 maiyetinin	 bir	 başka	 tuhaf	 üyesini	 çağırdı:	 Uzun boylu,	zayıf,	sopa	gibi	bir	adam.	Adamın	boyunun	uzunluğu,	mor	pelüşten	yapılmış</p>
<p class="calibre1">üç	 katlı	 egzotik	 bir	 şapkayla	 vurgulanmıştı.	 “İşte	 saygıdeğer	 Tycho	 Nestoris, Braavos’un	Demir	Bankası’nın	temsilcisi,	Majesteleri	Kral	Stannis’le	görüşmeye</p>
<p class="calibre1">geldi.” </p>
<p class="calibre1">Bankacı,	 şapkasını	 çıkarıp	 derin	 bir	 reverans	 yaptı.	 “Lord	 Kumandan. </p>
<p class="calibre1">Misafirperverliğiniz	 için	 size	 ve	 kardeşlerinize	 teşekkür	 ederim.”	 Ortak	 Dil’i belli	belirsiz	bir	aksanla	kusursuz	bir	şekilde	konuşuyordu.	Jon’dan	on	beş	santim uzun	olan	Braavoslu’nun	çenesinden	çıkan	ip	kadar	ince	sakal,	adamın	neredeyse</p>
<p class="calibre1">beline	kadar	uzanıyordu.	Kakım	kürküyle	astarlanmış	kıyafetleri	koyu	mordu.	Sert ve	 yüksek	 bir	 yaka	 adamın	 dar	 yüzünü	 çerçeveliyordu.	 “Size	 büyük	 rahatsızlık vermemişizdir	umarım.” </p>
<p class="calibre1">“Hiç	vermediniz	lordum.	Hoş	geldiniz.” </p>
<p class="calibre1"> <i class="calibre4">Doğruyu	söylemek	gerekirse	şu	kraliçeden	daha	hoş	geldiniz. </i></p>
<p class="calibre1">Cotter	Pyke,	bankacının	gelişini	önceden	bildiren	bir	kuzgun	göndermişti.	Jon	Kar o	zamandan	beri	biraz	düşünmüştü. </p>
<p class="calibre1">Jon	 tekrar	 kraliçeye	 döndü.	 “Kral	 Kulesi’ndeki	 kraliyet	 daireleri,	 dilediğiniz kadar	 bizimle	 kalmanız	 için	 hazırlandı	 Majesteleri.	 Lord	 Kâhya’mız	 Bowen Marsh’la	tanışın.	Kendisi	adamlarınız	için	odalar	bulacak.” </p>
<p class="calibre1">“Bizim	 için	 yer	 açmanız	 çok	 nazik	 bir	 davranış.”	 Kraliçenin	 sözleri	 yeterince nazikti	ama	kadının	ses	tonu, </p>
<p class="calibre1"> <i class="calibre4">bu	 zaten	 yapman	 gereken	 bir	 vazife,	 o	 odaların	 beni	 memnun	 etmesi	 için	 dua</i> <i class="calibre4">etsen	iyi	olur, </i></p>
<p class="calibre1">diyordu.	 “Burada	 uzun	 zaman	 kalmayacağız.	 Biraz	 dinlenir	 dinlenmez,	 Gece Kalesi’ndeki	 yeni	 makamımıza	 gitmek	 için	 yola	 çıkacağız.	 Doğugözcüsü’nden</p>
<p class="calibre1"><a id="p612"></a>buraya	yaptığımız	yolculuk	yorucuydu.” </p>
<p class="calibre1">“Nasıl	 isterseniz	 Majesteleri,”	 dedi	 Jon.	 “Aç	 ve	 üşümüş	 olduğunuzdan	 eminim. </p>
<p class="calibre1">Ortak	salonda	sizi	bekleyen	sıcak	yemekler	var.” </p>
<p class="calibre1">“Çok	 güzel.”	 Kraliçe	 avluya	 baktı.	 “Lâkin	 ilk	 önce	 Leydi	 Melisandre’yle görüşmek	istiyoruz.” </p>
<p class="calibre1">“Elbette	Majesteleri.	Leydinin	dairesi	de	Kral	Kulesi’nde.	Bu	taraftan	lütfen.” </p>
<p class="calibre1">Kraliçe	 Selyse	 başıyla	 onayladı,	 kızının	 elini	 tutup	 Jon’u	 takip	 etti.	 Sör	 Axell, Braavoslu	 bankacı	 ve	 kafilenin	 geri	 kalanı	 kraliçeyi	 izledi,	 yünlere	 ve	 kürklere bürünmüş	ördek	yavrularına	benziyorlardı. </p>
<p class="calibre1">“Majesteleri,”	 dedi	 Jon	 Kar,	 “inşaatçılarımız	 Gece	 Kulesi’ni	 size	 teslim edebilmek	için	ellerinden	gelen	her	şeyi	yaptılar...	buna	rağmen,	kalenin	büyük	bir bölümü	harabe	hâlinde.	Orası	Sur’daki	en	büyük	kale	ve	biz	sadece	bir	bölümünü</p>
<p class="calibre1">onarabildik.	Kıyıdaki	Doğugözcüsü’nde	daha	rahat	olabilirsiniz.” </p>
<p class="calibre1">Kraliçe	 Selyse	 burnunu	 çekti.	 “Doğugözcüsü’yle	 işimiz	 bitti.	 Orayı	 sevmiyoruz. </p>
<p class="calibre1">Bir	kraliçe	kendi	çatısı	altında	ev	sahibesi	olmalıdır.	Cotter	Pyke’ın	görgüsüz	ve nahoş	bir	adam	olduğunu	gördük,	kavgacı	ve	pinti	bir	adam.” </p>
<p class="calibre1"> <i class="calibre4">Cotter’ın	sizin	hakkınızda	neler	söylediğini	duymalısınız. </i></p>
<p class="calibre1">“Bunun	 için	 üzgünüm.	 Lâkin	 korkarım	 ki	 Gece	 Kalesi’ndeki	 şartları	 daha	 da	 az seveceksiniz	Majesteleri.	Bir	kaleden	bahsediyoruz,	bir	saraydan	değil.	Amansız</p>
<p class="calibre1">ve	soğuk	bir	yer.	Oysa	Doğugözcüsü...”	“Doğugözcüsü</p>
<p class="calibre1"> <i class="calibre4">güvenli	değil.” </i></p>
<p class="calibre1">Kraliçe,	elini	kızının	omzuna	koydu.	“Bu	kız	kralın	meşru	veliahtıdır.	Shireen	bir gün	 Demir	 Taht’ta	 oturacak	 ve	 Yedi	 Krallık’ı	 yönetecek.	 Onu	 kötülüklerden korumak	zorundayız	ve	Doğugözcüsü	saldırının	gerçekleşeceği	yer.	Ben	ve	kocam</p>
<p class="calibre1">Gece	Kalesi’ni	makamımız	olarak	seçtik	ve	orada	ikâmet	edeceğiz.	Biz... </p>
<p class="calibre1"> <i class="calibre4">ah!” </i></p>
<p class="calibre1">Lord	Kumandan	Kalesi’nin	iskeletinin	arkasından	devasa	bir	gölge	çıktı.	Prenses</p>
<p class="calibre1">Shireen	 bağırdı	 ve	 kraliçenin	 şövalyelerinin	 üçü	 aynı	 anda	 soluğunu	 tuttu.	 Bir diğeri	küfretti.	Şaşkınlığı	yüzünden	yeni	kırmızı	tanrısını	tamamen	unutarak, </p>
<p class="calibre1"> <i class="calibre4">“Yedi	bizi	korusun,” </i></p>
<p class="calibre1">dedi. </p>
<p class="calibre1">“Korkmayın,”	dedi	Jon.	“O	kimseye	zarar	vermez	Majesteleri.	Bu,	Wun	Wun.” </p>
<p class="calibre1">“Wun	 Weg	 Wun	 Dar	 Wun.”	 Devin	 sesi,	 bir	 dağ	 yamacından	 düşen	 kaya	 parçası misali	 gümbürdedi.	 Dev,	 kafilenin	 önünde	 diz	 çöktü.	 Diz	 çökmüş	 hâlde	 bile herkesten	uzundu.	“Diz	çök.	Kraliçe.	Küçük	kraliçe.”	Hiç	şüphe	yok	ki	bu	sözleri ona	Leathers	öğretmişti. </p>
<p class="calibre1">Prenses	Shireen’in	gözleri	tabak	gibi	büyüdü.	“Bir</p>
<p class="calibre1"><a id="p613"></a> <i class="calibre4">dev! </i></p>
<p class="calibre1">Hikâyelerdeki	gibi	gerçek	bir	dev.	Ama	neden	bu	kadar	komik	konuşuyor?” </p>
<p class="calibre1">“Ortak	 Dil’den	 sadece	 birkaç	 kelime	 biliyor,”	 dedi	 Jon.	 “Devler	 kendi</p>
<p class="calibre1">topraklarında	Eski	Dil’i	konuşur.” </p>
<p class="calibre1">“Ona	dokunabilir	miyim?” </p>
<p class="calibre1">“Dokunmazsan	 daha	 iyi	 edersin,”	 dedi	 kraliçe.	 “Şuna	 bir	 bak.	 Pis	 bir	 yaratık.” </p>
<p class="calibre1">Kaşlarını	 çatıp	 Jon’a	 döndü.	 “Lord	 Kar,	 bu	 yaratığın	 Sur’un	 bu	 tarafında	 ne	 işi var?” </p>
<p class="calibre1">“Wun	Wun,	tıpkı	sizler	gibi	Gece	Nöbetçileri’nin	konuğu.” </p>
<p class="calibre1">Kraliçe	bu	cevaptan	hoşlanmadı.	Şövalyeler	de	öyle.	Sör	Axell	tiksintiyle	yüzünü buruşturdu,	 Sör	 Brus	 gergin	 bir	 şekilde	 güldü.	 “Bana	 devlerin	 hepsinin	 öldüğü söylenmişti	dedi,”	Sör	Narbert. </p>
<p class="calibre1">“Hemen	hemen	hepsi.” </p>
<p class="calibre1"> <i class="calibre4">Ygritte	onlar	için	ağladı. </i></p>
<p class="calibre1">“Karanlıkta	 ölüler	 dans	 ediyor.”	 Yamalı	 Yüz	 tuhaf	 dans	 adımlarıyla	 ayaklarını hareket	ettirdi.	“Ben	bilirim,	ben	bilirim,	oh,	oh,	oh.”	Doğugözcüsü’nde,	biri	onun için	 hayvan	 derilerden,	 koyun	 postlarından	 ve	 tavşan	 kürkünden	 soytarı	 kıyafeti dikmişti.	 Adamın	 şapkasında,	 üstüne	 çanlar	 ve	 kahverengi	 sincap	 kürkü	 şeritleri bağlanmış	geyik	boynuzları	vardı.	Yamalı	Yüz	attığı	her	adımda	çınlıyordu. </p>
<p class="calibre1">Wun	 Wun	 büyülenmiş	 gibi	 soytarıya	 baktı.	 Fakat	 dev,	 soytarıya	 uzandığında, soytarı	 çınlayarak	 geri	 çekildi.	 “Ah	 hayır,	 ah	 hayır,	 ah	 hayır.”	 Bu	 tepki	 Wun Wun’un	 aniden	 ayağa	 kalkmasına	 sebep	 oldu.	 Kraliçe,	 Prenses	 Shireen’i</p>
<p class="calibre1">yakalayıp	 geri	 çekti,	 şövalyeler	 kılıçlarına	 uzandılar,	 Yamalı	 Yüz	 panikle yalpaladı,	dengesini	kaybetti	ve	popo	üstü	bir	kar	yığınının	içine	düştü. </p>
<p class="calibre1">Wun	 Wun	 gülmeye	 başladı.	 Bir	 devin	 kahkahası,	 bir	 ejderhanın	 kükremesini utandırabilirdi.	 Yamalı	 Yüz	 kulaklarını	 örttü,	 Prenses	 Shireen	 yüzünü	 annesinin kürklerine	gömdü,	kraliçenin	en	cesaretli	şövalyesi	öne	atıldı.	Jon,	adamın	yolunu kesmek	için	kolunu	yukarı	kaldırdı.	“Onu	kızdırmak</p>
<p class="calibre1"> <i class="calibre4">istemezsiniz. </i></p>
<p class="calibre1">Çeliğinizi	kınına	sokun	sör.	Leathers,	Wun	Wun’u	Hardin’e	götür.” </p>
<p class="calibre1">“Şimdi	yemek,	Wun	Wun?”	diye	sordu	dev. </p>
<p class="calibre1">“Şimdi	 yemek,”	 diye	 onayladı	 Jon.	 Leathers’a	 döndü.	 “Wun	 Wun	 için	 bir	 kile sebze	göndereceğim,	senin	için	de	et.	Bir	ateş	yak.” </p>
<p class="calibre1">Leathers	sırıttı.	‘Yakarım	lordum	ama	Hardin	kemik	kadar	soğuk.	Belki	ısınmamız</p>
<p class="calibre1">için	biraz	şarap	da	gönderirsiniz.” </p>
<p class="calibre1">“Senin	 için	 gönderirim.	 Wun	 Wun	 için	 değil.”	 Wun	 Wun,	 Kara	 Kale’ye	 gelene kadar	 hiç	 şarap	 içmemişti	 ama	 bir	 kez	 içtiğinde	 şaraba	 karşı	 devasa	 bir	 beğeni</p>
<p class="calibre1"><a id="p614"></a>geliştirmişti.	Aşırı</p>
<p class="calibre1"> <i class="calibre4">bir	beğeni. </i></p>
<p class="calibre1">Jon,	 denkleme	 sarhoş	 bir	 dev	 eklemeden	 de	 yeterince	 derde	 sahipti.	 Kraliçenin şövalyelerine	 döndü.	 “Bir	 adam,	 eğer	 onu	 kullanmak	 niyetinde	 değilse	 kılıcını asla	 çekmemeli,	 derdi	 lord	 babam.”	 “Niyetim	 kılıcımı	 kullanmaktı.”	 Şövalye temiz	 tıraşlı	 ve	 rüzgâr	 yanığıydı;	 beyaz	 kürkten	 dikilmiş	 pelerininin	 altına,	 beş</p>
<p class="calibre1">köşeli	mavi	bir	yıldızla	süslenmiş	gümüş	dokuma	bir	cübbe	giymişti.	“Bana,	Gece</p>
<p class="calibre1">Nöbetçileri’nin	 diyarı	 bu	 çeşit	 canavarlardan	 koruduğu	 öğretildi.	 Kimse	 onların evcil	hayvan	olarak	tutulduğundan	bahsetmedi.” </p>
<p class="calibre1"> <i class="calibre4">Kahrolası	güneyli	bir	aptal	daha. </i></p>
<p class="calibre1">“Adınız?” </p>
<p class="calibre1">“Eğer	lordum	memnun	olacaksa,	Kral	Dağı’ndan	Sör	Patrek.”	“Dağınızda	misafir</p>
<p class="calibre1">hakkına	 nasıl	 bakıyorsunuz	 bilmiyorum	 sör.	 Biz	 kuzeyde	 bu	 hakkı	 kutsal	 sayarız. </p>
<p class="calibre1">Wun	Wun	burada	misafir.” </p>
<p class="calibre1">Sör	 Patrek	 gülümsedi.	 “Söyleyin	 Lord	 Kumandan,	 Ötekiler	 gelirse	 onlara	 da misafirperverlik	 gösterecek	 misiniz?”	 Kraliçeye	 döndü.	 “Majesteleri,	 eğer</p>
<p class="calibre1">yanılmıyorsam	Kral	Kulesi	şurada.	Bu	onuru	bana	lütfeder	misiniz?” </p>
<p class="calibre1">“Nasıl	isterseniz.”	Kraliçe,	şövalyenin	koluna	girdi	ve	ikinci	bir	bakışa	hiç	gerek duymadan	Gece	Nöbetçileri’nin	adamlarının	önünden	geçip	gitti. </p>
<p class="calibre1"> <i class="calibre4">Bu	kadındaki	en	sıcak	şey,	tacındaki	alevler. </i></p>
<p class="calibre1">“Lord	Tycho,”	diye	seslendi	Jon.	“Bir	dakikanızı	alabilir	miyim?” </p>
<p class="calibre1">Braavoslu	 durdu.	 “Ben	 lord	 değilim.	 Braavos’un	 Demir	 Bankası’nın	 basit	 bir hizmetkârıyım.” </p>
<p class="calibre1">“Cotter	Pyke’ın	verdiği	bilgiye	göre	Doğugözcüsü’ne	üç	gemiyle	gelmişsiniz.	İki</p>
<p class="calibre1">kadırga	ve	bir	göke.” </p>
<p class="calibre1">“Aynen	 öyle	 lordum.	 Bu	 mevsimde	 denizi	 geçmek	 tehlikeli	 olabiliyor.	 Bir	 tek gemi	suyla	dolup	batabilir	ama	üç	gemi	birbirine	yardım	edebilir.	Demir	Bankası</p>
<p class="calibre1">böyle	konularda	her	daim	ihtiyatlıdır,” </p>
<p class="calibre1">“Belki	de	siz	buradan	ayrılmadan	önce	baş	başa	görüşebiliriz?”	“Hizmetinizdeyim</p>
<p class="calibre1">Lord	 Kumandan.	 Braavos’ta,	 şu	 andan	 daha	 iyi	 bir	 zaman	 yoktur,	 deriz.	 Bu	 sizin için	uygun	mu?” </p>
<p class="calibre1">“Herhangi	 bir	 zaman	 kadar	 uygun.	 Çalışma	 odama	 mı	 çekilelim	 yoksa	 Sur’un tepesini	mi	görmek	istersiniz?” </p>
<p class="calibre1">Bankacı	 yukarı	 baktı,	 buzun	 gökyüzüne	 karşı	 engin	 ve	 beyaz	 yükseldiği	 yere. </p>
<p class="calibre1">“Korkarım	ki	yukarısı	acı	soğuktur.” </p>
<p class="calibre1">“Soğuk	ve	rüzgârlı.	Kenarlardan	iyice	uzakta	yürümeyi	öğrenirsiniz.	Adamlar	yine de	 savrulup	 aşağı	 düşer.	 Sur,	 dünyadaki	 hiçbir	 şeye	 benzemez.	 Onu	 görmek	 için</p>
<p class="calibre1"><a id="p615"></a>başka	bir	şansınız	olmayabilir.” </p>
<p class="calibre1">“Ölüm	 yatağımda	 bu	 ihtiyatlı	 hâlimden	 pişman	 olacağımdan	 eminim.	 Lâkin	 eyer üstünde	geçen	uzun	bir	günün	ardından,	sıcak	bir	odada	olmayı	tercih	ederim.” </p>
<p class="calibre1">“O	hâlde	çalışma	odama	gidiyoruz.	Saten,	baharatlı	sıcak	şarap	lütfen.” </p>
<p class="calibre1">Jon’un	 silahhanenin	 arkasındaki	 odası	 yeterince	 sessizdi	 ama	 bilhassa	 sıcak değildi.	Ateş	bir	süre	önce	sönmüştü;	Saten,	ateşi	beslemek	konusunda	Efkârlı	Edd kadar	gayret	göstermiyordu.	Mormont’un	kuzgunu, </p>
<p class="calibre1"> <i class="calibre4">“Mısır,” </i></p>
<p class="calibre1">diye	 bağırarak	 Jon’u	 ve	 konuğunu	 karşıladı.	 Jon	 pelerinini	 astı.	 “Stannis’i aramaya	geldiniz,	bu	doğru	mu?” </p>
<p class="calibre1">“Doğru	 lordum.	 Kraliçe	 Selyse,	 Derinorman	 Kalesi’ne	 bir	 kuzgunla	 haber</p>
<p class="calibre1">gönderebileceğimizi	söyledi.	Majesteleri	Kral’ı, </p>
<p class="calibre1">Gece	 Kalesi’nde	 kendisini	 beklediğime	 dair	 bilgilendirmek	 için.	 Kralla</p>
<p class="calibre1">konuşacağım	mesele,	mektuplara	tevdi	edilemeyecek	kadar	hassas.” </p>
<p class="calibre1">“Borç.” </p>
<p class="calibre1"> <i class="calibre4">Başka	ne	olabilir</i></p>
<p class="calibre1">?	“Bizzat	kralın	borcu	mu?	Yoksa	ağabeyinin	borcu	mu?” </p>
<p class="calibre1">Bankacı	parmaklarını	birbirine	bastırdı.	“Lord	Stannis’in	borçluluğunu	ya	da	nakit sıkıntısını	 tartışmam	 münasip	 olmaz.	 Kral	 Robert’a	 gelince...	 Majesteleri’ne	 zor zamanlarda	 yardım	 etmek	 bizim	 için	 gerçekten	 mutluluktu.	 Lâkin	 şu	 anda,	 Demir Taht	bütün	geri	ödemeleri	durdurdu.” </p>
<p class="calibre1"> <i class="calibre4">Lannisterlar	gerçekten	bu	kadar	aptal	olabilirler	mi</i></p>
<p class="calibre1">?	“Stannis’i	ağabeyinin	borçlarından	sorumlu	tutamazsınız.” </p>
<p class="calibre1">“Borç,	 Demir	 Taht’a	 ait,”	 diye	 açıkladı	 Tycho	 “ve	 o	 tahtta	 oturan	 kişi	 bu	 borcu ödemek	 zorunda.	 Genç	 Kral	 Tommen	 ve	 danışmanları	 inat	 ediyorlar,	 bu	 yüzden konuyu	Kral	Stannis’le	konuşmak	istedik.	Kral	Stannis	güvenimize	layık	olduğunu</p>
<p class="calibre1">kanıtlarsa,	ona	her	türlü	yardımda	bulunmaktan	büyük	mutluluk	duyacağız.” </p>
<p class="calibre1"> <i class="calibre4">“Yardım,” </i></p>
<p class="calibre1">diye	bağırdı	kuzgun.	“</p>
<p class="calibre1"> <i class="calibre4">Yardım,	yardım,	yardım.” </i></p>
<p class="calibre1">Jon	 bu	 kadarını,	 Demir	 Bankası’nın	 Sur’a	 bir	 elçi	 gönderdiğini	 öğrendiği	 anda tahmin	 etmişti.	 “Son	 haber	 aldığımızda,	 Majesteleri,	 Lord	 Bolton’la	 ve	 adamın müttefikleriyle	yüzleşmek	üzere	Kışyarı’na	yürüyordu.	Eğer	isterseniz	kralı	orada arayabilirsiniz	 ama	 bunun	 bazı	 riskleri	 var.	 Kendinizi	 kralın	 savaşının	 ortasında bulabilirsiniz.” </p>
<p class="calibre1">Tycho	 başım	 öne	 eğdi.	 “Demir	 Bankası’na	 hizmet	 edenler,	 Demir	 Taht’a	 hizmet eden	sizler	gibi	sık	sık	ölümle	yüzleşirler.” </p>
<p class="calibre1"><a id="p616"></a> <i class="calibre4">Ben	Demir	Taht’a	mı	hizmet	ediyorum</i></p>
<p class="calibre1">?	 Jon	 Kar	 artık	 emin	 değildi.	 “Size	 at,	 erzak,	 rehber	 ve	 Derinorman	 Kalesi’ne gitmek	için	ihtiyaç	duyacağınız	her	şeyi	vereceğim.	Oradan	sonra,	Stannis’e	giden yolu	kendiniz	bulmak	zorundasınız.” </p>
<p class="calibre1"> <i class="calibre4">Stannis’in	kafasını	bir	kazığın	ucunda	da	bulabilirsiniz. </i></p>
<p class="calibre1">“Bunun	bir	bedeli	olacak.” </p>
<p class="calibre1"> <i class="calibre4">“Bedel,” </i></p>
<p class="calibre1">diye	bağırdı	Mormont’un	kuzgunu. </p>
<p class="calibre1"> <i class="calibre4">“Bedel,	bedel.” </i></p>
<p class="calibre1">“Her	 zaman	 bir	 bedel	 vardır,	 öyle	 değil	 mi?”	 Braavoslu	 gülümsedi.	 “Nöbet	 ne istiyor?” </p>
<p class="calibre1">“Başlangıç	olarak	gemilerinizi.	Mürettebatlarıyla	birlikte.” </p>
<p class="calibre1">“Üçünü	 de	 mi?	 Braavos’a	 nasıl	 geri	 döneceğim?”	 “Gemilerinize	 yalnızca	 bir yolculuk	 için	 ihyacım	 var.”	 “Tehlikeli	 bir	 yolculuk	 olduğunu	 tahmin	 ediyorum. </p>
<p class="calibre1">Başlangıç	olarak	dediniz?” </p>
<p class="calibre1">“Krediye	 de	 ihtiyacımız	 var.	 Bahara	 kadar	 karnımızı	 doyurmamızı	 sağlayacak miktarda	 altına.	 Yiyecek	 satın	 almak	 ve	 onları	 bize	 getirecek	 gemiler	 kiralamak için.” </p>
<p class="calibre1">“Bahar	 mı?”	 Tycho	 iç	 geçirdi.	 “Bu	 mümkün	 değil	 lordum.”	 Stannis,	 Jon’a	 ne söylemişti? </p>
<p class="calibre1"> <i class="calibre4">Ringa	balığı	satan	bir	kocakarı	gibi	pazarlık	ediyorsun	Lord	Kar.	Lord	Eddard</i> <i class="calibre4">seni	bir	balıkçı	kadından	mı	peydahladı</i></p>
<p class="calibre1">?	Belki	de	bu	konuda	haklıydı. </p>
<p class="calibre1">İmkânsızı	 mümküne	 dönüştürmek	 bir	 saat	 sürdü,	 şartlar	 üzerinde	 anlaşmaya varmak	 bir	 saat	 daha	 aldı.	 Saten’in	 getirdiği	 baharatlı	 sıcak	 şarap	 sürahisi, bankacıyla	Jon’un	daha	sıkıntı	verici	noktaları	karara	bağlamasına	yardım	etti.	Jon Kar,	 Braavoslu’nun	 çıkardığı	 parşömeni	 imzalarken,	 iki	 adam	 da	 yarı	 sarhoş	 ve oldukça	mutsuzdu.	Jon	bunun	iyi	bir	işaret	olduğunu	düşündü. </p>
<p class="calibre1">Üç	 Braavoslu	 gemi,	 Doğugözcüsü’ndeki	 donanmayı	 on	 bir	 gemiye	 yükseltecekti. </p>
<p class="calibre1">Donanmada,	Jon’un	emriyle	Cotter	Pyke	tarafından	el	konulmuş	Ibbenli	bir	balina</p>
<p class="calibre1">gemisi,	 aynı	 şekilde	 sahip	 olunmuş	 Pentoslu	 bir	 kadırga	 ve	 üç	 adet	 Lysli	 savaş</p>
<p class="calibre1">gemisi	 de	 bulunuyordu;	 Salladhor	 Saan’ın	 sonbahar	 rüzgârlarıyla	 kuzeye</p>
<p class="calibre1">sürüklenmiş	donanmasının	artıkları.	Saan’ın	üç	gemisinin	de	acil	onanma	ihtiyacı vardı	ama	onarım	işi	şimdiye	kadar	bitmiş	olmalıydı. </p>
<p class="calibre1">On	 bir	 gemi	 yeterince	 mantıklı	 değildi	 fakat	 Jon	 biraz	 daha	 beklerse,	 kurtarma donanması	Çetinocak’a	vardığında	oradaki	insanlar	ölmüş	olacaktı. </p>
<p class="calibre1"> <i class="calibre4">Ya	çimdi	denize	açıl	ya	da	hiç	açılma. </i></p>
<p class="calibre1"><a id="p617"></a>Bununla	 birlikte,	 Köstebek	 Ana	 ve	 insanlarının,	 hayatlarını	 Gece	 Nöbetçileri’ne emanet	edecek	kadar	umutsuz	olup	olmayacakları	meçhuldü. </p>
<p class="calibre1">Jon	 ve	 Tycho	 Nestoris	 çalışma	 odasından	 ayrıldıklarında	 hava	 kararmıştı.	 Kar yağmaya	başlamıştı.	“Görünüşe	göre	rahatlığımız	kısa	süreliymiş.”	Jon	pelerinine daha	sıkı	sarındı. </p>
<p class="calibre1">“Kış	neredeyse	üstümüzde.	Braavos’tan	ayrıldığım	gün,	kanallarda	buz	vardı.” </p>
<p class="calibre1">“Kısa	 bir	 zaman	 önce	 üç	 adamım	 Braavos’tan	 geçti,”	 dedi	 Jon.	 “Yaşlı	 bir	 üstat, bir	 şarkıcı	 ve	 genç	 bir	 kâhya.	 Yabanıl	 bir	 kızla	 bebeğini	 Eski	 Şehir’e götürüyorlardı.	Şans	eseri	onlarla	karşılaşmış	olabilir	misiniz?” </p>
<p class="calibre1">“Korkarım	 ki	 karşılaşmadım	 lordum.	 Braavos’tan	 her	 gün	 Batıdiyarlılar	 geçer ama	 pek	 çoğu	 Paçavracı	 Limanı’m	 kullanır.	 Demir	 Bankası’nın	 gemileri	 Mor Liman’a	 bağlanır.	 Eğer	 isterseniz,	 eve	 döndüğümde	 adamlarınızla	 ilgili</p>
<p class="calibre1">soruşturma	yapabilirim.”	“Gerek	yok.	Şu	anda	Eski	Şehir’de	güvendedirler.” </p>
<p class="calibre1">“Öyle	umut	edelim.	Dar	Deniz	yılın	bu	vaktinde	çok	tehlikelidir.	Son	zamanlarda, Basamaktaşı’nda	tuhaf	gemiler	görüldüğüne	dair	raporlar	da	geliyor.” </p>
<p class="calibre1">“Salladhor	Saan?” </p>
<p class="calibre1">“Lysli	korsan	mı?	Kimileri,	onun	eski	korsan	yataklarına	geri	döndüğünü	söylüyor, aynen	 öyle.	 Lord	 Redwyne’ın	 donanması	 da	 Kırık	 Kol’da	 dolaşıyor,	 eve</p>
<p class="calibre1">döndüğüne	 şüphe	 yok.	 Fakat	 biz	 bu	 adamları	 ve	 gemileri	 tanıyoruz.	 Raporlarda bahsedilen	 yelkenler	 başka...	 uzak	 doğudan	 geliyor	 olabilirler...	 ejderhalar hakkında	tuhaf	konuşmalar	duydum.” </p>
<p class="calibre1">“Keşke	burada	da	bir	ejderha	olsaydı.	Bir	ejderha	bizi	biraz	ısıtabilirdi.” </p>
<p class="calibre1">“Lordum	şaka	yapıyor.	Gülmezsem	beni	affedin.	Biz	Braavoslular,	Valyria’dan	ve</p>
<p class="calibre1">şehrin	ejderha	lordlarının	gazabından	kaçanların	soyundan	geliyoruz.	Ejderhalarla ilgili	şakalar	yapmayız.” </p>
<p class="calibre1"> <i class="calibre4">Evet,	sanırım	yapmazsınız. </i></p>
<p class="calibre1">“Özrümü	 kabul	 edin	 Lord	 Tycho.”	 “Özre	 gerek	 yok	 Lord	 Kumandan.	 İşte	 şimdi acıktığımı	 hissettim.	 Yüklü	 miktarda	 altın	 borç	 vermek,	 insanın	 iştahını	 açıyor. </p>
<p class="calibre1">Bana	ziyafet	salonunuzun	yerini	gösterme	nezaketinde	bulunur	musunuz?” </p>
<p class="calibre1">“Sizi	oraya	bizzat	götürürüm.	Bu	taraftan.” </p>
<p class="calibre1">Salona	 gittikten	 sonra	 bankacıyla	 aynı	 sofraya	 oturmamak	 nezaketsizlik	 olurdu. </p>
<p class="calibre1">Jon,	masaya	yemek	getirmesi	için	Saten’i	mutfağa	gönderdi.	Yeni	gelen	konukların tuhaflığı,	 görevde	 ya	 da	 uykuda	 olmayan	 bütün	 adamları	 dışarı	 çıkarmıştı,	 bu yüzden	mahzen	kalabalık	ve	sıcaktı. </p>
<p class="calibre1">Kraliçe	ve	Prenses	Shireen	mahzende	değildi;	muhtemelen	o	anda	Kral	Kulesi’ne</p>
<p class="calibre1">yerleşiyorlardı.	 Fakat	 Sör	 Brus	 ve	 Sör	 Malegorn	 oradaydı;	 mahzende	 toplanan kara	 kardeşleri,	 Doğugözcüsü’nden	 ve	 denizin	 ötesinden	 gelen	 son	 havadislerle</p>
<p class="calibre1"><a id="p618"></a>eğlendiriyorlardı.	 Kraliçenin	 leydilerinden	 üç	 kadın	 bir	 arada	 oturuyordu;	 kendi hizmetçileri	 ve	 Gece	 Nöbetçileri’nin	 hayran	 bakışlı	 bir	 düzine	 adamı	 tarafından çevrelenmişlerdi. </p>
<p class="calibre1">Kapıya	 daha	 yakın	 bir	 yerde,	 Kral	 Eli	 bir	 horozun	 buduna	 saldırıyordu,	 eti kemikten	 emerek	 söküyor	 ve	 her	 lokmayı	 birayla	 mideye	 indiriyordu.	 AxeII Florent,	 Jon	 Kar’ı	 gördüğünde	 elindeki	 kemiği	 bir	 kenara	 fırlattı,	 elinin	 tersiyle ağzım	 sildi	 ve	 ayağa	 kalkıp	 Jon’un	 masasına	 doğru	 yürüdü.	 Axell,	 pergel bacakları,	geniş	göğsü	ve	kepçe	kulaklarıyla	komik	bir	görüntü	oluşturuyordu	ama Jon,	 adama	 gülmemesi	 gerektiğini	 biliyordu.	 Sör	 Axell,	 Leydi	 Melisandre’nin kırmızı	 tanrısını	 kabul	 eden	 kraliçenin,	 ilk	 takipçilerinden	 biriydi	 ve	 kadının amcasıydı. </p>
<p class="calibre1"> <i class="calibre4">Eğer	bu	adam	bir	akraba	katili	değilse	bile,	ona	en	yakın	ikinci</i></p>
<p class="calibre1">şey.	 Üstat	 Aemon’ın	 Jon’a	 verdiği	 bilgiye	 göre,	 Axell	 Florent’in	 ağabeyi Melisandre	tarafından	yakılmıştı	ama	Sör	Axell	buna	engel	olmak	için	hiçbir	şey</p>
<p class="calibre1">yapmamıştı. </p>
<p class="calibre1"> <i class="calibre4">Ne	çeşit	bir	adam	öylece	durur	ve	ağabeyinin	canlı	canlı	yakılışım	izler</i></p>
<p class="calibre1">? </p>
<p class="calibre1">“Nestoris?”	 dedi	 Sör	 Axell	 “ve	 lord	 kumandan.	 Size	 katılabilir	 miyim?”	 Jon	 ve bankacı	 cevap	 veremeden,	 Axell	 sıraya	 oturdu.	 “Lord	 Kar,	 eğer	 sormamda</p>
<p class="calibre1">sakınca	 yoksa...	 Majesteleri	 Kral	 Stannis’in	 mektuplarda	 bahsettiği	 şu	 yabanıl prenses...	o	nerede	olabilir	lordum?” </p>
<p class="calibre1"> <i class="calibre4">Buradan	fersahlarca	uzakta, </i></p>
<p class="calibre1">diye	düşündü	Jon. </p>
<p class="calibre1"> <i class="calibre4">Eğer	 tanrılar	 merhametliyse,	 Val	 şimdiye	 kadar	 Tormund	 Devfelaketi’ni</i> <i class="calibre4">bulmuştur. </i></p>
<p class="calibre1">“Val,	 Mance	 Rayder’ın	 karısının	 kız	 kardeşidir.	 Dalla	 doğum	 yatağında	 öldükten sonra,	Kral	Stannis,	bebeği	ve	Val’i	esir	olarak	aldı.	Lâkin	Val	bir	prenses	değil, sizin	kastettiğiniz	manada	değil.” </p>
<p class="calibre1">Sör	 Axell	 omuzlarını	 silkti.	 “Kız	 ne	 olursa	 olsun,	 Doğugözcüsü’ndeki	 adamlar onun	 güzel	 olduğunu	 söylüyorlar.	 Kendi	 gözlerimle	 görmek	 isterim.	 Şu	 yabanıl kadınların	bazıları...	pekâlâ,	o	kadınlardan	biriyle	evlenen	bir	erkek,	koca	olarak vazifesini	 yapmak	 için	 kadını	 yere	 devirmek	 zorunda	 kalır.	 Kızı	 getirin	 de	 bir bakalım	lord	kumandan.” </p>
<p class="calibre1">“Val,	teftiş	için	sergilenecek	bir	at	değil	sör.” </p>
<p class="calibre1">“Kızın	 dişlerini	 saymayacağıma	 dair	 söz	 veriyorum.”	 Florent	 sırıttı.	 “Ah,	 endişe etmeyin.	Ona	hak	ettiği	bütün	saygıyı	göstereceğim.” </p>
<p class="calibre1"> <i class="calibre4">Kızın	burada	olmadığını	biliyor. </i></p>
<p class="calibre1"><a id="p619"></a>Bir	 köyün	 sırları	 olmazdı,	 Kara	 Kale’nin	 de	 öyle.	 Val’in	 yokluğundan	 açıkça bahsedilmiyordu	ama	bazı	adamlar	durumu	biliyordu	ve	kardeşler	geceleri	ortak</p>
<p class="calibre1">salonda	konuşuyordu. </p>
<p class="calibre1"> <i class="calibre4">Axell	ne	duydu</i></p>
<p class="calibre1">?	diye	merak	etti	Jon. </p>
<p class="calibre1"> <i class="calibre4">Duyduklarının	ne	kadarına	inandı</i></p>
<p class="calibre1">?	“Beni	bağışlayın	sör,	fakat	Val	bize	katılmayacak.” </p>
<p class="calibre1">“Ben	ona	giderim.	Fahişeyi	nerede	tutuyorsunuz?” </p>
<p class="calibre1"> <i class="calibre4">Sizden	uzakta. </i></p>
<p class="calibre1">“Güvenli	bir	yerde.	Yeter	sör.” </p>
<p class="calibre1">Şövalyenin	 yüzü	 öfkeyle	 kızardı.	 “Lordum,	 benim	 kim	 olduğumu	 unuttunuz	 mu?” </p>
<p class="calibre1">Adamın	 nefesi	 bira	 ve	 soğan	 kokuyordu.	 “Kraliçeyle	 mi	 konuşmalıyım? </p>
<p class="calibre1">Majesteleri	Kraliçe’nin	edeceği	tek	laf,	yabanıl	kızı	incelenmek	üzere	çırılçıplak bir	hâlde	salona	getirir.” </p>
<p class="calibre1"> <i class="calibre4">Bu,	bir	kraliçe	için	bile	güzel	bir	numara	olur. </i></p>
<p class="calibre1">“Kraliçe,	 misafirperverliğimizi	 asla	 bu	 şekilde	 kötüye	 kullanmaz,”	 dedi	 Jon, dediklerinin	 doğru	 olmasını	 umarak.	 “Şimdi,	 bir	 ev	 sahibinin	 vecibelerini unutmadan	önce	gitmek	zorundayım.	Lord	Tycho,	lütfen	izin	verin.” </p>
<p class="calibre1">“Evet	elbette,”	dedi	bankacı.	“Memnuniyetle.” </p>
<p class="calibre1">Dışarıda,	 kar	 daha	 yoğun	 bir	 şekilde	 yağıyordu.	 Avlunun	 karşı	 tarafındaki	 Kral Kulesi	 ağır	 bir	 gölgeye	 dönüşmüştü.	 Kalenin	 pencerelerindeki	 ışıklar	 kar tarafından	belirsizleştirilmişti. </p>
<p class="calibre1">Çalışma	 odasına	 geri	 dönen	 Jon,	 Yaşlı	 Ayı’nın	 kuzgununu,	 ahşap	 masanın</p>
<p class="calibre1">arkasındaki	meşe	ve	deriden	yapılmış	sandalyenin	üstüne	tünemiş	hâlde	buldu.	Jon içeri	 girdiği	 anda,	 kuş	 yemek	 için	 bağırmaya	 başladı.	 Jon,	 kapının	 yanındaki çuvaldan	bir	avuç	mısır	alıp	yere	saçtı,	sonra	sandalyeye	oturdu. </p>
<p class="calibre1">Tycho	 Naharis,	 arkasında	 anlaşmanın	 bir	 nüshasını	 bırakmıştı.	 Jon	 anlaşmayı	 üç kez	okudu. </p>
<p class="calibre1"> <i class="calibre4">Bu	basitti, </i></p>
<p class="calibre1">diye	düşündü, </p>
<p class="calibre1"> <i class="calibre4">ummaya	cesaret	ettiğimden	daha	basit.	Olması	gerekenden	daha	basit. </i></p>
<p class="calibre1">Bu	 düşünce	 Jon’u	 huzursuz	 etti.	 Braavos	 sikkeleri,	 kalenin	 kendi	 stokları tükendiğinde	 Gece	 Nöbetçileri’nin	 güneyden	 yiyecek	 almasına	 yardım	 edecekti, kışı	atlatmaya	yetecek	kadar	yiyecek,	kış	ne	kadar	uzun	sürerse	sürsün. </p>
<p class="calibre1"> <i class="calibre4">Uzun	ve	sert	bir	kış,	Nöbet’i	öyle	derin	bir	borç	batağına	sokar	ki	içinden	asla</i> <i class="calibre4">çıkamayız, </i></p>
<p class="calibre1">diye	hatırlattı	Jon	kendine, </p>
<p class="calibre1"><a id="p620"></a> <i class="calibre4">ama	seçenekler	borç	ve	ölüm	olunca,	en	iyisi	borç	almak. </i></p>
<p class="calibre1">Ama	 bu	 durumdan	 hoşlanmıyordu.	 Ve	 bahar	 geldiğinde,	 bütün	 o	 altınları	 geri ödeme	 zamanı	 geldiğinde,	 durumdan	 daha	 da	 az	 hoşlanacaktı.	 Tycho	 Nestoris, görgülü	 ve	 zarif	 tavrıyla	 Jon’u	 etkilemişti	 ama	 Braavos’un	 Demir	 Bankası, alacaklarını	 tahsil	 etmek	 konusunda	 korkutucu	 bir	 şöhrete	 sahipti.	 Dokuz	 Özgür Şehir’in	 her	 birinin	 kendi	 bankası	 vardı,	 bazıları	 birden	 fazlasına	 sahipti;	 her sikke	 için,	 bir	 kemik	 parçası	 için	 kavga	 eden	 köpekler	 misali	 kavga	 ederlerdi. </p>
<p class="calibre1">Fakat	 Demir	 Bankası,	 diğer	 bütün	 bankaların	 toplamından	 daha	 zengin	 ve	 daha nüfuzluydu.	Prensler	küçük	bankalara	olan	borçlarını	ödemeyi	ihmal	ettiklerinde, bankacılar	karılarını	ve	çocuklarını	köleliğe	satar	ve	kendi	damarlarını	açarlardı. </p>
<p class="calibre1">Prensler	 Demir	 Bankası’na	 olan	 borçlarını	 ödemediklerinde,	 yeni	 prensler	 hiç yoktan	ortaya	çıkar	ve	eski	prenslerin	tahtlarını	alırlardı. </p>
<p class="calibre1"> <i class="calibre4">Tıpkı	zavallı	tombul	Tommen’ın	öğrenmek	üzere	olabileceği	gibi. </i></p>
<p class="calibre1">Lannisterlar,	 Kral	 Robert’ın	 borçlarını	 ödemeyi	 reddetmek	 için	 iyi	 sebeplere sahiplerdi	 şüphesiz,	 ama	 bu	 yine	 de	 aptallıktı.	 Eğer	 Stannis	 anlaşma	 şartlarını kabul	etmeyecek	kadar	kibirli	olmasaydı,	Braavoslular	ona	dilediği	kadar	altın	ve gümüş	 verirlerdi;	 bir	 düzine	 paralı	 asker	 birliği	 satın	 almaya,	 yüzlerce	 lorda rüşvet	vermeye,	ordunun	cebini	dolu,	karnını	tok,	sırtını	pek,	elini	silahlı	tutmaya yetecek	kadar	sikke. </p>
<p class="calibre1"> <i class="calibre4">Eğer	 Stannis,	 Kışyarı’nın	 duvarlarının	 dibinde	 ölü	 yatmıyorsa,	 Demir	 Taht’ı</i> <i class="calibre4">kazanmış	olabilir. </i></p>
<p class="calibre1">Jon,	Melisandre’nin,	ateşlerin	içinde	ne	gördüğünü	merak	etti. </p>
<p class="calibre1">Arkasına	yaslandı,	esnedi,	gerindi.	Yarın	sabah	Cotter	Pyke	için	emirler	yazacaktı. </p>
<p class="calibre1">Çetinocak’a	 on	 bir	 gemi	 gönderin.	 Getirebildiğiniz	 kadar	 çok	 insanı	 geri	 getirin, önce	kadınlar	ve	çocuklar.	Yelken	açma	vakti	gelmişti. </p>
<p class="calibre1"> <i class="calibre4">Fakat	kendim	mi	gitmeliyim	yoksa	bu	işi	Cotter’a	mı	bırakmalıyım</i></p>
<p class="calibre1">?	Yaşlı	Ayı	bir	keşif	gezisine	liderlik	etmişti. </p>
<p class="calibre1"> <i class="calibre4">Evet.	Ve	geri	dönmedi. </i></p>
<p class="calibre1">Jon	 gözlerini	 kapadı.	 Sadece	 bir	 an	 için...	 ve	 uyandı,	 her	 yanı	 tutulmuştu,	 Yaşlı Ayı’nın	kuzgunu, </p>
<p class="calibre1"> <i class="calibre4">“Kar,	Kar,” </i></p>
<p class="calibre1">diye	 mırıldanıyordu	 ve	 Mully,	 Jon’u	 sarsıyordu.	 “Lordum,	 gelmeniz	 gerek.	 Özür dilerim	lordum.	Bir	kız	bulundu.” </p>
<p class="calibre1">“Bir	 kız?”	 Jon,	 elinin	 tersiyle	 gözlerini	 ovuşturarak	 doğruldu.	 “Val	 mi?	 Val	 mi döndü?” </p>
<p class="calibre1">“Val	değil	lordum.	Kız,	Sur’un	bu	tarafında	bulundu.” </p>
<p class="calibre1"> <i class="calibre4">Arya. </i></p>
<p class="calibre1"><a id="p621"></a>Jon	dikildi.	Arya	olmalıydı. </p>
<p class="calibre1"> <i class="calibre4">“Kız,” </i></p>
<p class="calibre1">diye	bağırdı	kuzgun. </p>
<p class="calibre1"> <i class="calibre4">“Kız,	kız.” </i></p>
<p class="calibre1">“Ty	ve	Dannel,	ona	Köstebek	Kasabası’nın	iki	fersah	güneyinde	rastlamışlar.	Kral Yolu’ndan	 aşağı	 doğru	 kaçan	 yabanılları	 kovalıyorlarmış.	 Onları	 da	 getirdiler. </p>
<p class="calibre1">Ama	sonra	kızı	görmüşler.	Soylu	bir	kız	lordum,	sizi	soruyor.” </p>
<p class="calibre1">“Kızın	 yanında	 kaç	 kişi	 var?”	 Jon	 su	 çanağına	 gitti,	 yüzüne	 su	 çarptı,	 çok yorgundu. </p>
<p class="calibre1">“Kimse	yok	lordum.	Kız	yalnız	geldi.	Atı	ölmek	üzereydi,	bir	deri	bir	kemik,	topal ve	terli.” </p>
<p class="calibre1">Ölmek	 üzere	 olan	 bir	 atın	 sırtında	 oturan	 gri	 bir	 kız.	 Görünüşe	 göre</p>
<p class="calibre1">Melisandre’nin	 ateşleri	 yalan	 söylememişti.	 Ama	 Mance	 Rayder	 ve	 mızrak</p>
<p class="calibre1">karılarına	 ne	 olmuştu?	 “Kız	 şu	 anda	 nerede?”	 “Üstat	 Aemon’ın	 dairesinde lordum.”	 Yaşlı	 üstat	 şu	 anda	 Eski	 Şehir’de,	 sıcak	 ve	 güvenli	 bir	 yerdeydi	 ama adamlar	 üstadın	 dairesini	 hâlâ	 aynı	 isimle	 anıyordu.	 “Soğuk	 yüzünden	 masmavi kesilmişti,	çok	fazla	titriyordu.	Ty,	Clydas’ın	kızı	görmesini	istedi.”	“Bu	iyi.”	Jon kendini	tekrar	on	beş	yaşında	hissetti. </p>
<p class="calibre1"> <i class="calibre4">Küçük	kardeşim. </i></p>
<p class="calibre1">Ayağa	kalkıp	pelerinini	giydi. </p>
<p class="calibre1">Jon,	Mully’yle	birlikte	avluyu	geçerken	kar	hâlâ	yağıyordu.	Doğuda	altın	bir	şafak söküyordu	ama	Leydi	Melisandre’nin	Kral	Kulesi’ndeki	penceresinde	hâlâ	kırmızı</p>
<p class="calibre1">bir	ışık	titriyordu. </p>
<p class="calibre1"> <i class="calibre4">Ne	çeşit	oyunlar	oynuyorsun	rahibe</i></p>
<p class="calibre1">? </p>
<p class="calibre1"> <i class="calibre4">Mance	için	yeni	bir	görevin	mi	var</i></p>
<p class="calibre1">? </p>
<p class="calibre1">Jon,	kızın	Arya	olduğuna	inanmak	istiyordu.	Onun	yüzünü	tekrar	görmek,	saçlarını karıştırmak,	ona	gülümsemek,	güvende	olduğunu	söylemek	istiyordu. </p>
<p class="calibre1"> <i class="calibre4">Ama	güvende	olmayacak.	Kışyarı	yandı,	çöktü	ve	artık	güvenli	bir	yer	yok. </i></p>
<p class="calibre1">Jon,	 ne	 kadar	 isterse	 istesin,	 Arya’yı	 burada,	 yanında	 tutamazdı.	 Sur	 kadınlara uygun	 bir	 yer	 değildi,	 hele	 soylu	 küçük	 kızlara	 uygun	 bir	 yer	 hiç	 değildi.	 Jon kardeşini	 Stannis’e	 ya	 da	 Melisandre’ye	 de	 teslim	 etmeyecekti.	 Kral	 onu	 kendi adamlarından	 biriyle	 evlendirmek	 isterdi,	 Horpe’la,	 Massey’yle	 ya	 da	 Dev Katili’yle.	 Ve	 kırmızı	 kadının	 Arya’ya	 neler	 yapmak	 isteyebileceğini	 yalnızca tanrılar	bilirdi. </p>
<p class="calibre1">Jon’un	 görebildiği	 en	 iyi	 çözüm,	 Arya’yı	 Doğugözcüsü’ne	 göndermek	 ve	 Cotter</p>
<p class="calibre1"><a id="p622"></a>Pyke’tan	 kızı	 bir	 gemiye	 bindirip	 denizin	 karşısına,	 bütün	 bu	 kavgacı	 kralların ulaşamayacağı	 bir	 yere	 göndermesini	 istemekti.	 Gemiler	 Çetinocak’tan	 dönene kadar	 beklemek	 gerekecekti	 elbette.	 Arya,	 Tycho	 Nestoris’le	 birlikte	 Braavos’a da	 gidebilirdi.	 Belki	 de	 Demir	 Bankası,	 Arya’yı	 himaye	 altına	 alacak	 soylu	 bir aile	bulurdu.	Braavos,	Dokuz	Özgür	Şehir’in	en	yakın	olanıydı	ki	bu	durum	şehri</p>
<p class="calibre1">hem	 en	 iyi,	 hem	 de	 en	 kötü	 seçenek	 yapıyordu.	 Lorath	 ya	 da	 Ibben	 Limanı	 daha güvenli	 olabilirdi.	 Ama	 Jon	 onu	 nereye	 gönderirse	 göndersin,	 Arya’nın	 yaşamak için	gümüşe,	başının	üstünde	bir	çatıya	ve	onu	koruyacak	birine	ihtiyacı	olacaktı. </p>
<p class="calibre1">O	daha	çocuktu. </p>
<p class="calibre1">Üstat	Aemon’ın	eski	dairesi	o	kadar	sıcaktı	ki,	Mully	kapıyı	açtığında	dışarı	çıkan buhar	bulutu	hem	Mully’yi	hem	de	Jon’u	kör	etti.	İçeride,	şöminede	yeni	yakılmış</p>
<p class="calibre1">bir	 ateş	 yanıyordu,	 kütükler	 çıtırdıyordu.	 Jon,	 bir	 ıslak	 elbise	 yığınının	 üstüne bastı.	Yukarıdaki	kuzgunlar, </p>
<p class="calibre1"> <i class="calibre4">“Kar,	Kar,	Kar,” </i></p>
<p class="calibre1">diye	bağırıyordu.	Kız,	ateşin	yanma	kıvrılmıştı,	kendinden	üç	kat	büyük,	siyah,	yün bir	pelerine	sarınmıştı,	uyuyordu. </p>
<p class="calibre1">Kız	sadece	bir	an	için,	Jon’u	duraksatacak	kadar	Arya	gibi	göründü.	Uzun	boylu, </p>
<p class="calibre1">cılız,	tay	gibi	bir	kızdı,	kahverengi	saçları	örülmüş	ve	deri	şeritlerle	bağlanmıştı. </p>
<p class="calibre1">Uzun	bir	yüzü,	sivri	bir	çenesi	ve	küçük	kulakları	vardı. </p>
<p class="calibre1">Ama	çok	büyüktü,	çok	fazla	büyük. </p>
<p class="calibre1"> <i class="calibre4">Bu	kız	neredeyse	benim	yalımda. </i></p>
<p class="calibre1">‘Yemek	yedi	mi?”	diye	sordu	Jon,	Mully’ye. </p>
<p class="calibre1">“Sadece	 ekmek	 ve	 çorba	 lordum.”	 Clydas	 oturduğu	 sandalyeden	 kalktı.	 “Üstat Aemon	yavaş	yavaş	yemenin	daha	iyi	olduğunu	söylerdi.	Daha	fazla	yerse	hazım</p>
<p class="calibre1">zorluğu	yaşayabilir.” </p>
<p class="calibre1">Mully	 başıyla	 onayladı.	 “Donnel,	 Hobb’un	 sosislerinden	 bir	 tane	 teklif	 etti	 ama kız	sosise	dokunmadı.” </p>
<p class="calibre1">Jon	 kızı	 suçlayamazdı.	 Hobb’un	 sosisleri	 yağdan,	 tuzdan	 ve	 Jon’un	 düşünmeye bile	katlanamadığı	şeylerden	yapılırdı.	“Belki	de	dinlenmesine	izin	vermeliyiz.” </p>
<p class="calibre1">Sonra	kız	doğruldu,	pelerini	küçük	ve	solgun	göğüslerine	bastırdı.	Kafası	karışmış</p>
<p class="calibre1">gibi	görünüyordu.	“Neredeyim?” </p>
<p class="calibre1">“Kara	Kale’de	leydim.” </p>
<p class="calibre1">“Sur.”	Kızın	gözleri	yaşlarla	doldu.	“Buradayım.” </p>
<p class="calibre1">Clydas	kıza	yaklaştı.	“Zavallı	çocuk.	Kaç	yaşındasın?” </p>
<p class="calibre1">“Bir	 sonraki	 isim	 günümde	 on	 altı	 olacağım.	 Ve	 çocuk	 değilim.	 Çiçek	 açmış</p>
<p class="calibre1">yetişkin	bir	kadınım.”	Esnedi,	ağzını	pelerinle	örttü.	Pelerinin	katlarının	arasından çıplak	bir	diz	çıktı.	“Zincir	takmıyorsun.	Sen	bir	üstat	mısın?” </p>
<p class="calibre1"><a id="p623"></a>“Hayır,”	dedi	Clydas,	“ama	bir	üstada	hizmet	ettim.” </p>
<p class="calibre1"> <i class="calibre4">Biraz	Arya’ya	benziyor, </i></p>
<p class="calibre1">diye	düşündü	Jon. </p>
<p class="calibre1"> <i class="calibre4">Aç	ve	cılız.	Ama	saçlarının	ve	gözlerinin	rengi	Arya’nınkilerle	aynı. </i></p>
<p class="calibre1">“Beni	sorduğunu	söylediler.	Ben..,” </p>
<p class="calibre1">“...Jon	 Kar’sın.”	 Kız,	 saç	 örgüsünü	 geri	 attı.	 “Benim	 hanedanım	 ve	 senin hanedanın,	 kan	 ve	 onurla	 birbirine	 bağlı.	 Dinle	 beni	 akrabam.	 Cregan	 amcam bütün	hızıyla	peşimden	geliyor.	Onun	Karhold’u	geri	almasına	izin	vermemelisin.” </p>
<p class="calibre1">Jon	kıza	bakıyordu. </p>
<p class="calibre1"> <i class="calibre4">Onu	tanıyorum. </i></p>
<p class="calibre1">Kızın	gözlerinde,	duruş	şeklinde,	konuşma	tarzında	tanıdık	bir	şey	vardı.	Hafızası bir	an	için	Jon’u	terk	etti.	Sonra	geri	geldi.	“Alys	Karstark.” </p>
<p class="calibre1">Kızın	 dudaklarına	 hayaletimsi	 bir	 gülümseme	 yerleşti.	 “Hatırlayacağından	 emin değildim.	Beni	son	gördüğünde	altı	yaşındaydım.” </p>
<p class="calibre1">“Babanla	birlikte	Kışyarı’na	gelmiştin.” </p>
<p class="calibre1"> <i class="calibre4">Başı	Robb	tarafından	kesilen	babanla	birlikte. </i></p>
<p class="calibre1">“Ne	 sebeple	 geldiğinizi	 hatırlamıyorum.”	 Kız	 kızardı.	 “Kardeşinle	 tanışabilmem için.	Ah,	gelişimizin	başka	bir	bahanesi	vardı	ama	gerçek	sebep	buydu.	Robb’la</p>
<p class="calibre1">hemen	 hemen	 aynı	 yaştaydım,	 babam	 onunla	 eş	 olabileceğimizi	 düşündü.	 Bir ziyafet	 düzenlendi.	 Hem	 seninle	 hem	 de	 kardeşinle	 dans	 ettim.	 Kardeşin	 çok nazikti,	 bana	 iyi	 dans	 ettiğimi	 söyledi.	 Sen	 aksiydin.	 Babam,	 bunun	 piçlerden beklenecek	bir	özellik	olduğunu	söyledi.” </p>
<p class="calibre1">“Hatırlıyorum.”	Bu	yalnızca	yarı	yalandı. </p>
<p class="calibre1">“Hâlâ	biraz	aksisin,”	dedi	kız,	“ama	beni	amcamdan	kurtarırsan	seni	affederim.” </p>
<p class="calibre1">“Amcan...	Lord	Arnolf	mu?” </p>
<p class="calibre1">“O	bir	lord	değil,”	dedi	Alys	küçümseme	dolu	bir	sesle.	“Ağabeyim	Harry	meşru</p>
<p class="calibre1">lordumuzdur.	 Kanunlara	 göre	 ben	 de	 onun	 vârisiyim.	 Kız	 evlat,	 amcadan	 önce gelir.	Arnolf	amcam	sadece	kale	kumandam.	O	benim	büyük	amcam,	aslında</p>
<p class="calibre1"> <i class="calibre4">babamın</i></p>
<p class="calibre1">amcası.	 Cregan	 onun	 oğlu.	 Bu	 durumda	 kuzenim	 oluyor	 sanırım,	 ama	 ona	 her zaman	 amca	 derdik.	 Şimdi	 ona	 kocam	 dememi	 istiyorlar.”	 Yumruğunu	 sıktı. </p>
<p class="calibre1">“Savaştan	 önce	 Daryn	 Harnwood’la	 nişanlıydım.	 Evlenmek	 için	 benim	 çiçek</p>
<p class="calibre1">açmamı	bekliyorduk	ama	Kral	Katili,	Fısıltılı	Orman’da	Daryn’i	öldürdü.	Babam, </p>
<p class="calibre1">evlenmem	 için	 güneyli	 bir	 lord	 bulacağını	 yazdı	 ama	 asla	 bulmadı.	 Kardeşin Robb,	 Lannisterlar’ı	 öldürdüğü	 için	 babamın	 boğazını	 kesti.”	 Ağzı	 çarpıldı. </p>
<p class="calibre1">“Güneye	 gitmelerinin	 tek	 sebebinin,	 birkaç	 Lannister	 öldürmek	 olduğunu</p>
<p class="calibre1">sanıyordum.” </p>
<p class="calibre1"><a id="p624"></a>“O	 kadar...	 basit	 değildi.	 Lord	 Karstark	 iki	 tutsağı	 katletti	 leydim.	 Silahsız çocukları,	bir	hücreye	tıkılmış	yaverleri.” </p>
<p class="calibre1">Kız	şaşkın	görünmüyordu.	“Babam	hiçbir	zaman	İri	Jon	gibi	kükremedi	ama	öfkeli</p>
<p class="calibre1">olduğunda	ondan	daha	az	tehlikeli	değildi.	Gel	gör	ki	şimdi	ölü.	Senin	kardeşin	de öyle.	Ama	sen	ve	ben	buradayız,	hâlâ	yaşıyoruz.	Aramızda	kan	davası	var	mı	Lord</p>
<p class="calibre1">Kar?”	 “Bir	 adam	 siyahları	 kuşandığında	 bütün	 davaları	 geride	 bırakır.	 Gece Nöbetçileri’nin	ne	Karhold’la	ne	de	seninle	davası	var.”	“Güzel.	Korkuyordum... </p>
<p class="calibre1">ağabeylerimden	 birini	 kale	 kumandanı	 olarak	 bırakması	 için	 babama	 yalvardım ama	 ağabeylerimin	 hiçbiri,	 güneyde	 kazanılacak	 şandan	 ve	 fidyeden	 vazgeçmek istemedi.	 Şimdi	 Torr	 ve	 Edd	 ölü.	 Harry,	 ondan	 son	 haber	 aldığımızda	 Bakire Havuzu’nda	 tutsaktı.	 O	 da	 ölmüş	 olabilir.	 Eddard	 Stark’ın	 son	 oğlundan	 başka gidecek	bir	yer	bulamadım.” </p>
<p class="calibre1">“Neden	krala	gitmedin?	Karhold,	Stannis’ten	yana	olduğunu	duyurdu.” </p>
<p class="calibre1"> <i class="calibre4">“'Amcam, </i></p>
<p class="calibre1">Lannisterlar’ın	tahrik	olup	zavallı	Harry’nin	başını	keseceği	umuduyla	Stannis’ten yana	 olduğunu	 duyurdu.	 Ağabeyim	 ölürse	 Karhold	 bana	 geçer	 ama	 amcalarım benim	 doğum	 hakkımı	 kendileri	 için	 istiyorlar.	 Cregan’ın	 benden	 bir	 çocuğu olduğunda	 bana	 ihtiyaçları	 kalmayacak.	 Cregan	 şimdiden	 iki	 eş	 gömdü.”	 Alys öfkeyle	 gözyaşlarını	 sildi,	 tıpkı	 Arya’nın	 yapacağı	 gibi.	 “Bana	 yardım	 edecek misin?” </p>
<p class="calibre1">“Evlilikler	ve	miraslar,	kralı	ilgilendiren	konulardır	leydim.	Stannis’e	senin	adına bir	mektup	yazarım	ama...” </p>
<p class="calibre1">Alys	Karstark	güldü	ama	bu	umutsuzluğun	kahkahasıydı.	“Yaz	ama	cevap	bekleme. </p>
<p class="calibre1">Stannis	o	mektubu	almadan	önce	ölmüş	olacak.	Amcam	bu	meseleyle	ilgilenecek.” </p>
<p class="calibre1">“Ne	demek	istiyorsun?” </p>
<p class="calibre1">“Arnolf,	Kışyarı’na	gidiyor,	bu	doğru,	ama	sadece	kralın	sırtına	hançer	saplamak için.	Uzun	zaman	önce	Roose	Bolton’la	anlaşma	yaptı...	altın,	af	vaadi	ve	zavallı Harry’nin	 kafası	 karşığında.	 Lord	 Stannis	 bir	 katliamın	 içine	 yürüyor.	 Yani	 bana yardım	 edemez,	 üstelik	 edebilseydi	 bile	 etmezdi.”	 Alys,	 siyah	 pelerini	 sıkıca kavrayarak	 Jon’un	 önünde	 diz	 çöktü.	 “Sen	 benim	 tek	 umudumsun	 Lord	 Kar. </p>
<p class="calibre1">Babanın	hatırına	sana	yalvarıyorum.	Beni	koru.” </p>
<p class="calibre1"><a id="p625"></a><b class="calibre3">KÖR	KIZ</b></p>
<p class="calibre1">Onun	geceleri	uzak	yıldızlarla	ve	karların	üstüne	vuran	ay	ışığıyla	aydınlanıyordu ama	kız	her	sabah	karanlığa	uyanıyordu. </p>
<p class="calibre1">Gözlerini	 açtı	 ve	 onu	 bir	 kefen	 gibi	 saran	 karanlığa	 körce	 baktı,	 gördüğü	 rüya silinmeye	 başlamıştı	 bile.	 Çok	 güzel.	 Rüyasını	 hatırlayarak	 dudaklarını	 yaladı. </p>
<p class="calibre1">Koyunların	 melemesi,	 çobanın	 gözlerindeki	 dehşet,	 koyunlar	 kız	 tarafından	 teker teker	 öldürülürken	 köpeklerin	 çıkardığı	 sesler,	 kızın	 sürüsünün	 hırlamaları.	 Kar yağışları	 başladı	 başlayalı	 av	 azalmıştı	 ama	 dün	 gece	 kız	 ve	 sürüsü	 ziyafet çekmişti.	Koyun,	köpek	ve	insan	eti.	Kızın	gri	kuzenlerinden	bazıları	insanlardan korkuyordu,	ölü	insanlardan	bile,	ama	kız	korkmuyordu.	Et,	etti	ve	insanlar	avdı. </p>
<p class="calibre1">Kız,	gece	kurduydu. </p>
<p class="calibre1">Ama	yalnızca	rüyalarında. </p>
<p class="calibre1">Kör	 kız	 yatağın	 diğer	 yanına	 yuvarlandı,	 doğruldu,	 ayağa	 fırladı,	 gerindi.	 Soğuk taş	 bir	 sıranın	 üstündeki	 paçavra	 dolu	 şiltede	 uyuyordu	 ve	 her	 uyandığında tutulmuş	oluyordu.	Küçük,	çıplak	ve	nasırlı	ayaklarıyla	su	çanağına	doğru	yürüdü, bir	gölge	kadar	sessizdi,	yüzüne	soğuk	su	çarptı,	sonra	kurulandı. </p>
<p class="calibre1"> <i class="calibre4">Sör	Gregor, </i></p>
<p class="calibre1">diye	düşündü. </p>
<p class="calibre1"> <i class="calibre4">Dunsen,	Tatlı	Raff.	Sör	Ilyn,	Sör	Meryn,	Kraliçe	Cersei. </i></p>
<p class="calibre1">Bu	onun	sabah	duasıydı.	Öyle	miydi? </p>
<p class="calibre1"> <i class="calibre4">Hayır, </i></p>
<p class="calibre1">diye	düşündü, </p>
<p class="calibre1"> <i class="calibre4">benim	duam	değil.	Bu	gece	kurdunun	duası.	Bir	gün	onları	bulacak,	avlayacak,</i> <i class="calibre4">onların	korkusunu	koklayacak,	kanlarının	tadına	bakacak.	Bir	gün. </i></p>
<p class="calibre1">Yığın	hâlindeki	iç	çamaşırlarını	buldu,	giyilecek	kadar	temiz	olduklarından	emin olmak	için	onları	kokladı,	kendi	karanlığının	içinde	iç	çamaşırları	giydi.	Giymesi gereken	 hizmetçi	 kıyafeti,	 astığı	 yerdeydi;	 boyasız	 yünden	 yapılmış	 uzun	 bir elbise,	 sert	 ve	 kaşındırın.	 Kıyafeti	 aldı,	 tecrübeli	 bir	 hareketle	 başından	 geçirip aşağı	 çekti.	 Son	 olarak	 çoraplarını	 giydi;	 biri	 siyah,	 biri	 beyaz.	 Siyah	 çorabın lastiğinde	 bir	 ilmek	 vardı,	 beyazda	 yoktu.	 Kız	 bu	 sayede	 hangi	 çorabın	 hangi</p>
<p class="calibre1"><a id="p626"></a>çorap	 olduğunu	 ayırt	 ediyor	 ve	 her	 çorabı	 doğru	 bacağa	 giydiğinden	 emin oluyordu.	 Bacakları	 sıskaydı	 ama	 güçlü	 ve	 esnekti,	 her	 geçen	 gün	 biraz	 daha uzuyordu.	 Kız	 buna	 memnundu.	 Bir	 su	 dansçının	 uzun	 bacakları	 olmalıydı.	 Kör Beth	su	dansçısı	değildi	ama	sonsuza	dek	Beth	olarak	kalmayacaktı. </p>
<p class="calibre1">Mutfağın	 yolunu	 biliyordu	 ama	 bilmeseydi	 bile	 burnu	 onu	 oraya	 götürürdü. </p>
<p class="calibre1">Koridor	boyunca	yürürken	havayı	koklayarak, </p>
<p class="calibre1"> <i class="calibre4">acı	biber	ve	kızarmış	balık, </i></p>
<p class="calibre1">diye	karar	verdi	kız</p>
<p class="calibre1"> <i class="calibre4">ve	Umma’nın	fırınından	çıkmış	taze	ekmek. </i></p>
<p class="calibre1">Kokular	kızın	midesini	guruldattı.	Gece	kurdu	ziyafet	çekmişti	ama	bu	ziyafet	kör kızın	 midesini	 doldurmamıştı.	 Kız,	 rüyalarında	 gördüğü	 etlerle	 beslenemezdi, bunu	uzun	zaman	önce	öğrenmişti. </p>
<p class="calibre1">Biber	 yağında	 çıtır	 çıtır	 kızartılmış	 sardalyalarla	 kahvaltı	 etti,	 balıklar	 o	 kadar sıcaktı	ki	kızın	parmakları	yandı.	Kör	kız,	tabağında	kalan	yağı,	Umma’nın	sabah ekmeklerinden	 birinin	 burnuyla	 sıyırdı,	 ekmeği	 bir	 kadeh	 sulu	 şarapla	 birlikte mideye	 indirdi.	 Tatların	 ve	 kokuların	 keyfini	 çıkardı.	 Parmaklarına	 değen	 çıtır ekmek	 kabuğunu,	 yağın	 kayganlığını,	 elindeki	 küçük	 sıyrığa	 değen	 acı	 biberin sebep	olduğu	yanmayı	hissetti. </p>
<p class="calibre1"> <i class="calibre4">Duy,	kokla,	tat,	hisset, </i></p>
<p class="calibre1">diye	hatırlattı	kendine. </p>
<p class="calibre1"> <i class="calibre4">Göremeyen	insanlar	için	dünyayı	tanımanın	birçok	yolu	var. </i></p>
<p class="calibre1">Yumuşak	 terlikleriyle	 bir	 fare	 kadar	 sessiz	 bir	 şekilde	 yürüyen	 biri	 odaya	 girdi. </p>
<p class="calibre1">Kör	kızın	burun	delikleri	genişledi. </p>
<p class="calibre1"> <i class="calibre4">Nazik	adam. </i></p>
<p class="calibre1">Erkeklerin	 kokusu	 kadınlarınkinden	 farklıydı,	 havada	 portakal	 aroması	 da	 vardı. </p>
<p class="calibre1">Rahip,	nefesini	tatlandırmak	için	portakal	kabuğu	çiğniyordu. </p>
<p class="calibre1">Kör	kız,	masanın	başına	oturan	nazik	adamın,	“Bu	sabah	kimsin?”	diye	sorduğunu</p>
<p class="calibre1">duydu. </p>
<p class="calibre1"> <i class="calibre4">Tık,	tık, </i></p>
<p class="calibre1">sesleri	geldi,	sonra	da	minik	bir	çıtırtı.	İlk	yumurtasını	kırıyor. </p>
<p class="calibre1">“Kimse,”	diye	cevap	verdi	kız. </p>
<p class="calibre1">‘Yalan.	Seni	tanıyorum.	Sen	şu	kör,	dilenci	kızsın.” </p>
<p class="calibre1">“Beth.”	 Kör	 kız	 eskiden	 bir	 Beth	 tanımıştı;	 Kışyarı’nda,	 Arya	 Stark	 olduğu zamanlarda.	Belki	de	bu	yüzden	bu	ismi	seçmişti. </p>
<p class="calibre1">“Zavallı	çocuk,”	dedi	nazik	adam.	“Gözlerini	geri	ister	misin?	Sadece	iste,	tekrar göreceksin.” </p>
<p class="calibre1">Nazik	adam	aynı	soruyu	her	sabah	soruyordu.	“Gözlerimi	yarın	geri	isteyebilirim. </p>
<p class="calibre1"><a id="p627"></a>Bugün	istemiyorum.”	Kızın	yüzü	durgun	bir	suydu,	her	şeyi	saklıyordu,	hiçbir	şeyi açığa	çıkarmıyordu. </p>
<p class="calibre1">“Nasıl	istersen.”	Kör	kız,	nazik	adamın	yumurtayı	soyduğunu	duyabiliyordu.	Adam</p>
<p class="calibre1">tuz	 kaşığını	 eline	 aldığında	 gümüşi	 bir	 tınlama	 duyuldu.	 Rahip,	 yumurtaları	 iyice tuzlayıp	 yemekten	 hoşlanıyordu.	 “Benim	 zavallı	 kör	 kızım	 dün	 gece	 nerede dilendi?”	“Yeşil	Yılanbalığı	Hanı’nda.” </p>
<p class="calibre1">“Peki	öğrendiğin	ve	bizden	ayrılmadan	önce	bilmediğin	üç	yeni	şey	nedir?” </p>
<p class="calibre1">“Deniz	Lordu	hâlâ	hasta.” </p>
<p class="calibre1">“Bu	yeni	bir	şey	değil.	Deniz	Lordu	dün	de	hastaydı,	yarın	da	hasta	olacak.” </p>
<p class="calibre1">‘Ya	da	ölü.” </p>
<p class="calibre1">“Lord	öldüğünde,	bu	yeni	bir	şey	olacak.” </p>
<p class="calibre1"> <i class="calibre4">Lord	öldüğünde	bir	seçim	olacak	ve	bıçaklar	dışarı	çıkacak. </i></p>
<p class="calibre1">Braavos’ta	işler	böyle	yürürdü.	Batıdiyar’da,	bir	kral	öldüğünde	onun	yerine	oğlu geçerdi	ama	Braavos’ta	krallar	yoktu.	“Tormo	Fregar	yeni	deniz	lordu	olacak.” </p>
<p class="calibre1">‘Yeşil	Yılanbalığı	Hanı’nda	konuşulan	bu	mu?” </p>
<p class="calibre1">“Evet.” </p>
<p class="calibre1">Nazik	adam,	yumurtasından	bir	ısırık	aldı.	Kör	kız,	adamın	yumurtayı	çiğnediğini duydu.	 Adam,	 ağzı	 doluyken	 asla	 konuşmazdı,	 lokmasını	 yuttu	 ve	 “Kimileri, şarapta	 bilgelik	 olduğunu	 söyler,”	 dedi.	 “Onlar	 aptal	 insanlardır.	 Diğer	 hanlarda başka	isimlerden	bahsediliyor,	emin	olabilirsin.”	Yumurtadan	bir	ısırık	daha	aldı, çiğnedi,	yuttu.	“Öğrendiğin	ve	daha	önce	bilmediğin	üç	yeni	şey	nedir?” </p>
<p class="calibre1">“Bazı	 adamların,	 Tormo	 Fregar’ın	 kesinlikle	 yeni	 deniz	 lordu	 olacağını</p>
<p class="calibre1">söylediğini</p>
<p class="calibre1"> <i class="calibre4">biliyorum," </i></p>
<p class="calibre1">diye	cevapladı	kız.	“Bazı	sarhoş	adamlar.” </p>
<p class="calibre1">“Daha	iyi.	Peki	başka	neler	biliyorsun?” </p>
<p class="calibre1">Kör	kız	az	kalsın, </p>
<p class="calibre1"> <i class="calibre4">Batıdiyar’da,	nehir	topraklarında	kar	yağıyor, </i></p>
<p class="calibre1">diyecekti.	 Ama	 nazik	 adam,	 ona	 bunu	 nereden	 bildiğini	 sorardı	 ve	 alacağı cevaptan	 hoşlanmazdı.	 Kız,	 geçen	 geceyi	 düşünerek	 dudağını	 ısırdı.	 “Fahişe S’vorn	 hamile.	 Çocuğun	 babasının	 kim	 olduğundan	 emin	 değil	 ama	 öldürdüğü Tyroshlu	paralı	asker	olabileceğini	düşünüyor.” </p>
<p class="calibre1">“Bunu	bilmek	güzel.	Başka?” </p>
<p class="calibre1">“Merling	 Kraliçesi,	 boğulan	 Deniz	 Kızı	 yerine	 yeni	 bir	 kız	 seçti.	 Prestayn’ın hizmetçilerinden	biri,	on	üç	yaşında	ve	meteliksiz	ama	güzel	bir	kız.” </p>
<p class="calibre1">“Başlangıçta	 hepsi	 öyledir,”	 dedi	 rahip,	 “ama	 kızın	 güzel	 olduğunu	 onu	 kendi gözlerinle	görmeden	bilemezsin	ve	senin	gözlerin	yok.	Sen	kimsin	çocuk?” </p>
<p class="calibre1"><a id="p628"></a>“Kimse.” </p>
<p class="calibre1">“Ben	 karşımda	 dilenci	 kız	 Kör	 Beth’i	 görüyorum.	 Sefil	 bir	 yalancı.	 Vazifenin başına	git. </p>
<p class="calibre1"> <i class="calibre4">Valar	morghulis.” </i></p>
<p class="calibre1"> <i class="calibre4">“Valar	dohaeris</i></p>
<p class="calibre1">.”	 Kör	 Beth,	 kâsesini,	 kadehini,	 bıçağını	 ve	 kaşığını	 toplayıp	 ayağa	 kalktı. </p>
<p class="calibre1">Masadan	 aldığı	 son	 şey,	 bir	 buçuk	 metre	 uzunluğunda,	 başparmak	 kalınlığında, sapı	deriyle	kaplı,	ince	ve	esnek	bir	bastondu. </p>
<p class="calibre1"> <i class="calibre4">Kullanmayı	öğrendiğinde	gözlerden	daha	iyidir, </i></p>
<p class="calibre1">demişti	küçük	kız. </p>
<p class="calibre1">Bu	 bir	 yalandı.	 Kör	 kıza,	 onu	 test	 etmek	 için	 sık	 sık	 yalan	 söylüyorlardı.	 Hiçbir baston	 bir	 çift	 gözden	 daha	 iyi	 değildi.	 Umma	 onu	 Baston	 diye	 çağırmaya başlamıştı	ama	isimlerin	önemi	yoktu.	Kör	kız,	kendisiydi. </p>
<p class="calibre1"> <i class="calibre4">Kimse.	Ben	kimseyim.	Kör	bir	kızım	sadece,	Çok	Yüzlü	Tanrı’nın	hizmetkârıyım. </i></p>
<p class="calibre1">Her	akşam,	akşam	yemeğinde,	küçük	kız	kör	kıza	bir	bardak	süt	getiriyor	ve	bunu</p>
<p class="calibre1">içmesini	söylüyordu.	Sütün	tadı	tuhaf	ve	acıydı,	kör	kızı	tiksindiriyordu,	yalnızca kokusu	bile	kızın	midesini	bulandırıyordu	ama	kız	her	şeye	rağmen	bütün	bardağı</p>
<p class="calibre1">içip	bitiriyordu. </p>
<p class="calibre1">“Ne	kadar	zaman	kör	olmak	zorundayım?”	diye	soruyordu. </p>
<p class="calibre1">“Karanlık,	 senin	 için	 aydınlık	 kadar	 tatlı	 olana	 dek,”	 diyordu	 küçük	 kız,	 “ya	 da gözlerini	geri	isteyene	dek.	İste	ve	tekrar	gör.” </p>
<p class="calibre1"> <i class="calibre4">Ve	sonra	beni	kovun. </i></p>
<p class="calibre1">Kör	olmak,	kovulmaktan	iyiydi.	Kimse	kör	kızın	pes	etmesini	sağlayamayacaktı. </p>
<p class="calibre1">Kör	olarak	uyandığı	gün,	küçük	kız	onu	elinden	tutmuş,	Siyahın	ve	Beyazın	Evi’nin temeli	olan	büyük	kaya	parçasının	içindeki	mahzenlerden	ve	tünellerden	geçirmiş</p>
<p class="calibre1">ve	 tapınağın	 dua	 salonuna	 giden	 dik	 basamaklardan	 çıkarmıştı.	 “Çıkarken</p>
<p class="calibre1">basamakları	 say,”	 demişti.	 “Parmaklarınla	 duvarlara	 dokun.	 Duvarlarda	 işaretler var,	gözle	görülmez	ama	dokunmakla	hissedilir.” </p>
<p class="calibre1">Bu,	kör	kızın	ilk	dersiydi.	Daha	birçok	ders	görmüştü. </p>
<p class="calibre1">Zehirler	 ve	 iksirler	 öğleden	 sonraydı.	 Tat	 alma	 ve	 dokunma	 duyulan	 kör	 kıza yardım	 ediyordu	 ama	 insan	 zehirlerle	 uğraşırken	 bu	 duyular	 çok	 tehlikeli olabiliyordu.	 Küçük	 kızın	 toksik	 karışımları	 koku	 alma	 duyusunu	 bile	 güvenli olmaktan	çıkarıyordu.	Yanmış	parmak	uçları	ve	su	toplamış	dudaklar	kör	kız	için</p>
<p class="calibre1">tanıdık	 olmuştu.	 Kör	 kız	 bir	 keresinde	 öyle	 kötü	 hastalanmıştı	 ki	 midesinde günlerce	yiyecek	tutamamıştı. </p>
<p class="calibre1">Akşam	yemeği	lisan	dersleri	içindi.	Kör	Kız,	Braavos	dilini	anlıyor	ve	düzgün	bir şekilde	 konuşuyordu,	 o	 kaba	 aksanından	 bile	 kurtulmuştu,	 fakat	 nazik	 adam</p>
<p class="calibre1"><a id="p629"></a>memnun	 değildi;	 kör	 kızın	 Yüksek	 Valyria	 Dili’ni,	 Lys	 dilini	 ve	 Pentos	 dilini	 de öğrenmesini	istiyordu. </p>
<p class="calibre1">Kör	 kız,	 geceleri	 küçük	 kızla	 birlikte	 yalan	 söyleme	 oyunu	 oynuyordu	 ama	 oyun, görecek	 gözler	 olmadığında	 çok	 farklıydı.	 Kör	 kız	 bazen	 sadece	 tonlardan	 ve kelime	seçimlerinden	yardım	alıyordu,	bazen	de	küçük	kızın	yüzüne	dokunuyordu. </p>
<p class="calibre1">Oyun	 en	 başta	 çok	 ama	 çok	 zordu,	 imkânsıza	 en	 yakın	 şeydi...	 ama	 kör	 kız	 düş</p>
<p class="calibre1">kırıklığıyla	çığlık	atma	noktasına	geldiğinde	her	şey	kolaylaştı.	Kör	kız	yalanı <i class="calibre4">duymayı	 öğrendi,	 ağız	 ve	 göz	 çevresindeki	 kasların	 hareketinde	 yalanı</i> <i class="calibre4">hissetmeyi	öğrendi. </i></p>
<p class="calibre1">Kızın	diğer	görevlerinin	çoğu	aynı	kaldı	ama	görevlerini	yerine	getirmeye	çalışan kız	 mobilyalara	 takılıp	 tökezledi,	 duvarlara	 çarptı,	 tepsileri	 düşürdü,	 tapınağın içinde	 umutsuzca,	 çaresizce	 kayboldu.	 Bir	 keresinde	 az	 kalsın	 merdivenden düşüyordu	 ama	 Syrio	 Forel	 ona	 dengede	 durmayı	 öğretmişti.	 Bu	 başka	 bir hayattaydı,	 kör	 kızın	 Arya	 diye	 çağırıldığı	 bir	 zamandaydı.	 Ama	 kör	 kız, merdivende	bir	şekilde	dengesini	bulmuş	ve	kendini	tam	zamanında	yakalamıştı. </p>
<p class="calibre1">Kör	 kız	 hâlâ	 Arry,	 Gelincik,	 Kedi	 ve	 hatta	 Stark	 Hanedanı’nın	 Arya’sı	 olsaydı, geceleri	 ağlayarak	 uykuya	 dalabilirdi...	 ama	 kimsenin	 gözyaşları	 yoktu.	 Gözler olmayınca,	en	basit	işler	bile	tehlikeliydi.	Kör	kız,	mutfakta	Umma’yla	çalışırken kendini	 onlarca	 kez	 yakmıştı.	 Bir	 keresinde,	 soğan	 doğrarken,	 parmağını	 kemiğe kadar	 kesmişti.	 Mahzendeki	 odasını	 iki	 kez	 bulamamış	 ve	 basamakların	 dibinde, yerde	 uyumak	 zorunda	 kalmıştı.	 Bütün	 o	 kuytular	 ve	 nişler,	 tapmağı	 tehlikeli	 bir yere	dönüştürmüştü.	Tapmak,	kör	kız	kulaklarını	kullanmayı	öğrendikten	sonra	bile tehlikeliydi;	 kızın	 tavanda	 ve	 otuz	 metrelik	 taş	 tanrıların	 bacaklarının	 etrafında yankılanan	 ayak	 sesleri,	 bizzat	 duvarların	 hareket	 ediyormuş	 gibi	 görünmesine sebep	oluyordu,	siyah	suyla	dolu	havuzdan	da	tuhaf	sesler	geliyordu. </p>
<p class="calibre1">“Beş	duyun	var,”	demişti	nazik	adam.	“Diğer	dördünü	kullanmayı	öğren;	daha	az</p>
<p class="calibre1">kesiğin,	daha	az	sıyrığın	ve	daha	az	yara	kabuğun	olur.” </p>
<p class="calibre1">Kör	 kız,	 hava	 akımlarını	 teninde	 hissedebiliyordu	 artık,	 mutfağı	 burnuyla bulabiliyordu,	 kadınlarla	 erkekleri	 kokularından	 ayırt	 edebiliyordu.	 Umma’yı, hizmetkârları	 ve	 kalfaları,	 onlar	 kokuları	 alınacak	 kadar	 yaklaşmadan	 önce yürüyüş	 şekillerinden	 tanıyordu.	 Küçük	 kız	 ve	 nazik	 adam	 için	 aynı	 şey	 geçerli değildi;	 onlar	 istedikleri	 zaman,	 neredeyse	 hiç	 ses	 çıkarmadan	 yürüyorlardı. </p>
<p class="calibre1">Tapmakta	yanan	mumların	da	kokuları	vardı.	Kokusuz	mumların	fitillerinden	bile</p>
<p class="calibre1">belli	belirsiz	bir	duman	kokusu	çıkıyordu.	Kör	kız	burnunu	kullanmayı	öğrendikten sonra,	kokular	çığlık	atmaya	başlamıştı. </p>
<p class="calibre1">Ölü	 insanların	 da	 kendilerine	 özgü	 kokulan	 vardı.	 Kör	 kızın	 görevlerinden biri,	 her	 sabah	 tapınakta	 ölü	 insanları	 bulmaktı;	 havuzun	 siyah	 suyundan	 içtikten</p>
<p class="calibre1"><a id="p630"></a>sonra	her	nereye	uzanmış	ve	gözlerini	kapamışlarsa. </p>
<p class="calibre1">Kör	kız	o	sabah	iki	ölü	buldu. </p>
<p class="calibre1">Bir	adam,	üzerinde	bir	tek	mum	yanan	Yabancı’nın	ayakların	dibinde	ölmüştü.	Kör</p>
<p class="calibre1">kız,	mumun	ısısını	hissediyor	ve	burun	kaşındıran	kokusunu	alıyordu.	Mumun	koyu</p>
<p class="calibre1">kırmızı	 bir	 alevle	 yandığını	 biliyordu.	 Ceset,	 görebilen	 insanlar	 için,	 kıpkırmızı bir	 ışığın	 içinde	 yüzüyor	 olmalıydı.	 Kör	 kız,	 cesedi	 taşımaları	 için	 hizmetkârları çağırmadan	 önce	 diz	 çöktü	 ve	 adamın	 yüzünü	 hissetti,	 onun	 çene	 çizgisini	 takip etti,	yanaklarına,	burnuna	ve	saçlarına	dokundu. </p>
<p class="calibre1"> <i class="calibre4">Gür	ve	kıvırcık	saçlar.	Çizgisiz,	güzel	bir	yüz. </i></p>
<p class="calibre1">Adam	gençti.	Kör	kız,	adamı	buraya	getiren	ve	ona	ölüm	hediyesini	aratan	şeyin</p>
<p class="calibre1">ne	 olduğunu	 merak	 etti.	 Ölmek	 üzere	 olan	 eşkıyalar	 sonlarını	 hızlandırmak	 için Siyahın	ve	Beyazın	Evi’ne	gelirlerdi	ama	bu	adamın	vücudunda	yara	yoktu. </p>
<p class="calibre1">İkinci	 ceset	 yaşlı	 bir	 kadına	 aitti.	 Kadın,	 sevilmiş	 ve	 kaybedilmiş	 şeylerin imgelerini	 gösteren	 özel	 mumların	 yandığı	 bir	 nişte,	 bir	 rüya	 koltuğunun	 üstünde uyumuştu.	 Tatlı	 ve	 halim	 bir	 ölüm,	 demekten	 hoşlanırdı	 nazik	 adam.	 Kör	 kızın parmaklan,	 kadının	 yüzünde	 bir	 gülümsemeyle	 öldüğünü	 söyledi.	 Kadının</p>
<p class="calibre1">ölümünün	 üzerinden	 uzun	 zaman	 geçmemişti,	 bedeni	 hâlâ	 sıcaktı.	 Teni	 çok yumuşak,	binlerce	kez	katlanıp	buruşturulmuş	eski	ve	ince	deriler	gibi. </p>
<p class="calibre1">Hizmetkârlar	cesetleri	taşımak	için	geldiğinde	kör	kız	onları	takip	etti.	Adamların ayak	sesleri	ona	rehberlik	etti,	ama	adamlar	basamaklardan	inmeye	başladığında</p>
<p class="calibre1">kör	 kız	 basamakları	 saydı,	 bütün	 basamakların	 sayılarını	 ezbere	 biliyordu. </p>
<p class="calibre1">Tapınağın	 altında,	 mahzenlerden	 ve	 tünellerden	 oluşan	 bir	 labirent	 vardı.	 Orada, gören	 iki	 gözü	 olan	 insanlar	 bile	 sık	 sık	 kaybolurdu	 ama	 kör	 kız	 labirentin	 her santimini	biliyordu,	hafızası	onu	yanılttığında,	bastonun	yardımıyla	yolu	buluyordu Cesetler	 mahzene	 bırakıldı.	 Kör	 kız	 karanlıkta	 çalışmaya	 koyuldu.	 Ölülerin çizmelerini	 ve	 kıyafetlerini	 çıkardı,	 keselerini	 boşaltıp	 sikkelerini	 saydı. </p>
<p class="calibre1">Gözlerini	 kaybettikten	 sonra	 küçük	 kızdan	 öğrendiği	 ilk	 şeylerden	 biri,	 sikkeleri dokunma	duyusuyla	birbirinden	ayırt	etmekti.	Braavos	sikkeleri	eski	dostlardı,	kör kızın	 onları	 tanımak	 için	 yapması	 gereken	 tek	 şey,	 parmak	 uçlarını	 sikkelerin yüzünde	 gezdirmekti.	 Başka	 topraklardan	 ve	 şehirlerden	 gelen	 sikkeler	 daha zordu,	 bilhassa	 çok	 uzaklardan	 gelenler.	 En	 sık	 rastlananlar	 Volantis	 paralarıydı; bir	 yüzünde	 taç,	 diğer	 yüzünde	 kafatası	 olan,	 metelik	 büyüklüğünde	 sikkeler.	 Lys sikkeleri	 ovaldi,	 üstlerinde	 çıplak	 kadınlar	 vardı.	 Diğer	 sikkelere	 gemiler,	 filler ya	 da	 keçiler	 kazınmıştı.	 Batıdiyar	 sikkelerinin	 ön	 yüzünde	 bir	 kral	 başı,	 arka yüzünde	bir	ejderha	bulunuyordu. </p>
<p class="calibre1">Yaşlı	 kadının	 kesesi	 yoktu,	 ince	 parmağındaki	 yüzük	 dışında	 hiçbir	 zenginliği yoktu.	 Kör	 kız,	 yakışıklı	 adamın	 üstünde,	 Batıdiyar’dan	 gelen	 dört	 altın	 ejderha</p>
<p class="calibre1"><a id="p631"></a>buldu.	 En	 yıpranmış	 sikkeyi,	 üstünde	 hangi	 kralın	 olduğunu	 anlamak	 için başparmağının	içiyle	okşuyordu	ki	kapının	açıldığım	duydu. </p>
<p class="calibre1">“Kim	var	orada?”	diye	sordu. </p>
<p class="calibre1">“Kimse.”	Pes,	pürüzlü	ve	soğuk	bir	sesti. </p>
<p class="calibre1">Ve	 hareket	 ediyordu.	 Kör	 kız	 kenara	 çekildi,	 bastonunu	 kavradı,	 yüzünü	 korumak için	bastonu	yukarı	kaldırdı.	Ahşap,	ahşabın	üstünde	çatırdadı.	Kör	kızın	bastonu darbenin	 etkisiyle	 neredeyse	 yere	 düşecekti.	 Kız	 bastonu	 tuttu,	 savurdu...	 ama	 az önce	sesini	duyduğu	adamın	olması	gereken	yerde	sadece	boş	hava	vardı.	“Orada</p>
<p class="calibre1">değilim,”	dedi	ses.	“Kör	müsün?” </p>
<p class="calibre1">Kör	 kız	 cevap	 vermedi.	 Konuşmak,	 adamın	 çıkarabileceği	 sesleri	 dağıtmaktan başka	bir	işe	yaramazdı.	Adam	hareket	ediyordu,	kör	kız	bunu	biliyordu. </p>
<p class="calibre1"> <i class="calibre4">Sola	mı	yoksa	sağa	mı? </i></p>
<p class="calibre1">Sola	zıpladı,	sağa	kaydı,	hiçbir	şeye	vuramadı.	Bacaklarının	arkasına	şiddetli	bir darbe	indi.	“Sağır	mısın?”	Kör	kız	döndü,	kaybolmuştu,	bastonu	sol	elindeydi.	Sol taraftan	gelen	bir	kahkaha	duydu.	Kız,	bastonunu	sağa	savurdu. </p>
<p class="calibre1">Bu	sefer	temas	kurdu.	Bastonu,	adamın	sopasına	çarptı.	Darbenin	etkisi	kör	kızın koluna	bir	şok	dalgası	gönderdi.	“Güzel,”	dedi	ses. </p>
<p class="calibre1">Kör	kız	bu	sesin	kime	ait	olduğunu	bilmiyordu. </p>
<p class="calibre1"> <i class="calibre4">Kalfalardan	biri, </i></p>
<p class="calibre1">diye	 tahmin	 etti.	 Adamın	 sesini	 daha	 önce	 duyduğunu	 hatırlamıyordu	 ama	 Çok Yüzlü	 Tanrı’nın	 hizmetkârlarının,	 yüzlerini	 değiştirdikleri	 gibi	 kolay	 bir	 şekilde seslerini	 de	 değiştirmediklerini	 kim	 söyleyebilirdi?	 Kör	 kızın	 haricinde,	 Siyahın ve	Beyazın	Evi	iki	hizmetkârın,	üç	kalfanın,	aşçı	Umma’nın	ve	kör	kız	tarafından nazik	 adam	 ve	 küçük	 kız	 olarak	 anılan	 iki	 rahibin	 yuvasıydı.	 Diğerleri	 gelir	 ve giderdi,	 bazen	 gizli	 yollardan,	 ama	 sürekli	 tapmakta	 yaşayan	 yegâne	 insanlar bunlardı.	Kör	kızın	düşmanı	onlardan	herhangi	biri	olabilirdi. </p>
<p class="calibre1">Kör	kız	sağa	sola	hareket	etti,	bastonunu	döndürüyordu,	arkasında	bir	ses	duydu,	o tarafa	 döndü,	 havaya	 saldırdı.	 Ve	 birdenbire,	 düşmanın	 sopası	 kör	 kızın bacaklarının	 arasındaydı,	 kız	 tekrar	 dönmeye	 çalıştığında	 bacakları	 dolandı.	 Kız tökezledi,	öyle	sert	bir	şekilde	dizlerinin	üstüne	düştü	ki	dilini	ısırdı. </p>
<p class="calibre1">Orada	durdu.	Taş</p>
<p class="calibre1"> <i class="calibre4">kadar	kıpırtısız.	Adam	nerede? </i></p>
<p class="calibre1">Adam,	 kör	 kızın	 arkasında	 güldü.	 Ayağa	 kalkmaya	 çalışan	 kızın	 kulağına	 hafifçe vurdu,	parmaklarını	çıtlattı.	Kızın	bastonu	yere	düştü.	Kör	kız	öfkeyle	tısladı. </p>
<p class="calibre1">“Haydi.	Bastonunu	yerden	al.	Seni	bugün	için	yeterince	dövdüm.” </p>
<p class="calibre1">“Beni	 kimse	 dövemez.”	 Kör	 kız,	 bastonunu	 bulana	 dek	 yerde	 emekledi,	 sonra ayağa	fırladı,	kirlenmiş	ve	morarmıştı.	Mahzen	sakin	ve	sessizdi.	Adam	gitmişti. </p>
<p class="calibre1"><a id="p632"></a>Gitmiş	miydi?	Kızın	hemen	yanında	duruyor	olabilirdi,	kız	bunu	asla	bilemezdi. </p>
<p class="calibre1"> <i class="calibre4">Adamın	nefesini	duymaya	çalış, </i></p>
<p class="calibre1">dedi	kendine,	ama	hiçbir	şey	duymadı.	Bir	süre	daha	bekledi,	sonra	bastonunu	bir kenara	koydu	ve	işine	geri	döndü. </p>
<p class="calibre1"> <i class="calibre4">Eğer	gözlerim	olsaydı,	o	adamı	iyice	dönebilirdim. </i></p>
<p class="calibre1">Bir	 gün,	 nazik	 adam	 kızın	 gözlerini	 geri	 verecekti	 ve	 kız	 herkese	 gününü gösterecekti. </p>
<p class="calibre1">Yaşlı	 kadının	 bedeni	 soğumuştu	 artık,	 eşkıyanın	 bedeni	 sertleşiyordu.	 Kör	 kız bunlara	 alışıktı.	 Genelde,	 canlı	 insanlardan	 çok	 ölülerle	 vakit	 geçiriyordu. </p>
<p class="calibre1">Kanalların	 Kedisi’yken	 edindiği	 dostları	 özlüyordu;	 sakat	 sırtıyla	 Yaşlı	 Brusco, Brusco’nun	kızları	Talea	ve	Brea,	Gemi’deki	oyuncular,	Mutlu	Liman’daki	Merry</p>
<p class="calibre1">ve	fahişeler,	diğer	bütün	sefiller	ve	rıhtım	pislikleri.	En	çok	da	Kedi’yi	özlemişti; kendini,	 gözlerini	 özlediğinden	 bile	 çok.	 Kedi	 olmayı	 sevmişti;	 Tuzlu,	 Güvercin, Gelincik	ya	da	Arry	olmayı	sevdiğinden	çok	daha	fazla.	O</p>
<p class="calibre1"> <i class="calibre4">şarkıcıyı	öldürdüğümde	Kedi’yi	de	öldürdüm. </i></p>
<p class="calibre1">Nazik	 adam,	 onun	 gözlerini	 her	 hâlükârda	 alacağını	 söylemişti,	 ona	 diğer duyularını	kullanmayı	öğretmek	için,	ama	yarım	yıl	daha	bekleyecekti.	Siyahın	ve Beyazın	Evi	kör	kalfalara	alışıktı	ama	kör	kız	kadar	küçük	olanlar	azdı.	Bununla birlikte,	kız	pişman	değildi.	Dareon,	Gece	Nöbetçileri’nden	firar	eden	bir	kaçaktı, ölmeyi	hak	etmişti. </p>
<p class="calibre1">Kör	kız	bunu	nazik	adama	da	söylemişti.	“Peki	sen,	kimin	ölüp	kimin	yaşayacağına karar	 veren	 bir	 tanrı	 mısın?”	 diye	 sormuştu	 adam.	 “Biz	 bu	 hediyeyi,	 dualar	 ve kurbanlardan	sonra,	Çok	Yüzlü	Tanrı	tarafından	işaretlenen	kimselere	veririz.	Bu her	daim	böyle	oldu,	en	başından	beri.	Nizamımızın	kuruluşunu	sana	anlatmıştım. </p>
<p class="calibre1">Nizamımızın	 ilk	 azasının,	 ölüm	 isteyen	 kölelerin	 dualarını	 nasıl	 cevapladığını anlatmıştım.	 Başlangıçta,	 ölüm	 hediyesi	 yalnızca	 onun	 hasretini	 çekenlere veriliyordu...	 lâkin	 bir	 gün,	 ilk	 azamız,	 kendi	 ölümü	 için	 değil	 efendisinin	 ölümü için	dua	eden	bir	köleyi	duydu.	Köle	bunu	o	kadar	yürekten	istiyordu	ki,	duasının cevaplanması	 karşılığında	 bütün	 varlığından	 vazgeçmeye	 hazırdı.	 İlk	 kardeşimiz, bu	fedakârlığın	Çok	Yüzlü	Tanrı’yı	memnun	edeceğini	düşündü	ve	o	gece	kölenin</p>
<p class="calibre1">duasını	 cevapladı.	 Sonra	 kölenin	 yanına	 gitti	 ve	 ‘Bu	 adamın	 ölümü	 karşılığında bütün	varlığından	vazgeçeceğini	söyledin	ama	bir	kölenin	bütün	varlığı	hayatıdır,’</p>
<p class="calibre1">dedi.	‘Tanrı’nın	senden	istediği	şey	bu.	Hayatının	geri	kalanını	ona	hizmet	ederek geçireceksin.’	 Ve	 ondan	 itibaren	 nizamımızın	 iki	 kardeşi	 oldu.”	 Adamın</p>
<p class="calibre1">parmakları	kızın	kolunun	etrafında	kapanmıştı,	nazik	fakat	sıkıca.	“Bütün	insanlar ölmelidir.	 Bizler	 ölümün	 vasıtalarıyız,	 kendisi	 değil.	 Şarkıcıyı	 öldürdüğünde, tanrının	 kudretini	 kendi	 üstüne	 aldın.	 Biz	 insanları	 öldürürüz	 ama	 onları</p>
<p class="calibre1"><a id="p633"></a>yargılamayız.	Anlıyor	musun?” </p>
<p class="calibre1"> <i class="calibre4">Hayır, </i></p>
<p class="calibre1">diye	düşünmüştü	kız.	“Evet,”	demişti. </p>
<p class="calibre1">“Yalan	 söylüyorsun.	 Ve	 bu	 yüzden,	 yolunu	 bulana	 kadar	 karanlıkta	 yürümek zorundasın.	 Bizden	 ayrılmak	 istemiyorsan	 tabii.	 Sadece	 istemen	 yeter,	 istersen gözlerini	geri	alabilirsin.” </p>
<p class="calibre1"> <i class="calibre4">Hayır, </i></p>
<p class="calibre1">diye	düşünmüştü	kız.	“Hayır,”	demişti. </p>
<p class="calibre1">O	akşam,	yemekten	ve	kısa	bir	yalan	oyunundan	sonra,	kör	kız	başının	etrafına	bir bez	şeridi	sardı	ve	işe	yaramaz	gözlerini	sakladı,	dilenci	kâsesini	buldu	ve	küçük kızın	 yardımıyla	 Beth’in	 yüzünü	 taktı.	 Küçük	 kız,	 diğer	 kızın	 gözleri	 alındığında onun	 kafasını	 tıraş	 etmişti,	 buna	 oyuncu	 tıraşı	 diyordu;	 oyuncular,	 perukları	 daha rahat	 kullanmak	 için	 başlarını	 aynı	 şekilde	 tıraş	 ediyordu.	 Ama	 bu	 tıraş</p>
<p class="calibre1">dilencilerin	işine	de	yarıyordu,	pireleri	ve	bitleri	onların	başından	uzak	tutuyordu. </p>
<p class="calibre1">Bununla	 birlikte,	 bir	 peruktan	 fazlasına	 ihtiyaç	 vardı.	 “Seni	 iltihaplı	 yaralarla kaplayabilirim,”	 dedi	 küçük	 kız,	 “ama	 o	 zaman,	 hancılar	 ve	 tavernacılar	 seni kapılarından	 kovarlar.”	 Kör	 kızın	 yüzüne,	 iltihaplı	 yaralar	 yerine	 çiçek	 hastalığı izleri	 koydu	 ve	 tek	 yanağına	 bir	 ben	 yerleştirdi,	 benin	 üstünde	 koyu	 renk	 kıllar vardı.	“Çirkin	mi?”	diye	sordu	kör	kız.	“Güzel	değil.” </p>
<p class="calibre1">“İyi.”	 Kör	 kız	 güzelliği	 hiçbir	 zaman	 önemsememişti,	 aptal	 Arya	 Stark	 olduğu vakitlerde	bile.	Ona	sadece	babası	güzel	olduğunu	söylemişti.	O</p>
<p class="calibre1"> <i class="calibre4">ve	Jon	Kar. </i></p>
<p class="calibre1">Annesi,	 Arya’ya,	 saçlarını	 yıkayıp	 fırçalarsa	 ve	 ablası	 gibi	 kıyafetlerine	 dikkat ederse	güzel	bir	kız	olabileceğini	söylerdi.	Arya;	ablası,	ablasının	arkadaşları	ve diğerleri	 için	 sadece	 Arya	 Atsurat’tı.	 Ama	 şimdi	 hepsi	 ölüydü,	 Arya	 bile, Arya’nın	 üvey	 ağabeyi	 Jon	 dışında	 herkes.	 Bazı	 geceler,	 kör	 kız	 Paçavracı Limanı’nın	tavernalarında	ve	genelevlerinde	Arya’nın	ağabeyinden	bahsedildiğini</p>
<p class="calibre1">duyuyordu.	Adamlardan	biri	onun	için,	Sur’un	Kara	Piçi	demişti. </p>
<p class="calibre1"> <i class="calibre4">Bahse	girerim	ki	Kör	Beth’i	Jon	bile	tanıyamaz. </i></p>
<p class="calibre1">Bu	düşünce	kör	kızı	hüzünlendirdi. </p>
<p class="calibre1">Kör	 kızın	 giydiği	 kıyafet	 eski	 püsküydü,	 rengi	 solmuştu	 ama	 temizdi	 ve	 sıcak tutuyordu.	 Kör	 kız,	 kıyafetinin	 altında	 üç	 bıçak	 saklıyordu,	 bıçaklardan	 biri çizmesinin	 içinde,	 biri	 kol	 yeninde,	 biri	 de	 belindeki	 kının	 içindeydi. </p>
<p class="calibre1">Braavoslular	genelde	iyi	insanlardı,	zavallı	kör	bir	dilenci	kıza	zarar	vermektense ona	yardım	etmeyi	tercih	ederlerdi	ama	kör	kızı,	kolayca	soyulacak	ya	da	tecavüz edilecek	biri	olarak	görebilecek	birkaç	kötü	insan	da	her	zaman	vardı.	Bıçaklar	o kötü	insanlar	içindi.	Çatlak	bir	dilenci	kâsesi	ve	kendirden	yapılmış	bir	ip,	kızın</p>
<p class="calibre1"><a id="p634"></a>kıyafetini	tamamlıyordu. </p>
<p class="calibre1">Titan	 güneşin	 batışını	 haber	 verirken	 kör	 kız	 dışarı	 çıktı,	 tapınağın	 kapısında başlayan	 basamakları	 sayarak	 aşağı	 indi,	 sonra,	 onu	 kanalın	 üstünden	 geçirip Tanrıların	 Adası’na	 götürecek	 olan	 köprüye	 doğru	 döndü.	 Bedenine	 yapışan kıyafet	 ve	 elleriyle	 hissettiği	 nemli	 hava,	 ona	 sisin	 yoğun	 olduğunu	 söylüyordu. </p>
<p class="calibre1">Braavos’un	sisi	seslere	de	tuhaf	şeyler	yapıyordu. </p>
<p class="calibre1"> <i class="calibre4">Bu	gece,	şehrin	yarısı	yarı	kör	olacak. </i></p>
<p class="calibre1">Kör	kız,	tapınakların	önünden	geçerken,	akşam	yıldızlarına	şarkı	söyleyen	Yıldızlı Bilgelik	Tarikatı	kalfalarını	duydu.	Havada	duman	kokusu	vardı.	Kör	kız,	kokuyu</p>
<p class="calibre1">takip	 ederek,	 Işık	 Tanrısı’nın	 evinin	 önündeki	 muazzam	 maltızlarda	 gece	 ateşleri yakan	kırmızı	rahiplerin	olduğu	yere	doğru	yürüdü,	çok	geçmeden	ısıyı	da	hissetti, R’hllor’a	tapınanlar	yüksek	sesle	dua	ediyordu. </p>
<p class="calibre1"> <i class="calibre4">“Çünkü	gece	karanlık	ve	dehşet	dolu.” </i></p>
<p class="calibre1"> <i class="calibre4">Benim	için	değil. </i></p>
<p class="calibre1">Kör	 kızın	 geceleri	 ay	 ışığıyla,	 kurt	 sürüsünün	 şarkılarıyla,	 kemikten	 koparılmış</p>
<p class="calibre1">kırmızı	 etin	 tadıyla	 ve	 gri	 kuzenlerin	 tanıdık	 kokularıyla	 doluydu.	 Kız	 sadece gündüzleri	kör	ve	yalnızdı. </p>
<p class="calibre1">Kör	 kız,	 su	 kenarının	 yabancısı	 değildi.	 Kedi	 eskiden,	 Paçavracılar	 Limanı’nın rıhtımlarında	ve	ara	sokaklarında	dolaşır,	Brusco	için	midye	ve	istiridye	satardı. </p>
<p class="calibre1">Eski	 püskü	 kıyafetleri,	 beni	 ve	 tıraşlanmış	 başıyla	 eskiden	 göründüğü	 gibi görünmüyordu	ama	güvende	olmak	için	Gemi’den,	Mutlu	Liman’dan	ve	Kedi’nin</p>
<p class="calibre1">iyi	tanındığı	yerlerden	uzak	duruyordu. </p>
<p class="calibre1">Her	 hanı	 ve	 tavernayı	 kokusundan	 tanıyordu.	 Kara	 Mavnacı’nın	 tuzlu	 bir	 kokusu vardı.	Pynto’nun	Yeri	ekşi	şarap,	bozuk	peynir	ve	kıyafetlerini	ya	da	saçlarını	hiç yıkamayan	Pynto	kokuyordu.	Yelken	Tamircisindeki	havada	her	zaman	kızarmış	et</p>
<p class="calibre1">kokusu	 vardı.	 Yedi	 Fener	 Evi	 tütsü	 aromalarıyla,	 Saten	 Sarayı	 ise	 zaniye	 olma hayali	kuran	genç	ve	güzel	kızların	parfümleriyle	doluydu. </p>
<p class="calibre1">Her	 mekânın	 kendi	 sesi	 de	 vardı.	 Moroggo’nun	 Yeri’nde	 ve	 Yeşil	 Yılanbalığı Hanı’nda	çoğu	geceler	şarkıcılar	olurdu.	Serseri	Hanı’nda	bizzat	müşteriler	şarkı söylerdi,	sarhoş	seslerle	ve	elli	ayrı	dilde.	Sis	Evi	her	daim,	tanrılar,	zaniyeler	ve deniz	 lordunun	 aptal	 olup	 olmadığı	 hakkında	 tartışan	 gondol	 sırıkçılarıyla	 dolu olurdu.	 Saten	 Sarayı	 çok	 daha	 sessizdi;	 fısıltılı	 tatlı	 sözlerin,	 ipek	 elbiselerin yumuşak	hışırtılarının	ve	kıkırdayan	kızların	yeriydi. </p>
<p class="calibre1">Beth	her	gece	farklı	bir	yerde	dileniyordu,	çünkü	hancılar	ve	tavernacılar,	sık	sık görünmediği	takdirde	onun	varlığını	daha	anlayışlı	karşılıyordu.	Beth	dün	geceyi Yeşil	 Yılanbalığı	 Hanı’nın	 önünde	 geçirmişti,	 bu	 gece	 sol	 yerine	 sağa	 döndü	 ve Paçavracılar	Limanı’nın	diğer	ucunda,	Batık	Kasaba’nın	hemen	sınırında	bulanan</p>
<p class="calibre1"><a id="p635"></a>Pynto’nun	 Yeri’ne	 doğru	 yürüdü.	 Pynto	 gürültücü	 ve	 pis	 kokulu	 olabilirdi	 ama	 o kirli	 kıyafetlerinin	 altında	 yumuşak	 bir	 kalbi	 vardı.	 Eğer	 mekân	 çok	 kalabalık değilse,	 Pynto	 kör	 kızın	 içeri	 girip	 ısınmasına	 izin	 verirdi,	 ara	 sıra	 ona	 bir	 kupa birayla	 biraz	 yiyecek	 ikram	 eder	 ve	 hikâyeler	 anlatarak	 onu	 eğlendirirdi.	 Pynto, gençliğinde,	 Basamaktaşı’nın	 en	 amansız	 korsanıydı;	 serüvenlerini	 anlatmaktan daha	çok	sevdiği	bir	şey	yoktu. </p>
<p class="calibre1">Beth	 bu	 gece	 şanslıydı.	 Taverna	 hemen	 hemen	 boştu.	 Beth,	 ateşe	 fazla	 uzak olmayan	 bir	 yerde	 sessiz	 bir	 köşe	 buldu.	 Oraya	 oturup	 bağdaş	 kurduğunda bacağına	 bir	 şeyin	 sürtündüğünü	 hissetti.	 ‘Yine	 mi	 sen?”	 dedi.	 Kedinin	 kulağının arkasını	kaşıdı.	Kedi	zıplayarak	Beth’in	kucağına	çıktı	ve	mırıldanmaya	başladı. </p>
<p class="calibre1">Braavos	 kedilerle	 doluydu	 ve	 en	 fazla	 kedi	 Pynto’nun	 Yeri’ndeydi.	 Yaşlı	 korsan kedilerin	 uğur	 getirdiğine	 ve	 kemirgenleri	 mekânından	 uzak	 tuttuğuna	 inanıyordu</p>
<p class="calibre1">“Beni	 tanıyorsun,	 değil	 mi?”	 diye	 fısıldadı	 kör	 kız.	 Kediler,	 sahte	 bir	 benle kandırılamazdı.	Onlar	Kanalların	Kedisi’ni	hatırlıyordu. </p>
<p class="calibre1">Kör	bir	kız	için	iyi	bir	geceydi.	Pynto	neşeliydi;	Beth’e	bir	kadeh	sulu	şarap,	bir parça	kokulu	peynir	ve	bir	yılan	balığı	turtasının	yarısını	verdi.	“Pynto	çok	iyi	bir adamdır,”	dedi,	sonra</p>
<p class="calibre1">Beth’in	 yanına	 oturdu	 ve	 baharat	 gemisini	 nasıl	 kaçırdığını	 anlatmaya	 başladı, Beth	bu	hikâyeyi	onlarca	kez	duymuştu. </p>
<p class="calibre1">Saatler	geçtikçe	taverna	doldu.	Pynto,	Beth’e	ilgi	gösteremeyecek	kadar	meşguldü ama	 tavernanın	 müdavimleri	 kör	 kızın	 kâsesine	 sikkeler	 attı.	 Diğer	 masalarda yabancılar	oturuyordu:	Kan	ve	balık	yağı	kokan	Ibbenli	balina	avcıları,	saçlarına parfümlü	 yağ	 sürmüş	 iki	 eşkıya,	 Pynto’nun	 masalarının	 çok	 küçük	 olduğundan şikâyet	 eden	 şişman	 bir	 Lorathlı.	 Ve	 daha	 sonra,	 dün	 gece	 Braavos’a	 sürüklenen ve	bu	sabah	Deniz	Lordu’nun	muhafızları	tarafından	ele	geçirilen</p>
<p class="calibre1"> <i class="calibre4">İyi	Yürek</i></p>
<p class="calibre1">isimli	fırtına	mağduru	kadırganın	mürettebatından	üç	Lysli. </p>
<p class="calibre1">Lysliler,	 ateşe	 en	 yakın	 masaya	 oturdular	 ve	 kara	 zift	 romu	 içerek	 sessizce konuşmaya	 başladılar,	 kimsenin	 onları	 dinleye	 memesi	 için	 seslerini	 iyice	 alçak tuttular.	 Fakat	 Beth	 kimseydi	 ve	 adamların	 her	 kelimesini	 duydu.	 Ve	 bir	 an	 için, kucağında	 oturan	 kedinin	 kısık	 ve	 sarı	 gözleriyle	 bakarak	 adamları	 gördü. </p>
<p class="calibre1">Denizcilerin	biri	yaşlıydı,	biri	gençti	ve	biri	kulaksızdı	ama	üçünün	de	sarı	saçları ve	 açık	 renkli	 pürüzsüz	 tenleri	 vardı.	 Bu	 özellikler,	 eski	 Özgür	 Kale’nin	 kanının hâlâ	kuwetle	aktığı	Lys’e	özgüydü. </p>
<p class="calibre1">Ertesi	sabah,	nazik	adam	kör	kıza,	öğrendiği	ve	daha	önce	bilmediği	üç	yeni	şeyin ne	olduğunu	sorduğunda,	kız	hazırdı. </p>
<p class="calibre1">“Deniz	Lordu’nun</p>
<p class="calibre1"><a id="p636"></a> <i class="calibre4">İyi	Yürek’ı</i></p>
<p class="calibre1">neden	ele	geçirdiğini	biliyorum.	Gemi	köle	taşıyordu.	Yüzlerce	köle.	Kadınlar	ve çocuklar.	 İplerle	 birbirlerine	 bağlanıp	 geminin	 ambarına	 tıkılmışlar.”	 Braavos, firar	etmiş	köleler	tarafından	kurulmuştu	ve	burada	köle	ticareti	yasaktı. </p>
<p class="calibre1">“Kölelerin	 nereden	 geldiğini	 biliyorum.	 Batıdiyar’dan,	 Çetinocak	 isimli	 eski	 ve lanetli	bir	yerden	geldiler.	Kölelerin	hepsi	yabanıl.”	Kör	kız,	Kışyarı’nda	yaşayan Arya	 Stark’ken,	 Yaşlı	 Dadı	 ona	 Çetinocak	 hakkında	 hikâyeler	 anlatmıştı. </p>
<p class="calibre1">‘Yabanıllar,	 Sur’un	 Ötesindeki	 Kral’ın	 öldürüldüğü	 büyük	 mücadeleden	 sonra kaçtılar.	 Bir	 orman	 cadısı,	 eğer	 Çetinocak’a	 giderlerse	 gemilerin	 geleceğini	 ve onları	 sıcak	 bir	 yere	 götüreceğini	 söyledi.	 Ama	 şu	 Lysli	 korsan	 gemilerinden başka	gemi	gelmedi.	Fırtına	tarafından	kuzeye	sürüklenen</p>
<p class="calibre1"> <i class="calibre4">İyi	Yürek</i></p>
<p class="calibre1">ve</p>
<p class="calibre1"> <i class="calibre4">Fil. </i></p>
<p class="calibre1">Korsanlar,	 gemileri	 tamir	 etmek	 için	 Çetinocak’ta	 demir	 attılar	 ve	 yabanılları gördüler.	 Ama	 binlerce	 yabanıl	 vardı,	 gemiler	 hepsini	 alamazdı.	 Korsanlar	 da sadece	 kadınları	 ve	 çocukları	 almaya	 karar	 verdiler.	 Yabanılların	 hiç	 yiyeceği yoktu,	 bu	 yüzden	 erkekler,	 karılarını	 ve	 kızlarını	 gemilere	 gönderdiler.	 Fakat gemiler	 denize	 açılır	 açılmaz,	 Lysliler	 yabanılları	 aşağı	 götürdüler	 ve	 onları bağladılar.	 Yabanılları	 Lys’te	 satmak	 niyetindeydiler	 ama	 bir	 başka	 fırtınaya yakalandılar,	gemiler	birbirlerinden	ayrıldı, </p>
<p class="calibre1"> <i class="calibre4">iyi	Yürek</i></p>
<p class="calibre1">öyle	ağır	hasar	aldı	ki	geminin	kaptanı	Braavos’a	girmek	zorunda	kaldı.	Ama</p>
<p class="calibre1"> <i class="calibre4">Fil, </i></p>
<p class="calibre1">Lys’e	varmış	olabilir.	Pynto’nun	Yeri’ndeki	Lysliler, </p>
<p class="calibre1"> <i class="calibre4">Fil</i></p>
<p class="calibre1">’in	 daha	 fazla	 gemiyle	 birlikte	 geri	 döneceğini	 düşünüyorlar.	 Köle	 fiyatlarının yükseldiğini	söylediler,	Çetinocak’ta	daha	binlerce	kadın	ve	çocuk	varmış.” </p>
<p class="calibre1">“Bunu	bilmek	güzel.	İki	etti.	Üçüncü	bir	şey	var	mı?” </p>
<p class="calibre1">“Evet.	Bana	vuran	kişinin	sen	olduğunu	biliyorum.”	Beth	bastonunu	çıkardı,	nazik adamın	parmaklarına	indirdi,	adamın	bastonu	yere	düştü. </p>
<p class="calibre1">Rahip	irkildi	ve	elini	geri	çekti.	“Peki	kör	bir	kız	bunu	nasıl	bilebilir?” </p>
<p class="calibre1"> <i class="calibre4">Seni	gördüm. </i></p>
<p class="calibre1">“Sana	üç	şey	verdim.	Dört	şey	vermek	zorunda	değilim.”	Belki	Beth	yarın	sabah, </p>
<p class="calibre1">onu	 Pynto’nun	 Yeri’nden	 tapınağa	 kadar	 takip	 eden	 ve	 şu	 anda	 çatı	 kirişlerinde saklanıp	onları	izleyen	kediyi	nazik	adama	anlatırdı. </p>
<p class="calibre1"> <i class="calibre4">Belki	de	anlatmam. </i></p>
<p class="calibre1"><a id="p637"></a>Eğer	nazik	adamın	sırları	olabiliyorsa,	kör	kızın	da	olabilirdi. </p>
<p class="calibre1">Umma	o	akşam	yemeğinde,	tuzda	pişirilmiş	yengeç	servis	etti.	Kör	kız,	kendisine</p>
<p class="calibre1">uzatılan	kadehi	burnunu	buruşturarak	aldı	ve	üç	yudumda	boşalttı.	Sonra	nefessiz kaldı,	 kadehi	 yere	 düşürdü.	 Dili	 alev	 almıştı,	 alevleri	 söndürmek	 için	 bir	 kadeh şarabı	kafasına	diktiğinde,	alevler	boğazına	ve	burnuna	yayıldı. </p>
<p class="calibre1">“Şarap	 işe	 yaramaz	 ve	 su	 sadece	 alevleri	 büyütür,”	 dedi	 küçük	 kız.	 “Bunu	 ye.” </p>
<p class="calibre1">Kör	 kızın	 eline	 bir	 parça	 ekmek	 tutuşturdu.	 Kör	 kız	 ekmeği	 ağzına	 tıktı,	 çiğnedi, yuttu.	İşe	yaradı.	İkinci	ekmek	parçası	daha	çok	işe	yaradı. </p>
<p class="calibre1">Sabah	olduğunda	ve	gece	kurdu	onu	terk	ettiğinde	kör	kız	gözlerini	açtı,	yanan	bir mum	 gördü.	 Mumun	 kararsız	 alevi,	 Mutlu	 Liman’daki	 fahişeler	 gibi	 ileri	 geri salınıyordu.	Kız	daha	önce	bu	kadar	güzel	bir	şey	görmemişti. </p>
<p class="calibre1"><a id="p638"></a><b class="calibre3">KIŞYARI'NDA	BİR	HAYALET</b></p>
<p class="calibre1">Ölü	 adam	 iç	 duvarın	 dibinde	 bulundu,	 boynu	 kırılmıştı,	 gece	 boyunca	 bedenini gömen	karın	üzerinde	sadece	sol	bacağı	görünüyordu. </p>
<p class="calibre1">Eğer	Ramsay’in	kancıkları	karı	kazmasaydı,	adamın	bedeni	bahara	kadar	gömülü</p>
<p class="calibre1">kalabilirdi.	 Kemik	 Ben	 köpekleri	 cesedin	 üstünden	 çekene	 kadar,	 Boz	 Jeyne	 ölü adamın	yüzünün	büyük	bir	kısmını	yemişti,	cesedin	kime	ait	olduğunu	kesin	olarak anlamak	yarım	gün	aldı:	Kuzeye	Roger	Ryswell’le	birlikte	gelen	kırk	dört	yaşında bir	 silahlı	 adam.	 “Bir	 ayyaş,”	 diye	 duyurdu	 Ryswell.	 “Bahse	 girerim	 ki	 surdan aşağı	 işiyordu.	 Kaydı	 ve	 düştü.”	 Kimse	 bu	 fikre	 karşı	 çıkmadı.	 Fakat	 Theon Greyjoy,	 bir	 adam	 gecenin	 karanlığında	 neden	 kaygan	 basamakları	 tırmanır	 ve sadece	işemek	için	siperlere	çıkar,	merak	etti. </p>
<p class="calibre1">O	 sabah,	 garnizon	 domuz	 yağında	 kızartılmış	 bayat	 ekmekle	 kahvaltı	 ederken (domuzu	 şövalyeler	 ve	 lordlar	 yedi)	 masalardaki	 konuşmaların	 hiçbiri	 cesetle ilgili	değildi. </p>
<p class="calibre1">Theon,	bir	çavuşun,	“Stannis’in	kale	içinde	dostları	var,”	diye	fısıldadığını	duydu. </p>
<p class="calibre1">Yaşlı	bir	Tallhart	adamıydı,	eski	püskü	cübbesine	üç	ağaç	işlenmişti.	Nöbet	yeni değişmişti.	 Öğle	 yemeği	 servis	 edilirken,	 adamlar	 soğuktan	 kaçmak	 için	 salona giriyor	ve	çizmelerindeki	karı	silkelemek	için	ayaklarını	yere	vuruyordu.	Yemekte kan	sosisi,	pırasa	ve	fırından	yeni	çıkmış	esmer	ekmek	vardı. </p>
<p class="calibre1">“Stannis	mi?”	dedi	Roose	Ryswell’in	süvarilerinden	biri,	güldü.	“Stannis	şimdiye kadar	 kar	 yüzünden	 ölmüştür	 ya	 da	 donmuş	 kuyruğunu	 bacaklarının	 arasına sıkıştırıp	Sur’a	geri	dönmüştür.” </p>
<p class="calibre1">“Duvarlarımızın	 iki	 metre	 uzağında,	 yüz	 bin	 adamla	 birlikte	 kamp	 kurmuş</p>
<p class="calibre1">olabilir,”	dedi	Cerwyn	renklerini	taşıyan	bir	yaycı.	“Bu	fırtınada	adamların	birini bile	göremeyiz.” </p>
<p class="calibre1">Sonsuz,	 aralıksız,	 merhametsiz;	 kar	 bütün	 gün	 ve	 gece	 yağdı.	 Kar	 yığınları duvarlara	 tırmandı,	 siperlerdeki	 mazgalları	 doldurdu,	 beyaz	 battaniyeler	 bütün çatıları	 örttü,	 çadırlar	 ağırlığın	 altında	 bel	 verdi.	 Adamlar	 avlulardan	 geçerken kaybolmasınlar	 diye,	 binaların	 arasına	 ipler	 gerildi.	 Devriyeler,	 duvar</p>
<p class="calibre1">yürüyüşlerini,	 yaverlerin	 yaptığı	 kardan	 devriyelere	 bıraktılar	 ve	 yarı	 donmuş</p>
<p class="calibre1">ellerini	 maltızların	 üzerinde	 ısıtmak	 için	 küçük	 muhafız	 kulelerine	 doluştular. </p>
<p class="calibre1">Kardan	devriyeler,	kar	ve	rüzgâr	yüzünden	her	gece	biraz	daha	irileşip	tuhaflaştı. </p>
<p class="calibre1">Devriyelerin	 karlı	 ellerindeki	 mızraklarda	 buz	 saçakları	 büyüdü.	 Azıcık	 kardan korkmadığını	 söylerken	 duyulan	 Hosteen	 Frey,	 soğuk	 ısırması	 yüzünden	 bir kulağım	kaybetti. </p>
<p class="calibre1">En	 çok	 ıstırabı	 avludaki	 atlar	 çekti.	 Isınmaları	 için	 hayvanların	 üstüne	 örtülen battaniyeler,	 sık	 sık	 değiştirilmediği	 takdirde	 sırılsıklam	 oluyor	 ve	 donuyordu. </p>
<p class="calibre1"><a id="p639"></a>Soğuğu	 uzakta	 tutmak	 için	 yakılan	 ateşler	 yarardan	 çok	 zarar	 getiriyordu.	 Savaş</p>
<p class="calibre1">atları	 alevlerden	 korkuyordu,	 alevlerden	 uzaklaşmaya	 çalışırken	 kendilerine	 ve diğer	atlara	zarar	veriyorlardı.	Sadece	ahırlardaki	atlar	sıcak	ve	güvendeydi	ama ahırlar	hâlihazırda	tıka	basa	doluydu. </p>
<p class="calibre1">Yaşlı	Lord	Lock,	Büyük	Salon’da,	“Tanrılar	bize	düşman	oldu,”	derken	duyuldu. </p>
<p class="calibre1">“Bu	onların	gazabı.	Cehennemin	kendisi	kadar	soğuk	bir	rüzgâr	ve	asla	bitmeyen</p>
<p class="calibre1">kar.	Lanetlendik.” </p>
<p class="calibre1"> <i class="calibre4">“Stannis</i></p>
<p class="calibre1">lanetlendi,”	diye	ısrar	etti	bir	Dehşet	Kalesi	adamı.	“Dışarıda,	fırtınanın	ortasında olan	o.” </p>
<p class="calibre1">“Lord	 Stannis	 tahmin	 ettiğimizden	 daha	 sıcak	 olabilir,”	 dedi	 aptal	 bir	 hürsüvari. </p>
<p class="calibre1">“Adamın	 büyücüsü	 ateşleri	 çağırabiliyor.	 Belki	 de	 kadının	 kırmızı	 tanrısı	 şu karları	eritebilir.” </p>
<p class="calibre1"> <i class="calibre4">Bu	aptalcaydı, </i></p>
<p class="calibre1">Theon	 o	 anda	 biliyordu.	 Adam,	 Sarı	 Dick’in,	 Ekşi	 Alyn’in	 ve	 Kemik	 Ben’in duyabileceği	 bir	 yerde	 çok	 yüksek	 sesle	 konuşmuştu.	 Hikâye	 Lord	 Ramsay’in kulağına	ulaştığında,	Piç’in	Oğulları	hürsüvariyi	yakaladılar	ve	sürükleyerek	kara çıkardılar.	 “Stannis’i	 çok	 seviyormuş	 gibi	 göründüğün	 için	 seni	 ona</p>
<p class="calibre1">gönderiyoruz,”	 dedi	 Ramsay.	 Benim-İçin-Dans-Et	 Damon,	 yağlı	 ve	 uzun</p>
<p class="calibre1">kamçısıyla	 hürsüvariyi	 kırbaçladı.	 Deriyüzen	 ve	 Sarı	 Dick,	 adamın	 kanının	 ne kadar	hızlı	donacağına	dair	bahse	girdiler.	Ramsay,	hürsüvarinin	Siper	Kapısı’na götürülmesini	emretti. </p>
<p class="calibre1">Kışyarı’nın	muazzam	ana	kapıları	kapatılmış	ve	sürgülenmişti.	Yivli	kapı,	kara	ve buza	 öyle	 kötü	 saplanmıştı	 ki	 yukarı	 kaldırılabilmesi	 için	 etrafının	 kazılması gerekirdi.	 Aynı	 şey	 Avcı	 Kapısı	 için	 de	 geçerliydi	 ama	 kapı	 yakın	 zamanda kullanıldığı	 için	 orada	 en	 azından	 buz	 problemi	 yoktu.	 Kral	 Yolu	 Kapısı kullanılmamıştı,	 kapıdaki	 açılır	 kapanır	 köprünün	 zincirleri	 donmuş	 ve	 kaya	 gibi sertleşmişti.	 Geriye	 sadece	 Siper	 Kapısı	 kalmıştı;	 iç	 duvardaki	 küçük,	 kemerli, yan	 kapı.	 Gerçekte	 tam	 bir	 kapı	 değildi,	 donmuş	 hendeğin	 karşısına	 uzanan	 bir köprüsü	 vardı	 ama	 dış	 duvarın	 içinden	 geçip	 başka	 bir	 kapıya	 ulaşan	 bir	 geçidi yoktu,	sadece	dış	siperlere	ulaşım	sağlıyordu,	siperlerin	ötesindeki	dünyaya	değil. </p>
<p class="calibre1">Kanlar	 içindeki	 hürsüvari	 köprünün	 karşısına	 taşındı	 ve	 basamaklardan	 yukarı çıkarıldı,	 hâlâ	 itiraz	 ediyordu.	 Deriyüzen	 ve	 Ekşi	 Alyn,	 kollarından	 ve bacaklarından	 tuttukları	 adamı,	 duvarın	 üstünden,	 yirmi	 beş	 metre	 aşağıdaki zemine	attılar.	Kar	yığınları	o	kadar	yükseğe	tırmanmıştı	ki,	adam	bütün	vücuduyla kara	 gömüldü...	 ama	 bir	 süre	 sonra,	 siperlerdeki	 yaycılar,	 hürsüvariyi	 kırık bacağıyla	karın	içinde	sürünürken	gördüklerini	iddia	ettiler.	Yayalardan	biri	okunu</p>
<p class="calibre1"><a id="p640"></a>dengeleyip	uzaklaştı.	“Adam	bir	saat	içinde	ölmüş	olacak,”	dedi	Lord	Ramsay. </p>
<p class="calibre1">“Ya	da	güneş	batmadan	önce	Lord	Stannis’in	aletini	emiyor	olacak,”	diye	karşılık verdi	Umber	Fahişefelaketi. </p>
<p class="calibre1">“Dikkat	 etsin	 de	 lordun	 aletini	 kırmasın,”	 diyerek	 güldü	 Rickard	 Ryswell.	 “Bu soğukta	dışarıda	olan	her	adamın	aleti	donup	katılaşır.” </p>
<p class="calibre1">“Lord	 Stannis	 fırtınada	 kayboldu,”	 dedi	 Leydi	 Dustin.	 “Fer	 sahlarca	 uzakta	 öldü ya	da	ölmek	üzere.	Bırakın	da	kış	elinden	geleni	yapsın.	Kar	birkaç	gün	sonra	hem Stannis’i	hem	de	ordusunu	gömecek.” </p>
<p class="calibre1">Leydinin	budalalığına	hayret	ederek, </p>
<p class="calibre1"> <i class="calibre4">bizi	de	gömecek, </i></p>
<p class="calibre1">diye	 düşündü	 Theon.	 Barbrey	 kuzeyliydi	 ve	 işin	 aslını	 bilmeliydi.	 Eski	 tanrılar dinliyor	olabilirlerdi. </p>
<p class="calibre1">Akşam	yemeğinde	bezelye	lapası	ve	dünden	kalan	ekmek	vardı.	Bu	durum	sıradan</p>
<p class="calibre1">adamların	 homurdanmasına	 sebep	 oldu;	 kıymetli	 tuzun	 etrafındaki	 şövalyeler	 ve lordlar	domuz	eti	yiyordu. </p>
<p class="calibre1">Theon,	 ahşap	 kâsenin	 üstüne	 eğilmiş	 bir	 hâlde	 bezelye	 lapasının	 sonunu	 yerken, omzunda	 hafif	 bir	 dokunuş	 hissedip	 kaşığını	 elinden	 düşürdü.	 Kaşığı,	 Ramsay’in kancıklarından	 birinin	 eline	 geçmeden	 önce	 yerden	 almak	 için	 eğilirken,	 “Bana asla	dokunma,”	dedi.	“Bana	asla	dokunma.” </p>
<p class="calibre1">Abel’ın	 çamaşırcı	 kadınlarından	 biri	 Theon’un	 yanına	 oturdu,	 fazla	 yakınma. </p>
<p class="calibre1">Gençti,	 on	 beş	 ya	 da	 on	 altı	 yaşındaydı,	 iyice	 yıkanmaya	 muhtaç	 sarı	 saçları	 ve güzelce	 öpülmeye	 muhtaç	 dolgun	 dudakları	 vardı.	 “Bazı	 kızlar	 dokunmaktan hoşlanır,”	 dedi	 yarım	 bir	 gülümsemeyle.	 “Eğer	 lordum	 memnun	 olacaksa,	 benim adım	Holly.” </p>
<p class="calibre1"> <i class="calibre4">Fahişe	Holly, </i></p>
<p class="calibre1">diye	düşündü	Theon,	ama	kız	yeterince	güzeldi.	Eskiden	olsa,	Theon	güler	ve	kızı kucağına	oturturdu	ama	o	günler	geride	kalmıştı.	“Ne	istiyorsun?” </p>
<p class="calibre1">“Şu	mahzen	mezarı	görmek.	Mezar	nerede	lordum?	Bana	gösterir	misiniz?”	Holly</p>
<p class="calibre1">saçıyla	 oynadı.	 “Derin	 ve	 karanlık	 bir	 yer	 olduğunu	 söylüyorlar.	 Dokunmak	 için iyi	bir	yer.	Bütün	ölü	krallar	izlerken.” </p>
<p class="calibre1">“Seni	Abel	mı	gönderdi?” </p>
<p class="calibre1">“Olabilir.	 Belki	 de	 ben	 kendi	 kendimi	 göndermişimdir.	 Ama	 Abel’ı	 istiyorsanız onu	getirebilirim.	Lordum	için	tatlı	bir	şarkı	söyler.” </p>
<p class="calibre1">Kızın	söylediği	her	kelime,	Theon’u	bunun	bir	oyun	olduğuna	ikna	ediyordu. </p>
<p class="calibre1"> <i class="calibre4">Fakat	kimin	oyunu	ve	amacı	ne</i></p>
<p class="calibre1">?	 Abel,	 Theon’dan	 ne	 isteyebilirdi?	 Adam	 sadece	 bir	 şarkıcıydı,	 udu	 ve	 sahte gülümsemesi	olan	bir	deyyustu. </p>
<p class="calibre1"><a id="p641"></a> <i class="calibre4">Kaleyi	nasıl	aldığımı	öğrenmek	istiyor,	bu	konuda	bir	şarkı	yapmak	değil. </i></p>
<p class="calibre1">Cevap	Theon’a	aniden	geldi. </p>
<p class="calibre1"> <i class="calibre4">Dışarı	çıkabilmek	için,	içeri	nasıl	girdiğimi	öğrenmek	istiyor. </i></p>
<p class="calibre1">Lord	 Bolton,	 Kışyarı’nı	 kundaktaki	 bir	 bebek	 misali	 sımsıkı	 sarmıştı.	 Onun	 izni olmadan	kimse	gidip	gelemiyordu. </p>
<p class="calibre1"> <i class="calibre4">Çamaşırcı	kadınlarla	birlikte	kaçmak	istiyor. </i></p>
<p class="calibre1">Theon	şarkıcıyı	suçlayamazdı,	buna	rağmen,	“Abel’la,	seninle	ya	da	kardeşlerinle işim	olmaz,”	dedi.	“Beni	rahat	bırak.” </p>
<p class="calibre1">Dışarıda	 kar	 dans	 ediyordu.	 Theon,	 ipleri	 takip	 ederek	 Siper	 Kapısı’na	 gitti. </p>
<p class="calibre1">Kapıdaki	 muhafızların	 burunlarından	 çıkan	 beyaz	 buhar	 bulutlarını	 görmese, onların	 Küçük	 Walder’ın	 yaptığı	 kardan	 adamlar	 olduğunu	 zannedebilirdi. </p>
<p class="calibre1">“Duvarlarda	 yürümek	 istiyorum,”	 dedi	 muhafızlara,	 kendi	 nefesi	 de	 havada donuyordu. </p>
<p class="calibre1">“Yukarısı	 çok	 soğuk,”	 dedi	 muhafızlardan	 biri.	 “Burası	 da	 çok	 soğuk,”	 dedi diğeri,	“ama	canın	ne	istiyorsa	onu	yap	Dönek.”	Theon’a	kapıdan	geçmesini	işaret etti. </p>
<p class="calibre1">Basamaklar	karla	kaplıydı,	kaygandı,	karanlıkta	tehlikeliydi. </p>
<p class="calibre1">Theon,	 duvarın	 üstündeki	 yürüme	 yoluna	 çıktığında,	 hürsüvarinin	 aşağı	 atıldığı yeri	 çabucak	 buldu.	 Mazgalları	 dolduran	 kar	 duvarını	 yıktı	 ve	 mazgal	 dişlerinin arasından	aşağı	sarktı. </p>
<p class="calibre1"> <i class="calibre4">Atlayabilirim, </i></p>
<p class="calibre1">diye	düşündü. </p>
<p class="calibre1"> <i class="calibre4">Süvari	ölmedi,	ben	neden	öleyim</i></p>
<p class="calibre1">?	Atlayabilirdi	ve...	Ne? </p>
<p class="calibre1"> <i class="calibre4">Bacağımı	kırıp	karın	altında	mı	öleyim</i></p>
<p class="calibre1">? </p>
<p class="calibre1"> <i class="calibre4">Donarak	ölmek	için	mi	kaçayım</i></p>
<p class="calibre1">? </p>
<p class="calibre1">Bu	 çılgınlıktı.	 Ramsay	 kızlarla	 birlikte	 Theon’un	 peşine	 düşerdi.	 Eğer	 tanrılar merhametliyse	Kızıl	Jeyne,	Jez	ve	Helicent,	Theon’u	parçalara	ayırırlardı.	Ya	da daha	kötüsü	olur	ve	Theon	sağ	olarak	kaleye	geri	getirilirdi. </p>
<p class="calibre1"> <i class="calibre4">“Adımı</i></p>
<p class="calibre1">hatırlamak	zorundayım,”	diye	fısıldadı. </p>
<p class="calibre1">Ertesi	 sabah,	 Sör	 Aenys	 Frey’in	 kır	 saçlı	 yaveri,	 çırılçıplak	 ve	 ölü	 bir	 hâlde kalenin	 hayvan	 mezarlığında	 bulundu.	 Yaver,	 suratını	 iyice	 saklayan	 kırağı yüzünden	maske	takmış	gibi	görünüyordu.	Sör	Aenys,	adamın	çok	fazla	içtiğini	ve</p>
<p class="calibre1">fırtınada	 kaybolduğunu	 ileri	 sürdü	 ama	 yaverin	 dışarı	 çıkmak	 için	 neden</p>
<p class="calibre1"><a id="p642"></a>soyunduğunu	kimse	açıklayamadı. </p>
<p class="calibre1"> <i class="calibre4">Bir	ayyaş	daha, </i></p>
<p class="calibre1">diye	düşündü	Theon.	Şarap,	bütün	şüpheleri	yok	ederdi. </p>
<p class="calibre1">Sonra,	 daha	 gün	 bitmeden,	 Flintler’e	 bağlılık	 yemini	 vermiş	 bir	 yaycı,	 ahırlarda kırık	 bir	 kafatasıyla	 ortaya	 çıktı.	 Lord	 Ramsay	 adamın	 bir	 at	 tarafından tekmelendiğini	duyurdu. </p>
<p class="calibre1"> <i class="calibre4">Aslında	kafasına	bir	sopa	indirilmiş	gibi, </i></p>
<p class="calibre1">diye	karar	verdi	Theon. </p>
<p class="calibre1">Her	 şey	 çok	 tanıdıktı,	 Theon’un	 daha	 önce	 izlediği	 bir	 tiyatro	 oyunu	 gibiydi. </p>
<p class="calibre1">Sadece	 oyuncular	 değişmişti.	 Son	 oyunda	 Theon’un	 oynadığı	 karakteri	 Roose Bolton	 canlandırıyordu.	 Aggar’ın,	 Gynir	 Kırmızıburun’un	 ve	 Gaddar	 Gelmarr’ın bölümleri	de	ölü	adamlar	tarafından	oynanıyordu. </p>
<p class="calibre1"> <i class="calibre4">Leş	de	oradaydı, </i></p>
<p class="calibre1">diye	hatırladı	Theon, </p>
<p class="calibre1"> <i class="calibre4">ama	o	başka	bir	Leş’ti,	ellerinden	kan	ve	dudaklarından	yalan	akan	bir	Leş.	Bal</i> <i class="calibre4">kadar	tatlı	bir	Leş.	Leş,	Leş,	kalleşle	kafiyeli. </i></p>
<p class="calibre1">Ölümler,	 Roose	 Bolton’ın	 lordlarının	 Büyük	 Salon’da	 açıkça	 tartışmasına</p>
<p class="calibre1">sebep	 oldu.	 Bazı	 lordların	 sabrı	 tükeniyordu.	 “Şu	 asla	 gelmeyen	 kralı	 daha	 ne kadar	beklemek	zorundayız?”	diye	sordu	Sör	Hosteen	Frey.	“Savaşı	Stannis’e	biz</p>
<p class="calibre1">götürmeliyiz	ve	adamın	sonunu	getirmeliyiz.” </p>
<p class="calibre1">“Kaleyi	 bırakacak	 mıyız?”	 diye	 homurdandı	 tek	 kollu	 Harwood	 Stout;	 ses	 tonu, kaleyi	bırakmaktansa	sağlam	kolunu	kestirmeyi	tercih	edeceğini	söylüyordu.	“Kör</p>
<p class="calibre1">bir	hâlde	karların	içine	dalmamızı	mı	öneriyorsunuz?” </p>
<p class="calibre1">“Lord	 Stannis’le	 savaşmak	 için	 önce	 adamı	 bulmalıyız,”	 dedi	 Roose	 Ryswell. </p>
<p class="calibre1">“Keşif	süvarilerimiz	Avcı	Kapısı’ndan	dışarı	çıktı	ama	hiçbiri	geri	dönmedi.” </p>
<p class="calibre1">Lord	 Wyman	 Manderly	 muazzam	 göbeğine	 bir	 şaplak	 indirdi.	 “Beyaz	 Liman</p>
<p class="calibre1">sizinle	 birlikte	 at	 sürmekten	 korkmaz	 Sör	 Hosteen.	 Bizi	 dışarı	 çıkarın,	 bize liderlik	edin	ve	bütün	şövalyelerim	hemen	arkanızda	olsun.” </p>
<p class="calibre1">Sör	 Hosteen	 şişman	 adama	 döndü.	 “Sırtıma	 bir	 mızrak	 saplayacak	 kadar</p>
<p class="calibre1">yakınımda	 olacaklarından	 eminim.	 Akrabalarım	 nerede	 Manderly?	 Bana	 bunu</p>
<p class="calibre1">söyle.	Sana	oğlunu	getiren	konuklardan	bahsediyorum.” </p>
<p class="calibre1">“Oğlumun	kemiklerini	getiren,	demek	istiyorsun.”	Manderly,	hançerinin	ucunu	bir</p>
<p class="calibre1">parça	 domuz	 etine	 batırdı.	 “Onları	 gayet	 iyi	 hatırlıyorum.	 Düşük	 omuzlu	 ve cerbezeli	Rhaegar.	Kılıç	çekmekte	tez	Cesur	Sör	Jared.	Sürekli	sikke	şıngırdatan muhbirbaşı	 Symond.	 Onlar	 bana	 Wendel’in	 kemiklerini	 getirdi.	 Wylis’i,	 söz verdiği	 gibi	 sağ	 ve	 salim	 bir	 hâlde	 bana	 gönderen	 Tywin	 Lannister’dı.	 Lord Tywin.	 Sözüne	 sadık	 bir	 adam.	 Yedi	 onun	 ruhunu	 korusun.”	 Lord	 Wyman	 domuz</p>
<p class="calibre1"><a id="p643"></a>etini	 ağzına	 attı,	 gürültülü	 bir	 şekilde	 çiğnedi,	 ağzını	 şapırdattı	 ve	 ‘Yol	 çok tehlikeli	 sör,”	 dedi.	 “Beyaz	 Liman’dan	 ayrılırken	 kardeşlerinizin	 misafir hediyelerini	 verdim.	 Düğünde	 buluşacağımıza	 dair	 sözleştik.	 Onlarla</p>
<p class="calibre1">vedalaştığımıza	şahit	olan	birçok	insan	var.” </p>
<p class="calibre1">“Birçok	 insan	 mı?”	 diye	 alay	 etti	 Aenys	 Frey.	 ‘Yoksa	 siz	 ve	 sizin	 insanlarınız mı?” </p>
<p class="calibre1">“Ne	 söylemek	 istiyorsunuz	 Sör	 Aenys?”	 Beyaz	 Liman	 Lordu	 kol	 yeniyle	 ağzını sildi.	“Ses	tonunuzdan	hoşlanmadım	sör.	Bir	parça	bile	hoşlanmadım.” </p>
<p class="calibre1">“Avluya	çık	seni	yağ	tulumu.	Çık	da	sana	hazmedebileceğin	bütün	parçaları	servis edeyim.” </p>
<p class="calibre1">Wyman	 Manderly	 güldü	 ama	 adamın	 altı	 şövalyesi	 hemen	 ayağa	 kalktı. </p>
<p class="calibre1">Şövalyeleri	 güzel	 sözlerle	 sakinleştirmek	 Roger	 Ryswell	 ile	 Barbrey	 Dustin’e düştü.	 Roose	 Bolton	 hiç	 konuşmadı.	 Fakat	 Theon	 Greyjoy,	 adamın	 solgun</p>
<p class="calibre1">gözlerinde	daha	önce	hiç	görmediği	bir	şeyler	gördü;	huzursuzluk,	hatta	bir	parça korku. </p>
<p class="calibre1">O	gece,	yeni	ahır,	çatısında	biriken	karın	ağırlığıyla	yıkıldı. </p>
<p class="calibre1">Yirmi	 altı	 at	 ve	 iki	 seyis	 öldü;	 çöken	 çatının	 altında	 ezilmiş	 ya	 da	 karın	 içinde boğulmuşlardı.	 Cesetleri	 kazıp	 çıkarmak	 sabahın	 büyük	 bir	 bölümünü	 aldı.	 Lord Bolton,	olay	yerini	incelemek	üzere	kısa	bir	süre	için	dış	avluya	çıktı,	sonra	sağ</p>
<p class="calibre1">kalan	 atların,	 dış	 avluda	 titreyen	 atlarla	 birlikte	 içeri	 getirilmesini	 emretti.	 Ölü adamlar	 kardan	 çıkarıldıktan	 ve	 atlar	 kesildikten	 hemen	 sonra	 bir	 ceset	 daha bulundu. </p>
<p class="calibre1">Bu	ceset,	sarhoş	bir	tökezlemeyle	ya	da	bir	atın	çiftesiyle	savuşturulamazdı.	Ölü adam	 Ramsay’in	 gözdelerinden	 biriydi;	 tıknaz,	 sıracalı,	 çirkin,	 Sarı	 Dick	 isimli asker.	 Adamın	 aletinin	 ne	 renk	 olduğunu	 tespit	 etmek	 zordu,	 zira	 biri	 o	 aleti kesmiş	ve	adamın	ağzına	tıkmıştı,	bunu	öyle	sert	bir	şekilde	yapmıştı	ki	Dick’in	üç dişini	 kırmıştı.	 Aşçılar,	 cesedi,	 mutfağın	 dışında	 boğazına	 kadar	 kara	 gömülmüş</p>
<p class="calibre1">hâlde	bulduklarında,	hem	adam	hem	de	aleti	masmavi	kesilmişti.	“Cesedi	yakın,” </p>
<p class="calibre1">diye	emretti	Roose	Bolton,	“ve	bu	konu	hakkında	tek	kelime	etmeyin.	Bu	hikâyenin yayılmasını	istemiyorum.” </p>
</body>
</html>
