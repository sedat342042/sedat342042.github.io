<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_30">Tasımlar</h1>

  <p class="block8">&#160;</p>

  <p class="block16">Amr, Philopon ve Rhaze terasta oturmuş denizi seyrediyorlardı. Güneş parıldıyor, ama üstelerindeki çardağı delip geçemiyordu. Ve gölgede üç adam nefis Kıbrıs şarabından tadıyorlardı. Fenerin tepesinden sanki gökyüzü ve denizin mavisi yüzünden sönen ateşin dumanı yükseliyordu. Kulenin çevresindeki zeytin ağaçları, sanki yüzyılların ağırlığı altında eğilmişlerdi.</p>

  <p class="block16">Amr bitkindi, koltuğuna çöktü ve elindeki mektubu Philopon'a uzattı:</p>

  <p class="block16">"Kaybettik, okuyun şunu," dedi.</p>

  <p class="block16">"Maalesef, bütün dilbilim tecrübelerime rağmen henüz sizin dilinizde yeterince iyi değilim."</p>

  <p class="block16">General omuzlarını silkti ve halifenin mektubunu yüksek sesle okumaya başladı:</p>

  <p class="block13"><i class="calibre1">"... Onları saklamaya gerek yok. Harekete geçin ve hepsini yok edin.</i> <span class="text">Hepsi bu kadar. Lamı cimi yok. Gözden düştüm."</span></p>

  <p class="block16">"Aristoteles ne düşünürse düşünsün, tasım fanatiklerin ve aptalların en güçlü silahı. Halifenize göre, madem ki kutsal kitabınız her şeyi söylüyor, diğerlerinin söyleyecek hiçbir şeyi yok. Buna ne buyrulur Amr? Böylesine kendinden emin bir adamla tartışmak faydasız."</p>

  <p class="block16">"Ama sonuçta günaha giriyor! Hiçbir yerde Kuran'da her şeyin yazdığı bildirilmiyor. Cebrail, Peygamber'e sadece Allah'ın yolunu göstermesi için gerekli olan şeyleri söyledi. Gerisine gelince, insan İskenderiye ve Medine arasındaki mesafeyi yolcuların güvenliği için ölçebilir, kalbindeki kadın uğruna dizeler yazabilir, yükselen güneşi öven şarkılar söyleyebilir veya acının nasıl dindirileceğim açıklayabilir. Ne mutlu yapabilene! Bu insanın özgürlüğü ve yüceliği. Bütün bunları ona mektubumda yazmıştım."</p>

  <p class="block16">"Şu soracağım soruyu cevaplayabilir misin Amr? Dikkatli dinle. Bu bir oyun değil... Bir Giritli 'Bütün Giritliler Yalancıdır' derse, gerçeği söylemiş olur mu?"</p>

  <p class="block16">"Eğer yalan söylüyorsa, bu durumda bütün Giritliler yalancı olamaz... Eğer yalan söylemiyorsa, Giritliler yalancı... Ama bu tamamen saçma! Bir yalancı her ağzını açtığında yalan söylemez. Sadece gerek duyduğunda söyler."</p>

  <p class="block16">"Mükemmel bir cevap," diye doğruladı Philopon. "Tasımlar çoğunlukla kendi kendileri için yıkıcıdırlar. Onları, İskender'in Gordion'un düğümünü ikiye ayırdığı gibi ayırmak gerekir."</p>

  <p class="block16">"O halde yıkıcı olan her şey tasımdır," dedi h sırıtarak. "En azından bir kısmı. Kayalar yıkıcıdır. O halde kaya bir tasımdır. Bütün halifeler kayadır, o halde... "</p>

  <p class="block16">Philopon eski asasını sertçe yere vurarak genç doktoru azarladı:</p>

  <p class="block16">"Rhaze, kes artık şu şaklabanlıkları! Ayakların yerden o kadar kopuk ki kafanı bir yere çarpmandan korkuyorum. Hoş bu senin için daha iyi olur ya."</p>

  <p class="block16">Şaşıran Amr her iki bilgine de baktı. Usta ve öğrenci, hokkabazlık veya açık düşünceler. Hangisi? Bütün hafta boyunca kendisini inandırmak için savaşmışlardı. Şimdi anlıyordu ki, yok etmekle görevli olduğu şeyler, dünyaya zenginlik katıyordu. Sıkıcı bir dersten çıkan iki öğrenci gibi birbirlerini itip kakmışlardı. General anlamıştı: Tartışmak, fikirleri çarpıştırmak, gerçeği aramak. Bilginlerin yaptıkları sadece çetin bir iş değil aynı zamanda bir oyundu da.</p>

  <p class="block16">"Eğer siz ikiniz haylazlığa devam edecekseniz, Hypatie'yi çağıracağım. O sizi yola getirir. Sahiden, nerede o?"</p>

  <p class="block16">"Kadınlar hamamında," diye cevapladı zorlama bir alaycılıkla Rhaze. "Okumuyor veya yazmıyorsa mutlaka hamamdadır. Kadınların o binalara giremediği eski zamanları özlüyorum."</p>

  <p class="block16">"Vallahi haklısın!" Amr kahkahayı bastı. "Ben bir daha girmeyi denemeyeceğim. Heliopolis'in alınışından sonra - ama bir gün karılarımla karşılaşırsanız, bundan tek kelime etmeyeceksiniz- bir kadınlar hamamına girmeye karar verdim. Askerlerin iyi karşılandığı otellerden biri sanmıştım orayı. Çok iri bir hanım beni omuzlarımdan tutup merdivenlerden aşağı yuvarladı. Biraz daha kalsaydım, kıçımdan tekmeleyerek dışarı atacaklardı. Oysa daha iki gün önce yalınkılıç, terden ve kandan sırılsıklam atımın üstünde şehirlerinin kapılarını zorlamıştım! Bu olaydan sonra diğer sayısız kaplıcalardan birine gitmeye de çekindim. Çok can sıkıcı bir durumdu. Sadık atımı kıskanmaktan başka bir şey yapamadım. Çünkü o istediği yerde yıkanabiliyordu. Atımdan söz etmişken, onu görmelisiniz. Çok hızlı değil ama dayanıklı ve yiğit bir hayvan. Beyaz yeleleri hariç, simsiyah."</p>

  <p class="block16">"Bravo Amr, bravo evladım!" Philopon'un gülmekten gözleri yaşarmıştı. "Gülmek, en sağlam tunç zırhtan bile daha iyi bir zırhtır. Hadi içelim."</p>

  <p class="block16">"Çok küçük bir yudum. Çünkü Peygamberimiz bize şarap içmeyi yasakladı. Her neyse. Nerde kalmıştık? Heliopolis'teki olayı anlatıyordum. Zenci bir köle sert bir fırçayla, sırtımı keselerken, aklıma bir fikir geldi. Acıyı unutmak için hayal etmeye başladım. Ülkemdeki vahalarda böyle hamamlar yaptıracaktım. Mekke'de, Medine'de, Umman'da. Herkesin yemek yiyip uyuyabileceği odalar ekledim. Alışveriş yapılacak mağazalar... Ne dersiniz?"</p>

  <p class="block16">"Sanırım, siz İsmail oğulları ve biz İsrail oğulları kardeşiz! Yalnız unuttuğun bir ayrıntı var. Bu hamamları nasıl ısıtmayı düşünüyorsun? Kitapları yakarak mı?"</p>

  <p class="block16">Bunaltıcı bir sessizlik oldu. Üçü de şakalaşırken, kütüphanenin üstündeki tehdidi unutmuşlardı. Amr ciddi ve otoriter bir sesle:</p>

  <p class="block16">"Son tasımını bitireyim. 'Bütün halifeler kayadır, o halde bütün halifeler yıkıcıdır.' Korkarım bir süre sonra kaçınılmaz olan şey gerçekleşecek. Henüz zamanı gelmedi ama itiraf etmeliyim ki aniden olacak. Muhammet'in ölümünden sonra, Arabistan kötü bir iç savaş geçirdi. Babalar oğullarım öldürdü, oğullar babalarını zindana kapattı. Her yerde sahte peygamberler türedi. Ömer bizi tekrar bir araya getirdi. Ve bu onun ödülü. O bizi cihada yöneltti. Eğer şimdi onu saf dışı bırakmaya kalkarsam, aynı kâbus yeniden başlayacak. Ve tarih nezdinde sorumlusu ben olacağım. Ben bunu istemiyorum. Adımın bu silinmez leke ile kirlenmesini istemiyorum. Bana hain, dönek diyecekler."</p>

  <p class="block16">"İskenderiye Arapların düşmanı değil Amr. Burada herkes gelişinin bizi Bizans boyunduruğundan ve Pers tehdidinden kurtarmasını umuyor. Askerlerine yağma ve misillemeyi yasakladığın için sana minnettarız. Ama kütüphaneye zarar verirsen İskenderiye'nin ruhunu yok etmiş olacaksın. İşte o zaman halk geçmişte başka işgalcilere karşı ayaklandığı gibi, size karşı da isyan edecek. Senin dinin Yunan, Roma, Hıristiyan ve Yahudi kültür mirasını korumadan yayılamaz. Bu sayede diğer halklarla ilişki kuracaksınız. Ticaret yapacaksınız. Ve kendi matematiğiniz, bilim ve felsefenizle siz de kütüphaneyi zenginleştireceksiniz. Eğer sizin gibi düşünmeyenlere düşmanca, kadınlara hayvan sürüsü gibi davranırsanız, bu sizin dininizin karanlık çağı olur."</p>

  <p class="block16">"Ben Ömer'e bunu da yazdım. Ama... Ama bir şeyleri anlamamı sağladın Philopon. Bu bahsetmeyi çok sevdiğiniz Sokrates’in 'Ruhun doğum çemberi' prensibi değil mi? Evet, ne anlatmak istediğini anladım. Halifenin yok etmek istediği kitaplar değil, benim. Zaferlerim bana şan ve şöhret getirdi. Ve Ömer bunları ona karşı kullanacağımı sanıyor. Ama ben bir askerim, hiç iktidar hırsı yok bende. Zaten olsaydı bile ben bu işi beceremezdim. Bu görev din adamlarına has, savaşçılara değil. Bizde askerler, vücudun kollarıdır, halife ise başı. İnancımda samimiyim, ama aynı zamanda cahilim. Mekke'deki kültürlü dostlarımın gözünde büyümek için anlattığınız bütün hikâyeleri onlara yazdım. Ve şimdi Ömer, ona karşı komplo hazırlandığından kuşkulanıyor. Ben tam bir aptalım! Ona kitaplardan söz etmem tam bir aptallıktı. Eğer onlardan söz etmemiş olsaydım, hiç şüphelenmeyecekti. Onları yakmamı emrederek aslında benim sadakatimi sınıyor. Reddedersem beni hain ilan edecek. Boyun eğersem, milyonlarca düşünceyi yok etmenin lekesini alnımdan silemeyeceğim."</p>

  <p class="block16">"Kendinizi bırakmayın general! Siz erdemli, şerefli bir adamsınız. Şöhretin ve hayatın arasında seçim yapman gerektiğinde bundan kaçmadın. Senden daha fazlasını isteyemeyiz?"</p>

  <p class="block16">Hypatie yanlarına geldiğinde Amr'ın tüyleri diken diken oldu. Beyaz elbisesinin içinde çok güzel görünüyordu. Siyah saçlarının üstünde incilerle süslü bir taç vardı. Rhaze ve Philopon'a gitmeleri gerektiğini belli eden bir bakış attı. Yaşlı adam ve Rhaze artık halifenin emirlerine karşı koymak için hiçbir şey yapamazlardı. Heykel gibi ciddi ve kaskatı suratlarla dışarı çıktılar.</p>

  <p class="block16">Hypatie'nin Amr'a bakışı ise tek bir anlama geliyordu...</p>

  <p class="block8">&#160;</p>
</body>
</html>
