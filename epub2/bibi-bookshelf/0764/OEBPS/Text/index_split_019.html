<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19">Berenice'in saçları</h1>

  <p class="block8">&#160;</p>

  <p class="block16">Zeus heykelinin dikildiği sütunların altında, deniz seviyesinden altmış metre yüksekte, güneş yavaşça alçalıyor ve her bir köşeden garip gölgeler fışkırıyordu. Uzaktan bir yerden flüt sesi geliyordu. İskenderiye fatihinin kehribar gözleri, karşısındaki genç kadının gözleriyle buluşmuştu. Amr sıcak bir sesle:</p>

  <p class="block16">"Güzel bayan, esrarengiz randevunuza hiç tereddüt etmeden geldim. Öğretici derslerinizden birini daha dinlemeye hazırım."</p>

  <p class="block16">"Teşekkür ederim general. Hypatie yüzünü tamamen örten bir peçe takmıştı. "Beni dinleme nezaketinde bulunduğunuz için teşekkür ederim."</p>

  <p class="block16">"Buna karşılık, bana bir iyilik yapar mısınız?"</p>

  <p class="block16">"Ben sizin sadık hizmetkârınızım," dedi Hypatie kibar bir reverans yaparak.</p>

  <p class="block16">"Güzelliğinizi gizleyen şu peçeyi lütfen çıkarın. Bu ceylanlarla konuşur gibi bakan gözlerinizi, hilal gibi kaşlarınızı, al yanaklarınızı saklamanız korkunç değil... "</p>

  <p class="block16">Genç kadın onun sözünü azarlar bir tonla kesti:</p>

  <p class="block16">"General, sakın yanlış bir fikre kapılmayın. Amcam ve Rhaze'den habersiz yaptığım bu davet, iltifatlarınızı dinlemeye can attığım anlamına gelmiyor. Bu dünyada bir kadının yüzünden daha kalıcı güzellikler vardır ve size göstermek istediklerim de bunlar."</p>

  <p class="block16">Bunları söylemesine rağmen muzipçe peçeyi çıkardı. Genç kadın saçlarını örmüş ve kurdelelerle süslemişti. Üstünde vücut hatlarını gösteren bir elbise vardı ve sağ kolunu beline koyması, göğüs ve kalça çizgilerini daha bir belirgin kıldı. Ama kolunu aniden belinden çekti ve işaret parmağını ufuk çizgisine doğru uzattı:</p>

  <p class="block16">"Bakın Amr," dedi yarı muzip yarı hüzünlü bir sesle Bedevinin yeni bir iltifatta bulunmasına fırsat vermeden, "gün batarken denizde görünen kavise bakın. Size Dünya'nın yuvarlak olduğundan ve ölçümlerimizden bahsederken, bilimsel gerçeklerden çok sesimin güzelliğine dikkat ettiniz. Sandığınızın aksine, bunu bir iltifat olarak algılamadım. O zaman şimdi lütfen denizdeki kavise daha dikkatli bakın."</p>

  <p class="block16">"Peki! Gözüm orada, kulağım sizde," dedi Amr. Genç kadının yapmacık bir öfkeyi yansıtan sesi hoşuna gitmiş gibiydi.</p>

  <p class="block16">"Siz çölde yaşayanlar için ufuk kumlardan ibarettir ve Dünya'nın gerçek şeklini görmezsiniz. Ama gemilerin ufukta kaybolduğunu gören denizciler için Dünya'nın düz olduğuna inanmak zordur. Zaten gerçek şeklini görebilmek için denizde yolculuk etmek de gerekmiyor. Yüksek bir burundan bakmak da yeterli olurdu."</p>

  <p class="block13"><span class="text">Genç kadın da randevuyu deniz fenerinin bulunduğu tepede vermişti. Amr ona bu dünyanın yedi harikasından biri olan mucizevi anıtın hikâyesini anlattırmıştı. Fener gün boyunca dimdik yükseliyor ve belirsiz bir uzaklıktaymış gibi görünüyordu. Gece ise, dalgaların kucağındaki denizciler tepesinde yanan ateşi görüyorlar ve açıktaki tehlikeli kayalıklardan güvenle geçiyorlardı. Bin yıl önce mimarı Sostratos bir taşın üstüne kendi adını yazmış daha sonra bu adı bir kireç tabakasının altına saklayarak üste kralın adını yazmıştı. Nasıl olsa zamanla üsteki tabaka silinecek ve tekrar kendi adı görülecekti. Böylece sadece kendi kısa hayatı ve kendi kişisel çıkarı için değil, gelecek yüzyıllar için çalışmıştı. Fener dimdik ayakta kaldığı sürece o ve eseri ebediyen yaşayacaktı. Amr</span> <i class="calibre1">birazda İslam'ı yayanlar gibi,</i> <span class="text">diye düşündü. Onlar kutsal eserlerinin sonsuzluk içinde bir tek Allah'ın adını haykırması için çalışıyorlardı.</span></p>

  <p class="block16">Fenerin tepesinde, insanın bakışı olağanüstü bir görüntü ile karşılaşıyordu. Deniz yönünde gökyüzünün mükemmel saflıktaki turkuaz mavisi ufukta kararmaya başlıyordu ama fenerin ışıkları henüz yakılmamıştı. Hypatie'nin bu randevuyu vermesinden sonra, general fenerin yakılmasının iki saat geciktirilmesi emrini verdi. Elbette limana hiçbir önemli gemi seferi yapılmayacağından emin olduktan sonra verdi bu emri.</p>

  <p class="block16">"Hz. Peygamber asla Dünya'nın şekli hakkında konuşmanın faydasını sorgulamadı," diye mırıldandı Amr. Alacakaranlığın eşsiz güzelliğinde hayallere dalmıştı.</p>

  <p class="block16">"İsa ve Musa da yapmadı aynı şeyi. Ona büyüklüğünü anlayabilelim diye bu şekli veren tanrı değil mi? İskenderiyeli bilginlerse ondaki güzelliği göremeyen cahil insanların aksine bu sırları aralamaya başlamışlardı. Ama siz müslümanlar bizim putlara taptığımızı söylüyorsunuz. Bu bilimler yok oluyor. Senden önce de birçok dinden insan doğa bilimlerini yok etmeyi denedi. Sana yalvarırım onların başlattığı şeyi sürdürme. Kentin kurulmasından iki yüz yıl önce Anaxagoras Dünya'nın şeklini çürütülemez biçimde kanıtladı. Ay tutulmasında gölgesinin yuvarlak olduğunu, böylelikle şeklinin de düz değil daire olması gerektiğini ispatladı. Peki bin yıl uygarlıktan sonra bugün bize ne öğretiliyor? Kilise Dünya'nın düz olduğuna dair yönergeler çıkartıyor. Yahudiler onun kutsal sandığın saklandığı çadır biçiminde olduğunu varsayıyorlar. Daha da kötüsü Augustinus bütün doğa yasalarını ve bilgileri reddediyor. Bütün eğitimlerine ve bilgilerine rağmen İncil'i okuduktan sonra, geri kalan konularla ilgili her türlü merak ve araştırmayı bir kenara itiyorlar. Artık Hıristiyanlara, dünyevi olsun olmasın her şeyin sebebinin yaratıcının iyiliğinden geldiğine inanmak yetiyor."</p>

  <p class="block16">"Bundan şüphe mi ediyorsun?" Amr genç kadının bu eleştirisine çok şaşırmıştı.</p>

  <p class="block16">Konuyu değiştirmeye çalıştı:</p>

  <p class="block16">"Kuran'da yedi kat gök ve her katta Allah'ın büyüklüğünü öven melekler olduğu yazar. Ama siz inanmayanlar onların ilahilerini duyamazsınız."</p>

  <p class="block16">"Haklısın ben ne amcam gibi Hıristiyan ne Rhaze gibi Yahudiyim.</p>

  <p class="block16">Ve senin inancını da kabul etmedim. İnandığım tek şey bilimsel gerçeklerdir. Amcam beni bu yüzden sık sık suçlar. Aslında ben dinsiz değilim. Çünkü benim inancımda matematik ve astronomi perisi Uranüs, evrenin kutsal bir geometrik uyum olduğunu söyler. Her yıldız, yerine bir düzen içinde konulmuştur."</p>

  <p class="block16">Amr cevap veremedi. Güzel büyücünün önüne serdiği deliller onu şaşırtmıştı. Bir süre gözlerini birbirinden ayırmadan bakıştılar. Odanın içinde huzurlu bir hava hakimdi. Güneş ufukta denize batmak üzereydi ve ilk yıldızlar görünmeye başlamıştı.</p>

  <p class="block16">"Mısır halkına göre Güneş tanrısı Ra her akşam göz kapaklarını kapatır. Ve karanlık yeryüzünü kaplar," diye mırıldandı Hypatie.</p>

  <p class="block16">"Ama gökyüzü mücevher kutusunu açar," diye ekledi Bedevi.</p>

  <p class="block16">Mütevazı sesi değişmiş, daha tumturaklı daha gösterişli çıkmaya başlamıştı.</p>

  <p class="block16">"Yıldızlar bana hep gökte asılmış altın küpeleri hatırlatır," diye ekledi.</p>

  <p class="block16">"Madem çölde yalnız başına yazmaktan hoşlanıyorsun sevgili Amr yazdıkların yaratıcının eserine saygı dolu olmalı."</p>

  <p class="block16">Bir an için konuşmayı ve gülümsemeyi kesti. Sonra ansızın ona doğru döndü ve:</p>

  <p class="block16">"Hipparcos yıldızların ışık verirken diğerlerinin ışığı yansıttığını söylüyordu. Maalesef yıldızların gerçek doğasını daima ihmal ediyoruz. Onları büyüklüklerine göre sınıflandırıyor ve takımyıldızlara göre gruplandırıyoruz. Ama onların görünen sabitliklerinin arkasında, gökyüzü değişiyor, sürekli hareket ediyor. Şairler ise sadece onların efsanelerini anlatan kitaplar yazıyorlar."</p>

  <p class="block16">Amr usulca yaklaştı:</p>

  <p class="block16">"Bu efsanelerden birini anlatman hoşuma giderdi." Hypatie karanlıkta savaşçının dalgalar arasında kaybolmuş gözlerinin pırıltısını hayal meyal gördü.</p>

  <p class="block16">"Yukarıdaki şu beş yıldızı görüyor musun, hani sandalyeye benzer bir şekilleri var ya, onlar."</p>

  <p class="block16">Çıplak kolu kuzeyi gösteriyordu.</p>

  <p class="block16">"Bunlar bana yabancı gelmiyor. Biz onları bir tür ele benzetiyoruz. Hypatie başını salladı:</p>

  <p class="block16">"Kütüphanedeki kitaplardan birinde bu yıldızların hikâyesi anlatılır."</p>

  <p class="block16">Aniden sanki doğru kelimeleri hatırlamaya çalışıyormuş gibi tekdüze ve tumturaklı bir tonla:</p>

  <p class="block16">"Etiyopya kraliçesi Cassiope. Kurumla kocası Sephe'nin yanında oturuyor. Ay ışıl ısılken bile onun yüzünün parıltısı yanında sönük kalıyor. Ellerini açmış, annesinin suçunun bedelini ödeyen kızı Andromeda için yas tutuyor."</p>

  <p class="block16">"Ne suç işlemiş ki?" diye alaycı bir sesle sordu Amr.</p>

  <p class="block16">"Cassiope, teninin siyah olmasına rağmen Nereides'ten daha güzel olduğuna inanıyordu. Periler babaları Neptün'e bu hakaretin intikamını alması için yalvardılar. Deniz tanrısı, bir canavarı korkunç yıkımlar yapması için kraliçenin ülkesine gönderdi. Kral bu belayı savuşturmak için kızını canavara kurban etmeye karar verdi ve bir kayaya bağladı."</p>

  <p class="block16">Amr şüpheyle dudak büktü. Hypatie daha ciddi bir sesle: "Andromeda takımyıldızına bak. Karanlığın basmasından hemen önce ışıltılar içindeki başını, bembeyaz geniş omuzlarını görebilirsin. Belinde elbisesini süsleyen bir kemer parlıyor. Zincire vurulmuş kollarına bak, sanki kayanın içindeki görünmeyen bir güç onları zorla iki yana açmış."</p>

  <p class="block16">Amr muzip bir gülüşle:</p>

  <p class="block16">"Evet, güzel ve akıllı olduğuna pişman olan bir kadın görüyorum orada."</p>

  <p class="block16">"Aslında, büyük şair Aratos'un dizeleriydi bunlar." "Yine mi İskenderiyeli bir Yunan?"</p>

  <p class="block16">"Eudox'un öğrencilerinden biri. Öklit ile Müze'ye gelen ilk kişilerden biri. Ama o lirik şiire geometrinin dolambaçlı yollarından daha fazla eğilimliydi. Biraz da senin gibi general! Aratos bir şiirinde takım yıldızları anlattı, hepsini."</p>

  <p class="block16">"Güzel bayan," dedi Amr yine fark ettirmeden yaklaşarak. "Tatlı sesini duymadan yapamıyorum. Dudakların o kadar kırmızı, dalgalı saçların o kadar... "</p>

  <p class="block16">"General, rica ederim yine konuyu değiştirmeyin."</p>

  <p class="block16">Sonra daha yumuşak bir sesle ekledi:</p>

  <p class="block16">"Eğer bir saçı okşamak istiyorsanız, önce şu yıldız kümesine bakın. İşte şurada, yay ve aslan takımadaları arasında. Berenice'in saçları." General bu terslemeyle kırılmış gibi iç çekti.</p>

  <p class="block16">"Bana daha önce kral Batlamyus'un karısı Berenice'i anlatmamış mıydın?"</p>

  <p class="block16">Amr suratı asık, canı sıkkın olmasına rağmen, kendini bu hafıza gösterisini yapmaktan alıkoyamamıştı.</p>

  <p class="block16">"Doğru, ama o Berenice daha sonraki bir tarihte yaşadı. III. Batlamyus'un karısıydı. Onun öyküsünü dinle. Aslında hiç de Ömer'e göre bir hikâye değil, ama sana güzel gelecek çünkü bu bir şairin hikâyesi."</p>

  <p class="block16">Amr teslim olduğunu gösteren komik bir hareketle:</p>

  <p class="block16">"Bu şartlar altında itaat ediyor ve dinliyorum," dedi.</p>

  <p class="block16">Genç kadın anlatmaya başladı:</p>

  <p class="block16">"Batlamyus tahta çıkar çıkmaz Perslerle savaşmak zorunda kaldı. Berenice âşığının zaferle birlikte geri dönmesine karşılık saçlarını Venüs'e adak adadı. Kral geri döndüğünde saçlarını kesip tapınağa götürdü. Ama ertesi gece, kraliçenin bir Yunan tanrıçasına adak adamasından rahatsız olan bir Serapis rahibi saçı çaldı. Berenice üzülmüş, kralsa ölçüsüz bir öfke nöbetine tutulmuştu. Karı kocanın acısını sadece bir astronom dindirebildi. Eserleri Arşimet tarafından övülen Samoslu Conon onlara kraliçenin saçlarına benzeyen şu takımyıldızını gösterdi. Ve o günden sonra bu takımyıldız kraliçenin adıyla anıldı."</p>

  <p class="block16">"Bu tür dinsiz hikâyelere inanan bir kraliçe, tahmin ederim diğer insanlardan üstün olduğuna da inanıyordun"</p>

  <p class="block16">"Dinsiz olsun olmasın her hükümdar kendi zaferlerini yücelten eserler arzular. Bilginler ve şairler bu zaafı iyi bilir. Bu yüzden Conon'dan sonra Callimacos da hayatının sonuna doğru kraliçenin anısına bir ağıt yazdı:</p>

  <p class="block16">'Kurban edildiğimde kız kardeşlerim benim için ağlıyorlardı. Meltemin yumuşak nefesi beni yükseltti ve kutsal Kıbrıs gecesinde yere bıraktı. İnsanlar için patlayayım diye göğe, yıldızların yüreğinin beşiğine yatırdı.'"</p>

  <p class="block16">Hypatie son mısraları okurken uzaktan gelen belirsiz flüt sesi de acıklı bir ezgiye bürünmüştü. Amr büyülenmiş gibiydi:</p>

  <p class="block16">"İşte muhteşem bir hikâye daha! Gökyüzündeki her figür yeryüzündeki rolünü oynamaya devam eder değil mi?"</p>

  <p class="block16">"Haklısın. Apollon okunu gökyüzüne attı, Dionysos karısı Ariane'ın tacını göğe bıraktı ve Zeus sevgilisi lo'yu yine göğe yerleştirdi."</p>

  <p class="block16">Amr dikkatle kararan ufka bakıyordu. Ansızın heyecanla gözleri parladı:</p>

  <p class="block16">"Biz Bedeviler çoğunlukla göğün çatısı altında uyuruz. Ve hiçbir yerde gök çöldekinden daha parlak ve yakın değildir. Çölde gök bizi çağırır. Çöldeki sükunet ve huzur hep sonsuzluğun etrafımda genişlediğini hissettirmiştir bana. Dedemin yanındayken bu mistik deneyimi sayısız kere yaşadım. Sessizlikte evrenin müziğini duyabiliyor ve hatta görebiliyordum."</p>

  <p class="block16">General, yitik bir melodiyi dinliyormuş gibi bir an başını eğip sustu. Sonra sesini katılaştırarak:</p>

  <p class="block16">"Allah'ın yolunu bulduğumdan beri kendimi sadece Yaratıcı'nın mucizelerini temaşa etmeye verdim. Seyretmek teslim olmaktır, teslimiyet ise cennetin anahtarı. Peki, bunca astronomik uzaklığı hesaplamak neye yarar, Aristarcos ve Eratosten'in bu ince hesaplamaları ne işe yarar? İnancını ve kalbinin doğruluğunu ölçersen gökteki bütün uzaklıkları kendiliğinden bilirsin. Zaten halifeye astronomiden bahsedersem, bana sadece İslam'ı yaymak için ne işe yarayacağını soracak</p>

  <p class="block16">"Böyle düşünüyorsan, sana sadece bir tek soru soracağım. Sen ve müslüman kardeşlerin dua ederken kutsal kentinize doğru dönmüyor musunuz?"</p>

  <p class="block16">"Doğru. Kuran 'Yüzünüzü bana dönün' der. Başlangıçta, ibadet ederken yüzümüzü Yahudiler gibi Kudüs'e doğru çeviriyorduk. Ama Peygamber Medine'ye vardıktan iki yıl sonra Allah Mekke'deki Kabe'ye bakarak ibadet etmemizi emretti."</p>

  <p class="block16">"Bunu gördüm. Birçok müslüman aralarında Mekke'nin yönü konusunda tartışıyorlardı."</p>

  <p class="block16">"Cahil askerlerimi alaya almak sana kolay geliyor, ne de olsa basit ve kaba adamlar. Ülkemdeki bütün camilerde Mekke'ye bakan duvarda mihrap denen küçük bir oyuk vardır. Namaz saatlerinde herkes bu mihrap önünde secde eder ve herkes Kıble yönünde birleşir."</p>

  <p class="block16">"Şimdi düşün. Senin dinin otoritesini bütün dünyaya yaymak istemiyor mu? Hiç dünyanın neresinde olursan ol Kıble'yi bulmanın ne kadar zor olduğunu düşündün mü? İnancın bu sorundan kaçabileceğini düşünebiliyor musun?"</p>

  <p class="block16">"Anlaşıldı, yine değerli Öklit'ini övme zamanı geldi!"</p>

  <p class="block16">"Bu defa yanıldın, çünkü çözüm Öklit'in düzlem geometrisinde değil Hipparcos'un küresel geometrisinde."</p>

  <p class="block16">"Anlattıkların gittikçe karmaşık bir hale geliyor."</p>

  <p class="block16">Amr bunu istemediği bir tartışmadan kaçınmak için, hafiften şakaya vurarak söyledi. Açıkçası, şu an ne bilimsel bir tartışmaya ne de doğru inancın savunmasına niyetli değildi. Genç kadın zihninden çok duygularını kamçılıyordu. Hypatie de bunun farkındaydı, ama o yine de kendine hayranlıkla bakan emire acımadan devam etti:</p>

  <p class="block16">"Nasıl düz bir kâğıda çizilen bir üçgenin büyüklüğü üstüne formüller varsa, küre üstüne çizilen bir üçgen için de formüller vardır. Hipparcos dairesel çizgilerin uzunluğunu elde etmeye yarayan sayılar tablosunu buldu."</p>

  <p class="block16">"Mükemmel. Fakat bu kısır hesapların yıldızlan gözlemekle ne ilgisi var?"</p>

  <p class="block16">"Hipparcos yıldızların gökyüzündeki pozisyonlarını bulmaya yarayan usturlap adında bir araç geliştirdi. Bu pozisyon gözlemin yapıldığı yere bağlı olarak değişir. Gözlem yerinin bilinmesi saati bulmana yarar. Duyuyor musun Amr? Fethettiğin ülkelerde ibadet edeceğin saatleri nasıl bileceksin? Sadece usturlap kurtarabilir sizi!"</p>

  <p class="block16">"İslam'ın usturlapsız yayılamayacağını mı söylemek istiyorsun?"</p>

  <p class="block16">"Kesinlikle! Gelecekte senin ülkenin bilginleri bu aleti mükemmel hale getirecekler ve hatta ne Hipparcos'un ne de öğrencilerinin hayal dahi edemeyecekleri şeyler için kullanacaklar. Zaten ben onu kullanmakta yeterince ustalaştım, üstelik kendiminkini ben yaptım. Amcam ise özellikleri hakkında çok detaylı tasvirler yaptı. Yarın bu aleti sana vereceğim. Bütün evren üstüne kavisler, sayılar ve semboller işlenmiş metal bir diskin içinde. Sence de Yaratıcının zaferini yücelten bir araç değil mi?"</p>

  <p class="block16">Amr yatıştı ve aniden gülmeye başladı:</p>

  <p class="block16">"O halde halifeye bu olağanüstü adamdan bahsetmeliyim."</p>

  <p class="block16">"Elbette çünkü İskenderiye'nin en güzel hediyelerinden birini anlatmış olacaksın. Ve henüz en önemli buluşunu anlatmadım bile."</p>

  <p class="block16">"O nedir?"</p>

  <p class="block16">"Hipparcos gündönümünü keşfetti." "Ne dönümü?"</p>

  <p class="block16">Genç kadın komutanın iğnelemesini duymamış gibi bilgiç bir tonda sürdürdü:</p>

  <p class="block16">"Uzun zaman boyunca Dünya'nın ekseninin yönünü değiştirmeden Dünya'nın merkezinden geçtiğine ve gökyüzünün dönmesini sağladığına inandılar. Fakat Hipparcos, Başak takımyıldızından Spica yıldızının yeri konusunda kendi ölçümleriyle Öklit zamanında İskenderiye'de bulunmuş olan Aristillos'un ölçümleri arsasında bir sapmayı ortaya çıkardı."</p>

  <p class="block16">"Bu kötü mü?"</p>

  <p class="block16">Genç kadın gözlerini göğe kaldırarak iç çekti. Kelimeleri iyice seçerek:</p>

  <p class="block16">"Bu yılların uzunluğunun sabit olmadığı anlamına gelir." "Bir yılı hesaplamak için ne yapıyorsun? Kum saatini tekrar tekrar çeviriyor musun?"</p>

  <p class="block16">Hypatie sabır taşı gibiydi:</p>

  <p class="block16">"Hiç gündönümünden bahsedildiğini duydun mu? Bu günlerde dünyanın her yerinde gece ve gündüz süreleri eşittir."</p>

  <p class="block16">"Hah, biz Araplar kara cahil insanlar değiliz," dedi Amr ciddi bir sesle. "Ve yılda iki kez gündönümü yaşandığını hepimiz gayet iyi biliyoruz. İlki baharın başlangıcında, ikincisi de sonbaharda."</p>

  <p class="block16">Hypatie bir parça şaşırmıştı:</p>

  <p class="block16">"Güzel, bahar gündönümünde güneş belirli bir burca girer. Astronomlar art arda iki bahar gündönümü arasındaki süreyi hesaplayarak, yılın kesin uzunluğunu hesaplayabilir."</p>

  <p class="block16">"Sıkıcı olmasına rağmen oldukça açık... "</p>

  <p class="block16">Hypatie sabrını koruyarak devam etti:</p>

  <p class="block16">"Dünyanın ekseni dik olsaydı bu süre hep aynı olurdu. Ancak Hippareos Güneş'in bahar gündönümündeki pozisyonunun yıldan yıla değiştiğini ispat etti. Ve bu değişiklik zaman boyunca birikiyor. Babil'den kalan tabletlere göre iki bin yıl önce bahar gündönümünde Güneş, Boğa burcundaydı. Oysa günümüzde Güneş aynı dönemde Koç burcunda. İki bin yıl sonra eğer insanlık bütün çılgınlıklarına rağmen hâlâ yeryüzünde olmaya devam ederse, Güneş gündönümünde Balık burcunda olacak. Bütün anlattıklarımdan bir tek şeyi aklında tut: Kütüphanedeki kitaplar olmaksızın bu tür keşifleri yapmak mümkün değildir!"</p>

  <p class="block16">"Eğer doğru anladıysam, senin bilimsel sözcüklerle anlatmaya çalıştığın gündönümünün değişmesi, mevsimlerin mizacındaki değişimden başka bir şey değil."</p>

  <p class="block16">Hypatie önce afalladı ama kendini çabuk toparladı:</p>

  <p class="block16">"General, görünmekten hoşlandığınız kadar aptal değilsiniz."</p>

  <p class="block16">"Sanırım burada hemfikiriz." diye şişinerek cevapladı Amr. "Gerçek şu ki her ikimiz de aynı tarz şeylerden söz ediyoruz."</p>

  <p class="block16">Ve birdenbire her ikisi de gülmeye başladılar. Öyle ki Amr yerinde duramıyordu. "Olmaz olsun astronomi dersleri" diye tekrar gülmeye başladı. Onun dünyası aşk ve coşkuydu. Bu coşku şimdi genç kadına da bulaşıyordu. Aralarındaki hava hiç beklenmedik bir şekilde değişti.</p>

  <p class="block16">"Sence de bana çok fazla bakmıyor musun?" dedi fısıltıyla.</p>

  <p class="block16">Amr cevap vermedi, bunun yerine Hypatie'nin elini tuttu. Genç kadın hiç direnmemişti.</p>

  <p class="block16">"Bütün bu karmaşa," diye fısıldadı. "Bu güzel ellerle mi tutuyorsun usturlap veya pergeli! Ya yıldızlara baktığın ışıltılı gözlerin! Hayır, bunlar aşk için yüreğimdeki liri çalan Venüs'ün elleri ve güzel gözlerin benim yıldızlarım olmalı."</p>

  <p class="block16">Genç kadının kalbi hızla çarpmaya başladı. Nefes alış verişi hızlanmış göğsü inip kalkmaya başlamıştı.</p>

  <p class="block16">O anda kapı gürültüyle açıldı. İki subay ellerinde meşalelerle içeri girdiler. Bin bir özür dileyerek, komutana kendi emrine uymak zorunda oldukları için geldiklerini ve feneri yakacaklarını söylediler. Hatta gereğinden fazla bile beklemişlerdi. Karanlık çok önce bastırmıştı, fenerin yakılmaması denizcilerin hayatlarına mal olabilirdi.</p>

  <p class="block16">Hypatie kesintiden yararlanarak kendini toparladı. Amr'dan uzaklaşıp peçesini örtündü ve kısa bir reverans hareketiyle tek kelime bile etmeden gözden kayboldu.</p>

  <p class="block16">İskenderiye'nin fatihi kızgındı, ama daha ziyade heyecanlıydı. Askerlerin feneri yakmalarına yardım etti.</p>

  <p class="block16">O fenerden inerken kuvvetli bir ateş aynalardan yansıyor ve ışığını kilometrelerce uzağa gönderiyordu. Amr yolda adamlarıyla yürürken ertesi gün Philopon'dan sıkıcı bir hikâye daha dinleyeceğini hatırladı. Bir Roma imparatoru ile bir Mısır kraliçesini anlatan bir tarih dersi olacaktı bu.</p>

  <p class="block18" id="calibre_pb_19">&#160;</p>
</body>
</html>
