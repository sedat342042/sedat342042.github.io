<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19">Amr Romalı Oluyor</h1>

  <p class="block8">&#160;</p>

  <p class="block16">"Eğer doğru anladıysam, bütün anlattığın bu şeylerde hep Romalılar ve benim Bedevilerim arasında bir benzerlik kurdun. Romalıları barbar olarak nitelemek senin açından diplomatik anlamda pek de iyi bir tutum sayılmaz. Tabii eğer kütüphaneyi kurtarmak istiyorsan."</p>

  <p class="block16">"Amcamın kastettiği bu değildi," dedi Hypatie. "O dönemde Yunanlılar kendi uygarlıklarını herkesten üstün ve kendi dışındakileri sadece ilkel insan sürüleri olarak görüyorlardı. Herodot dünyayı şöyle ayırıyordu: Kuzeyin barbarları, güneyin barbarları, doğunun ve batının barbarları. Ve ortada olgunlaşmış bir meyve gibi Yunanistan."</p>

  <p class="block16">"Barbar kelimesi, bir ses yansımasından türemiştir. Yunanlılar yabancılarla çıkardıkları belirsiz sesler yüzünden alay ederlerdi."</p>

  <p class="block16">"Mesela şunun gibi," deyip "boarh! boarh!" şeklinde boğuk sesler çıkardı Philopon.</p>

  <p class="block13"><span class="text">"Soluğunuza dikkat edin efendim," dedi Rhaze gülerek. "Siz dilbilimciler için dil etkili bir araç. Ama bir tarihçinin bakışını anlatmama izin verin. "Marcus Lugdunum'un</span> <i class="calibre1">Etimoloji</i> <span class="text">adlı eseri uzun zamandan beri tedavülde olan bir para gibidir. 'Anlam kötüye kullanılabilir' der ve barbar sözcüğü bu gürültüden daha fazla anlama sahiptir! Görüyor musun Amr, eğer kitap bir silah olsaydı dil de bir ordu olurdu. Romalılar bunu çok iyi anlamış ve Latince'yi imparatorluğun en ücra köşelerine dek yaymışlardı."</span></p>

  <p class="block16">"Romalıların yaptıklarım bilmediğimi mi sanıyorsun?" Amr kızmıştı, Rhaze'nin en ufak müdahalesi bile sinirine dokunuyordu. "Her şeyi bildiğini sanıyorsun. O halde halkımın asla onlara yenilmediğini de biliyor olmalısın. Ama Philopon esasla haklı. Bugün Romalılar ve Araplar arasında çok benzerlik var. Onların erdemleri ve yoksullukları vardı, bizimse inancımız ve çölümüz var. Onların sabanları, bizim devemiz. Onların disiplini, bizimse Kuran'ımız. Onların düşmanları hainler, zinacılar ve şehvet düşkünleriydiler. Bizimkilerse kâfirler, putperestler ve ahlaksızlar. Nasıl vakti zamanında onların bir devri yaşandıysa, şimdi de bizim devrimiz yaşanıyor."</p>

  <p class="block16">"İskenderiye Bizans değil, bu kütüphane de Aya Sofya kilisesi değil," dedi şuh bir kahkahanın eşliğinde Hypatie. Elini emirin elinin üstüne koydu. "Madem ki Roma'yı o kadar iyi biliyorsun, onların yumuşamaktan korkmadan Yunan edebiyatını ve bilimini aldığını da bilirsin. Ahlakı, politikayı ve hukuku onlardan aldılar. Onlar şair değillerdi, ama okudukları Yunan eserlerini değiştirip özdeyişler, tiyatro eserleri ve şiirler ortaya çıkardılar. Onlar geometrinin soyutlamalarından hiçbir şey anlamıyorlardı ve gökyüzünü hiç gözlemediler; ama toprağı sulamak, büyüyen imparatorluğu daha iyi yönetmek, onun yüz ölçümünü hesaplamak ve savaş araçları yapmak için Öklit, Eratosten ve Arşimet'ten yararlandılar. Ama bu onlara kimliklerini kaybettirmedi. En azından uzun yüzyıllar boyunca."</p>

  <p class="block16">Rhaze masadan kalkarken kuru bir sesle:</p>

  <p class="block16">"Hypatie çok basit anlattı. Yemeğin buğusu ve bu öğlen sıcağı beni biraz bunalttı. Avlunun serinliğine gidelim."</p>

  <p class="block16">Philopon elindeki altın kakmalı eski asaya yaslanarak doğruldu:</p>

  <p class="block16">"Rhaze haklı, yoksa uyuyakalacağım. Yürüyelim."</p>

  <p class="block16">Amr Hypatie'nin elini elinin üstünden çekmesine üzüldüğünü saklamadan:</p>

  <p class="block16">"Beni kitapların Bedevilerimin ahlaklarını bozmayacağına inandırmak istiyorsanız, bu konuda sizinle hemfikirim. Onlar okumayı bilmezler. Tek bildikleri binek hayvanları, kabileleri, çöl ve peygamberin sözleridir. Ama benim ülkeme düzen peygamberin sözleriyle geldi ve onu öğretmek için zaten okullarımız var. Ve halife Ömer'in endişelerinden biri de okuma aşkının bu okullara girmesiyle müslümanların şiirin baştan çıkarıcılığına kapılması. Çünkü sesleri ancak gurulduyarak çıkarabilen biz barbarların bile şairleri olabiliyor."</p>

  <p class="block16">"Halifenin korkusu aptalca olduğu kadar acımasız da. Benim halkım Musa'dan beri okumayı ve yazmayı bilir. Sürgüne, soykırımlara, işkenceye rağmen hâlâ hayattayız. Bir damla suyun kumda yok olup gittiği gibi yok olmadıysak bu kitaplar sayesinde olmuştur. Eğer Ömer kütüphaneyi yakmak istiyorsa yaksın! Ama daha sonra Araplardan sadece, kendilerinden geriye külden başka şey kalmayan Vandalların son kabilesi diye bahsedilecek. Eğer kitapları yakarsanız gelecek kuşakların gözünde halkınızdan sadece iki isim kalacak: Ömer ve Amr, ve işlediğiniz suçun silinemez lekesi."</p>

  <p class="block16">"Bu doğru," dedi iki adam arasındaki tartışmanın sonunun kötüye varacağımı gören Philopon, "tarih merhametsizdir. Sezar geçmişteki kütüphane yangını yüzünden çok uzun bir süre suçlandı. Bana göre haksız bir suçlama tabii."</p>

  <p class="block16">"Madem ki Amr kendini bir Romalı generalle kıyaslıyor, bana göre Hypatie de ona Sezar ve Cleopatra'nın karşılaşmasını anlatacak en uygun kişi gibi geliyor," dedi Rhaze.</p>

  <p class="block16">"Bunu ona kendim anlatmayı tercih ederim. Yarın. Savaş ve politika genç bir kızın ağzına yakışacak şeyler değil."</p>

  <p class="block8">&#160;</p>

  <p class="block20">"Yalvarırım Rhaze, kıskanma," dedi içinden güzel kadın. "Benim silahlarım bir kadının silahları olabilir ancak: cazibe ve güzellik. Sen onun mantığına seslen, ben kalbine sesleneceğim. Ve senin haberin olmadan gece onu fenere davet edeceğim. Bir çöl adamı sadece iki şeye duyarlıdır, evrenin derinliği ve bir kadının ruhu. "</p>

  <p class="block21" id="calibre_pb_18">&#160;</p>
</body>
</html>
