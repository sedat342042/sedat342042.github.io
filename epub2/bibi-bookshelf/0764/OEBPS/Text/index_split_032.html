<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_31">İskenderiye Hamamları</h1>

  <p class="block8">&#160;</p>

  <p class="block16">Amr'ın kütüphaneyi yakma emrini almasından bir hafta sonra vali geldi. Tahmin edileceği gibi Ömer'in bir yakınıydı. General emre itaatsizlikle suçlandığı için süre çok kısaydı. Halife ünlü komutanın yanlış bir hareketine karşılık Filistin ve Suriye'deki birlikleri geri çağırıyordu. Amr'ı saf dışı etmek için yeni bir bahanesi de vardı. Mektupları Mekke ve Medine'deki dostlarına yollayarak devlet sırlarını açığa vurmuştu. Bu durumda kimse generalin görevden alınmasına ses çıkaramazdı.</p>

  <p class="block16">Amr şimdi saraylar mahallesindeki evinden çıkamıyordu. Orada politik ihtiyatsızlığının pişmanlığını yaşıyordu. Ama Hypatie'nin hoş buyruklarına teslim olmaktan pişman değildi. Askerlerinden biri gelip yeni valinin kentin kapısında olduğunu söylediğinde, İskenderiyeli dostlarına:</p>

  <p class="block16">"Bu defa gerçekten bitti. Bu adamı birkaç saat daha oyalayabilirim. Siz de adamlarınızı toplayın ve kurtarılması gereken kitapları kurtarın."</p>

  <p class="block16">"Bütün kitaplar kurtarılmalı," diye bağırdı Hypatie. Philopon içini çekti:</p>

  <p class="block16">"Maalesef yeğenim, zaman yok. Evin yandığında sadece taşınabilecek şeyleri kurtarırsın."</p>

  <p class="block13"><span class="text">Philopon ve Rhaze hareketlendiler. Hangi kitapları kurtarmalı? Seçmek yürek parçalayıcıydı ve kurbanlar kurtarılanlardan çok olacaktı. Amr kurtarılan kitapların kendi kaldığı eve götürülmesini söyledi. Hypatie, ona eskiden</span> <span class="text9">kütüphanecilerin</span> <span class="text">Müze'ye girmek için kullandığı gizli bir kapı gösterdi. Kimse generalin onlara yataklık ettiğini anlamayacaktı. Zaten kimse, hatta' Ömer'in gönderdiği vali bile onun evinde arama yapmaya cesaret edemezdi.</span></p>

  <p class="block16">Hangilerini seçmeli? Öncelikle diğer kütüphanelerde kopyaları olan kitapları bırakmak gerekiyordu. Oysa Konstantinopolis kütüphanesi hariç hiçbirinde kayıt tutulmuyordu. Roma, yaşadıklarından başka bir şey bilmeyen barbarlarca o kadar çok yağmalanmıştı ki. İki yüzyıldır kentteki kütüphaneler kapalıydı. Toledo, sanata düşkün denilen bir Vizigot kralın elindeydi. Bu söylenti güvenilir miydi? Galya barbar çetelerin elindeydi, Bergama için ise Bizans ve Persler didişme halindeydi.</p>

  <p class="block16">Sonunda Hıristiyanlık öncesi büyük eserleri kurtarmaya karar verdiler. Philopon sırtına Platon, Aristoteles, Callimacos, Yetmişlerin İncili ve Philon'u yüklendi. Rhaze ise Öklit, Arşimet, Hipparcos, Heron ve diğerlerini. Batlamyus ve Galen konusundaysa şüpheye düştü. Bu ikisi Hıristiyanlıktan hoşgörü görmemişler miydi? Bununla beraber onları da yüklendi. Hıristiyanlık o kadar hızlı fikir değiştiriyordu ki, işi şansa bırakmadı.</p>

  <p class="block16">Hypatie gençlere özgü taviz vermezliğiyle, tartışmalarına ve kurtarma işlemine katılmayı reddetti.</p>

  <p class="block16">"Bir tanesi veya milyonlarcası fark etmez. Suç hâlâ aynı suç. Ve bazılarını kurtararak, biz de onlara suç ortaklığı ediyoruz."</p>

  <p class="block16">Sonra da, onların fikrini değiştirmesini istemelerine fırsat vermeden çıkıp gitti.</p>

  <p class="block16">"Efendim, efendim, istediğiniz kitaplar burada!"</p>

  <p class="block16">Çılgına dönmüş bir köle elleri rulo dolu, koşa koşa çıkageldi. Hep birlikte gizli kapıdan çıkarlarken "Hypatie? Nerde Hypatie?" dedi Rhaze.</p>

  <p class="block16">"Hanım efendiyi Müze'nin girişine bıraktım. Oradan kendi evine gidecekti."</p>

  <p class="block16">Philopon köleyi kolundan yakaladı:</p>

  <p class="block16">"Ya asam? Asamı gördün mü?"</p>

  <p class="block16">"Son gördüğümde yeğeninizdeydi efendim."</p>

  <p class="block16">Askerler ilk avluyu geçtiklerinde, onlar da Amr'ın evine girdiler.</p>

  <p class="block16">Hypatie kütüphanenin girişinde bekliyordu. Askerleri gördüğünde ağır asayı savurdu. Onu gören askerler durdular. Sanki canlanan bir heykele bakıyormuş gibiydiler.</p>

  <p class="block16">"Kimsenin bilgi ve sanat tapınağına silahla girme hakkı yoktur," diye haykırdı.</p>

  <p class="block16">"Ben bu kadını tanıyorum. Generalimize büyü yapan kadın bu işte. Lanet olsun!"</p>

  <p class="block16">Bir taş uçtu ve Hypatie'yi tam göğsünden vurdu. Genç kadın acıyla haykırdı. Genç kadının üstüne yağan taş yağmuru, ancak, vücudu taşlarla tamamen örtülünce kesildi. Askerler cansız bedeninin üstünden atlayıp Müze'ye girdiler.</p>

  <p class="block13"><span class="text">Karanlık çökünceye kadar, kitaplar hiç ara verilmeden arabalara taşındı. Arabalarsa onları, kentteki dört bin hamama götürüyordu. Kütüphane tamamen boşalınca Amr ve Rhaze genç kadının cesedini almaya geldiler ve generalin evindeki yataklardan birine yatırdılar. Yahudi hekim ağlarken, Arap komutan sessizce dua ediyordu. Philopon ise asasına bakıyordu. Topuzundaki küçük bir mekanizmaya basınca, içindeki gizli oyuk ortaya çıktı. Yaşlı filozof içeriden dört tane sararmış rulo çıkardı ve açtı. Hypatie onlara kitapları kurtarma konusunda karşı çıkmasına rağmen asasının içine Aristarcos'un</span> <i class="calibre1">Hipotez'ini</i> <span class="text">koymuştu. Philopon asla bu kitabı seçmezdi. İnançlarına aykırıydı, ama madem ki bunu istemişti... Ruloları tekrar yerine yerleştirdi ve düzeneği kapattı. Ve bitkin bir halde asaya dayanıp yürüyerek uzaklaştı.</span></p>

  <p class="block8">&#160;</p>

  <p class="block16">İskenderiye kütüphanesindeki kitaplar, kentteki hamamların ateşini altı ay boyunca beslemeye yetti. Bedeviler dinçleştirici ve rahatlatıcı sıcak suyun keyfini çıkardılar.</p>

  <p class="block16">Philopon, yeğeninin ölümü ve kütüphanenin yok oluşundan sonra fazla yaşamadı. Söylentilere bakılırsa yüz yaşına bastığı gün Öklit'in asasını Rhaze'ye verdi. Rhaze ise generalin özel doktoru, arkadaşı ve sırdaşı oldu. İkisi aylar sonra Arabistan'a gittiler çünkü halife Ömer İranlı bir köle tarafından namaz kılarken öldürülmüştü. Onların seyahati sırasında Bizans donanması İskenderiye'ye saldırdı ve şehri geri aldı. Yeni halife, Amr'ı eski görevine iade etti ve tekrar Mısır'a gönderdi. Bizans birlikleri yine kaçtılar. Kenti alan ünlü komutanın ilk işi doktorunu Müze'nin, daha doğrusu ondan geriye kalanların başına getirmek oldu.</p>

  <p class="block16">Günün birinde Amr, ayrılmaz dostu Yahudi hekimle beraber, adamlarının başında batıya, yeni fetihlere yelken açtı. Fener'in ölümsüz ışığından ilham alarak, mimarlarına bu muhteşem anıta benzer camiler inşa etmelerini emretti. İşte o tarihten itibaren müezzinler yolunu yitirmiş ruhlara, ilahi inancın ışığına kadar kılavuzluk ettiler ve inananları namaza çağırdılar. Çünkü XXIV. Sure der ki "Allah göklerin ve yerin nurudur. Onun nuru içinde lamba olan bir kandile benzer. Lamba bir kristalin içindedir. O kristal de inciye benzer bir yıldız gibidir."</p>

  <p class="block16">İslamın minareleri binlerce ışıkla süslendi.</p>

  <p class="block8">&#160;</p>
</body>
</html>
