<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19">Yıldızlar ve Kumlar</h1>

  <p class="block24">(Hypatie'nin ikinci şarkısı)</p>

  <p class="block8">&#160;</p>

  <p class="block16">«Gökyüzünü gözlemek eskiden de şimdi olduğu gibi tehlikeli bir işti. Nerdeyse bir askerin işi kadar, hatta bazen ondan daha da tehlikeli. Çünkü astronomun arkasında ordusu yoktur. Sadece dünyada hükmetmekle yetinmeyen, tahtının gökten geldiğine inanmaktan hoşlanan prensler, güçlerini evrenin sırlarından alan rahipler ve kahinler karşısında yapayalnızdır astronom. Ayrıca halkın kör inançları ve şiddeti karşısında da korunmasızdır. Birçok değerli bilgin, tanrıların ve şeytanların alanına girmeye cesaret ettikleri için depremlerden, sellerden, kıtlık ve kuraklıktan sorumlu tutulmuştur.</p>

  <p class="block16">Buna rağmen astronom göğü araştırmaya devam eder. Yıldızların uzaklığını ölçer, gezegenleri sıralar, Güneş'in yüzeyine bakar. Zindanı veya celladın baltasını aklına getirmez.</p>

  <p class="block16">Samos'lu Aristarcos onların içinde en ihtiyatsızlarıydı. Hocası Öklit'in küstahlığını ve cesaretini miras almıştı. Ağırbaşlı ve bilge meslektaşları arasından sivrilmesi tehlikeli bir hipotezi sayesinde olmuştu. Diğerleri gibi baskıdan korkmuyordu, rahiplerin gammazlamasına da aldırmıyordu.</p>

  <p class="block16">O günlerde (M.Ö. 270) İskenderiye, matematikte olduğu gibi astronomide de Atina'yı geçmişti. Çünkü Öklit'in istemiş olduğu gibi gökyüzünü şairler veya filozoflar değil matematikçiler araştırıyordu. Hocalarının dediği gibi gözlüyorlar, ölçüyorlar ve hesaplıyorlardı. Bir şey sonunda ispatlanmıştı: Dünya yuvarlaktı. Platon'dan beri herkes yaşadığımız gezegenin evrenin merkezinde hareketsiz olduğunu ve her şeyin onun etrafında döndüğünü kabul etmişti.</p>

  <p class="block16">Aristarcos bunu yeniden tartışma konusu yapmayı istiyordu. Herkesi inandırabileceğine inanıyordu. Kralın tepkisini Öklit'in asasıyla başarabileceğini umuyordu. Bu altın kakmalı asa, işiyle ilgili her konuda ona yardım ediyordu. Kimi zaman mevsime veya saate göre çölde bu asayı yere saplıyor böylelikle kaba bir Güneş saati elde etmiş oluyordu. Asanın ve Öklit'in gölgesi ona birçok konuda yardım etmişti.</p>

  <p class="block16">Sonunda çalışmalarının sonucunu halka sunmaya karar verdi: Ay'ın ve Güneş'in uzaklıkları ve büyüklükleri. Hemen peşi sıra bir skandal patlak verdi. İskenderiye'deki en nüfuzlu dini kişi olan Serapis'in baş rahibi kraldan derhal bir mahkeme oluşturmasını istedi. Kral, Aristarcos'a olayın ciddiyetini anlattı. O da babası gibi astronomun bazı derslerine girmiş ve geometride iyi bir öğrenci olduğunu kanıtlamıştı. Ama Aristarcos eserini yayınladığında, kral suçlanmasını engelleyemedi.</p>

  <p class="block16">"Kitabını okudum," dedi kurnazca bir tonda başrahip. "Ben bu işlerde bir uzman değilim ve yanılmış olabilirim. Evet yanlış anlamış olmalıyım. Senin gibi bilge bir kişinin..."</p>

  <p class="block16">"Ben sadece matematik ve mantığı kullanarak Güneş ve Dünya arasındaki uzaklığı ölçüyordum."</p>

  <p class="block16">"Hiç kuşkusuz, elbette," diye sözünü kesti rahip. "Ama bana kalırsa bu uzaklık sonsuzdur."</p>

  <p class="block16">"Ay'dan olan uzaklığın on sekiz veya yirmi katı. Maalesef yöntemim daha kesin bir hesap... "</p>

  <p class="block16">Rahip, astronomun söylediklerinden rahatsız olmuş olacak ki yeniden sözünü keserek:</p>

  <p class="block16">"Eğer Güneş dediğin veya benim anladığım gibi, bu kadar uzaksa göründüğünden daha büyük olmalı."</p>

  <p class="block16">"Harika, çok iyi anlamışsınız. Ben bile bu kadar açık anlatamazdım. Aslında herkesin anlayamayacağı kadar açık olmamasından korkuyordum."</p>

  <p class="block16">Başrahip bu sözlerdeki alayı fark etmedi. Ama öfkesini yine de kustu:</p>

  <p class="block16">"Ve sana göre Dünya'dan da büyük olmalı. Hem de onlarca kat daha büyük."</p>

  <p class="block16">"Astronomideki yeteneğiniz en az din bilginiz kadar büyük. Güneş'in çapına erişmek için yedi tane Dünya'yı yan yana getirmek gerekirdi. Ya da bu parlak kürenin içini doldurmak için üç yüz elli Dünya'ya ihtiyacımız var," diye ekledi Aristarcos.</p>

  <p class="block16">"Majeste tanıksınız, bu adamın garip kibrine, aldatıcı mantığına bakın. Işığı dağıtan Tanrı Helios'la, Tanrıçamız Hestia ile alay ediyor!"</p>

  <p class="block16">Kral ortamı yumuşatmaya çabalıyordu:</p>

  <p class="block16">"Cezalandırmadan önce yargılayalım. Aristarcos, Pisagor yıldızların yüksekliğini müzikal aralıkları ölçerek bulmadı mı ya da senin gibi matematikçi olan Eudox Dünya'nın boyutlarını kesin olarak belirlemedi mi? Hangi delillere dayanarak onlara karşı çıkmaya cesaret ediyorsun?"</p>

  <p class="block16">"Efendim Öklit'in Dünya'nın geometrisini bulmasını sağlayan aynı delillerle. Efendim, her şeyden çok insan aklına güvenirdi. Ve sizin babanız majeste, lütfen onu hatırlatmama izin verin, herkesten çok bilginlere hayrandı."</p>

  <p class="block16">"Basit noktalar, çizgiler ve üçgenlerle evrenin büyüklüğünü bulmaya çabalıyorsun. Haydi durma o halde, açıkla bana. Babamın örneğini takip ettiğimi bilirsin. Asla derslerinden birini kaçırmadım şimdiye dek."</p>

  <p class="block16">"Majeste madem ki bana açıklama yapma onurunu bahşettiniz, size doğruları göstermek için bazı sorular sorarak sizi yönlendirmeme izin verir misiniz?"</p>

  <p class="block16">Batlamyus başıyla onayladığını belirtti.</p>

  <p class="block16">"Bazen benle beraber gökyüzünü izlemeye geliyorsunuz majeste. Hiç Ay'ın, yarısı karanlık diğer yarısı da aydınlık olduğu iki eşit parçaya ayrıldığını gördünüz mü?"</p>

  <p class="block16">"Elbette, Ay ilk dördün halindeyken."</p>

  <p class="block16">"Güzel, kafanızda büyük bir üçgen çizin. Bir köşesinde Güneş diğerinde Dünya ve sonuncusunda da Ay olsun."</p>

  <p class="block13"><span class="text">Mahkeme salonu bir sınıfa dönmüştü.</span> Aristarcos <span class="text">rahibe doğru döndü ve alaycı bir tebessümle şunları söyledi:</span></p>

  <p class="block16">"Aynısını sizde yapabilirsiniz, eğer size zor gelirse, daha iyi anlamak için şekli bir papirüs üzerine çizin."</p>

  <p class="block16">Yargıçlardan kızgın bir uğultu yükseldi. Aristarcos buna hiç aldırmadan krala döndü bir kez daha:</p>

  <p class="block16">"Peki Ay'dan Dünya'ya gelen doğru ile Ay'dan Güneş'e giden doğrunun oluşturduğu açı hakkında ne söyleyebilirsiniz sayın haşmetlim?"</p>

  <p class="block16">"Eee... Kesinlikle dik açı," dedi bir anlık tereddütten sonra kral.</p>

  <p class="block16">"Zekânıza hayranım sayın majeste! Madem uzaklığını ölçmeye çalışıyoruz, Güneş'in sonsuz bir uzaklıkta olmadığını varsayalım. O halde Güneş ile Dünya arasındaki doğruyla Güneş ile Ay arasındaki açı sıfır olamaz... "</p>

  <p class="block16">"Evet, ama bu açıyı nasıl ölçebileceğini sanıyorsun?" diye sırıtarak müdahale etti rahip. "Sakın bizzat Güneş'e kadar gitmiş olmayasınız?"</p>

  <p class="block16">"İşte burada benim yerime Öklit yanıt verecek. Bu açı Dünya ile Ay arasındaki doğruyla Güneş ile Dünya arasındaki açının tamamlayıcısıdır. Bu açı hesaplanabilir."</p>

  <p class="block16">"Yani?"</p>

  <p class="block16">"Yani Dünya, Ay ve Güneş'in oluşturduğu üçgendeki bu açı bize Dünya'nın Güneş'e ve Ay'ın Dünya'ya olan uzaklıklarını verir!"</p>

  <p class="block16">"Zekice," dedi kral. Bir yandan da öfkeden boğulan rahibe susması için bir el hareketi yapmıştı. Başrahip kızgındı, çünkü hiçbir şey anlamamıştı ve davanın kendi aleyhine geliştiğini hissediyordu.</p>

  <p class="block16">"Böyle basit bir açıklamayla ispatlanmasına şaşırmayın majeste," diye bitirdi Aristarcos. "Yine de insana ulaşılmazmış gibi geliyor değil mi? Hayal gücümüzü ateşleyen yanı da bu değil mi?'</p>

  <p class="block16">Dava işte orada bilginin zaferiyle sonuçlanmıştı. Görüyorsun ya onlar kendi sarhoşlukları içinde yaşıyorlardı. Başlarını göğe kaldırıp gök kubbeye yükseliyorlardı. Ancak bazen de oradan uçurumun en dibine düşüyorlardı! Aristarcos da böyle biriydi kuşkusuz. Bu yüzden de devam etmekten kendini alıkoyamazdı. Umursamaz bir tavırla:</p>

  <p class="block13"><span class="text">"Madem ki bana kanıtımı kabul etme şerefini verdiniz, bütün sonucu da kabul edeceksiniz. Aslını söylemek gerekirse</span> <i class="calibre1">Büyüklükler ve Uzaklıklar</i> <span class="text">sadece bir başlangıçtı. Asıl sonuçları</span> <i class="calibre1">Hipotez</i> <span class="text">adlı eserimde bulabileceksiniz.</span></p>

  <p class="block16">"Başka ne tür sapkınlıklar öğreteceksin kitabında?" diye kesti başrahip neşeli bir sesle. Bu defa astronomun geri dönüşü olmayan bir yola saptığını umuyordu.</p>

  <p class="block16">"Evrenin boyutlarının aslında sandığımızdan daha büyük olduğu sonucunu çıkardım. Dünya, Güneş'in yerini belirlemede, Güneş de diğer sabit yıldızların yerlerini belirlemede kullanılıyor. Madem ki Güneş ve diğer yıldızlar bu kadar uzaklar, tümünün birden aynı gün içinde küçük Dünya etrafında dönmeleri saçma değil mi?"</p>

  <p class="block16">"Saçmalık! Gök kubbenin döndüğünü gözlerimizle görüyoruz!"</p>

  <p class="block16">"Sayın başrahip, şu yukarıdaki mumlara bakarak eğer kendi etrafınızda tam bir tur atarsanız, siz de odanın sizin etrafınızda döndüğünü, kendinizin hareketsiz kaldığınızı sanmaz mısınız?"</p>

  <p class="block16">Birkaç saniye boyunca salona tedirgin bir sessizlik hâkim oldu.</p>

  <p class="block16">"Yani, Güneş'in ve yıldızların hareketsiz olduklarını düşünüyorum," dedi Aristarcos üstüne basa basa. "Dünya Güneş'in çevresinde dönüyor. Güneş bu yörüngenin merkezi ve diğer yıldızlar da Güneş gibi çevrelerinde dönen gezegenlerle birlikte sabitler!"</p>

  <p class="block16">İkinci sessizlik baş rahibin korkunç çığlığıyla bozuldu:</p>

  <p class="block16">"Ama böyle olursa, Dünya artık evrenin merkezi olamaz!"</p>

  <p class="block16">"Hiç olmamıştı ki."</p>

  <p class="block16">"Ve başımızın üstündeki gök kubbe dönmüyor, çünkü senin çılgın varsayımına göre Güneş'in etrafında dönen biziz!"</p>

  <p class="block16">"Işığın çevresinde dönen ateşböceği gibi," dedi soğukkanlı bir şekilde Aristarcos.</p>

  <p class="block16">"Ateşböceği gibi! Zavallı! Sen kendini tanrı mı sanıyorsun da elinde bir asa, bir papirüs üstüne karalanmış birkaç rakamla Dünya'nın düzenini yok etmeye, eskinin yüce bilgelerinin anılarına hakaret etmeye kalkıyorsun? Majeste, bu adam çok ileri gitti. Dinimizin bütün kutsal değerlerine saygısızlık ediyor. Vurdurun boynunu!"</p>

  <p class="block16">Kral kaşlarını çattı:</p>

  <p class="block16">"Gerçekten de çok ileri gittin astronom. Dünyanın doğruluğu çoktan kesinleşmiş düzenini sorgulamak için matematiğin yolunu terk ettin. Halk önünde yargılanman için emir vereceğim."</p>

  <p class="block16">Başrahip kralın önünde yere kapanarak:</p>

  <p class="block16">"Lütfen majeste! Halk önündeki bir mahkeme olabilecek şeylerin en kötüsü, hayal bile edilemeyecek felaketlere sebep olabilir. Babanız sayesinde hükmettiğiniz bütün halklar Serapis mezhebiyle yetiniyor. Olimpos'un sadece küçük bir tepecik olduğunu söylersek Yunanlılar buna ne diyecekler? Ya Yahudiler? Onların hiç durmadan peygamberlerinden birinin Güneş'in dönüşünü durdurduğunu ve yedi günde Dünya'yı yaratan tanrılarını anlattıklarını duyuyorum. Bu insanlar birini suçlamada ve komplo kurmakta o kadar hızlılar ki! Ama özellikle Mısır halkından endişelenmelisiniz majeste. Ya birileri onları Ra'nın firavunları üstünde yeniden parlamaya başladığına inandırırsa ne olacak? Ben söyleyeyim isyanlar patlak verecek. Sizin kutsal varlığınızı sorgulayacaklar, tahtınız sarsılacak. Tanrıçanın tapınağı, mezhebi yıkılacak. Ve bütün bunlar Dünya'yı bir ateşböceğine Güneş'i de bir fenere benzeten şu çılgının yüzünden. Eğer bu adam bir çılgın değilse, mutlaka bir haindir!"</p>

  <p class="block16">Aristarcos bu hakaret üzerine yerinden sıçradı. Vücudu, çölde yaptığı yürüyüşler ve piramitlere ine çıka yaptığı jimnastik sayesinde çelik gibiydi. Öklit'in asasını bir silah gibi savurarak rahibe doğru yöneldi. Muhafızlar onu güçlükle durdurabildiler. Serapis rahibi onun yüzüne tükürdü:</p>

  <p class="block16">"Vücudun anatomi dersinde, Herofil'in masasında yatarken bilime daha fazla katkıda bulunacaksın!"</p>

  <p class="block16">Kral susmasını emretti ve kararını açıkladı: Kapalı bir oturumda yargılanacaktı. Astronoma kendisini kimin savunmasını istediğini sordu.</p>

  <p class="block16">"Siraküzalı Arşimet," dedi bilgin. "O sizi nasıl inandıracağını bilir."</p>

  <p class="block16">Su burgacının mucidinin avukat olarak seçilmesi dahiyane bir fikirdi. Çünkü kral uzun zamandan beri Arşimet'i İskenderiye'ye getirtmeye çalışıyordu. Ama o zamana dek bilgin şaşırtıcı tekliflere rağmen buna yanaşmamıştı. Elbette birkaç kez gelmişti, ama sadece Öklit'in derslerini izlemek ve bazı kitaplardan faydalanmak için. Şimdiye dek Müze'deki dostlarıyla düzenli bir yazışma dışında hiçbir ilişkisi yoktu. Yazdığı şeyler matematikçilerin astronomların gözünü kamaştırıyordu. Yeni bazı şekiller bulmuştu, suyun kaldırma kuvvetini ve kaldıracı keşfetmişti.</p>

  <p class="block16">Batlamyus sabırsızlanıyordu. Herkes gibi o da Sicilyalı mucidin çalışmalarından etkilenmişti. Hatta kişisel olarak İskenderiye'ye gelmesi ya da en azından sayısız buluşlarından kendini haberdar etmesi için bir rica mektubu bile kaleme almıştı. Arşimet özellikle iki buluşunu göndermişti: Sahtekâr bir kuyumcuyu veya bir kalpazanı ortaya çıkarmanın en emin yolunu ve bugün bile bu toprakları sulayan kanalları. Ama savaş makinelerine dair buluşlarını göndermiyordu.</p>

  <p class="block16">Bazen Arşimet İskenderiye'deki dostlarına çözümü imkânsız problemler ve teoriler yolluyordu. İnsanlar bu bulmacaları çözmek için günlerini harcıyordu. Gördüğün gibi matematik bazen de şaka konusu olabiliyor.</p>

  <p class="block16">Aristarcos'un Sicilyalı bilgini avukat olarak seçmesinin iyi bir nedeni vardı. Arşimet politikanın inceliklerini herkesten daha iyi biliyordu, kralı ikna edebilirdi.</p>

  <p class="block16">Aynı zamanda adanın yöneticisi, tiran Hieron'un kuzeniydi. İskenderin ölümünden sonra ortaya çıkan Grek kolonilerinin en güzeli, en medenisiydi. O günlerde başkenti kuşatan iki önemli güç vardı: Roma ve Kartaca. Arşimet ülkesine çok düşkündü, ruhen ve fiziken bütün gayretini ülkesinin savunmasına adamıştı ve bunun için birçok savaş makinesi geliştirmişti. İskenderiyeli meslektaşlarının gelmesi için umutsuz ricalarına rağmen ülkesini terk etmiyordu.</p>

  <p class="block16">Aristarcos onun duruşmada kendini savunmasını istemişti. Ama önce tiran Hieron'u ikna etmek gerekiyordu.</p>

  <p class="block16">"İskenderiye'ye gitmeni ben de isterim. Bu mahkeme beni ilgilendirmiyor, sana nasıl doğru gelirse öyle davranırsın. Ben seni oraya başka bir görevle, elçi olarak gönderiyorum. İçinde bulunduğumuz savaş ortamında sürekli müttefik kaybediyoruz. Batlamyus'a bizim de onlar gibi Yunan olduğumuzu, Romalılar ve Kanacaklar gibi barbar olmadığımızı hatırlat. Ona Kartaca şehirlerinin tarihinden, Fenike kökenli olduğundan söz et. Mısır Fenike'ye hükmediyor. Bu durumda uzaktan kardeşleri olan bizimle ittifak yapmalarını iste. Tabii eğer bu diplomatik deliller yeterli olmazsa, onlara bazı askeri icatları ver. Ama tabii bazılarını, dikkatli ol. Tamam mı?"</p>

  <p class="block16">"Dediğin gibi yapacağım Hieron," diye cevap verdi Arşimet. "Hem ülkem için çalışmak hem de dostumu savunmaktan memnun olacağım. Hem elçi sıfatım sayesinde orada alıkonulmaktan da korunmuş olacağım."</p>

  <p class="block16">"Dostun neyle suçlanıyor?"</p>

  <p class="block16">Tiran Arşimet'in açıklamalarını büyük bir dikkatle dinledi, ama dava konusu iddiayı anladığında suratı asıldı. Kuru bir sesle:</p>

  <p class="block16">"Açık konuş. Bu doğaya aykırı şeye sen de inanıyor musun? Gerçekten Dünya'nın Güneş etrafında döndüğünü ispatladı mı?"</p>

  <p class="block16">"Sadece aralarındaki mesafeyi ve gerçek büyüklüklerini hesaplamış. Gerisi varsayım. Yani ne ispatlanmış bir teori ne de bir kural, yalnızca genel kanının aksini söyleyen ve araştırılması gereken bir fenomen. Bir tek gözümüzün gördüğü şeylere güvenseydik, hâlâ Dünya'nın Thales'in dediği gibi okyanusta yüzen bir tahta parçasına benzediğine inanmak zorunda kalacaktık. Aristarcos'un cesur varsayımı bilginlere ve filozoflara yepyeni ufuklar açıyor."</p>

  <p class="block16">"Bilginlere ve filozoflara," diye tekrarladı tiran, ama ya sıradan insanlar? Peki halk tanrılar ve insanların, güçlü ve zayıfın, hükümdar ve yurttaşın, efendi ve kölenin sadece küçük bir kayığa tıkılmış bir avuç karıncadan ibaret olduğunu öğrenince ne yapacak? Bu, dünyadaki düzenin sonu olur. Ben bundan sonra olacak yıkımı, umutsuzluk tablosunu, isyanları, suikastleri, dinsizliği, tapınakların yıkılışını ve başka sayısız kötü olayları hayal edebiliyorum!"</p>

  <p class="block16">"Yapmak zorunda olduğum ölüm silahlarından daha kötü olamazlar," dedi Arşimet acı acı.</p>

  <p class="block16">"Biliyorum dostum, ve inanıyorum ki barış geri gelince... Ülkenin geleceği İskenderiye'deki diplomatik görevine bağlı. Ve arkadaşını savunman görevine zarar verecek olursa, bir seçim yapman gerekecek. Ben buna dikkat edeceğim."</p>

  <p class="block16">Tehdit çok açıktı. Arşimet endişe içinde eşyalarını gemiye yükletti. Bir savaş gemisiyle seyahat ediyordu. İskenderiye'ye varınca hemen kralın huzuruna çıktı ve ona Hieron'un mektubunu sundu. Arşimet içinde yazanlardan habersizdi. Batlamyus kısaca şunları söyledi:</p>

  <p class="block16">"Bizimle kal Arşimet. Sana Müze'nin huzurlu ve sakin ortamını sunuyorum. Böylece dehan burada istediği gibi gelişir. Senin yerin ne savaşçıların yanı ne de politika ve diplomasinin labirentleri."</p>

  <p class="block16">"Majesteleri benden ihanet etmemi mi istiyorlar? Benim yerim ülkem, efendimin ve halkımın yanı. Hele böyle tehlikeli bir zamanda."</p>

  <p class="block16">"Senin efendin bilimdir, yurdun binlerce kitabın olduğu kütüphanedir, halkın birlikte çalışacağın bilginler ve düşünürlerdir. Ve tehlike bugün onların arasındaki en iyilerinin başında dolanıyor: Samos'lu Aristarcos'un."</p>

  <p class="block13"><span class="text">Aslında kral utanıyordu. Babasının kütüphanenin işlerine karışmama prensibini bozmuş oluyordu. Ama bu defa çok ciddi bir olay SÖZ konusuydu. Aristarcos'un</span> <span class="text8">Hipolez'i</span> <span class="text">kütüphaneyi ikiye bölmüştü: Bilginler ve Filozoflar. Bütün dinlerin temsilcileri filozoflara destek oluyorlardı. Çünkü Güneş etrafında dönen bir Dünya düşüncesi Plüton'un, Aristoteles'in, Zenon'un ve Epikür'ün Dünya anlayışlarının sonu olacaktı. Bu dört okul Atina kökenliydi çünkü her iki Batlamyus'un çabalarına rağmen İskenderiye'ye sadece onlar gelmişti. Bu durumda devrin en büyük filozofunu bu davada savcı rolünü oynaması için davet etmeleri normal sayılırdı: Yaşı nerdeyse yüze yaklaşan Zenon'un öğrencilerinden Assos'lu Cleanthus.</span></p>

  <p class="block16">İlerlemiş yaşına rağmen Atina ekolüne en yakın anlayışı temsil ediyordu. Düşmanlarının Aristarcos'a karşı onu çağırmaları tesadüfi değildi. Öte yandan Platon'un aksine Zenon araştırmayı, sorgulamayı yüceltiyordu. Zenon'un düşüncesine göre felsefe, kabuğu mantıktan, saflıktan, ahlaktan ve fizikten oluşan bir yumurtaydı. Kısacası yok etmeden dokunmanın imkânsız olduğu bir sistem. Evreni aynı şekilde algılıyorlardı: Sınırsız bir boşluk, yaşayan bir yumurta. Tabii ki bu bir benzetme. Evrenin maddi varlığı onları hiç ilgilendirmiyordu.</p>

  <p class="block16">Temelde senin, amcamın ve Rhaze'nin dinleriniz de aynı şeyi yapıyor bugün. Hıristiyan ve Yahudilere göre Kudüs Dünya'nın merkezi, sizin içinse Mekke. Oysa matematikçiler için bir kürenin merkezi yoktur. Rahiplerin coğrafyası bilginlerinki gibi değildir. Ne İncilin ne de senin Kuran'ının hiçbir yerinde Dünya'nın şekline ilişkin bir bilgi yok. Küre mi yoksa düz mü?</p>

  <p class="block16">Bunlardan dinlere ne! Zenon'un stoacılığına göre de böyleydi. Buna karşın Aristarcos Dünya'nın Güneş çevresinde döndüğünü ve evrenin merkezinde olmadığını ispatlamaya çalıştığında doğrudan doğruya kutsal şeylere saldırmış oluyordu.</p>

  <p class="block16">Cleanthus, Batlamyus ve rahipler bunu hoş göremezlerdi. Bu her şeyin, en azından inançlarının, sonu elemekti. Arşimet görüşmesi sırasında fizik ve inançların birlikte var olabileceklerini göstermeye çalıştı. Homeros'u yorumlayan Hesiodos'un yazdıklarına dayanarak Olimpos'un hem fizik varlığından hem de ruhani yanından söz etti.</p>

  <p class="block16">Krala basit bir öğrenci gibi davranması büyük bir hataydı! Başka bir hatayı Demetrios'a atıfta bulunarak yaptı. Arşimet, Müze'nin kurucusunun şimdiki kralın tahta çıkışına karşı oluşunu unutmuştu.</p>

  <p class="block16">Kral sinirden kıpkırmızı kesildi: Apaçık şekilde kendine cahil muamelesi yapılmış ve düşmanı Demetrios'dan söz edilmişti. Arşimet şaşırmıştı. Diplomatik görevini yapmayı ve dostunu cellada göndermeyi seçti. Kral sakinleşti ve:</p>

  <p class="block16">"Duruşma olmayacak. Başrahip ve Cleanthus Aristarcos'a çok kızgınlar. Bu onun için kesinlikle ölümle sonuçlanır. Bu konuda bir şey yapamam, ama bir bilim adamını öldürtmek benim için utanç kaynağı olacak. Bu katır kadar inatçı adama git ve sözünü geri alması için ikna et. Başarırsan kütüphaneye yeniden barış hâkim olur. Olmazsa, onu al ve gizlice ülkene götür. Ülkemin birliğini zırvalarıyla yıkmaya kalkan bu ihtiyarın sorumluluğunu al."</p>

  <p class="block16">Kral küçük gördüğü Hieron'a böyle bir oyun oynamaktan keyiflenmişti. Ellerini ovuşturarak Arşimet'i başından savdı. Sicilyalı, kralın huzurundan başı eğik ayrıldı. Aşağılandığını hissediyordu. Daha önce bin bir kez Hieron'un azarlamasını çekmişti. Ama bu kez farklıydı. Kral kendi ülkesinin huzuru için onu ülkesine ve doğru bildiği bütün her şeye ihanet etmeye kışkırtmıştı.</p>

  <p class="block16">"Ama Arşimet, hesaplarım tamamen doğru. Neden yanıldığımı söylememi istiyorsun benden?"</p>

  <p class="block16">Seksen yaşına rağmen Aristarcos cesaret ve coşkusundan hiçbir şey yitirmemişti. Oysa Arşimet henüz otuz üçündeydi ve kendini ötekinden daha yaşlı hissediyordu. Arşimet onu bu inkârın sadece şeklen olacağını, aslında hiçbir şeyi değiştirmeyeceğini anlatana kadar akla karayı seçti. İnsanlar böyle bir şeyi kabul etmek için hazır değildi. Aristarcos nuh diyor peygamber demiyordu: Varsayımından emindi. Bunu dışında her şey, hatta hayatı bile, bu keşifle kıyaslandığında önemsizdi.</p>

  <p class="block16">Buna karşın yaşlı adam sürgüne razı oldu. Artık rahiplerin zırlamalarından, kaba sözlerimi lütfen mazur görün amca, ama stoacı boklardan, dilbilimcilerin geri zekalı itirazlarından bıkmıştı. Arşimet oynadığı rolden ötürü utanç duyuyordu. Öte yandan yaşlı hocası onunla geldiği için mutluydu. Batlamyus ittifak konusunda Arşimet'e söz vermişti, ama ona güvenebilir miydi?</p>

  <p class="block16">Arşimet ertesi gün güvertede Aristarcos'un gelmesini boşuna bekledi. Sadece bir köle gelip paket bıraktı: üzeri altın işlemeli uzun ve ağır bir asa. Yanında yaşlı bilginden kısa bir de mesaj vardı: "Öklit'in asası sana hükümdar ve tiranlar önünde doğru yolu göstersin."</p>

  <p class="block13"><span class="text">Bir daha hiç kimse Aristarcos'u görmedi. Kimileri çöle doğru son bir yolculuk yaptığını söylediler.</span> <i class="calibre1">Hipotez</i> <span class="text">asla kopya edilmedi, ama aslı, inançlara aykırı olmasına rağmen, kütüphanede korundu. II. Batlamyus, Cleanthus ve Calimacos kısa bir süre sonra öldüler. III. Batlamyus'un ilk işi Arşimet'i oğlunun hocası ve kütüphaneci olarak davet etmek oldu. Arşimet bu daveti reddetti, ama kendi yerine şair, filozof, tarihçi, astronom, müzisyen ve coğrafyacı olan Eratosten'i önerdi. Bu her bakımdan iyi bir seçimdi.</span></p>

  <p class="block16">Yeni kütüphaneci senelerce Arşimet ile yazışmaya devam etti. Bir gün ondan, yine icatlarının sırlarını anlattığı bir el yazması aldı. Ve tabii beraberinde bir de altın kakmalı bir asa. Öklit'in asası sadece ona miras kalabilirdi. O da asaya "sevginin gücü" adını verdi.</p>

  <p class="block16">Bir süre sonra da Eratosten Sicilyalı dostunun nasıl öldüğünü öğrendi. Mısır'dan dönüşüyle beraber politikayla bağlarını koparmaya başladı. Aristarcos'un ölümünden dolayı vicdan azabı duyuyordu. Öte yandan da tiran Hieran, sürekli yeni bir şeyler istiyor, onu sıkıştırıp duruyordu. Savaş araçları yüzünden, sanat ve bilime vakit ayıramıyordu. Ama artık buraya kadardı. Hieran istediği kadar tehdit etsin, istediği kadar yalvaran, artık hiçbir savaş aleti yapmayacaktı.</p>

  <p class="block16">İlk olarak bir gözlem evi yaptırdı. Aristarcos'un varsayımını doğrulamak için en iyi gereçleri sağladı. Daha sonra da çok büyük mesafeleri hesaplamak için bir numaralandırma sistemi geliştirdi. Çizimlerini plajda kumlar üstüne yapıyordu. Bir avuç kumda kaç tane kum vardı? Ya da Siraküza plajında? Ya bütün Dünya'daki çöllerde? Bunları kim sayabilirdi? Son eserinde kumların sayısız olmadığını ispatladı. Evreni dolduran tüm kum tanelerini hesapladı. Aristarcos'un varsayımını doğrulamak için ulaşılabilecek en yüksek rakamı bulmaya çalışıyordu. Ama sonunda elde ettiği en yüksek rakamdan da bir büyüğü olduğu gerçeğini fark etmişti.</p>

  <p class="block16">İskenderiye'ye gitmesi siyasi açıdan bir başarısızlık olmuştu. Verdiği sözlere rağmen Il.'sinin ardından III. Batlamyus da Akdeniz'in batısında olup bitenlere kayıtsız kalıyorlardı. Hieron, Kartaca ve Roma arasından bir seçim yapmalıydı. Ne yazık ki Kartaca'yı seçti. Siraküza Romalılar tarafından kuşatıldı. Kuşatma üç yıl sürdü. Arşimet'in makinelerine rağmen düşman sonunda şehri işgal etti.</p>

  <p class="block16">Alevler içindeki kente ilk giren Brutus adlı bir onbaşıydı. Şarap ve kanla sarhoş olmuş Romalı askerler sokaklarda dolaşıyor, yeni kurbanlar arayan kılıçlarını pervasızca savuruyorlardı. Kuşatmada sağ kalanlar Hieron'un sarayına sığınmışlardı. Tiran da kentin anahtarını general Marcellus'a vermek için bekliyordu. Brutus, kumsalda garip şekiller çizen bir ihtiyar gördüğünde "kolay av" diye düşündü. Denizden gelen rüzgarla biraz aydınca asker kendine bu Yunanlının iyi bir köle ve çocukları için iyi bir öğretmen olabileceğini söyledi. Ganimetlerle epey zengin biri haline gelmişti. Roma'ya döndüğünde evlenip bir aile kurmayı planlıyordu. Yaklaştı.</p>

  <p class="block16">"Kalk ve beni izle ihtiyar," dedi kibirli bir sesle.</p>

  <p class="block16">Arşimet kafasını kaldırmadan cevapladı:</p>

  <p class="block16">"Bir dakika lütfen. Sanırım sonunda buldum."</p>

  <p class="block16">Yaşlı adamın itaatsizliğinden deliye dönen onbaşı, kılıcını Arşimet'in sırtına sapladı. Fışkıran kan kumun üzerindeki şekilleri ve rakamları sildi. Silinenler, büyük olasılıkla, Arşimet'in Aristarcos'un varsayımına verdiği cevaptı.</p>

  <p class="block18" id="calibre_pb_13">&#160;</p>
</body>
</html>
