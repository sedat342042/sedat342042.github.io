<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_28">Mesaj</h1>

  <p class="block8">&#160;</p>

  <p class="block13"><span class="text">Emir kentteki bir dükkândan aldığı ruloyu zevkle açtı ve okşayarak masa üstüne koydu. "Mısır papirüsü," diye düşündü, "hem de en iyisinden." Kağıdın iki yanına birer ağırlık koydu ve elinin ayasıyla kâğıdı düzeltti. Fildişi ve abanoz kakmalı yazı takımını çıkardı. Ahşap ve buhur kokusunu içine çekti. At kılından fırçasını ve yeniden yontturduğu hokkasını düzeltti. Çünkü hokkayı ilk aldığında üzerinde ejderhalar ve dinsiz simgeler vardı. Onların yerine kendisi Kuran'dan bir ayet kazımıştı:</span> <i class="calibre1">"Sabırlı ol! Senin sabrın Allah'tan gelir."</i> <span class="text">Bu harikulade yazı takımını gençken babasının yanında çalışan bir İranlıdan almıştı.</span></p>

  <p class="block20">Hokkanın içine biraz su döktü. Mürekkep en iyi kıvamını alana dek karışımı çubukla karıştırdı ve sonra diviti mürekkebe batırdı.</p>

  <p class="block20">Emir Amr Bin As'dan inananların halifesi Ömer Bin Hattab'a, Allah'ın selamı ve huzuru üzerinize olsun.</p>

  <p class="block20">Hicretin yirminci yılının Muharrem ayında Mısır'ı fethettim. Şehir savaşarak alındı ve anlaşma yapılmadı. İnananlar zaferin meyvelerini toplamak için sabırsızlar.</p>

  <p class="block16">Sonra İskenderiye'nin hazinelerini, sayısız saraylarını, hamamlarını, tiyatrolarını, kuyumcularını, madenlerini, iplik atölyelerini bir bir sıraladı. Ömer cahil bir adamdı; okuma ve yazmayı yeni öğrenmişti. Buna karşın peygamberi ikinci plana atmayı düşünüyordu. Muhammet'in kendisinin de okuma yazma bilmeyen bir adam olduğu, buna karşın hayatı boyunca Allah'ın söylediklerinin dışında bir şey söylemediği söylentilerini yayıyordu. Halife karamsar bir adamdı. Hayatı Allah'ın insanlara verdiği ebedi bir ceza olarak görüyordu. Ona kalsa bütün insanlar ona karşı komplo kuruyordu. Güç onu sarhoş etmişti; hiçbir şekilde iktidarının sorgulanmasını istemiyordu. İnsanlar ona karşı korku duymaktan çok nefret besliyorlardı. Ne yazık ki, birkaç kişi dışında bütün Arap halkı, verdiği emirler ne kadar saçma ve korkunç olsa da, Cebrail'in onun ağzından konuştuğuna inanıyordu. Emir, İskenderiye'yi vererek onu kandırabileceğini umuyordu. En büyük zaafı olan ölçüsüz gururuyla oynamak gerekiyordu; tabii ki zamanla da yarışması gerekiyordu. Ömer ölümsüz değildi. Komplo ve entrika ile geçen on yıl, iktidarda olduğu sekiz yıl ona birçok düşman kazandırmıştı. Her gün başka bir suikast girişimi planlanıyordu. Bir gün gelecek bir hançer despotluğuna son verecekti. Sabırlı ol, Amr! Senin sabrın Allah'tan gelir...</p>

  <p class="block20">"İskenderiye'de altmış bini Hıristiyan ve altmış bini Yahudi toplam üç yüz bin kişi var. Geri kalanlar İslam'ı kabul ettiklerinden kalan bu yüz yirmi bin kişi vergi ödeyecekler ve... "</p>

  <p class="block16">Amr bir parça abartıyordu, ama kentin zarar görmediğinin en iyi delili buydu. Ömer bu verginin fethin ta en başından beri, en büyük teşvikçisiydi. Açgözlülüğü yüzünden hoşgörü gösteriyor ve dindaşlarına Hıristiyan ve Yahudilerin doğru yola davet edilmesini yasaklıyordu. Sonuç olarak Medine'nin ve kendisinin zaferi İslam'ın evrensel başarısından daha önemliydi. Amr yazmayı sürdürdü:</p>

  <p class="block20">"Mısır halkına gelince, hâlâ hayvanlara tapmayı sürdürüyorlar. Zannımca onları doğru yola sevk etmek daha kolay olacak..."</p>

  <p class="block16">Mısır fatihi daha sonra saatler boyunca Philopon, Rhaze ve Hypatie'nin anlattıklarını yazdı. Elbette kendi tarzında, kendi halkının -Ömer hariç - sevdiği biçimde şiir ve masal üslubunda.</p>

  <p class="block16">Şafağın sökmesine doğru çadırın önünde uyuyan emir erini uyandırdı. Bu Bedeviler bir gün aldıkları bu saraylarda yatabilecekler miydi? Adama uzun uzadıya açıklama yapmaya gerek yoktu. Mesajı aldı, atına atladı ve karanlıkta kayboldu. Medine'ye ulaşması için on dört gün ve halifenin cevabını iletmesi için de bir on dört gün daha. Bu bir ay içinde İskenderiye'de Amr açısından çok şey değişebilirdi. Amr her şeye rağmen halifenin emirlerine itaat etmeliydi; çünkü halife gücünü Allah'tan ve O'nun peygamberinden alıyordu.</p>

  <p class="block16"></p>
</body>
</html>
