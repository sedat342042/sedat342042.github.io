<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19">Amr Kur Yapıyor</h1>

  <p class="block8">&#160;</p>

  <p class="block16">"Sesin sanki kulağımı okşuyor Hypatie. Müzik ve geometrinin niçin birbirleriyle kardeş olduklarını şimdi daha iyi anlıyorum. Ne yazık ki seni Medine'ye halifenin önünde bilimin güzelliklerini anlatmaya götüremem. Ömer kadınlara okumayı öğretmenin onların doğal eğitimlerine zararlı olduğuna, bilim ve sanat dokununca onların o masumiyet çiçeklerine özgü yumuşaklıklarını ve tazeliklerini yitirdiğine inanır. Ona göre kadınlar kocalarının ve çocuklarının dizi dibinden ayrılmamalı. Senin güzelliğin, bilgin ve özgürlüğün onun için şeytanın en büyük silahı!"</p>

  <p class="block16">"Çok bağnaz bir hükümdarın emrindesin," diye ekledi Hypatie: "Bir de beni ülkenin ve dininin değerlerini överek etkilemeye çalışıyorsun, halbuki amacın için bundan daha kötü bir yol seçemezdin."</p>

  <p class="block16">"Eğer o sana Öklit'in hikâyesini bu sesle söylemeseydi, efendini ikna etmek için bir şey yapmayacaktın," diye hırçın bir sesle müdahale etti Rhaze.</p>

  <p class="block16">"Ben sizin avukatınız değilim," diye aynı kaba tonda yanıtladı Amr. "Ne zamandan beri yenilenler galip gelenlere ders veriyor?"</p>

  <p class="block16">"Beni yendiğin düşmanın olarak görüyorsan yanılıyorsun, ben Bizanslı değilim. Üstelik asker de değilim: benim işim hayat kurtarmak, öldürmek değil."</p>

  <p class="block16">Hypatie araya girdi:</p>

  <p class="block16">"Geometrinin faydasını anladın mı, Amr?"</p>

  <p class="block16">"Senin söylediğine bakılırsa sadece putperest tapınaklar yapmaya yarıyor," diye homurdandı general. "Bize gerekmez, biz sadece Allah'a ibadet etmek için bina yaparız."</p>

  <p class="block16">"NÜ boyunca suyu tarlalara taşıyan düzenekleri gördün mü Amr?" diye sordu Philopon. "Bunu bulan Öklit'in öğrencisi Arşimet'tir. Ayrıca kalpazanlığı engelleyen bir yöntem de buldu. Seni ilgilendireceğini düşündüğüm bazı savaş araçlarını da geliştirdi, general. Ve tabii Firavun adasındaki feneri de biliyorsun, Optik kitabı olmadan onun yapılması ve dolayısıyla da binlerce denizciye yön göstermesi mümkün değildi."</p>

  <p class="block16">"Bütün bunlar iyi güzel de bütün bu makineler ve aletler uzun zaman önce icat edildi. Şimdi onların nasıl yapılacağını bu kitaplara başvurmadan bilmiyor muyuz? Ve ben Ömer olsaydım, 'Madem ki Allah onların var olmasına izin verdi, bu buluşları saklayalım. Ama madem ki kendi sözlerini, kendi peygamberiyle gönderdi, o halde bu kitapları yakalım,' derdim."</p>

  <p class="block16">"O halde sen de ona bu beş para etmez kitaplarla Allah'ınızın sözlerini daha uzağa, daha hızlı nasıl taşıyabileceğini öğrenebileceğini söylersin. Sağlam gemilerle, güvenli yollarla, kendisinin hiç bilmediği ama bu kitaplarda yazan ülkelere inancını taşımak istemez mi? Hiçbir şey tamamlanmamıştır Amr, hiçbir şey değişmeden kalmıyor ve tarih kendi yolunda ilerliyor. Senin bu duvarlar arasındaki varlığın bunun kanıtı değil mi?"</p>

  <p class="block16">"Kuşkusuz. Ama Kuranla yeni bir çağ başladı. Saflık ve doğruluk çağı. Putperest inanışlardan arınmış bir çağ. Bunların arasında en kötüsü de yıldızlarda insanın geleceğini okumak değil mi Hypatie?"</p>

  <p class="block16">"Astronomlar yıldızlarda ne geleceklerini ne de tanrının yüzünü görmeye çalışmazlar," diye bağırdı kendinden emin bir tavırla genç kadın. "Onlar sadece gözlemcidirler, Tanrı'nın eserinin hayranıdırlar, ama aynı zamanda göğün haritasını çizerek yolcuların güvenliğini sağlarlar."</p>

  <p class="block16">"Şu Öklit'in asasını emanet ettiği adamdan bahset. Şu Samos'lu Aristarcos, onların arasında en iyileri demiştin. Onun bulduğu şey beni, göğü basit bir tarlayı ölçer gibi ölçmenin günah olmadığına ikna etmeli."</p>

  <p class="block20">"Seni aptal," dedi kendi kendine Hypalie. "Neden sanki Arislarcos'dan bahsettin? Ona yalan söylemek zorundayım şimdi, Ona tarihi farklı bir şekilde anlatmalıyım, ama gerçeği çarpıtmadan elbet."</p>

  <p class="block21" id="calibre_pb_12">&#160;</p>
</body>
</html>
