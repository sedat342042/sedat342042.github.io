<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8">&#160;</p>

  <h1 class="block19">Amr Felsefe Öğreniyor</h1>

  <p class="block16">"Aristoteles'in düşlediği ideal şehirden bahsediyordun," dedi Amr çevresine hayran hayran bakarak. "Hz. Muhammet Mekke'yi kutsal şehrimiz yaptı. Kendi yağıyla kavrulan, denizden ve ticari hırslardan uzak Mekke'yi. Mekke senin filozofun hayal ettiğinin tam tersi. Onun biz Müslümanlara, öğretecek neyi var?"</p>

  <p class="block16">"Aristoteles, iyi idarecinin daima ölçülü, mümkün ve uygun olanı yapması gerektiğini söylerdi."</p>

  <p class="block16">"Peki Batlamyus'un kütüphanesinin efendisine düşüncesine ne gibi bir faydası vardı?"</p>

  <p class="block16">"Diğer halkların kitaplarını toplamak onları daha iyi anlamaya yarıyordu, böylece onlarla daha kazançlı ticari ilişkiler kuruyordu."</p>

  <p class="block16">"Gökteki yıldızlar kadar kitaba sahip olmak! Allah'ın nezdinde bundan daha ölçüsüz, daha imkânsız daha uygunsuz bir şey bilmiyorum!"</p>

  <p class="block16">"Kitaplar her şeyden önce eğitime hizmet ederler. Aristoteles şehirlerin en iyisinin, yurttaşlarına eğitimle erdem aşılayan şehir olduğunu söylerdi."</p>

  <p class="block16">"Bu yönetenlerin de erdemli olmasını gerektirir."</p>

  <p class="block16">"Neredeyse kelimesi kelimesine Büyük Filozofun sözlerini söyledin. Batlamyus, Kutsal Kitaptaki Davut ve Süleyman kadar erdemli ve bilgeydi."</p>

  <p class="block16">"Küfür ediyorsun yaşlı adam. Davut ve Süleyman Allah'ın sözüne itaat etmişti."</p>

  <p class="block16">"Biliyor musun," diye araya girdi konuşmanın tehlikeli bir yöne gittiğini gören Rhaze, "Batlamyus üçümüzün de kabul ettiği Tevrat'ı okurdu. Batlamyus onu Yunancaya çevirtti. Bu gerçekten bir mucizeydi"</p>

  <p class="block16">"Sana inanmıyorum Yahudi, çünkü sen Allah'ın vahyini bile bile değiştirmiş bir halktansın."</p>

  <p class="block16">"Rhaze doğruyu söylüyor," diye Amr'ı şaşırtan içten bir sesle bağırdı Philopon ve Hypatie.</p>

  <p class="block16">"Belki fazla yargılayıcı davrandım," diye hatasını kabullendi Amr. "Ama neden siz Yahudiler aynı Tanrı'ya inanan bizlerin inancını saflık veya daha kötüsü küfür olarak görüyorsunuz. Sadece yoksul ve cahil göçebe çobanlar olduğumuz için mi? Tek sahip olduğumuz tapınak kuru çöl olduğu için mi?"</p>

  <p class="block16">"Bu kadar yoksul olduğunuzu bilmiyordum, sayın tüccar," diye alay ederek araya girdi Hypatie. "Eskiden buraya geldiğinizde yüz yirmi deveniz ne kılıç ne Kuran, sadece yumuşacık ipek ve hoş kokulu esanslar taşıyorlardı. Cehaletinize gelince, bu tartışma boyunca onun göreceli olduğunu ispatlamadınız mı?"</p>

  <p class="block16">"Seni hain!" diye bağırdı Amr gülerek. "Gittikçe alaycı ve aldatıcı oluyorsun. Beni bu sözlerle kandıracağını mı sanıyorsun?"</p>

  <p class="block16">"Sizi kandırmaya çalışmıyoruz," dedi genç kadın ciddiyetle, "sizi ikna etmeye çabalıyorum. Bu yeri yok etmenin, Allah'ın ve insanlığın huzurundaki en büyük suç olduğuna inandırmaya çalışıyorum. Batlamyus'a kurtarıcı dediler, çünkü birçok defa İskenderiye'yi yanlış şeylerden kurtardı. Ama ben bu adı, bir yağma ve yıkım çağında dünyanın bütün bilgilerini kurtardığı için hak ettiğini düşünüyorum."</p>

  <p class="block16">"İnsanların geleceğinin, geçmişin deneyimleri üstüne kurulacağına mı inanıyorsun?"</p>

  <p class="block16">"Bu doğru ve kütüphaneyi bağışlayarak sen de bu güzel adı taşıyabilirsin: Kurtarıcı Amr."</p>

  <p class="block16">"Eski bir tüccar olarak yapmayı yıkmaya yeğlerim. Ama tekrar ediyorum, sizin kütüphaneniz bana Babil Kulesi'ni hatırlatıyor. Dünyadaki bütün yazıları toplamak göğe ulaşmayı istemek kadar büyük bir suç. Allah'ın bu kibirlerinden dolayı cezalandırmak için onları yeryüzünün dört bir yanına dağıttığı ve bir daha birbirleriyle anlaşamasınlar diye dillerini karıştırdığı bizzat sizin kitabınızda yazmıyor mu?"</p>

  <p class="block16">"Kitap bazen sözcüklerle oynar," diye müdahale elti Rhaze. "İbranice'de 'Babil' kelimesi ve 'karıştırmak' fiili sesteştir.</p>

  <p class="block16">"Varsa yoksa laf cambazlığı! Eğer senin kitabın tanrının sözüyse sadece bir tek gerçeği söyler."</p>

  <p class="block16">"Sana Tevrat'ın Yunanca'ya çevrilişinden söz ettiğimde anlatmak istediğim tam olarak buydu. Bana yetmişlerin İncil'inin mucizesini anlatmama izin ver."</p>

  <p class="block16">"Olur, ama yarın. Ve anlamlı konuşmanı istiyorum, aksi takdirde anlattıklarının beni ikna edeceğinden kuşkuluyum."</p>

  <p class="block8">&#160;</p>

  <p class="block20">Üç İskenderiyeli nezaketle eğilerek çekildiğinde, Amr, Ömer'i ikna edebilmeyi umdu. Ona yüklenen suçu yeniden işlemeye cesaret edecek miydi? Peygamber'in son yazılarını yakacak mıydı?</p>

  <p class="block21" id="calibre_pb_8">&#160;</p>
</body>
</html>
