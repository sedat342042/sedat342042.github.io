<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8">&#160;</p>

  <p class="block8">&#160;</p>

  <h1 class="block19">Öklit'in Küstahlıkları</h1>

  <p class="block24">(Hypatie'nin birinci şarkısı)</p>

  <p class="block8">&#160;</p>

  <p class="block16">Öklit'in hayatı hakkında çok az şey biliniyor. Onu tanımaktan onur duyan insanlara göre, çok kısa bir hayattı bu. Yine de ardında bıraktığı eserler olağanüstü hacimli ve değerli. Koca rafa sığdıramıyoruz onları. Öklit'i ilk olarak Demetrios'un yardımcısı dilbilimci Efesli Zenodot kabul etti. Zenodot kütüphaneci unvanını alan ilk kişidir. Zaten Demetrios sadece kütüphaneden değil, tüm Müze'den sorumluydu. Bütün gördüğün bu alan ondan sorulurdu. Kâh bilginler için bir yol, kâh şu gördüğün gölgelikleri yaptırıyordu. Yemek salonuna dikkat etmişsindir. O da Demetrios'un eseriydi. Büyük Herophilus'un yönetimindeki hekimlerin otopsi için özel odaları vardı. Hatta dünyanın bütün hayvan ve bitkileri için bir hayvanat bahçesiyle bir botanik bahçeleri vardı. Görüyorsun ya, sadece kitap toplamakla yetinmemişlerdi.</p>

  <p class="block13"><span class="text">Öklit eşya olarak sadece, içinde</span> <i class="calibre1">Elementler</i> <span class="text">kitabının ilk üç cildini koyduğu" bir çantayla dolaşırdı. Onu Demetrios'a, Platon'un Akademi'sinden olan dedesi Megaralı Öklit tavsiye etmişti. Aslında bu tavsiye gereksizdi, çünkü geometri üstüne yazdıklarından biri bile kütüphanenin kapılarını ona açmaya yeterdi. Kütüphanenin kurulduğu ilk günlerdi ve Demetrios dört bir yandan tanıdığı dilbilimcileri, filozofları, şairleri çağırıyor, Batlamyus hanedanını sağlamlaştırmayı ve onu meşrulaştırmayı amaçlıyordu. Bir yandan da getirttiği bilginleri tarih, destanlar ve efsaneler üstüne yazmaya isteklendiriyordu. Homeros, Zerdüşt, Gılgamış veya Rhaze'nin de anlattığı gibi Tevrat. Zaten kralın kendisi bile</span> <i class="calibre1">İskenderiye'nin Tarihi'ni</i> <span class="text">yazmıyor muydu? Zenadot'un da yardımıyla Demetrios</span> <i class="calibre1">İlyada Üstüne</i> <span class="text">adlı esere başlamıştı. Süryani şair Callimacos</span> <i class="calibre1">Mısır kraliçesi Arsinoe'nin Yücelişi'ni</i> <span class="text">başlamıştı. Ve bu büyük şairin öğrencisi Rodoslu Appollonios</span> <i class="calibre1">Argonotlar Destanı'nı</i> <span class="text">yazıyordu.</span></p>

  <p class="block16">Kütüphanenin sadece edebiyat, felsefe ve dinle dolduğunu gören herkes artık Müze'nin evrensel amaçlarından sapmış olduğunu düşünüyordu. Oysa kütüphanenin kapısında aynı Platon'un Akademi'sinde olduğu gibi "Geometrici olmayan giremez" yazıyordu.</p>

  <p class="block13"><span class="text">Bu uzun boylu genç İskenderiye'ye gelip, başgeometrici olan Zenadot'un karşısındaydı. Zenadot uyuşuk görünümlü bu gencin, çevrede dolaşan ak sakallı bilginlerle aynı maaşı, aynı kolaylıkları istediğini duyunca kulaklarına inanamadı. Kütüphaneci Öklit'e önce bir komitenin</span> <i class="calibre1">Elementler'ini</i> <span class="text">inceleyip, üzerinde tartışacağını ve daha sonrasında da kendisinin bir sınavdan geçmesi gerektiğini söyledi. Öklit saygılı bir tavırla bu zamandan piramitlerin yapısı üzerinde çalışmak için yararlanacağını söyledi.</span></p>

  <p class="block16">O Nil boyunca gezinirken, eserlerini okuyanlar, çalışmalarının kesinliği ve derinliğiyle hayrete düşüyorlardı. Aslında o günlerde ortalığı kırıp geçiren, şekiller ve sayılar üzerine bir alay mistik ve ezoterik saçmalıktan farklı bir şey görmeyi beklemiyorlardı. Oysa tam aksine, her şey kutsal bir müzik gibi mükemmel bir uyumla açık saçık ifade edilmişti ve varsayımların hepsi kanıtlanmıştı. Teni güneşin altındaki yürüyüşlerden kavrulmuş olan Öklit'i hemen görüşmeye çağırdılar.</p>

  <p class="block16">"Madem ki bu dünya harikalarını, piramitlerin mükemmel geometrisini izlemeye geldin, Pisagor'un onlar hakkında söylediklerini ispatlayabilir misin?"</p>

  <p class="block16">"Bu konuda fazla bir şey bilmiyorum yüce kralım ve doğrusunu söylemek gerekirse, bu soruyla ilgilenmiyorum da. Bir tek şeyi doğrulayabilirim. Firavunlar bu anıtları dikmeleri için geometricilerle çalışmışlardı. Onların ihtişamına yetişmek için siz de aynısını yapabilir miydiniz?"</p>

  <p class="block16">Bu küstah çıkış üzerine toplantı yerinde hoşnutsuz mırıldanmalar duyuldu.</p>

  <p class="block16">"Yine de Pisagor'un üçgenin her şeyin temel prensibi olduğunu yazdığını biliyor olmalısın genç adam," dedi Demetrios. "Pramitler bir üçgenler toplamından başka nedir ki?"</p>

  <p class="block16">"Bunu duymuştum, ama onun düşüncesine uygun bir şeklin çizilip çizilmediğini -gençliğim dolayısıyla daha birçok şeyi- bilmiyorum. Buna karşın bildiğim tek şey, piramidin dört yüzünü oluşturan Pisagor üçgenlerinin görülecek bir şeyi yok. Mısırlıların kutsal saydığı sembol onun ölçtüğü bir dik üçgendi. Bir dik üçgen mükemmeldi, çünkü benzersizdi. Onu alanı dik bir açı elde etmek için kullanılıyordu. Uzun bir ip üzerine düzenli aralıklarla düğümler yapıyorlardı. İç, dört ve beş oranlarında, kenarları aritmetik bir seri olan tek dik üçgeni oluşturuyorlardı. Rahipler'e göre üç birimlik dikey köşe Osiris'in doğurganlığını temsil ediyordu, tabandaki dört İsis'in gebeliğini ve hipotenüs doğuşu, Horus'u simgeliyordu. Muhtemelen Pisagor, teorisini Mısır'ı ziyaret ettiğinde, bu kutsal figürün yardımıyla buldu. Bunu benim kadar siz de biliyorsunuz."</p>

  <p class="block16">Öklit'in iddiası Demetrios'u afallatmıştı. Öte yandan bazıları ikna olmuş gibi görünmüyorlardı. Demetrios sordu:</p>

  <p class="block16">"Sen şimdi piramitlerin hiçbir yerinde bu kutsal üçgenlerin olmadığını mı iddia ediyorsun?</p>

  <p class="block16">"Ben hiçbir şey iddia etmiyorum, çünkü onları bulamadım. Ben sadece alçak gönüllü bir mimarım, ama bana öyle geliyor ki bu anıtlar çölün kumlarına pek dayanamamışlar. Bir din bilimci veya bir filozof çalışmalarını buna adayabilir. Hatta bu ünlü üçgeni onlarda bulabilir."</p>

  <p class="block16">Geometrici konuşmasını yüzünde muzip bir ifadeyle noktaladı. Diğerlerinin yüzünde ise sinirli bir ifade vardı. Öklit devam etti:</p>

  <p class="block16">"Ben sayıların ve şekillerin anlamlarından kuşku duymam. Örneğin dört, kadını veya Apollon'u temsil eder, ama bunlar sadece ispat edilmesi imkânsız şeyler. Matematiğin güzelliği başka şeydir, faydası başka. Rahipler ve filozoflar onunla eğlensin, ama benim açımdan o sadece biz mimarlar, mekanikçiler ve astronomlar için faydalıdır."</p>

  <p class="block16">Jürideki bazı üyeler, özellikle Pisagorcular, homurdanmaya başladılar. Öklit çok ileri gittiğini fark etmişti. Bu şekilde davranarak Müze'deki görevin kendine verilmesini sağlayamazdı. Konuşmasına devam etti:</p>

  <p class="block13"><span class="text">"Lütfen gençliğimin haddini bilmez coşkusunu bağışlayın.</span> <i class="calibre1">Elementlerin</i> <span class="text">elinizdeki taslağına göz attıysanız, onun bütün filozoflara, özellikle de içlerinde en büyüğü olan Aristoteles'e adandığını fark etmişsinizdir. Onun kıyas yöntemi olmasa ben bir hiçtim, hiçbir şey bilmeyecektim ve hiçbir şey keşfedemeyecektim."</span></p>

  <p class="block16">"Dikkat et genç adam," diye uyardı Demetrios. "Benim bilgili olduğum bir alana giriyorsun şu anda. İnandırıcı olmak zorundasın. En basit ve en ünlü kıyaslarından birini alalım. 'Bütün insanlar ölümlüdür, Sokrat bir insandır, o halde Sokrat ölümlüdür' senin geometrinle bunun ne alakası var?"</p>

  <p class="block16">"İlk önermeye bakmak gerek: 'Bütün insanlar ölümlüdür.' İspatlanamaz bir iddia. Aksini ispat etmek için ilk insandan itibaren herkesin soyağacını çıkarmak gerekir. Takdir edersiniz ki bu da imkânsızdır. Ama en budala kişi bile bunu delillere ve gerçeğe bakarak görebilir. Bense size tartışmasız bir gerçek sunacağım: 'Bir doğrunun dışındaki bir noktadan bu doğruya sadece bir tek paralel çizilebilir. Bunda hemfikir miyiz?"</p>

  <p class="block16">Öklit tekrar etti ve jüridekiler derin bir düşünceye daldılar. Bazıları avuç içlerine bakıyor, kimi işaret parmağıyla çenesine vuruyor, diğerleri parmaklarıyla masanın üstüne görünmez şekiller çiziyorlardı. Kral gözlerini göğe dikti, dudakları mühürlenmiş gibi tek ses çıkaramıyordu. Sonunda:</p>

  <p class="block16">"Haklısın. Bu gün gibi apaçık. Öte yandan bu benim için yepyeni beklenmedik bir şey."</p>

  <p class="block13"><span class="text">"Beklenmedik değil majeste, çünkü bu cümleyi daha önce de benim</span> <i class="calibre1">Elementler</i><span class="text8">imin</span> <span class="text"><span class="calibre2">başında okudunuz.</span> Yoksa dikkat etmediniz mi? Filozofun kitabındaki 'Her insan ölümlüdür'e benzemiyor mu biraz? Demek gözünüze bile takılmadı? Önemli olan Sokrat'ın bir insan olması, sadece bir insan olması. En temel şey bu.'"</span></p>

  <p class="block16">Öklit birden açılmıştı. Bir noktadan hareket etmiş boyutları genişletmiş ve sonunda mükemmel şekillerden bir evren yaratmıştı. Olağanüstü eserlerin mimarı olmuş ve yıldızları ölçmeye başlamıştı. Rakamlardan bahseden sesi, uyumlu bir müzik gibi yükseliyordu. Ona bu şarkıları hiçbir tanrı söyletmiyordu. Onun geometrik ilahileri Olimpos'a değil, insanlara ithaf edilmişti.</p>

  <p class="block16">Batlamyus büyülenmişti, sessizliğini uzun bir süre korudu, sonunda sadece:</p>

  <p class="block16">"Müze'ye hoş geldin!" dedi.</p>

  <p class="block16">Öklit'in İskenderiye'de kaç sene kaldığı bilinmiyor. Ünü hızla yayıldı. Her yerden insanlar onun derslerine katılmaya geliyorlardı. Dönemin bütün ünlü matematikçileri, astronomları ve mühendisleri onun öğrencileri arasından çıkıyordu. Bütün bunlar onu, yeni eserler yazıp buluşlar yapmaktan alıkoymuyordu. Müze'nin yemek salonunun üstündeki kubbelerden birine taşındı. Böylelikle terasta daha büyük bir laboratuvar sahibi olmuştu.</p>

  <p class="block16">Öte yandan derslerini plajda vermek gibi bir alışkanlığı vardı. Kumların üstüne bağdaş kurmuş öğrencilerinin önüne uzun ve büyük asasıyla şekiller çiziyordu. Yumuşak bir hareketle ve ustaca kullandığı asasıyla mükemmel şekiller ortaya çıkarıyordu. Günün birinde öğrencilerinden biri ona bu derslerin neye yarayacağını sormuştu. Öklit yüzünde küçümseyici bir ifadeyle kölelerinden birine dönmüş ve "madem ki öğrendikleri karşısında bir şeyler kazanmak zorunda, ona biraz para ver," demişti.</p>

  <p class="block13"><span class="text">Kral derslere gönüllü olarak katılıyordu. Her zaman alçakgönüllü bir tutum sergileyerek dinleyiciler halkasına bağdaş kurmuş oluyordu. Bir gün tıpkı küçük bir öğrenci gibi parmağını kaldırdı ve</span> <i class="calibre1">"Elementler'in</i> <span class="text">beşinci kitabını okudum," dedi. "Kuşkusuz çok güzel bir kitap, ama hiçbir şey anlamadım. Temel kavramları anlamam için daha kısa bir yol yok mu?" diye sordu.</span></p>

  <p class="block16">"Bilimde kimseye ayrıcalık yapılmaz, bir kral olsa bile," dedi Öklit ve asasını alıp dersini sürdürdü.</p>

  <p class="block16">Kralları tanırım Amr, halifeleri de. Hiçbiri bu küstahlığı hoş görmezdi. Hiçbir hükümdar bilim ve doğanın önünde diğer insanlarla eşit hatta bazen daha da küçük olduklarını kabul etmez. Bu gerçeğin önünde eğilmektense yakarlar onu. Görüyorsun ya, Batlamyus onlardan değildi.</p>

  <p class="block16">Kral kısa bir süre sonra öldü. Berenice'den olan oğlu onun adını alarak eserini yaşattı. Demetrios naipliğini yaptığı Eurydice'in oğlunu ona karşı kışkırttı. Ama entrikaları boşa çıktı. Kısa bir süre sonra Müze'nin kurucusu bir yılan ısırması sonucu öldü. Bazıları sonradan yılanın odaya kendi başına girmediğini iddia ettiler.</p>

  <p class="block16">II, Batlamyus'un ilk yılları daha ziyade Öklit'in saltanat yıllarıydı. En azından Müze'de bu böyleydi. Her yaştan bilgin İskenderiye'de kalmayı seçiyordu. Atina yüzyıllardır astronomi ve matematiğin ateşinin yandığı yerdi. Ama şimdi meşaleyi tutup dünyayı aydınlatma sırası Mısır'a geçmişti.</p>

  <p class="block13"><span class="text">Sonra bir gün Öklit sırra kadem bastı. Nereye gittiği bugün dahi bilinmiyor. Eserine bu kaynayan kazana dönen Müze'den uzak bir yerde yalnız başına devam etmek istiyordu. Biraz da onun yüzünden Müze kısır bilimsel çekişmelerle dolmuştu, kimse kimseyi çekemiyordu. Göz kamaştırıcı bilimsel düşünceler, iğrenç komplolarla iç içeydi. Bilgisini mümkün olduğu kadar çok insana yaymayı umuyordu, ama diğer yandan jüri önündeyken açığa vurduğu amaca ulaşmayı da hedefliyordu: Geometri matematikçilerin, astronomi astronomların, mekanik mühendislerin olacaktı. Felsefi spekülasyonların ve dinsel hurafelerin yerini doğa bilimlerindeki fiziki araştırmalar alacaktı. Eserlerinin hatırı sayılır bir bölümünü kütüphanede bıraktı. Eğer sabredersen sana birkaçını okurum daha sonra.</span> <i class="calibre1">Astronomiye Giriş'</i><span class="text">i bir kaynaktan fışkıran su kadar berraktır. Bundan başka optikten, üretime yardımcı olacak yöntemlerden de bahsetmiştir. Ve tabii ki</span> <i class="calibre1">Müziğe Giriş</i> <span class="text">de var. Onu okurken hiç enstrüman olmaksızın müziklerin en güzelini duyacaksın.</span></p>

  <p class="block16">Öklit İskenderiye'yi terk etti, ama bundan önce asasını öğrencilerinden en cesur ve en iyisine bıraktı. Demetrios ve Batlamyus'un yıllar önce karşılarına alıp konuştukları küstah gence benzeyen bir astronoma: Samos'lu Aristarcos'a.</p>

  <p class="block18" id="calibre_pb_11">&#160;</p>
</body>
</html>
