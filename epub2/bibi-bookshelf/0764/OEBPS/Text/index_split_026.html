<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_25">Kadın ve Piskopos</h1>

  <p class="block24">(Hypatie'nin son şarkısı)</p>

  <p class="block8">&#160;</p>

  <p class="block16">«Philon Roma'ya gideli dört yüzyıl oluyordu. Kudüs Tapınağı yıkılmış, Yahudi halkı hâlâ sürgünde, kuzeyli barbarlar batıyı işgal etmişler, Bizans Roma'ya üstün gelmişti. İmparator Konstantin Hıristiyan oldu, halkı da onu takip etti.</p>

  <p class="block16">Ama artık İsa'nın sözlerinin basitliği geçmişte kalmıştı. İskenderiye'de, Bergama'da, Atina'da felsefi ve dini okullar doğuyordu. Tarih bir tekerrürdür. Düşünce sadece bazı yerlerde soluk alma şansı bulur. Artık tartışmalar sadece dini konuları içeriyordu, her kim dini kurullara aykırı bir düşünce geliştirirse, sürgüne gönderilmeyi veya ölüm cezasını göze almak zorundaydı. Kendi acı deneyimlerini unutan Hıristiyanlar, şimdi aynı işkenceleri başkalarına yapıyorlardı. Yahudileri, bilginleri ve filozofları yok ettiler. Bu bütün dinler için aynı. Bir gün sürgünleri biterse Yahudilerin de farklı davranacağını sanmıyorum. Eski düşmanlarına işkence edecekler, intikam duygularını tatmin etmek için, tek istedikleri kendi topraklarında yaşamak olan insanları yok edecekler.</p>

  <p class="block16">Hikâyemize dönsek iyi olacak, çünkü Rhaze'nin öfkelenmeye başladığını görüyorum. Hıristiyan yayılması karşısında, İskenderiye, hoşgörünün son kalan sığınağıydı. Yıllarca birbirleriyle karışmış insanlar arasındaki birlik öyle kolayca yok edilemezdi. Deniz İskenderiye'yi kuzeyden gelecek barbar saldırılarından koruyordu. Müze eski görkemine yeniden kavuşuyordu. Batlamyus ve Galen her mezhepten insanın gönlünü hoş tutabilmişlerdi. Hıristiyan kilisesi bu iki bilginin eserlerini benimsedi. Aynı şeyi felsefede Philon için yaptı. Aslında doğa bilimleri üzerinde çalışmak gibi bir kaygı duymuyordu. İnsanların acılarının azalması için doğanın sırlarının çözülmesi ne işe yarardı? Dünyanın sonu yakındı. Galen ve Batlamyus bu düşünceye uyduruldu. Onların dünyayı tıpkı İncil gibi kesin şekliyle tanımladıkları öğretildi.</p>

  <p class="block16">Artık ne bir şey araştırılıyordu ne de yeni bir icat yapılıyordu. Eski eserler üzerlerinde hiç tartışılmadan, biraz değiştirip biraz düzelterek oldukları gibi kabul ediliyorlardı. Theon, imparator Thedosius tarafından Müze'ye yönetici olarak atandı. Onun yönetiminde Müze tekrar parlak günlerine döndü. Ama adı tarihe İskenderiyeli Hypatie'nin babası olarak geçti. Adaşım bundan iki yüz elli yıl önce doğdu.</p>

  <p class="block16">Babası sayesinde oluşan yeni altın çağda, müzik ve astronomiyi aynı potada eritti. Buna göre dünya evrenin merkezinde, evrensel koronun içindeydi.</p>

  <p class="block16">O henüz on dördündeyken İskenderiye'de işler değişmeye başladı. Değişimin sebebi yeni atanan piskopos Teophilus'tu. O gelene kadar hiçbir dini sürtüşme olmamıştı. Ama bu kaba saba kilise adamı, çok tanrıcılığın kökünü zor kullanarak kazımaya karar verdi. Onun emri üzerine, tüm tapınaklar yakıldı. İlk başta da Serapis Tapınağı. Yapılması tam sekiz yüz yıl alan mabedi birkaç saat içinde yaktılar. Fanatikler silmeyi düşledikleri geçmişi temsil ettiği için önce en güzel yapılara, en güzel anıtlara saldırırlar. İskenderiyeliler yeni piskoposa kentin tek hâkimi haline geldiği için, Firavun adını taktılar. Kütüphaneyi de yok etmek üzereydi ki Bizans, onun gazabını frenledi. Yeni piskopos Müze'deki heykelleri kırmakla ve inancından emin olmadığı bilginleri hapse atmakla yetindi. Theon da bu hapsedilenler arasındaydı. Piskopos onun yerine bir rahip atadı.</p>

  <p class="block16">İlk defa Kilise'den biri bu göreve geçiyordu. İlk yaptığı iş, dine aykırı gördüğü kitapları yaktırmak oldu. İçlerinde böyle bir aykırılık olduğunu sadece tanrı bilir.</p>

  <p class="block16">Bereket versin ki, İskenderiyeliler, Cleopatra'dan beri, yabancı efendilerini yumuşatıp uyutmaya alışıktı. Hypatie'nin güzel silueti Müzenin bahçesinde dolaşırken, yeni kütüphaneci yumuşamaya başladı. Ve yok etme görevini asla tamamlamadı. Zaten Teophilus'tan korkması için fazla nedeni yoktu. Piskopos sık sık dini kurullara katılmak için Konstantinopolis'e gidiyordu. Hem piskoposun kendi de putperestliğin kentten kökünün kazındığına inanıyordu. O günden sonra kendisi gibi Hıristiyan olan, ama onun kurallarına göre düşünme şansı olmayan zavallı düşmanlarını ortadan kaldırmaya başladı.</p>

  <p class="block16">Mısır çölünde sade bir hayat süren rahip Jean Bouche ve halkı da bu düşmanlardandı. Theophilus bu adama karşı korkunç bir kin besliyordu. Askerlerinin başında onlara saldırdı ve çoğunu katletti.</p>

  <p class="block16">On yıl sonra yaşlı Theon keder ve unutulmuşluk içinde öldü. O günlerde Hypatie'nin dehası da kendini göstermeye başlamıştı. Yirmi beş yaşında, güzelliğinin doruklarındaydı. Güzelliğiyle insanları hem çılgına çeviriyor, hem de korkutuyordu.</p>

  <p class="block16">Güzelliği, zekâsı ve özgür kişiliği kilisenin şimşeklerini üzerine çekmekte gecikmedi. Erdemli ve namuslu bir kadın olmasına rağmen saldırılara maruz kalmaktan bıkınca kendini her yerde izleyen, tanınmamış bir filozof İsidorius ile evlendi. Bu evlilik kimseye inandırıcı gelmedi. İsidorius genç oğlanlara olan düşkünlüğünü kimseden saklamıyordu çünkü.</p>

  <p class="block13"><span class="text">Başlangıçta sadece babasının gölgesinde kalmakla yetiniyordu. Yaşlı adamın matematik, astronomi ve müzik çalışmalarına yardımcı oluyordu. Her yerde, babasının çalışmalarını çoktan geçtiği, babasının kitaplarının gerçek yazarının o olduğu söyleniyordu. Birbiri ardına Astronomi, Aritmetik Üzerine Yorum, Koni Geometrisi kitaplarını çıkartınca kimse matematik konusundaki dehasından kuşkuya düşmedi. Meslektaşları için o bir kadın değil, düşünsel uğraşılara adanmış bir zihindi. Kendi yaptığı usturlapların ve hidroskopların bir benzeri daha yoktu. Sonraları daha da ileri gitti. Babasının matematik üstüne eserlerini yerden yere vuran bir kitap daha yazdı. Bunu yapabilmek için kütüphanenin en tozlu köşelerinden birinde bulduğu Aris</span>tarcos<span class="text">'un çalışmalarını kullandı. Doğal olarak meslektaşları hemen ayaklandı. Kütüphanenin başındaki rahibi ona karşı bir dava açmaya teşvik ettiler. Davanın gerekçesi ta Demetrios zamanından kalma bir kurala dayandırıldı. Kalan bilginlerin metresleri hariç hiçbir kadın Müze'ye giremezdi.</span></p>

  <p class="block16">Müze'ye girişi yasaklanan Hypatie, Sokrates gibi sokakta ders vermeye başladı. Diojen gibi yoksulluk ve umursamazlık içinde yaşıyordu. En iyi iki öğrencisinin çektiği arabayla sokak sokak dolaşıyor, öğretilerini yayıyordu. Halkın kalbine ulaşacak basit sözcükleri seçtiği için halk onu dinledi ve sevdi. Mısırlı yerli halk onda ikinci bir Cleopatra görüyorlardı. Yunanlılar ise onun derslerinde yeniden doğup yükselen Atina felsefesini görmekten sevinçliydiler. Derslerine inanç ve siyasi özgürlüğü de katıyordu. Dinleyicilerine kamusal yaşamlarını ihmal etmemelerini öğütlüyordu.</p>

  <p class="block16">Doğal olarak öğrencileri arasında bilgi aşkından fazlasını uyandırıyordu. Ama daima kocasına sadık oldu ve ulaşılmaz kaldı.</p>

  <p class="block16">Bu âşıklardan biri diğerlerinden fazla iç çekiyordu. Sinesius, zengin bir aileden geliyordu. Daha önce ne para ne zekâ ne de aşk yüzünden reddedilmemişti. Dersleri en sıkı takip eden öğrenciydi. Genç kadına cevabını alamadığı şiirler yazıp gönderiyordu. Tavernalarda, kütüphanede sadece ondan söz ediyor, sadece onu düşünüyordu.</p>

  <p class="block16">Yine bir gün kapısının önünde, dersinin başlamasını bekliyordu. Hypatie göründü, ama arabaya binmek yerine Sinesius'a doğru yöneldi ve yüzüne kanlı bir iç çamaşırı tuttu:</p>

  <p class="block16">"İşte senin sevdiğin şey bu Sinesius ve sandığın kadar da güzel değil!"</p>

  <p class="block16">Utançtan kıpkırmızı kesilen adam koşarak kaçtı. Uzun bir zaman ortalıkta görünmedi. Hypatie ona, tepkisinin duyduğu sevgiden geldiğini açıklayan bir mektup attı. Eğer kaderini zorlamış olsaydı, gençliği yoldan çıkardığını ileri süren düşmanları için bu ele geçmez bir fırsat olurdu. "Ben sadece gizlice sevebilirim. Bir mektuba gizlenmiş bir aşktan güzeli olabilir mi?"</p>

  <p class="block16">O gün başlayan yazışmaları yıllar boyunca devam etti. Fakat mektupların konusu değildi. Astronomi ve trigonometri alanlarında düşünce birliği kurdular. Hypatie'nin tavsiyesiyle politika üzerine çalışmaya başladı. Konstantinopolis'e elçi olarak gitti ve genç imparator Arcadius'a iyi yönetimin ilkelerini öğretti. Elçilik görevi bitince İskenderiye'ye döndü. Hypatie'nin önerisine uydu ve aristokrat bir ailenin kızıyla evlendi. Hypatie'ye göre bu, iktidar basamaklarını tırmanmanın tek yoluydu.</p>

  <p class="block16">Sinesius, ülkesinde önemli bir kişi haline geldi. Bir yandan da şiir yazmayı, şarkı bestelemeyi sürdürdü. Çoğunluğunu yitik aşkı Hypatie için yazıyordu. Rakipleri ona bu yüzden o kadar çok saldırıyordu ki.</p>

  <p class="block16">Bir gün Hypatie'den imdat çağrısına benzer bir mektup aldı. Piskopos Toephilus'un katilleri tarafından öldürülen Jean Bouche'un cansız bedeni, limanda ölü bulunmuştu. Sinesius artık yapacak tek bir şey kaldığını anladı. Kostantinopolis'e gidip imparatorun huzuruna çıktı ve vaftiz oldu. Bu kilise için beklenmedik bir kazançtı. Çünkü, Sinesius yaşadığı bölgede çok etkili bir kişiydi ve Mısırdaki halkın Hıristiyanlaştırılmasında yararlı olabilirdi. İmparator ona piskoposluk teklif ettiğinde şartları çok açıktı: Evliliğini sürdürecek ve Platoncu dünya görüşünü değiştirmeye zorlanmayacaktı. İmparator tüm isteklerini kabul etti. Theophilus ondan vali Orestes ile birlikte İskenderiye'deki yargı işlerine bakmasını istedi.</p>

  <p class="block16">Orestes ve Sinesius'un geçici yönetiminde İskenderiye entelektüel zenginliklerine tekrar kavuştu. Hıristiyanlar, Yahudiler, Platoncular fikirlerini çarpıştırıyorlardı. Ama doğru biçimde, şiddetle değil, konuşarak. Müze, Hypatie için tekrar açıldı, ama o bir daha asla kapıdan içeri adımını atmadı. Sokaklarda ders vermeyi sürdürdü. Derslerine akın akın insan gelmeye başladı. Bazen, arka sıralarda vali dostunun yanında Sinesius'u da görüyordu.</p>

  <p class="block16">Bir gün şehir korkunç Theophilus'un ölüm haberiyle uyandı. Herkes yerine Sinesius'un geçeceğini umuyordu. Ama ne yazık ki böyle olmadı.</p>

  <p class="block16">Zayıf ve ateşli bir adam ortaya çıkıverdi. Theophilus'un öz yeğeni Kiril. Kimileri onun yeğeni değil kendi piçi olduğunu söylüyordu. Çünkü merhum piskopos topluluk için şart koştuğu prensipleri kendi uygulamıyordu.</p>

  <p class="block16">Kiril ilkin Sinesius'u saf dışı bıraktı. Hypatie derslerine ancak Sinesius yönetimden elini çekerse devam edebilecekti. Bununla birlikte Mısır'ı yönetebilmek için Sinesius gibi birine ihtiyacı vardı. Bu nedenle öfkesini Hypatie'den çıkarmak istiyordu. Onu Yunan ve Mısır halkını isyana teşvik etmekle suçlayıp duruyordu.</p>

  <p class="block16">Şehirdeki hoşgörü ortamıysa sinirlerine dokunuyor gibiydi. Önce Yahudilerden başladı. Hıristiyan halkın Yahudilere olan gizli hıncını kullanıyordu. Hıristiyanlarsa Yahudilere, putperestlerden daha aşağılık ve açgözlü geliyorlardı. Dinlerini sürdürebilmek için piskoposluğa vergi ödemek zorundaydılar. Theophilus ömrünün sonuna doğru onları işte bu yüzden rahat bırakmıştı. Yahudilerin sayesinde imparatorluğun en zengin adamı olmuştu.</p>

  <p class="block16">Ama yeğeni bu türden küçük çıkarlar peşinde koşmuyordu. Kimseye sormadan, şehirden çıkarılmaları için bir kararname çıkardı. Ordu Yahudi mahallesini işgale edip hepsini kenti çevreleyen surların dışına çıkardı. Sürgün tekrar başlıyordu ama nereye? Artık vaat edilmiş topraklar yoktu, Büyük Tapınak yıkılmıştı ve onlara öncülük edecek başka bir Musa da yoktu.</p>

  <p class="block16">Hypatie bu sorunun dışında kalamazdı. Yeniden vaaz vermeye başladı. İskenderiye'nin ruhu tehlikedeydi. Sekiz yüz yıllık kozmopolit kültür bir fanatiğin kaprisleriyle yok olup gidemezdi.</p>

  <p class="block16">Sinesius ise Konstantinopolis'e dini bir konsüle katılmaya gidecekti. Bir haberci gelip Kiril’in Hypatie'yi öldürmek için kurduğu bir komplodan söz etti. Hemen yola çıktı.</p>

  <p class="block16">Batlamyusların eski sarayı boştu. Valiyle konuşmayı denedi, ama Orestes bir haftalığına kent dışına çıkmıştı. Kiril ise çöle inzivaya çekilmişti ve ne zaman döneceği bilinmiyordu.</p>

  <p class="block16">Vakit geçirmeden Hypatie'nin evine doğru yola çıktı. Sokaklar da tuhaf bir sessizlik vardı. Genç kadının evine vardığında ise çığlıklar ve bağrışmalar duydu:</p>

  <p class="block16">"Büyücüye ölüm! Fahişeye ölüm! Bütün Yahudilerin orospusu!"</p>

  <p class="block16">Sinesius kılıcını çekip koşmaya başladı. Hypatie her gün bindiği arabasında, büzülmüştü. Üzerindeki beyaz giysi içinde yıllar önceki kadar güzeldi.</p>

  <p class="block16">Sinesius, onu korumak için kalabalığı yarmayı denedi, ama bir adım dahi ilerleyemedi. Kalabalığın çok küçük bir kısmı kenar mahallelerden gelen serserilerdi, ama kalan büyük bölümü kapşonlu keşişlerdi. Kuvvetli kollar onu çekiyordu. Aniden bir taş havayı yardı ve Hypatie'nin başına geldi. Mermer bir heykel gibi hiç yerinden kımıldamadı. İlk taşı diğerleri takip etti. Sonunda yere yıkıldığında keşişler arabaya çıktılar. O anda Sinesius başına sert bir darbe yedi ve bayıldı.</p>

  <p class="block16">Kendine geldiğinde, sokak boşalmıştı. Sendeleyerek ayağa kalktı. Sokağın her yanı kanla kaplıydı. Otuz yıl boyunca felsefeye hizmet etmiş olan arabaya yaklaştı. Oradan geçen bir sarhoş durup:</p>

  <p class="block16">"Vah vah! Orospunun vücudunu istiridye kabuklarıyla parçaladılar... "</p>

  <p class="block16">"Ne dedin sen?"</p>

  <p class="block16">"Evet ve kalıntılarını yakıp köpeklere attılar!"</p>

  <p class="block16">Sinesius yere yığıldı. Yüzünü arabanın tekerlerine yasladı ve ağlamaya başladı. Arabanın altında gizlenmiş nesneyi çok sonra, ancak tamamen yere sırt üstü düştüğünde gördü. Ağır ve altın kakmalı bir asa. Hypatie asayı yıllar önce babasından almış ve araştırmalarını yaparken ve evrenin orkestrasını yönetirken kullanmıştı.</p>

  <p class="block8">&#160;</p>
</body>
</html>
