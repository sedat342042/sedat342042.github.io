<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_33">Nikolaus'un Asası</h1>

  <p class="block8">&#160;</p>

  <p class="block16">Warmus piskoposunun armasını taşıyan araba, hızla Nuremberg yolunda ilerliyordu. Posta ve kargo yüklüydü. İki ay önce 1504 baharının ilk günlerinde Roma'dan ayrılmışlardı. Nikolaus Fromborg katedralinin idaresini yeniden almıştı. Öğrencileriyle birlikte yola çıkmıştı.</p>

  <p class="block16">Polonyalı piskopos yardımcısı, matematik ve astronomi düşkünü, tasasız ve neşeli bir adamdı. Ferrara yolunda eski dostlarından birine rastlamıştı. Üniversiteden arkadaşı Johannes Faust. Onu da kendisiyle beraber Polonya'ya gelmeye ikna etmişti. Karşılaşmaları tesadüf değildi. Faust, Vasco de Gama'nın Çin'e yaptığı gezide bulunmuştu. Henüz dönmüştü. Venedik'teyken eski dostunun da İtalya'da bulunduğunu öğrenmişti. Böylece iki eski dost Ferrara'da bir araya geldiler.</p>

  <p class="block16">Doğal olarak, bu sıkıcı yolculukta Nikolaus'tan daha fazla şey görmüş olan Johannes'in anlatacak daha çok şeyi vardı. Böylelikle İskenderiye kütüphanesinin ve yangının hikâyesini anlattı. Batlamyusların şehri bugün sadece bir Pazar yeriydi. Fener 1303 yılındaki depremde yıkılmıştı. Müze ise haçlılar ve müslüman askerlerin budalalıkları yüzünden çökmüştü.</p>

  <p class="block13"><span class="text">Faust hikâyeyi İbni El Kıpti'nin</span> <i class="calibre1">Bilginler Tarihi'mden</i> <span class="text">aktarıyordu. Kitap, Osmanlılar Konstantinopolis'i alıp kentin adını İstanbul olarak değiştirmeden önce son anda kurtarılmıştı.</span></p>

  <p class="block16">İki arkadaş da kitabın doğruluğundan emin değildi. Bir kere kentin alınmasından çok sonra yazılmıştı. Hatta İbni El Kıpti halife Ömer'in Bağdat'ta hüküm sürdüğünü yazıyordu, ama bu olayların geçtiği tarihte Bağdat diye bir şehir henüz yoktu. Bir diğer şüphe çeken şey de, yazarın, Muhammet'ten sonra gelen üç halifeyi de zorba olarak gören "Şii" mezhebinden olmasıydı.</p>

  <p class="block13"><span class="text">Yazar Ömer'i kütüphanedeki yangından sorumlu</span> tutarak, <span class="text">Sünnilerin İslamiyet'in</span> ilk ve en <span class="text">büyük kumandanı, adil bir yönetici dediği halifenin</span> anısını <span class="text">lekelemeye çalışıyor olabilirdi.</span></p>

  <p class="block16">"Zavallı Ömer!" dedi Nikolaus iç çekerek. "Ününe ebediyen temizlenemeyecek bir leke sürülmüş. Çünkü bana dediklerin doğruysa, bu şii mezhebi, Doğu Kilisesi'nin kuruluşu için bir bahane olabilir. Doğu Kilisesi Ömer'i kullanmış, evet, evet kullanmış. Ne diyorsun buna?"</p>

  <p class="block13"><span class="text">"Tek söyleyebileceğim senin durumunun umutsuz olduğu. On beş yıllık eğitim bile şu şakacılığına bir çare bulamadı. Her neyse. Şiiler Ömer'i suçlayarak bilmeden</span> Ortodoks <span class="text">kilisesine güzel bir fırsat verdiler. Batıda Şarlman ve Roland'ın müslüman kâfirler karşısındaki kahramanlıklarını anlatan şarkılarda siyah tenliler için, kalleş, hain, budala deniyordu. Kuşatma altındaki Konstantinopolis'te Muhammet'in sürüsünün milyonlarca kitabı yaktığı söyleniyordu. Ömer'in her türlü günah</span> ve <span class="text">suçu yükleyebilecekleri kadar geniş</span> sırtı <span class="text">vardı."</span></p>

  <p class="block16">"Tabi bu Theophilus ve Kiril'in yaptığı Yahudi katliamlarını ve putların kırılmasını maskelemeye yaradı. Bu fanatiklerin Serapis Tapınağı'nı yıkmakla yetindiğini sanıyor musun? Amcasından ve yeğenden çok iyi birer engizisyon yargıcı olurdu. Madem öyle, Kiril neden müslümanlardan önce eline bir meşale alıp kütüphaneye girmedi?"</p>

  <p class="block16">"Sanırım siz Hıristiyanların eski bir yakma alışkanlığı var. Theophilus ve yeğeni bu konuda öncü sayılmalılar. Bugüne dek kütüphanenin yakılışına dair bir sürü farklı hikâye anlatıldı. Suç, bir sürü farklı insana yüklendi. Ama hiçbiri gerçeği anlatmanın peşinde değildi. Zaten bence sorumlu olarak bir isim aramak da gerekli değil. Sezar, Theophilus, Kiril, Ömer, ne önemi var artık! Eğer kitaplar, Araplar şehri alırken kaybolduysa, tek suçlu savaş. Bilmeden işlenen bir cinayet. Üstelik İbni Sina, İbni Rüşd ve diğer arap bilginler Öklit ve Aristoteles'in, Platon ve Batlamyus'un, Eratosten ve Galen'in kitaplarını çevirip fikirlerini bir adım ileri götürdüler. Sence bu kitapları bir kül yığınına bakarak mı çevirdiler? Hıristiyanlık kendini küçük düşürücü şeylerle uğraşırken bu kâfir dediğiniz insanlar yıktıklarını sabırla yeniden yükseltiyorlardı. Ve biz gerçek bilginin koruyucuları, iki din arasında daima arabuluculuk etmek zorundayız. Biz samimiyetle onların çalışmalarını size sunuyoruz. Tek tutkumuz çevremize biraz ışık verebilmek. Sizse bize ateş ve kanla teşekkür ediyorsunuz. Abelard hadım edildi, Beckett bıçaklandı ve Mirandol zehirlendi."</p>

  <p class="block16">"Siz, biz, onlar... Boş yere kızıyorsun Johannes. Benim babam Torun'lu bir tüccardı. Hayatı boyunca yaktığı tek şey de yoksul borçlularının senetleriydi. Bu durumda nasıl Theophilus'un Kiril'in, İspanyol İsabelle'in veya Dominicus'un suçlarına ortak olabilir. Ya ben? Ya çocuklarım bu suçların bedelini ödemek zorundalar mı?" İki arkadaş uzun bir süre sustular. Sonunda Faust: "Yolculuğum boyunca bir tek şey öğrendim. Diğerlerini, yabancıları okumalı, dinlemeliyiz. Onları anlamalıyız. Bu bizim prensibimiz olmalı Nikolaus. Eski bir Yunan atasözünün dediği gibi 'yabancıları iyi ağırla'"</p>

  <p class="block16">"Yabancıları iyi ağırla, çünkü bir gün sen de yabancı olacaksın," diye tamamladı Nikolaus.</p>

  <p class="block16">Küçük konvoy şimdi Nüremberg'e varmak üzereydi. Araba, yayıncı Froben'in güzel evine yakın bir yerde durdu. Yan bina da ise ressam Dürer kalıyordu.</p>

  <p class="block16">"Gidelim, buradan ayrılıyoruz Nikolaus. Ağabeyim Martin Beahim beni bekliyor. Dostum Chu Su Pen'in benim için çizdiği Çin haritasını göstermek için sabırsızlanıyorum. Ah, az kalsın unutuyordum eski dostum. İşte benim hediyem. Bu altın kakmalı, işlemeli asa. Bunu Bağdat'ta gramerci dostum El Battani'den aldım. Güle güle kullan."</p>

  <p class="block16">"Beni hediyenin Öklit'in asası olduğuna inandıramazsın Johannes. O kadar da saf değilim."</p>

  <p class="block16">"Bu anlama gelen bir şey söyledim mi hiç?"</p>

  <p class="block16">"Kesinlikle hayır! Ama hayal gücümü kullanıyorum!" diye kahkahayı bastı Copernic. "Peki içinde gizli bir hazine de var mı?" "Göreceksin dostum, göreceksin."</p>

  <p class="block16">"Hey, son bir şey daha: Açık konuş, sence İskenderiye kütüphanesini kim yaktı?"</p>

  <p class="block16">"Ateş, Nikolaus, sadece ateş. Neden olmasın? Feneri yaktıkları bir gün her zamankinden şiddetli bir deprem olmuş olamaz mı? Ateş de zaman da yaşar. En azından Arap gezgin İbni Battuta'nın söylediği bu."</p>

  <p class="block16">Faust, seyislerden birinin getirdiği tabureyi geri çevirdi. Bir sıçrayışta arabadan indi. Kardeşinin evine doğru birkaç adım attı, sonra durdu ve dönmeden elini elveda anlamında yukarı kaldırıp gür sesiyle bağırdı:</p>

  <p class="block16">"Tanrının esenliği senin üzerine olsun, Nikolaus Copernic!"</p>

  <p class="block8">&#160;</p>
</body>
</html>
