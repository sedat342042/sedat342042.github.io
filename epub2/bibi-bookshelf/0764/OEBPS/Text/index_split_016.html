<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19">Amr Şair Olduğunu İtiraf Ediyor</h1>

  <p class="block8">&#160;</p>

  <p class="block16">"Bütün bu kişiler hangi akla hizmet şehrin işlerine ve dine karışıyorlardı? Yani neden sadece düşünmekle, icatlarla ve şiirlerle yetinmeyip, yönetimi krala, dua etmeyi rahiplere bırakmıyorlardı?"</p>

  <p class="block16">"Onların işlerini iyi yapmaları ve şairlik taslamaktan ve evrenin yasaları üzerinde hakimiyet kurmaya çalışmaktan vazgeçmeleri gerekiyordu. Senin halifen de tıpkı daha Dünya hakkında araştırma yapmadan onun düz olduğunu ilan eden rahipler gibi, hangisinin iyi hangisinin kötü bilim olduğuna peşinen karar vermeyecek mi? Edebiyata atılan general ve krallara gelince, onların berbat eserlerini koymak için de buraya bir raf koymamız gerekecek."</p>

  <p class="block16">"Gerçekten ben de," diyerek söze başladı Amr, bir yandan da sakalını okşayarak göz ucuyla Hypatie'yi süzüyordu, "Allah günahlarımı affetsin, ama ben de çölün yalnızlığında yaratılışın büyüklüğü üstüne birkaç mısra yazmayı denemiştim."</p>

  <p class="block16">Philopon bütün ciddiyetiyle:</p>

  <p class="block16">"Tebrik ederim general. Lütfen Rhaze'nin söylediklerine aldırmayın. Krallar ve askerler birçok defa saygıdeğer eserler yazdılar. Sana Batlamyus'tan bahsettik, ama ben Cesar ve ondan sonra gelenlerin yazdıklarını da biliyorum. Rahiplere kalsa! Önce Hıristiyanlığın en büyük filozofu ve düşünürü Augustinus'u okuman gerekirdi."</p>

  <p class="block16">"Size kalsa okumam gereken çok şey var. Ama zamanımız yok. Soruma cevap vermediniz: madem şair ve bilginler sadece kendi işleriyle ilgilenmek zorundalar niçin bazıları iktidarı istedi? Ve o kadar aleyhinde konuştuğun şu Callimacos bana kralın sunduğu şerefi reddeden Arşimet'ten daha cesur geldi."</p>

  <p class="block16">"İnanma buna," diye söze karıştı Hypatie. "Görevinden kaçarak</p>

  <p class="block16">bencilce ve kıskançça davranıyordu. Toplumun ve kütüphanenin faydası yerine, yalnızca kendi sanatını ve rakibi Apollonios'u düşünüyordu. Bir de tersinden bak, amcam daha başka şeyler yapabileceği halde hayatını kütüphaneyi hakaretlere ve şimdi de senin adamlarına karşı korumaya adadı."</p>

  <p class="block16">"Lütfen bırakalım bu konuyu sevgili yeğenim. Cevap olarak sadece şunu diyebilirim. Politikayla ilgilenen bilginler veya yazarlar değil, aksine, onlarla ilgilenen politikadır. Bir kralın şaire, bir şairin krala olan ihtiyacından fazla gereksinimi vardır. Şairler yazdıklarının karşılığında kalacak yer ve övgü alırlar. Kralınsa zaferleri için yazılmış şeylere ihtiyacı yoktur. Ama onların doğrudan gerçeğinin arkasından dolanabilmek için görülere ihtiyaç vardır. Onlar peygamber değildirler, çünkü sözleri tanrı tarafından söyletilmemiştir. Kendini peygamber sanan şaire ne yazık. Ama onlar sıradan ölümlülerin göremediklerini görürler. Maalesef hükümdarlar bu yüce gerçeğe ancak nadiren kulak verir. Eğer ilk üç Batlamyus'tan sonra gelenler şu dizeleri okumuş olsalardı, İskenderiye asla bu noktaya gelmezdi. 'Kralın iktidarı tanrıdan gelir, ama kral sadece kentin bekçisidir. Onu sadece tanrı yok edebilir ya da düşürebilir.' Ve Eratosten Siraküza Kuşatması'nda şöyle söyler: 'Deniz akşama kadar kandan kıpkırmızı kesildi. Dikkatli olun majeste, şafağa kadar bir daha ışık vermeyecek güneş.' Roma'nın fetihlerini, Bergama ile yapılan ittifakı ve kütüphane savaşlarını önceden haber veriyordu."</p>

  <p class="block16">"Kütüphane savaşları mı? Kitaplar için savaş mı yapıldı? Bana sadece barış getirdiklerini söylemiştiniz oysa."</p>

  <p class="block16">"Bu sadece sözcüklerle yapılan bir savaştı. Ama gerçek ve daha ölümcül savaşların habercisi oldu. İzin verirsen yarın bunu anlatacağım. Rhaze'ye kalsa bunu daha laubali bir dille anlatır, Hypatie ise bu tür olayları küçümser."</p>

  <p class="block16">"Haydi," dedi kendi kendine Amr, "eğer Ömer kitapların bir silah gibi kullanılabileceğini anlarsa belki kütüphaneyi bağışlar."</p>

  <p class="block18" id="calibre_pb_16">&#160;</p>
</body>
</html>
