<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_21">Yahudi ve İmparator</h1>

  <p class="block24">(Rhaze'nin üçüncü yergisi)</p>

  <p class="block8">&#160;</p>

  <p class="block16">«O günlerde Roma bütün Akdeniz'e hakimdi ve sınırlarını kıyıdan kıta içlerine doğru ilerletiyordu. İmparatorluğun başkenti dünyanın dört bir yanından akan zenginliği dev bir sünger gibi emiyordu. Dinler ve tanrılar da bu akıntının içindeydi. Doymak bilmez bir iştahla, Pantheon'u Mısır, Babil, Fenike ve Hindistan'dan gelen tanrılarla doldurdular. Baal, Venüs'le zina işliyor, Mitra, Jüpiter'le oynaşıyor, Baküs Zerdüşt'le kadeh kaldırıyordu.</p>

  <p class="block16">Kimse kendi dini için endişe etmiyordu. Üzerinde uzlaşılan tek bir tanrı ve tanrıça vardı: İmparator ve Roma. "Kime isterseniz, ona tapın: yoldaki taşlara, atalarınıza veya bahçenizdeki zeytin ağacına. Papazlarınıza haykırın, Dionysos'un büyülerini fısıldayın. Ama imparatora ve kente kurban vermeyi asla unutmayın!"</p>

  <p class="block16">Bu durum bir tek Yahudilerin hoşuna gitmiyordu. İçlerinden hiçbiri başka tanrıların varlığı fikrine hoşgörüyle bakamıyordu.</p>

  <p class="block16">O tarihte Filistin bir Roma vilayetiydi. Roma hakimiyeti altındaki toprakların en çalkantılısıydı. Kudüs'teki hahamlar konseyi Sanhédrin, Musa'nın yasalarına saygı gösterilmesine dikkat ediyordu. Roma'nın atadığı valiler genelde hep gözden düşen politikacılardı. Halka karşı mümkün olduğunca ölçülü davranmaya çalışıyorlardı. Bağnaz hahamlarla, Yunan uygarlığından etkilenen gençler arasındaki tartışmalara karışmıyorlardı. Onların en ünlüleri Pontus Pilatus'tur. Ama yöneticiler daima onun kadar ihtiyatlı olamıyorlardı. İmparator'un gözüne yeniden girmek isteyen bazıları, fazla gayretkeş davranıyordu. İçlerinden biri Augustus'un heykelini Büyük Tapınağın önüne diktirmek istedi. Bütün topluluğu kendine karşı birleştirmek ve genel bir isyan başlatmak için bundan daha iyisini yapamazdı. Bunu takiben Yahudilerin imparatorluğun dört bir yanına sürgüne gönderilmesiyle sonuçlanan korkunç bir baskı dönemi başladı.</p>

  <p class="block16">Bu koloniler her yanda pıtırak gibi bitiyorlardı. İran'da, Mezopotamya'da, Kapadokya'da, Girit'te, Arabistan'da ve hatta Hindistan'da bile Yahudilere rastlamak mümkündü. Kalanlar da Fenikeli komşularıyla İspanya'ya, Sicilya'ya ve Galya'ya gittiler. Kolonilerin en zavallı durumda olanı Roma'daki, en şanslıları ise İskenderiye'dekilerdi.</p>

  <p class="block16">Philon Mısır'daki büyük bir Yahudi ailesinden geliyordu. Kimileri onların İskender ile beraber şehri kurmaya ilk gelenlerden olduklarını, bazılarıysa Tevrat'ı çeviren Yetmişler'den birinin soyundan geldiklerini iddia ediyordu. Düşmanlarına göreyse, ataları Musa ile kaçmayı reddedip, Firavuna hizmet etmeye devam edenlerdendi. Kötülük aptallıkla birleştiğinde çocukları iğrençlikte ikisini de aşar.</p>

  <p class="block16">Eski veya değil, ailesi çok zengindi. Kardeşi büyük bir toprak sahibiydi. Büyük Tapınak yenilenirken çok büyük miktarda bağış yapmıştı. O günlerde İskenderiye'de Yahudiler, Yunanlılarla aynı haklara sahiptiler ve sadece Mısırlıların ödediği din vergisinden muaftılar. Armatörlük, ticaret, zanaat ve tarımla uğraşıyorlardı. Aristokrat kökenleri çalışmakla bağdaşmayan Yunanlılar onları küçümsüyordu. Mısırlılar ise onları sahip oldukları servet yüzünden kıskanıyorlardı.</p>

  <p class="block16">Öte yandan, üç yüzyıldır Yahudiler Müze'de yer almaya devam ediyorlardı. Doğuştan itibaren okuma yazma öğrenen, en azından iki üç dil bilen bir halk nasıl görmezden gelinebilirdi? Uzun zaman boyunca kopyacı, yorumcu ve sekreter olarak görev yaptılar. En önemli ve saygın görevler hâlâ Yunanlıların tekelindeydi. Bununla beraber katkıları çok önemliydi: Babil astrolojisini İskenderiye'de yayanlar Yahudiler oldu.</p>

  <p class="block16">Philon zamanında kütüphane Roma'nın malı haline geldi. Kütüphaneciyi artık imparator atıyordu. Geçmişin aksine kütüphaneci basit bir memurdu ve doğrudan valiye bağlıydı. Bilimsel araştırmalar yerine mali işlerle ve hesaplarla ilgileniyordu. Zaten artık bilginlerin de İskenderiye'ye uğradığı yoktu. Kariyerlerine Roma'da büyük ve zengin ailelerin çocuklarına öğretmenlik veya devlet adamlarına danışmanlık yaparak devam etmek işlerine geliyordu. Üstün çabaları sonunda özgürlüklerini kazanıp, Roma yurttaşı olabilmek umuduyla soluğu başkentte alıyorlardı.</p>

  <p class="block16">Büyük matematik ve astronomi çalışmalarının zamanı geçmişti. Yüz elli yıl önce ölen Hipparcos, bilim dünyası için kimsenin geçmeye cesaret edemeyeceği sembolik bir Herkül'ün Sütunları gibiydi. Artık rakamlara ve yıldızlara sadece tanrılardan gelen mesajları okumak için başvuruluyordu. Coğrafya, sadece diğer ülkeleri işgal etmek, ve daha iyi sömürmek için kullanılan bir araçtı.</p>

  <p class="block16">Philon'un başka uğraşları da vardı. Kardeşinin servetine servet kattığı ticareti hor görüyordu. Uzun süre kendini dine adadığını sandılar. Ama gençliğinde Müze'nin yolunu, haham okulundan çok aşındırır oldu. Durumuna göre gösterişsiz bir hayat sürüyordu. Karısı ise, kocasının erdeminden başka bir mücevher takmayı istemediğini söylüyordu. Kısa zamanda Yunan felsefesinde en çok sözü dinlenen kişilerden biri oldu. Homeros'u yorumlayan öncüllerin yaptığı gibi, Tevrat'ı yeniden yorumlamaya karar verdi. Ayrıntıların arkasındaki asıl anlamı bulmaya çabalıyordu. Olaylar ve kişiler büyük bir gerçeğin sembolize edilmiş haliydiler. Alevler içindeki Sodom'a dönen Lut'un karısının hikâyesini bilirsin. Ceza olarak tuzdan bir heykele dönüştürülür. Philon bunda bir ahlak dersi görür. Durmadan geçmişi hatırlamak kötüdür, çünkü insan orda takılıp kalır.</p>

  <p class="block16">Philon'un eseri çok önemliydi: İbrahim'in ve Yusuf’un soyu, on emir, hepsini zihninin süzgecinden geçirip yorumladı. Onun metodu kentteki Yunanlıları cezbetmişti. Yahudiliğin de kendi dinleri gibi esrarlı bir tarafı olduğunu görebilen kimileri din değiştirdiler. Tabii bunun için önce domuz eti yasağını ve sünnet olmanın zorunlu olmadığını, yorumlarıyla göstermesi gerekmişti. Yahudilerse Cumartesi Orucunun aslında sadece sembolik bir anlamı olduğunu görmekten memnun oldular. Nihayet Yahudiler kendi içlerinde ve diğer halklarla barışmaya başlamışlardı. Üstelik filozof ilahi yasalar ve günün gereklerine göre değişen gelenekleri birbirinden ayırmıştı. Sadece Filistin'deki bazı rahipler bu sapmadan hoşnutsuzlardı. Onun artık Yahudi olmadığını ilan ettiler ve gerçek Tanrıya karşı imparatoru tanrı kabul etmekle suçladılar.</p>

  <p class="block16">O yıl âdet olduğu gibi Yahudiler, Yetmişler'in İncil'ini kutladılar. Sevinç çok büyüktü, çünkü imparator Tiberius yeni ölmüştü. Hükümdarlığı boyunca Yahudilere baskı yapmış ve kendi heykelini sinagoglara koydurmakla uğraşmıştı. Yeni imparator genç ve idealistti. Roma'da halk bu genç ve hırslı adama umutlarını bağlamıştı. Her yerde bir kutlama havası hüküm sürüyordu. İnsanlar onda ikinci bir Romulus görüyordu. Kaligula imparatorlukta yaşayanlar için yeni bir ışık demekti.</p>

  <p class="block16">Yahudilerin sevinci bir kat daha fazla olacağa benziyordu çünkü Herodes Antipas'ın halefi Agrippa Filistin kralı unvanını almış Kudüs'ten İskenderiye'ye gelmişti.</p>

  <p class="block16">"Bunca kitap arasında yaşamaktan mutlu olmalısınız sevgili Philon," dedi Müze'yi ziyaret eden Yahudi hükümdar. "Maalesef Kudüs'te Philostefanos'un bir kitabını okuduğum öğrenilmiş. Başrahip Hayfa, sonumun kral Ahab gibi olacağını söylüyor. Bir şiir kitabı okuduğum için, köpeklerin cesedimden akan kanı içeceğini ve fahişelerin kanımla yıkanacağını söylüyor. Eğlenceli bir görüntü. Bugünlerde de, Nasıralı İsa adında bir adam ve öğrencilerinin faaliyetlerini durdurmam için baskı yapıp duruyor. Hiç ondan söz edildiğini duydun mu? Hayır mı? Her neyse! Sanhedrin'i memnun etmeliyim, aksi halde başıma her gün yeni bir isyan belası açıyorlar ve Roma bundan hiç hoşnut değil. Sanırım bu zavallıyı da ondan öncekiler gibi hapsetmem veya idam ettirmem gerekecek."</p>

  <p class="block16">"Sizce bu insanlar günün birinde gerçeğin tartışmayla doğduğunu, aforoz etmenin faydası olmadığını öğrenecekler mi majeste?"</p>

  <p class="block16">"Kuşkuluyum. Şimdi İskenderiye'ye neden geldiğimi anlıyorsun sanırım. Bunca şeyden sonra hava değişimine ihtiyaç duyuyor insan. Buranın tiyatrolarını, hamamlarını ve eğlence mekanlarını çok methettiler. Beni kentte biraz gezdirebilir misin?"</p>

  <p class="block16">"Korkarım o yerlerdeki varlığınız, Yunan ve Mısırlıların hoşuna gitmeyecek. Bu topluluğumuza karşı bazı şiddet hareketlerine yol açabilir. Vali Flaccus bizleri hiç sevmez. Kütüphanede kalmak en güvenlisi..."</p>

  <p class="block16">"Philon sen de bu Yunan sırmalı giysiler içinde herkesten farksızsın. Ne sakıncası olabilir ki?</p>

  <p class="block16">"Her neyse ben de sensiz giderim."</p>

  <p class="block16">Agrippa, Philon'un ihtiyat önerilerini dikkate almadı. Yunanlıların sataşmalarına rağmen kentin her yerinde göründü. Bir hafta sonra kent için için kaynamaya başladı. Durum yeni imparatoru ziyaret etmek için Roma'ya hareket etmesinden sonra daha da kötüleşti. Philon, Flaccus'tan olaylara müdahale etmesini istedi. Ama vali olayları yatıştırmak yerine büyük sinagoga imparatorun bir heykelinin konmasını emretti. Bu hareketiyle Kaligula'nın gözüne gireceğini sanıyordu. İskenderiye'deki Yahudilerin ayaklanmaları uzun sürmedi. Roma ordusunun cevabı görülmemiş şiddetteydi. Hepsini hayvanlar gibi topladılar ve çitlerle çevrili bir araziye kapadılar. Şehirde dolaşanlar veya kaçmaya çalışanlar taşlanarak veya sopalarla linç edildiler.</p>

  <p class="block16">İlginç olan, Müze'ye hiç dokunulmamasıydı. Kimse bu bilim tapınağına girmeye cesaret edemedi.</p>

  <p class="block16">Philon olanları imparatora anlatmaya ve halkını savunmaya karar verdi. Müze'deki herkes ona girişiminde yardımcı olmak için seferber oldu. Hangi dinden olurlarsa olsunlar, geometriciler, astronomlar, edebiyatçılar, kendi aralarındaki tartışmaları unutup, birleştiler. Yunanlılar ona görevinde eşlik edeceklerdi. Hatta baş kütüphaneci bile Roma'da ona yardımcı olmayı teklif etti. Philon bu öneriyi güçlükle reddetti. Kaptan fırtınada gemisini terk etmemeliydi.</p>

  <p class="block16">Roma'ya vardığında onları kötü bir haber bekliyordu. İmparator ölmek üzereydi. Halk içeriden gelecek bir iyi haber ümidiyle saray çevresinde bekliyordu. Sonunda Kaligula'nın iyileştiği haberi duyurulduğunda, bütün kent hep bir ağızdan sevinç çığlıkları attı.</p>

  <p class="block16">Philon, uzun süre İskenderiye'de yaşamış filozof dostu Seneca'nın yanında kalıyordu. Seneca o aralar, görevi dolayısıyla imparatora yakındı. Yahudi filozofu en kısa zamanda imparatorla görüştürmeye söz verdi. Ama günler geçiyor ve Seneca saraydan her defasında eli boş dönüyordu. İmparator henüz iyileşmemişti, yeniden rahatsızlanmıştı veya Cermenler Ren nehri boyunca ayaklanmışlardı. Bu bahanelerin sonu gelmiyordu. İskenderiye'ye dönme yolundaki önerisini Philon reddetti. Sonunda bir gün Seneca elinde bir davetiye ile çıkageldi. Ama yüzünde bu görüşmeyi koparmaktan memnun olduğuna dair en ufak bir sevinç belirtisi yoktu.</p>

  <p class="block16">"Son defa rica ediyorum dostum, Roma'dan ayrıl. Burada sağduyu güvende değil. Senin görevin politika yapmak değil, çalışmalarına dönmelisin."</p>

  <p class="block16">"Bu saçmalık da neyin nesi? Sana yüz defa anlattım bunu. Kitaplarımı keyfimden bırakmadım. Ama binlerce hayat tehlikede. Erdemlerim uğruna insanların acı çekip ölmelerine göz mü yumayım? Nasıl benden böyle bir soysuzluk beklersin?"</p>

  <p class="block16">Seneca utançla başını önüne eğdi.</p>

  <p class="block16">"Ne yazık ki, imparator hastalığı geçtiğinden beri çok değişti. Aklı başında değil sanki. Gözlerimin önünde bir mahkumu döverek öldürdü. Bütün işkence boyunca da bir testi dolusu şarap içti. Sonra da beni kız kardeşi Livilla'ya götürdü. Livilla biraz daha büyüdüğünde beni onunla evlendirmeye söz vermişti. Ama, orada gözlerimin önünde, küçük kızı soydu ve bir sırtlan gibi sırıtarak ırzına geçti. Bir yandan da bana 'Batlamyuslardan daha iyi, değil mi?' diye bağırıyordu. İmparator çıldırdı Philon."</p>

  <p class="block16">Delegasyondaki bir hekim sordu: "Hiç ilaç verildi mi imparatora?"</p>

  <p class="block16">Seneca ve Philon aynı anda omuzları silktiler. Ve Seneca'nın yalvarıp yakarmasına rağmen Philon imparatorla görüşmeye gitmekte ısrar etti. Demosten ve Cicero olsa, deli bir imparatorla konuşmaktan korkmazlardı.</p>

  <p class="block16">Buluşma imparatorun Messenia'daki bahçesinde olacaktı. Her yanda bin bir türlü hoş kokular saçıyordu. Büyük havuzlarda çıplak kadınlar eşek sütünde yüzüyorlardı. Mermer su perilerinden heykellerden bal ve şarap akıyordu. Kaligula Philon'u fildişinden bir tahtta, kış olmasına rağmen çırılçıplak halde oturmuş olarak kabul etti. Kralın suratında takma bir sakal vardı ve tacı köpekbalığı dişleriyle süslenmişti. Elinde üç ağızlı bir mızrak tutuyordu.</p>

  <p class="block16">Sezar'a sıradan bir insana yaklaşıldığı gibi yaklaşılamıyordu. Bir sekreter diz çöktürüyordu. Sonra zırhlı bir asker yürüyerek tahta yaklaşıyor, imparatorun arkasına geçip kılıcını kınından çıkarttıktan sonra havaya kaldırıp hızla yere indiriyordu. Son olarak da biri asasını yere vurup:</p>

  <p class="block16">"İmparator yaklaşmanıza izin verdi," diyordu.</p>

  <p class="block16">Kaligula, sinagoglara konan heykellerine hiç benzemiyordu. Soluk bir ten, çöp gibi ince kol ve bacaklar, çukura kaçmış gözler, geniş bir alın ve acımasız bakışlar. Genç yaşına rağmen nerdeyse keldi. Omuzları ve sırtı tıpkı bir keçi gibi kılla kaplıydı. Zaten bu hayvanın adının anılmasını yasaklamıştı. Buna rağmen ahmağın teki, yanında keçiden bahsedecek olursa ölümle cezalandırılıyordu. O gün ise daha sakin görünüyordu. Bir öfke nöbetinden henüz yeni çıkmıştı. Philon'un ziyaret günü olarak o günü seçmesi bundandı.</p>

  <p class="block16">"Siz Yahudiler iğrenç bulduğunuz için mi domuz yemiyorsunuz? O halde içi doldurulmuş bir domuzun memelerinin lezzetini bilmiyor olmalısınız."</p>

  <p class="block16">Çevredeki dalkavuklar bayağı bir kahkaha koyuverdiler. Philon şaşırmıştı. Domuz eti yasağı her zaman soylular arasında alay konusu olmuştu. Ama bunu, ince ve kibar, Yunan edebiyatına düşkün olduğu söylenen bir adamdan birdenbire, hem de en bayağı şekliyle duymayı beklemiyordu. Yine de her zamanki hazırcevaplığıma:</p>

  <p class="block16">"Her toplumun kendi âdetleri vardır. Romalıların yok mu? Kölelerle beslediğiniz yılan balıklarını yemez misiniz?"</p>

  <p class="block16">İmparator çevresindeki sırıtan yardakçılarını göstererek</p>

  <p class="block16">"Bu insanlar neyin iyi olduğunu bilmezler. Doğru. Ama söyle bana tanrılardan nefret ettiğiniz ve tüm dünyanın kabul ettiği tanrı olduğum gerçeğini inkâr ettiğiniz de doğru değil mi?</p>

  <p class="block16">"Kendini tanrılaştırmayı Büyük İskender de denedi. Hindistan seferine çıkarken etrafında çok değerli Yahudi asker ve bilginler de vardı. Ama o, onları kendine tapınmaktan muaf tuttu. Sadece onların hizmetlerinden yararlandı. Biz İskenderiyeliler için saygımız sadece senin kişiliğinedir. Bir mermer parçasına değil. Tanrılarınıza gelince, biz onların var olmadıklarına inanıyoruz. O halde Sokrates'in dediği gibi "Var olmayan şeylerden nasıl nefret edebiliriz'"</p>

  <p class="block16">Alıntı sahteydi, ama Sokrates'in adını duyunca imparatorun yüzü yumuşadı. Onayladığını gösteren bir baş hareketi yaptı. Ama sonra parlak gözlerinin önünden kara bir bulut geçti:</p>

  <p class="block16">"Ama siz tanrınızın adını bile bilmiyorsunuz. Adını bile bilmediğiniz bir şeye nasıl inanabilirsiniz."</p>

  <p class="block16">"Aristoteles ve Platon sık sık bilinmeyen bir tanrıdan bahsederdi, hatırlamıyor musunuz majeste?"</p>

  <p class="block16">"Neden sorularıma hep başka bir soruyla cevap veriyorsun?"</p>

  <p class="block16">"Neden olmasın?"</p>

  <p class="block16">Kaligula'nın tüm öfkesi bu sözler üzerine balın sirkede eridiği gibi kayboldu. Seneca'ya İskenderiye'ye gitmesini ve vali Flaccus'u idam etmesini emretti. Heykeli zorla konulduğu sinagoglardan çıkartılacaktı. İmparator öfkesini kölelerinden birinden aldı ve hiç nedeni yokken karnına tekmeler savurmaya başladı. Philon bu tuhaf sahnenin sonunu göremeden, Seneca arkadaşını bu cehennemden çıkardı.</p>

  <p class="block16">Barış İskenderiye'ye tekrar gelmişti. Philon'la görüşmesinden bir yıl sonra, Kaligula kendi korumalarından biri tarafından öldürüldü. Amcası Claudius yerini aldı. Yahudiye kralı Agrippa onu destekledi. Yeni imparator Philon'u iki halk arasında arabuluculuk etmesi için çağırdı.</p>

  <p class="block16">Görüşmeler iyi koşullarla başladı. Claudius Yahudilere de diğer uluslara olduğu gibi Roma vatandaşlığını vermeye hazırdı. Ta ki Kudüs'ten gelen başka bir kurul tartışmalara katılana kadar. Bu kurula büyük rahip Hayfa bizzat başkanlık ediyordu. Hayfa imparatoru selamlar selamlamaz işaret parmağını Philon'a dokundu ve:</p>

  <p class="block16">"Sen ve halkın hangi hakla Yahudileri temsil ediyor? Yazıklar olsun! Tanrı'ya karşı geliyorsunuz ve tepeden tırnağa günaha batmış durumdasınız. Kimseye danışmadan Roma'ya geliyor ve sonra da firavunların kalesine geri dönüyorsun... "</p>

  <p class="block16">Bu parodi Philon'un yüzünde küçük bir tebessüm uyandırmaktan başka bir etki yapmadı. Tam cevap verecekken imparator tahtından kalktı ve ağzında bir şeyler geveleyerek bağırdı. İmparator kekemeydi ve sarhoştu:</p>

  <p class="block16">"Bu düzensizlik de ne.. ne.. neyin nesi? Kim gönderdi seni yaşlı bu., bu., bunak?"</p>

  <p class="block16">"Yahudiye kralı!"</p>

  <p class="block16">Agrippa bir kez daha Sanhedrin'in buyruklarına boyun eğmek zorunda kalmıştı. Sinirlenen Claudius Yahudilerin din özgürlüğünü tanıdı ve geleneklerine göre yaşamalarını kabul etti, ama onlara Roma vatandaşlığını vermedi. Philon İskenderiye'ye mağlup döndü. Dostu Seneca'ya veda ederken:</p>

  <p class="block16">"Bu asayı al. Bunu bana dünyayı gezen coğrafyacı Strabon vermişti. Adil ve özgür bir dünyaya ulaşman için önünde uzun bir yol var. Hoşça kal sevgili dostum ve unutma gerçek ölümden daha güçlüdür."</p>

  <p class="block16">Philon üç defa öldü. İlki yatağında, tamamen doğal nedenlerle oldu. Kudüs'teki hahamlar Yetmişler'in İncilini ve onun Tevrat yorumlarını reddettiklerinde ikinci kez öldü. Onu son olarak da Hıristiyanlar, düşüncelerini gasp ederek öldürdüler. Zavallı Philon! Sanırım mezarda kemikleri sızlıyordun</p>

  <p class="block16">Aziz Paul, Romalı ve Yunanlıları Hıristiyan yapmak, hiç utanmadan merhum filozofun fikirlerini çaldı. Kimi dinsel yasaklardan insanları muaf bırakarak çok taraftar topladı. Daha sonraları, adını vermeyeceğim başka bir Hıristiyan filozof Platon ve Aristoteles'i Hıristiyanlığa uyarlamaya çalıştı. Ama bu, Bizans Patriği ile arasında bir sıkıntı yarattı. Öyle değil mi üstat Philopon?</p>

  <p class="block8">&#160;</p>
</body>
</html>
