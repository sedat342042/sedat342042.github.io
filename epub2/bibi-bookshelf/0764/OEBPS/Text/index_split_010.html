<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19">Amr Çevirmen Olduğunu İtiraf Ediyor</h1>

  <p class="block8">&#160;</p>

  <p class="block16">"Tevrat'tan çok laubali bir şekilde söz ettin," dedi Amr. "İçinde senin ve benim kabul ettiğimiz yasalar olan kitaptan. Hıristiyanları da unutmayalım," diye ekledi. "Bu yaptığınla günaha giriyorsun."</p>

  <p class="block16">"Bu kitabı çok ateşli savunuyorsun. Ama aynı ateşle onu yakacaksın da."</p>

  <p class="block16">"Kelimelerle oynamayı kes artık. Bütün bu kitaplar senin için sadece bir meşgale."</p>

  <p class="block16">"Onun alaycı maskesine fazla güvenme," diyerek müdahale etti Hypatie. "Maske veya zırh. Rhaze kütüphanede değilken zamanını kentin en yoksul mahallelerinde geçirir. Salgından veya kötülüklerden korkmadan hastaları iyileştirmeye çalışır. Bu hastalıklar az da değildirler: bir kölenin sineklerin akınına uğramış bir çıban yarası, can çekişen bir anne, belki de kolları senin kılıcınla koparılmış bir asker... Bütün bu iğrenç şeyler karşısında bizim tartışmamız ona nasıl gelebilir ki? Onun şu anki neşesi bütün bu korkunç görüntüleri kafasından atmasına yarıyor."</p>

  <p class="block16">"Davranışımın onaylanması için sana ihtiyacım yok Hypatie," dedi dişlerinin arasından Rhaze. Yüzündeki neşeli ifade tamamen kaybolmuştu.</p>

  <p class="block16">"Rica ederim, bir kadınla bu şekilde konuşulmaz," diye homurdandı bunun üzerine Amr.</p>

  <p class="block13"><span class="text">"Sanırım yemek hazır," Philopon konuşmanın hiç de hoş bir yere gitmediğini kestirebilmişti. Şimdi anlayabiliyor musun, neden yetmişlerin hikâyesini okumaktan bıkmadığımı? Çünkü bana göre bu, felsefe ve vahiy'in birleşmesi. Bütün hayatım boyunca bu birleşme için sa</span>vaştım."</p>

  <p class="block16">"Ama ben bu yetmiş iki çevirinin aynı olmasında bir mucize göremiyorum," şeklinde homurdandı yine Amr. "Bütün İbranice sözcüklerin sonuçta bir tek Yunanca karşılığı yok mu?"</p>

  <p class="block16">"Sana Babil ve karışmak arasındaki sesteşlikten söz etmem ne şaka ne de beyhude bir bilgi gösterisiydi. Yetmişler 'karmaşa kulesi' de yazabilirdi. Oysa bu bir hata olurdu. Aynı hatayı Ariste'nin anlatısında görebilirsin. 'İhtiyar Heyeti' yerine "Yaşlılar Heyeti" demiştir. Sana kardan söz etsem bir çöl adamı olarak ne düşüneceksin? Kesinlikle bir kuzeyli ile aynı şey değil elbette. Bir gün Kuran'ını Yunanca veya Latinceye çevirmeyi düşünürsen, her kelimenin binlerce engelle dolu olduğunu olduğunu göreceksin. En azından Yetmişler'in mucizesi Muhammet'in kitabı için tekrarlanmayacak."</p>

  <p class="block16">"Bunu daha evvel düşündüm. Hatta bununla bizzat ilgilenmeyi halifeye teklif ettim. Fethettiğim topraklara kutsal kitabı götürebilecektim. Ama o, bunun küfür olacağını söyleyip reddetti. Çünkü Allah peygambere Arapça hitap etti."</p>

  <p class="block16">"Sadece tek bir dil bilen bir ilah! Evrensellikten bahsetmek için komik bir yol," diye takıldı ona Rhaze.</p>

  <p class="block16">"Yazık!" diye iç geçirdi general. "Bu kütüphane ve onu kuran adam hoşuma gitmişti. Bana kalsaydı İskenderiye'yi İslam'ın mücevheri yapardım, ama ben sadece bir askerim ve halifenin emrettiklerini yerine getirmeye mecburum. Bana yardım edin ki geçmişin bu ihtişamını ona gösterebileyim. Bana Yetmişlerin hikâyesinden fazlasını anlatın. Bu tıpkı beni etkilediği gibi onu da etkileyecek Bu kitapların Kurar/a ters düşmediğini ispatlamam için bana yardım edin. Belki o zaman o da bütün bunlara saygı gösterir. İçinizden biri dehası küstahlaşan ve yıldızları saymaya kalkan bir gençten bahsetti. Halifeye ondan bahsetmek ne işe yarar? Halife onda sadece şeytanın bir müridini görecek."</p>

  <p class="block16">"Öklit yıldızları saymıyordu," diye düzeltti usulca Hypatie. "Ama onun bulduğu geometri ister istemez yıldızları gözlemeye yaradı. Aslında sen bile bilmeden Öklit'in bir öğrencisi sayılırsın. Gündüz Güneş'in yoluna gece de yıldızların pozisyonlarına bakarak getirmedin mi ordunu buraya?"</p>

  <p class="block16">"Öklit'in hikâyesini yarın olduğu gibi anlatırsın. Beklerken huzur içinde dinlenin ve delillerinizi gözden geçirin."</p>

  <p class="block23"></p>

  <p class="block20">"Aslında düşman sen değilsin Amr, ama senin efendin..." diye düşündü rahatlamış bir şekilde Hypatie. "Bütün mağrur generaller uğruna savaştıkları zafer için ölürler. Kendini koru Çöl Sezar'ı. Kleopatra gibi ben de senin önüne bilginin halısını sereceğim. Medine'yi ele geçirmek için geri döneceksin, tıpkı o efendin Ömer gibi hükmetmek için."</p>

  <p class="block21" id="calibre_pb_10">&#160;</p>
</body>
</html>
