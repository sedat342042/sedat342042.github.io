<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_26">Amr Yazıyor</h1>

  <p class="block8">&#160;</p>

  <p class="block16">"Bu Hypatie senin kabilenin atalarından biri miydi?" diye sordu Amr heyecanla.</p>

  <p class="block16">"Kim bilir?" diye cevapladı genç kadın bir yandan da "kabile" ve "ata" gibi putperestlik kokan kelimelere gülerek. "Ama eğer öyle olsaydı, bir bakirenin soyundan gelmiş olurdum."</p>

  <p class="block16">"Alay etme lütfen. Kuran'da Meryem'in İsa'yı hiçbir erkek eli değmeden doğurduğu yazar. Tıpkı meleğin ona söylediği gibi."</p>

  <p class="block16">Philopon heyecanlı bir sesle:</p>

  <p class="block16">"Ne? Bakire inancı sizde de mi var? O halde İsa'nın yarı insan yarı tanrı olduğunu da kabul ediyorsunuz. Sence hangi yanı tanrısal özden geliyordu?"</p>

  <p class="block16">"Sadece bir tek tanrı vardır ve o da Allah'tır. Allah öncesiz ve sonrasızdır. Bir kadından doğamaz."</p>

  <p class="block16">"Varsayalım Muhammet aynı şekilde doğdu, o zaman ne diyeceksin?"</p>

  <p class="block16">"Kuran'da böyle bir şey yok. Onun babası Kureyş kabilesinin zenginlerinden Abdullah o doğmadan önce öldü. Annesi Emine de o küçük bir çocukken cennete gitti."</p>

  <p class="block16">Philopon düşünceli düşünceli mırıldandı.</p>

  <p class="block16">"İlginç bir ikilem. Muhammet zengindi, öksüzdü, evlendi ve inancını savaşla yaydı. İsa yoksuldu, Tanrı ona bir aile vermişti, hiçbir kadına el sürmeden öldü ve hayatı boyunca sadece barıştan söz etti. Stricto sensu, senin peygamberin Deccal'in ta kendisi."</p>

  <p class="block16">"Philopon ve Amr, lütfen! Lütfen, bu kısır tartışmaları din adamlarına bırakın. Eğer emir habercisinin yarın şafakta ayrılmasını istiyorsa, Hypatie'nin tarih derslerini hatırlamak gerekiyor. Herhangi bir kadın, halifenin ikinci defa düşünmesini sağlayabilir mi Amr?"</p>

  <p class="block16">"Onu başka bir gün anlatmak gerek. Ben bu adama peygamberin ilk karısı Hatice ve kadınların en kutsalı kızı Fatma hakkında birkaç şey söyleyeceğim. Kadın kanıyla kirlenmiş çamaşır hikâyelerinin onun hoşuna gitme şansı daha çok. Ömer karılarına evcil hayvanlar gibi davranır. Benim fikrimi soracak olursanız, bu enayi herifi çok pısırık buluyorum. Eğer başka bir Hypatie için heyecan duysaydım, onun ay başları hoşuma gitmezdi."</p>

  <p class="block16">Hypatie sözünü kesti:</p>

  <p class="block16">"Hastalıklı bir mizah anlayışı olan kaba bir asker olmandansa bilgi satan bir tüccar olmanı tercih ederim."</p>

  <p class="block16">Amr kıpkırmızı kesilerek, ağzında anlaşılmaz bir şeyler geveledi:</p>

  <p class="block16">"Eeee, Galen'in eserlerini bana biraz daha iyi açıklamanız gerek ve tabii Heron'un. Ünlü bir hekim ve usta bir mühendisin hidrolik makineleri Ömer'in ilgisini çekecektir. Hıristiyanlıktaki din değiştirme sisteminden de bahsedeceğim ona. Ele geçirdiğimiz topraklar hakkında hiç bilgimiz yok. Hıristiyan halkın ve yöneticilerini inananlar arasına katmak için yeni fikirlere ihtiyacımız var. Size Hıristiyan ve Yahudilere gelince eğer inançlarınızı sürdürmek istiyorsanız, vergi ödemeniz gerekecek."</p>

  <p class="block16">"Çok güzel bir bakış açısı!" dedi Rhaze. "Bizim daha eski bir geleneğimiz var. Ama dünkü işkencecilerimizin şimdi yeni din saflarında olmasından şikâyetçi de değilim! Galen hakkında istersen sana kısa bir özet sunarım. Heron'a gelince Hypatie bu konuda benden çok bilir."</p>

  <p class="block16">"Bana anlattığınız bütün hikâyeleri mektubuma ekleyeceğim. Ve mektubun birkaç kopyasını da Medine'deki önemli insanlara göndereceğim. Belki onlar Ömer'i ikna etmeyi başarırlar. Tekrar söylüyorum 'belki'. Ve halifenin mektubuna bir şey daha ekleyeceğim:</p>

  <p class="block16">'Oku, seni yaratan Allah'ın adıyla oku!'</p>

  <p class="block16">"Bu Cebrail'in Hira dağında peygamberimize ilettiği ilk vahiydir. "Muhteşem bir emir," diye doğruladı Philopon. "Sanırım Kuran'ınızı daha bir dikkatle inceleyeceğim."</p>

  <p class="block16">"Fena değil," dedi Rhaze, "hatta Eski Ahit'i andıran bir yanı var."</p>

  <p class="block8">&#160;</p>

  <p class="block20">"Okumak," diye düşündü Hypatie. "Ama neyi okumak ve nasıl? Sadece Kuranı mı okumak yoksa diğer kitaplara da merak duymak mı? Anlamadan okumak o kadar kötü değil. Kuşku duyma<span class="calibre2">dan okumak korkunç. Eğlenmeden okumaksa okumak değil. Bu yiğit Bedeviye bunu söylemek, de faydasız: aklında tek bir şey var. Öyle görünüyor ki,</span> ona bunu sunmak zorunda kalacağım."</p>

  <p class="block8">&#160;</p>
</body>
</html>
