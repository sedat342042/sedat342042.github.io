<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_24">Amr Taraf Değiştiriyor</h1>

  <p class="block8">&#160;</p>

  <p class="block16">"Hikâyeye pek inanmadığımı söylemem lazım. Batlamyus bir kahin gibi konuşuyordu, bu çok sıkıcı olmalı. En önemlisi, Commodus'un iğrenç kaderini göremedi.</p>

  <p class="block16">Gerçekten de Hypatie bütün hikâye boyunca sabırsızlıktan yerinde duramamış, genç hekime yakıcı bakışlar fırlatmıştı. Hele son anlattıkları tüm kanıtlarını boşa çıkarmıştı. Genç kadın bu aptallığın mutlaka telafi edilmesi ve Amr'ı eğlendirmek gerektiğini düşündü:</p>

  <p class="block16">"Sanırım general Batlamyus'un kendi ülkesindekiler için söylediklerini Galyalılar'a tercih eder."</p>

  <p class="block16">"Ah, sen de beni ikna etmek için saçma astrolojinizden... "</p>

  <p class="block16">"Saçma olduğu senin fikrin," dedi Hypatie öfkeyle. "Batlamyus 'Araplar Sagittaurus ve Jüpiter yüzünden akrabalığa önem verirler, yaratıcıdırlar, bol bol güzel kokular bulunur, insanlar birbirleri hakkında iyi düşünürler, açık görüşlüdürler, farklı insanlarla çabuk kaynaşırlar, ticarette... "</p>

  <p class="block16">"Şartlan düşünürseniz iyi bir kehanet," diye Hypatie'yi alaya aldı general. Enayi yerine konmak istendiğini anlamıştı. "Acaba Peygamber'in yıldız falına bakacak kadar ileri gidecek misin?"</p>

  <p class="block16">"Çok komiksin Amr. Bazı söylediklerim seni şaşırtabilir dikkatli ol. Dinle... "</p>

  <p class="block16">Hypatie gözlerini yumdu, bir süre için uyuyormuş gibi geldi generale. Ama sonra birden konuşmaya başladı:</p>

  <p class="block16">"Kova burcundansın ve yükselen burcun da Kova. Güneş ve Ay Kova burcunda. Ay Güneş'e, Jüpiter'e, Mars'a ve Venüs'e eşlik ediyor. Jüpiter, Ay'ın etkisinde, Mars ve Venüs ise bir üçgen oluşturacak biçimde Jüpiter'le karşı karşıya. Ve hepsi de eril işaret taşıyor. Bu da senin hayatın boyunca önemli ve güçlü biri olmak için doğduğunu gösterir."</p>

  <p class="block16">Bir anlık aptallaştırıcı bir sessizlikten sonra Amr zoraki güldü</p>

  <p class="block16">"Sevgili Hypatie, Batlamyus gibi konuşarak en az onun kadar sıkıcı oluyorsun. Hayır, kehanetlere kesinlikle inanmam."</p>

  <p class="block16">"Peki ya Ömer?" diye atıldı Philopon. Her iki gencin de yanlış yollara saptığını görebiliyordu. "Eğer ona Batlamyus'u anlatacaksan, astronomik sistemini anlatman daha yaralı olur. Evrenin merkezinde hareketsiz, dengeli bir dünya onun içini rahatlatacaktır mutlaka."</p>

  <p class="block16">"Haklısın Philopon. Gerçeğe dönmenin zamanı geldi. Sonuçta bir insanın kaderi, bir kağıdın kaderidir. Buruş buruş doğar ve aynı şekilde ölür. Kütüphane'nin kaderine gelince, o sadece Ömer'in iradesine bağlı. Bu konuşmayı olduğu gibi ona aktaracağım. Şimdi, tekrarlıyorum, bana yardım edin de ona buradaki kitapların Kuran'a ters düşmediklerini gösterebileyim."</p>

  <p class="block16">"Anlayışın için teşekkürler Amr. Madem ki halifeden kütüphaneye zarar vermemesini isteyeceksin, bize biraz ondan bahset. Onu daha iyi tanırsak, iradesini kırmanda daha çok yardımımız dokunur."</p>

  <p class="block16">"Ömer sakallı ve yobaz olmasına rağmen, sadece bir sakallı yobaz sayılmaz. Önemsiz bir kabilenin silik kişiliklerinden biriydi. İlk başlarda Mekke'nin büyük kabilelerine yaranmak için Peygamber'in vaazlarına karşıydı. Rüzgarın yön değiştirdiğini hissedince onun ateşli taraftarlarından biri oldu. Oysa ona sorsanız başka bir hikâye anlatır. Kendine göre gençliğinde aç ailesini doyurmak için, satıcıların tezgahlarından meyve aşırırmış. Bir gün yanlışlıkla birkaç sofunun olduğu bir evin kapısını çalmış. İçeride kurandan sureler okunduğunu duymuşmuş. Ve hemen sonrasında Ömer müslümanların en sofusu oldu... "</p>

  <p class="block16">"Senle ilk karşılaşmamızı hatırlıyorum Amr. Üstünde savaşçı zırhı değil, tüccar kıyafetleri vardı. O gün bana Kuran'ın okunmak için değil, yüksek sesle söylenmek için olduğunu söylemiştin."</p>

  <p class="block16">Rhaze dokunaklı bir sesle:</p>

  <p class="block16">"Bu koşullar altında, Ömer'in kitaplara dokunmamasını sağlamak bana zor geliyor."</p>

  <p class="block16">"Üstelik Peygamber'in mezarını bile yerle bir ettirdi. Peygamber ölmeden önce damadı Ali'yi seçmişti, ama Ömer seçimler sırasında Ebu Bekir'i destekledi. Ebu Bekir ölünce de doğal olarak onun yerini aldı. O günden sonra Ömer başkalarının gölgesinden sıyrıldı ve artık emirlerinin eksiksiz yerine getirilmesini istiyor. Bizi yabancı ülkeler fethetmeye gönderdi, Arabistan'da yeni kentler inşa ettiriyor. Takvimimizin başlangıç yılının Peygamber'in Mekke'den Medine'ye hicret ettiği tarih olmasına da o karar verdi. Hâlâ İslam'ın başkomutanı unvanını taşıyor. Alçak gönüllü ve sadık görüntüsünün altında görülmemiş bir kibir yatıyor. İlk fetihler Medine'ye bir servet akışı sağladı. Peygamber'in öz torunu, imamlardan çok şairleri ve şarkıcıları davet ettiği toplantılar düzenliyor."</p>

  <p class="block16">"O halde İslam anlattığın kadar da katı değilmiş."</p>

  <p class="block16">"Elbette, ama maalesef Ömer gerçek İslam'ı temsil etmiyor. Kendi hayatında soğuk, çıkarcı ve düzenbaz, başkalarının hayatında ise sadece talepkâr. Allah'tan korkuyor, ama tehlike ve ölümden de korkuyor. Rakiplerini acımadan yok ediyor. Kimse emirlerini sorgulayamıyor, hatta Peygamber'in en eski dostları bile... "</p>

  <p class="block16">"Bu kadarı yeter. Bu adam hayatının ilk başında o kadar çok aşağılanma görmüş ki şimdi acısını çıkarmak istiyor. Tarihte iz bırakmak, hatta Peygamber'ini de gölgede bırakmak istiyor. Ah eğer kitaplarımız tehlikede olmasaydı, dininizin böyle bir yöneticiye sahip olmasından keyif alırdım."</p>

  <p class="block16">"Ama neden?"</p>

  <p class="block16">"Çünkü onun uzlaşmazlığı, aykırı görüşlere tahammülsüzlüğü yüzünden, kendi halkı ona karşı ayaklanacak. Daha sonra ise artık bir tek İslam olmayacak. İki, on, belki yirmi. Bu Hıristiyan kilisesinin başına iki yüzyıl önce geldi. Özellikle İskenderiye piskoposu Kiril, senin halifenin göründüğünün aksine alçak gönüllü olmaktan çok uzaktı.</p>

  <p class="block16">Bu hikâyeyi anlatmayı Hypatie'ye bırakıyorum. Bunu sana yarın anlatacak."</p>

  <p class="block8">&#160;</p>

  <p class="block20">"inandır beni güzel Hypatie, Ömer'i düşün, beni kesin olarak inandır ki Ömer köpeğinin bağırsaklarına kılıcı kendi ellerimle saplayayım!"</p>

  <p class="block8">&#160;</p>
</body>
</html>
