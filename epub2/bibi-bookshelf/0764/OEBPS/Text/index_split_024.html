<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_23">Astrolog ve Stoacı</h1>

  <p class="block24">(Rhaze'nin dördüncü yergisi)</p>

  <p class="block8">&#160;</p>

  <p class="block16">«Çağdaşlarının "Kutsal Batlamyus" dediği coğrafyacı hakkında hemen hemen hiçbir şey bilmiyoruz. Eserlerinde bütün insanlığa seslenen biri için garip bir yazgı bu.</p>

  <p class="block16">Eserlerinin hiçbirinde hayatına dair bir ipucu bırakmadı. Sanki insan yaşamından çok fiziksel gerçeklikle ilgilenir gibiydi. Doğum tarihi, sosyal sınıfı, sevdiği insanlar, dostları, işi, bütün bunlar koca bir bilmeceden ibaret. Kütüphanede onunla ilgili yalnızca tek bir kitap olması bunun en kesin delili. Tarihçi Simplicius'un bitiremeden bıraktığı "Batlamyus'un Hayatı".</p>

  <p class="block16">Claudius Batlamyus'un, İsa'dan sonra yüzüncü yıl dolaylarında kuzey Mısır'da doğduğu tahmin ediliyor. Şansına, Roma'da barış ve refahın hakim olduğu yıllarda doğdu.</p>

  <p class="block16">Seçkin bir ailenin tek oğluydu. Babasının iyi bir eğitim görmesi için gönderdiği İskenderiye'de geometri alanında olağanüstü yetenekler kazandı. O günlerde Müze çöküşün eşiğindeydi. Öğretmenler arasında sadece Menelaus istisnai niteliklere sahipti. Batlamyus'un olağanüstü yeteneklerini daha geldiği ilk günden fark etmişti.</p>

  <p class="block16">Batlamyus uzun süre Müze'de kaldı. Henüz yirmi beş yaşındayken birçok önemli kitap yazmıştı. Güzel bir evde kalıyor ve yüklü bir maaş alıyordu. Düzenli olarak öğrencilerine ders veriyordu. Gerçekteyse, Batlamyus sıkılıyordu. Sık sık kenti gezmeye başladı. O tarihte Afrika ve Doğu ile ticaret İskenderiye'yi Kızıldeniz'e bağlayan yol sayesinde çok gelişmişti. İrili ufaklı dükkânlar İskenderiye'nin ana caddesini boylu boyunca kaplıyordu. Bazen, her gün yeni bir tanesi ortaya çıkan Hıristiyan tarikatlardan birinin vaazını dinlemek için durduğu oluyordu. Kendinden geçen vaizlerin söylev verişleri, gelen geçene sataşmaları ve sonunda düzeni sağlamakla sorumlu polisler geldiğinde çıkan arbedeyi keyifle izliyordu. Ama asıl hoşlandığı şey pazarlıkların yapıldığı mağazaları dolaşmaktı. Hint tarçınının, Himalaya çiçeğinin, İran biberinin el değiştirişini merakla izliyordu.</p>

  <p class="block16">Bir gün yine dalgın dalgın iki adamın konuşmasını takip ediyordu. Adamların geniş pelerinleri zenginliklerini gösterir biçimde altın işlemeliydi. İçlerinden biri arkadaşına yakınıyordu:</p>

  <p class="block16">"İnan bana, işler kötüye gidecek. Büyük zorluklarla Nepal'den getirttiğim kervan, haritalarda gösterilen nehir kenarındaki sığ bir yeri bulmak için tam altı ay kaybetti; Devecilerim yolu değiştirmek zorunda kaldılar ve haydutların saldırısına uğradılar. Müze'ye haritalardaki yanlışlıkları şikâyet etmeye gittim, ama o kendini beğenmiş bilgin bozuntuları yüzüme gülmekle yetindiler."</p>

  <p class="block16">"Benim şansın daha kötüydü. Gemim denizde bütün yükünü kaybetti. Elbette her zamanki gibi bu kahrolasıca coğrafyacılar yüzünden."</p>

  <p class="block16">"Hikâyeni anlatır mısın?"</p>

  <p class="block16">"İki gemiden oluşan küçük bir filom vardı. Başına cesur bir kaptan tuttum. Hindistan ve İran'dan çok değerli bir yük getiriyordu. Gemiler fırtınada yollarını yitirdiler. Rüzgar kuvvetini yitirdiğinde kıyıdan çok uzaklaşmışlardı. Kaptan ufku gözlemesi için tayfalardan birine ana direğe tırmanmasını emretti. Uzun zaman sonra aşağı indiğinde, güneşte pırıl pırıl parlayan bir dağ gördüğünü söyledi. İşte o zaman kaptan kaybolduklarını anladı. 'Bu ada hiçbir haritada yok. Ama bütün denizciler tarafından korkuyla bilinir. Çünkü adadaki bütün kayalar mıknatıstır. İçindeki cevherin gemileri adaya doğru çekme gücü vardır,' dedi. Sonuçta da kaptanın elediği gibi oldu. Gemilerdeki bütün metalik parçalar, perçinler, çiviler havada uçuşmaya başladı. Ve bütün yük, gemiyle birlikte suyun dibini boyladı. Tayfaların çoğu boğuldu. Kaptan ve mürettebattan kalan birkaçı, ancak dün geri döndüler ve bana bu acıklı hikâyeyi anlattılar."</p>

  <p class="block16">"Kaptanın anlattıkları çok ilginç doğrusu. Ama madem ki bu korkunç adanın Basra Körfezi'nde olduğunu biliyorsunuz, neden rotayı değiştirmiyorsunuz?"</p>

  <p class="block16">"Peki ama, o zaman Hindistan'dan İskenderiye'ye nasıl geçecekler?"</p>

  <p class="block16">"Eratosten Akdeniz'in batıdan Hint okyanusuna bağlandığını söylüyordu. Bu yol sizce uygun değil mi?" Diğer tüccar alaycı bir kahkahayla:</p>

  <p class="block16">"Evet uygun. Herkül sütunlarından itibaren berbat deniz koşullarını atlatabilirseniz bir gün Hindistan'a ulaşabilirsiniz. Çok tehlikeli, uzun ve çok masraflı bir yol. Eratosten'in haritalarının çoğu öğrencileri tarafından tahrif edildi. Hipparcos'un haritalarına gelince, Strabon onları düzeltmiş olsa bile hâlâ güvenilmezler. Bana sorarsan, coğrafyadan anlayan birileri olmadan ticaretin gelişeceği falan yok."</p>

  <p class="block16">Batlamyus işte burada müdahale etti:</p>

  <p class="block16">"Ve matematikten anlayanlar olmadan da coğrafya olmaz."</p>

  <p class="block16">Genç adam yavaş yavaş tüccarlara yaklaştı. Tartıştıkları konu onu ilgilendirmeye başlamıştı.</p>

  <p class="block16">"Bağışlayın beyler, konuşmanızın arasına böyle aniden girdiğim için özür dilerim. Lütfen cüretimi gençliğime verin. Ben Müze'de coğrafyacıyım."</p>

  <p class="block16">Tüccarlar kuşkulu biçimde kafalarını salladılar. Karşılarındakini bir deli veya şarlatan sanmışlardı.</p>

  <p class="block16">"Adım Claudius Batlamyus. Adıma bakıp yanılmayım Sadece kitaplıkta küçük bir odaya hükmediyorum. Söylemek istediklerinizi çok iyi anladım. Eğer güvenli ticaret yolları istiyorsak, coğrafya bilgilerimizi yenilemek zorundayız."</p>

  <p class="block16">"İyi güzel diyorsun da genç adam, gördüğüm kadarıyla Müze'deki coğrafyacılar yeniliğe pek açık değiller."</p>

  <p class="block13"><span class="text">"Doğru. Haritacılık</span> Eratosten<span class="text">'den bu yana pek gelişmedi. Hocam Menelaus'dan aldığım derslere göre, Öklit'in düz üçgenleri çizdiği gibi, dairesel üçgenlerin hesaplanmasını geliştirmemiz gerek. Çünkü herkes bilir ki dünya aslında yuvarlaktır."</span></p>

  <p class="block16">"Yani?" dedi her şeye rağmen ilgilenmeye başlayan tüccar.</p>

  <p class="block16">"Yani küresel üçgenlerin hesaplanması hâlâ çok karışık. Hocama olan tüm saygıma rağmen onun hesaplamalarını tekrar gözden geçirmek gerekiyor."</p>

  <p class="block16">"Kendinden emin olmak için onun çalışmalarını iyice okumuş olmalısın."</p>

  <p class="block16">"Sadece okumakla kalmadım, gereken yerlerde düzeltmeler de yaptım. Son kitabımda düz bir kağıt üzerine dairesel çizimler yapmak için yeni bir metot kullandım. Özel koordinatlar kullanarak..."</p>

  <p class="block16">"Dur bakalım genç adam. Söylediklerinden hiçbir şey anlamıyorum. Bize bir şey mi satmaya çalışıyorsun?"</p>

  <p class="block16">"Yanılıyorsunuz," dedi Batlamyus. "Ben sadece size gerçeği göstermeye çalışıyordum. Ayrıca her zaman bilimin yolunu kesen boş inançlara karşı mücadele etmeye de çalışıyordum. Mesela kaptanınızın anlattığı sihirli ada... "</p>

  <p class="block16">Batlamyus her zaman yaptığı gibi devam etmeye çekiniyormuşçasına cümlesini yarıda kesti</p>

  <p class="block16">"Yani?" diye cesaretlendirmeye çalıştı tüccar.</p>

  <p class="block16">"Yani, kesinlikle bir masal dinlemişsiniz. Ben mıknatısları tanırım. Güçlerini ve özelliklerini biliyorum. İnanın bana hiçbir adada, hiçbir dağda bir gemiyi çekecek kadar kuvvetli mıknatıs yoktur. Korkarım kaptanınız sizi aldatmış. Gemideki yükü satıp sonra da size bu hikâyeyi anlatmış olamaz mı?"</p>

  <p class="block16">Tüccarın yüzünde şaşkınlık, öfke, şüphe belirtilerinden sonra nihayet anladığını gösteren bir aydınlanma belirdi.</p>

  <p class="block16">"Eğer bu doğruysa gecikmeden gidip onu bulayım. Bunu pahalı ödeyecek. Size gelince genç adam, size borçluyum. Benim için çalışmayı kabul eder misiniz?"</p>

  <p class="block16">"Daha önce de söyledim. Müze'de çalışıyorum. Sadece bilime hizmet ederim."</p>

  <p class="block16">"Yine de anlaşamamak için bir sebep yok. Görüyorum ki genç ve isteklisiniz. Harita bilimini yenileyebilir misiniz?"</p>

  <p class="block16">"Sanırım. Ama yaşım ve elimdeki gereçler bunu şimdi yapmama yeterli değil."</p>

  <p class="block16">"Ben sadece yönteminin işe yarayıp yaramayacağını öğrenmek istiyorum. Yine söylüyorum, yeni haritalar çizmeniz karşılığında iyi para ödeyeceğim. Eğer bu yıl içinde gereken haritaları çizerseniz size yüz altın veririm."</p>

  <p class="block16">"Bu durumda benden de yüz altın çıkar," diye teklifi artırdı diğer tüccar.</p>

  <p class="block8">&#160;</p>

  <p class="block16">Böylece Batlamyus, bir yıl içinde haritacılıkta devrim yarattı. Eski çizimleri yeniden ele aldı, Öklit'in geometrisini kullanarak yeni bir düzlem elde etti ve yeni çizimleri bu düzlem üzerine yerleştirdi. Yerleşim bölgelerini Eratosten'in yaptığı gibi dört iklime göre dağıtmadı. Ekvatordan kutuplara doğru yayarak daha gerçekçi bir dağılım yaptı, sonra dikey çizgiler çizdi. Böylece meridyen ve paralelleri elde etti, Sonra bunları numaralandırarak harita üstündeki bir noktanın koordinatlar ile bulunmasını kolaylaştırdı. Tam yirmi yedi harita çizdi ve bunları "coğrafya" adındaki kitabında topladı. Bu çalışmanın bugüne dek bir emsali daha olmadı.</p>

  <p class="block16">Tüccarlar çok etkilendiler ve sözlerini tuttular. Müze'deki işini bıraktı. Artık kendi çalışmaları için gereken servete sahipti. O günden sonra kendini bir tek astronomiye adadı. Kendine sunulan bütün onurları reddetti, tüm politik çekişmelerden uzak kaldı ve Müze'ye sadece okumak ve kendinden önce yıldızları araştıranların eserlerini gözden geçirmek için gitti. Özellikle Hipparcos'un isteyip de yapamadığı şeyi yaptı. Gökyüzünün bir haritasını çıkardı. Bin yirmi sekiz yıldızı, kırk sekiz takımadaya ayırdı ve koordinatlar belirledi. Kendi zamanının en iyi usturlabını yaptı. İnsan ruhunun temel işlevi üstüne derin bir araştırmasını yayınladı.</p>

  <p class="block16">Ama en büyük başarısı gök cisimlerinin hareketlerinin önceden tahmin edilmesine yarayan geometrik modeller yapmaktı. Karmaşık çarklı modellerin yerine, birbirlerine bağlı küreleri kullandı. Ona göre matematiğin sadeliği daima verilerin doğruluyla beraber olmalıydı.</p>

  <p class="block16">Şöhreti ise günden güne büyüyordu. Haftada bir gününü halka açık gösterilere ayırıyordu. Kendine bir gözlem evi yaptırdı. Yine bir gün bu gösteriler esnasında, itişip kakışan kalabalığın içinden bir ihtiyar çıktı ve ona doğru yaklaştı. Batlamyus onu ilk bakışta tanıdı. Müze'nin eski efendisi Menelaus'tan başkası değildi gelen. İhtiyar adam hiçbir şey demeden ona meşin bir kılıfa sarılmış bir nesne uzattı. Genç bilgin, meşin kılıfın üstündeki kurdelayı çözdü: İçindeki, Öklit'in asasıydı. Seneca, Neron'un emri ile intihar etmeden önce, bilginin sembolünün tekrar yuvasına dönmesini istemişti. İskenderiye Roma'dan ve deli imparatorlarından uzaktı. Asa Menelaus'a geçmeden önce yirmi beş yıl bir odada beklemişti. Saygın bilgin bu asaya elli yıla yakın süre koruyuculuk yaptıktan sonra, artık el değiştirme vaktinin geldiğini hissetmişti. Bu mirası Batlamyus'tan fazla kim hak edebilirdi ki?</p>

  <p class="block13"><span class="text">Asayı bırakırken, öğrencisine dünyanın yapısına ait çalışmalarını topladığı bir kitap yazmasını öğütledi. Böylelikle Batlamyus elli yaşına doğru bitirebildiği</span> <i class="calibre1">Matematiksel Düzen</i> <span class="text">adlı kitabını yazmaya koyuldu. Kitabını Öklit gibi on üç bölüme ayırmıştı. Bu kitap dolayısıyla o kadar büyük bir şöhrete erişti ki ona "megiste" yani "en büyük" adını verdiler.</span></p>

  <p class="block16">Bu ancak Prometheus'un tanrılardan ateşi çalmasıyla kıyaslanabilecek bir şeydi. Kullandığı yöntemler ona Güneş ve Ay'ın hareketlerinin en kesin tablolarını çizmesini ve tutulma tarihlerini önceden tahmin etmesinin sağladı. Gök cisimlerinin hareketlerini incelerken, beş gezegenin yörüngelerini çizdi. Aristarcos'un Güneş merkezli evren modelini göz ardı etti ve evrenin merkezine dünyayı yerleştirdi. Onun metodu çok uzun bir süre gerçekliğinden kuşku duyulmayacak şekilde kabul edildi.</p>

  <p class="block16">Şimdi bir düşün Amr. Zamanının en ünlü bilgini en mükemmel eserini yazmış, ama bunu gerçeğe giden yolda sadece küçük bir adım olarak görüyor. Öyle bir adam ki hiçbir kör inancın gölgesinde olmamış. Öyle bir adam ki sadece gök cisimlerinin hareketlerini önceden görmeye adamış kendini. O zamana dek sadece şarlatanlara, büyücülere ve rahiplere ait olan bir konuya girişmesi de normal değil mi? Şimdi sana astrolojiden bahsedeceğim.</p>

  <p class="block16">Babil'de bulunan kehanet sanatı Mısır'da çok yaygındı. İskenderiye'de ise Hipparcos döneminde tutulmaya başlandı. Önceden akılcılığı göklere çıkaran Yunan halkı değişim içindeydi. Öklit, Arşimet, Eratosten gibi büyük bilim adamları kaybolmaya başlıyordu. Roma imparatorluğunda esrarlı dinler, doğunun tanrıları ve büyü yayılıyordu. Hermetizm astrolojiyi, simyayı ve büyüyü doğurdu. Kurtuluşu arayan, dünyanın kötü güçlerin hakimiyeti altında olduğuna inanan insanlar gizli bilimlere yöneldiler.</p>

  <p class="block16">Sanırım bu insanların eğilimini yargılayacaksın. Yıldızlara bakarak geleceklerini görme çabalarını hoş göreceğini sanmıyorum. Ama yargılamakta acele etmiyor musun? Çünkü Batlamyus astrolojideki saçma kaderciliği çıkartarak ona akılcı özellikler vermeyi denedi. Eğer başardıysa bu Yunanlıların görünen dünyaya olan hayranlıkları, onunla birlik oldukları duygusu sayesinde oldu. Batlamyus astrolojik eserini gizli bilimlerin yükselişi karşısına bir kale gibi inşa etti.</p>

  <p class="block16">Yeni kitabında astrolojinin kurallarını ve prensiplerini tartışılmaz bir kesinlikle ortaya koydu. İçerdiği bütün alanları işledi: zenginlik, sosyal sınıflar, yolculuklar, arkadaşlar, hastalıklar, çocuklar, düşmanlar, aşklar, evlilik süreleri ve ölüm şekilleri.</p>

  <p class="block16">Simplicius, Batlamyus'a sanatını nasıl sınayacağını öğretmişti. Roma konsülü Marcus Annius Verus, bütün imparatorluğu kapsayan bir araştırmaya girişmişti. Gelecekte Marcus Aurelius adıyla imparator olacağını o günlerde bilemezdi tabii. Yolu bu kez de ününü çok işittiği İskenderiye'ye düşmüştü. Gelir gelmez Batlamyus'la tanışmak istedi. Epictetus okulunda eğitim gördüğü için inançlı bir stoacıydı. Ama ünlü bilginle sadece felsefe ve bilim tartışmak istemiyordu. Kafasını meşgul eden bir soruna çözüm bulmak için gelmişti. Otuz beş yaşlarındaki, çekici karısı Faustinus'u da beraberinde getirmişti. Kadın yakışıklı bir gladyatöre âşık olmuştu. Doğal olarak tutkusunu kocasına itiraf etmekten çekinmişti. Marcus emrindeki sihirbaz ve astrologlara danıştı. Onlarda radikal bir tedavi önerdiler. Öncelikle gladyatör öldürülecekti. Sonra Faustinus sıcak ve kokulu banyolar yapacak en son olarak da Marcus, karısıyla tutkuyla aşk yapacaktı. Bu tedaviden sonra konsül, karısının tutkusunun geçtiğine ikna olmuştu. Barışmalarını kutlamak için kendisiyle beraber Mısır'a gelmesini istedi. Ama Faustinus hamilelik belirtileri gösteriyordu. Marcus Aurelius kaygıyla, çocuğun babasının kim olduğunu sordu. Aslında doğar doğmaz çocuğu öldürtebilirdi. Ama ihanetlerine rağmen konsül, karısını seviyordu. İmparatorluğun soylu ellere kalacağından emin olmak için, astrologların en büyüğüne danışmak geremez miydi?</p>

  <p class="block16">Görüşme konsülün lüks villasında gerçekleşti. Marcus misafirini onurlandırmak istiyordu. Her yere yemek ve meyveler konulmuştu, buhurdanlıklarda en güzel kokular insanları mest ediyordu. Ama Batlamyus ağır adımlarla yaklaştığında, Marcus Aurelius tüylerinin ürperdiğini hissetti. Bu görüşmenin hayatını alt üst edeceğini hissetmişti.</p>

  <p class="block16">"Soylu bilgin, astronomideki ünün asla geçilmeyecek. Aynı zamanda duydum ki kehanet sanatında da sanatının en... "</p>

  <p class="block16">Batlamyus cevap vermeden önce hep yaptığı gibi yine bekledi.</p>

  <p class="block16">"Astronomi, Güneş'in, Ay'ın ve gezegenlerin birbirlerine ve dünyaya göre her an değişen pozisyonlarını bulmaya yarar. Astroloji ise gök cisimlerinin dizilişlerine bakarak, biz insanlar üstündeki etkilerini bulmaya yarar."</p>

  <p class="block16">"Çok güzel, ama sence hangisi doğanın gerçeklerini elde etmek için en emin yoldur?"</p>

  <p class="block16">"Astronomi matematiksel gerçeklere dayanan, kesin bir bilim. Astrolojide ise tahmini şeylerden yola çıkarak çalışıyoruz. Çünkü astrolojinin konusu yıldızların ve diğer gök cisimlerinin dünyamız üstündeki etkisi. Sonsuz olasılıklar söz konusu. Doğal gerçekler onu oluşturan karşıt güçlerin çekişmesinden başka bir şey olamaz."</p>

  <p class="block16">Marcus Aurelius bir an sessiz kaldı. Batlamyus'un anlaşılması güç fikirlerini sindirmeye çalışıyordu.</p>

  <p class="block16">"Roma'da sihirbazlara ve astrologlara danıştım. Onlara rahme düştüğüm ve doğduğum tarihi söyledim. Bana bir oğlum olacağını ve doğum tarihininse her zaman hatırlanacağını söylediler. Çünkü Augustus'un tahta geçmesinden beri ilk kez bir imparator şafak vakti doğacakmış. Bu tahmini doğrular mısın?"</p>

  <p class="block16">Batlamyus cevap vermeden önce tereddüt etti. İhtiyatla:</p>

  <p class="block16">"Bu mucizenin gerçekleşmesini isterim. Bu sizi insanların en mutlusu yapardı. Fakat..."</p>

  <p class="block16">"Fakat?" Konsül artık duyduğu endişeyi saklamaya gerek görmüyordu.</p>

  <p class="block16">"Fakat, ben bu kehaneti doğrulayamam."</p>

  <p class="block16">"Anlamıyorum. Senden astrologların prensi diye söz ediyor insanlar."</p>

  <p class="block16">"Majeste, bu son söylediğiniz şeyi bile doğrulayamam. Size tüm samimiyetimle konuşuyorum. Astrologlarınız oğlunuzun doğduğu anda yıldızların dizilişlerini bilmiyorlarsa nasıl geleceği hakkında yorumda bulunabiliyorlar?"</p>

  <p class="block16">Konsül bu soru karşısında taş kesildi. Birden bağırmaya başladı: "Aslını söylemek gerekirse, bana tek söyledikleri yıldızların aynı hizada dizileceği. Bu inanca hayvanların bağırsaklarına bakarak kapıldılar."</p>

  <p class="block16">Batlamyus şefkatle gülümsedi:</p>

  <p class="block16">"Gerçek astrolojide tahminler, gök cisimlerinin hareketlerinden yola çıkılarak yapılır. O dünyanın en büyük sırlarını elinde tutan bir kadına benzer... Ama ne yazık ki yeri taht değil çoğunlukla genelev olmuştur!"</p>

  <p class="block16">"Astrologlarımın birer şarlatan olduklarını mı söylemeye çalışıyorsun?"</p>

  <p class="block16">"Ben sadece, bu işi yapan çoğu insanın gerçekte bir şey bilmediğini, sadece ticaret yaptıklarını söyleye çalışıyorum. Kendilerine danışan insanları kehanetlerle kandırıyorlar."</p>

  <p class="block16">"Peki ya sen? Yıldızlar hakkındaki bilgine rağmen, yanıldığın oldu mu?"</p>

  <p class="block16">"Böyle bir iddiam yok. Bazen en dikkatli ve en bilinçli astrologlar bile tökezleyebilir. Bazen işin doğası böyle olduğu için bazen de mesajın büyüklüğü, okuyanın ruhuna fazla geldiği için."</p>

  <p class="block16">Marcus Aurelius yeniden düşündü. Karşısındakinin amansız mantık gücüne hayran kalmıştı. Konuyu değiştirip sözü felsefeye getirdi. Babalık olgusunu ortaya atarak:</p>

  <p class="block16">"Benim açımdan, Epictetus'un dersleri beni bilgeliğin doğayla uzlaşmaya bağlı olduğuna inandırdı. İnsan kendi ve doğayla bir bütün olmalıdır."</p>

  <p class="block16">"Hükümdarların ağzından nadiren de olsa böyle bilgece sözler çıkması sevindirici. Gerçekten de insan oğlu doğanın ortasında, doğanın küçük bir modeli. Bu yüzden, bir dizi doğal nedenler insanın kaderini görebilmesini mümkün kılıyor. Varsayalım ki bir kimse istisnasız bütün yıldızların, Güneş'in ve Ay'ın hareketlerini biliyor olsun. Öyle ki nerede ne zaman dizileceklerini tahmin edebilsin. Yine varsayalım ki uzun yıllardan beri süren araştırmalar sayesinde hangi yıldızın ne etkisi olduğunu öğrensin. Bu adamın, doğum tarihini ve o tarihte yıldızların yerini bildiği birinin mizacını tahmin etmesine ne engel olabilir? Vücut yapısı veya huyu şöyle veya böyledir demesi mümkündür. Ya da hangi dizilimin hangi mizaçla uyuştuğunu biliyorsa ve hangi dizilişin iyi bir olaya işaret hangisinin kötüye işaret ettiğini görebiliyorsa, insanların başına gelebilecek olayları önceden göremez mi?"</p>

  <p class="block16">"Bazı filozoflar üzücü olayları yanlış tahmin ederek, boşuna insanları tedirgin etmeyi reddediyor. Eğer yanlışlıkla iyi bir haber verirlerse ve olay gerçekleşmezse bu defa da insanları hayal kırıklığına uğratacaklar ve yine mutsuz edecekler. Buna ne diyeceksin?"</p>

  <p class="block16">"Geleceğin meçhul olması, insanları aşırı endişelenmeye ya da çılgıncasına bir cesarete götürebilir. Oysa geleceği bilmek, geleceği sanki şu anmış gibi kabullenmeye hazırlar, ruhu alıştırır ve yatıştırır. Ve insan kaderini huzur ve sükunetle karşılar."</p>

  <p class="block16">Marcus Aurelius bir kere daha düşünceye daldı. Bu tartışma ona gençliğinde takip ettiği Epictetus'un derslerini hatırlatıyordu.</p>

  <p class="block16">"Ben insanın bağımsızlığına inanırım. İnsan kendi kararlarında özgürdür. Ben insanın içinde var olan bir tanrıya inanırım. İnsanı doğru yola götüren bir tanrıya. İnsanı günaha çağıran dış etkiler karşısında özgür seçime götüren bir tanrıdır o. Burada bir çelişki yok mu? Çünkü astroloji insanın karakterinin yıldızlarca belirlendiğini iddia ediyor. Eğer bir adamın hayatındaki tüm olaylar yıldızlarca belirleniyorsa, onun özgür iradesi nerede kalır?"</p>

  <p class="block16">"Gerçek astroloji sadece yıldız falı değildir. İnsanların başına gelen her şeyin yukarıdan geldiğine inanmaktan kaçınmalıyız. Yoksa olacak her şeyin önceden planlandığını, zorluklara karşı koymanın boşuna olduğu fikrine saplanırız ki bu bilimin en büyük düşmanıdır. Oysa öngörülemez olayların meydana geldiğini düşünün. Mesela savaşlar, afetler gibi. Bunlar da kişilerin kaderlerini değiştirebilir."</p>

  <p class="block16">"O halde yıldızlar bir insanın geleceğini belirlemeden önce, o kişinin genel çevresi üstünde etkili oluyor. İklim, ülkeler, dinler ve şehirler değil mi?"</p>

  <p class="block16">"Astroloji toplumların genel karakterlerini belirler. Siz de çok iyi özetlediniz. Astroloji büyük bir politik araçtır. Aklı başında bir yönetici, kaba kuvvetle boyun eğdirmektense, halkın eğilimlerini, mizacını, güçlerini ve zaaflarını bilen yöneticidir."</p>

  <p class="block16">"Bu aralar, Roma Galya'nın gürültücü insanlarıyla meşgul. Onlar hakkında daha önceden bilmediğimiz ne söyleyebilirsin?"</p>

  <p class="block16">"Galyalılar genelde otoriteye karşı iyi tepki vermezler. Özgürlüğe düşkündürler, zor işleri ve silahları severler, çok savaşçı, namuslu ve cömerttirler. Kadınlar için güçlü arzular duymazlar ve heteroseksüel zevkleri küçümserler. Buna karşın erkeklerle cinsel ilişki kurmaya eğilimlidirler ve bunun için büyük bir istek duyarlar. Bu onlara ayıp gelmez. Ama bununla beraber dişil değildirler. Erkeksi ruhlarını korurlar, sadıktırlar ve yakınlarına bağlıdırlar."</p>

  <p class="block8">&#160;</p>

  <p class="block16">Burada bırakıyorum Amr. Sohbetin gerisi gecenin sonuna dek saatlerce sürdü. Marcus Aurelius Batlamyus'un dehası karşısında hayran kaldı. Ona Roma'ya gelip kendi astrologu olmasını teklif etti. Elbette ki Batlamyus, ilerleyen yaşını bahane ederek reddetti. Konsüle öğrencilerinden Claudius Galen'i tavsiye etti. Galen Bergamalı bir mimarın oğluydu. Müze'deki eğitimin yozlaşmasından sonra Batlamyus'un öğrencisi olmuştu. Ama içindeki tıp sevgisi genç matematikçinin, astronomi kariyerini bitirmişti. Batlamyus da genç adamı, anatominin mucidi Herophilus'un gittiği yoldan yürümeye cesaretlendirmişti. Astrologla ilişkisi genç hekime yıldızların insan sağlığı üzerindeki etkisini inceleme fikrini vermişti. Galen gökyüzündeki bölgelerle, insan vücudu arasında bir bağ kurdu ve hangi gök cisminin hangi rahatsızlıklara sebep olduğunu ortaya koyan bir sistem buldu.</p>

  <p class="block16">Roma'ya dönüşünde Marcus Annius Verus imparator oldu ve Aurelius adını aldı. Batlamyus'un tavsiyesine uyup Galen'i yanına aldı. Genç İskenderiyeli imparatorun özel doktoru oldu ve zamanla ölümsüzleşti. Anatomi ve tıp üstüne yazdığı on beş kitap hâlâ benim en büyük yol göstericilerimdir.</p>

  <p class="block16">Ben kendi payıma düşeni yaptım sayılır. Hypatie'nin henüz anlatacakları var, ama benim anlatacaklarım bu kadar. Şimdi beni daha iyi tanıyorsun. Yahudiyim ve kuşkucuyum. Tarihin oynadığı komik oyunları seviyorum. Marcus Aurelius ve Batlamyus'un karşılaşmalarından sekiz ay sonra Commodus dünyaya geldi. Gerçek babasının kim olduğu asla öğrenilemedi. Yine de Marcus Aurelius onun üstüne titredi. Sanki astrologların kehanetini korumak istiyordu. Marcus Aurelius Cermenlerle savaşırken sınırda öldüğünde genç Commodus tahta çıktı. Nihayet hayal ettiği eşsiz hayata sahip olabilecekti. Nefsine düşkün ve kibirli, eğlence düşkünü, görülmemiş derecede ahlaksız, kan ve şaraptan başı dönmüş. Commodus yırtıcı bir hayvan gibiydi. Gözdelerine Senato'dan ayrıcalık elde ettiğinde bütün Roma kendini aşağılanmış hissetti. Sonraları yönetimi tümüyle onlara bırakacaktı. Rüşvet ve yolsuzluk alıp başını gitti.</p>

  <p class="block16">Hiçbir dış tehditle karşı karşıya olmamasına rağmen gittikçe dengesizleşti. Tahtta kaldığı on bir yıl içinde imparatorluğun askeri ve ekonomik itibarını tehlikeye attı. Bu sırada patlak veren bir veba salgını halkı kırıp geçiriyor, kıtlık her yeri kasıp kavuruyordu. Maaşları ödenmeyen paralı askerler Galya'yı yıkıp geçtiler. Aynı anda tembel imparator Collesium'da şişiniyordu. Herkül kılığına girip, elinde dev bir gürzle vahşi hayvanlarla dövüşüyordu. Hatta bir defasında, Roma'nın adını kaldırıp yerine kendininkini koymak istediği bile söylenir.</p>

  <p class="block8">&#160;</p>
</body>
</html>
