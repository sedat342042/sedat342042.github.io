<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="calibre_pb_22">Amr Kaderini Sorguluyor</h1>

  <p class="block8">&#160;</p>

  <p class="block16">"Sakallı yobazlar!" diye güldü Amr. "Arabistan'da bu sıfatı hak eden birçok kişi biliyorum. İlginç olansa, bu adamların vakti zamanında Peygamber'in en azılı düşmanlarından olmaları."</p>

  <p class="block16">"Bu evrensel bir yasadır general. Gayretkeşlik, riyakârlığın en kesin belirtisidir. Sakal ve yobazlık, Hıristiyanlıkta tıraşlı yüzler ve süslü ayin giysilerinin altında saklı," dedi Hypatie.</p>

  <p class="block16">"Eğer anlattığım öyküden sadece bunları anladıysan, sanırım nefesimi boşuna harcadım. Senin halifen tıpkı Tevrat'ı tartışılmaz bir gerçek gibi görüp, puta tapanlar gibi inançlarını hiç sorgulamayan hahamlara benziyor. Philon, Tevrat'ı mantıklı ve bilimsel cümlelerle açıklayıp ona evrensel bir değer vermişti. Şu an İskenderiye'desin general, Medine'de değil. Sanıyor musun ki senin kaba saba Bedevilerine hitaben yazılmış Kuran buradaki insanlara yetecek?"</p>

  <p class="block16">"Görüyorum ki henüz kitabımızı yeterince tanımıyorsun. Kuran'ın Philon'a ihtiyacı yok. Her meselin her olayın kendi yorumu vardır. Bunlar Allah'ın Peygamber'e ilettiği kendi sözleridir."</p>

  <p class="block16">"Kaba bir yorum," diye homurdandı gözlerini açmadan Philopon. "Senin Kuran'ın Bizanslı din adamlarının delilleri karşısında iki dakika bile dayanamazdı."</p>

  <p class="block16">"Bu dediğin büyük günahtır. Zaten kitabımız Bizanslı doktorlara değil, yoksul ve sömürülen insanlara sesleniyor. Bu insanların basit bir ahlak dersini bile anlamayacağını mı düşünüyorsunuz?"</p>

  <p class="block16">"Yoksul ve sömürülen insanlar? Onları iyi tanıyorum. Ve beni sevdiklerini sanıyorum. Arabın biri çıkıp beni onların sefaletinin nedeni olarak gösterirse, onlar için yaptıklarımı hatırlamayacaklar mı?"</p>

  <p class="block16">"Seni temin ederim, İslam insanların sana ne borçlu olduğunu unutmayacak. Sizin ve Hıristiyanların yaptığı hataları da biliyoruz. Ama bu hataları putperestlerin cehaletinden ayırt edebiliyoruz."</p>

  <p class="block16">"Bunu duyduğuma sevindim. Ama halifenin de bu şekilde düşündüğünü sanmıyorum. Onun görüşüne göre, sizin şehitleriniz cennete, geri kalan herkes cehenneme gidecek. Yahudiler, Hıristiyanlar, dinsizler, herkes, anlıyor musun Amr?"</p>

  <p class="block16">"Çok katı yargılıyorsun. Ben de Ömer'in İslam’ın gerçek ruhunu saptırdığını düşünüyorum. Bu yüzden, Philon'un öyküsünün, kütüphaneyi savunmamda bana ne yaran olacak, bilmiyorum."</p>

  <p class="block16">"Kaderin ve şöhretin arasında seçim yapma zamanın geldiğinde ona 'Bu yaşlı filozof dinsizlere tanrının yolunu göstermek için onların inançlarını ve hurafelerini inceledi ve sonra bunları kendilerine karşı kullandı. Biz de aynını yapalım. Tanrının ve bize verdiği gücün sayesinde bu inançlar bize asla bulaşmasın' dersin," diye kestirip attı Rhaze.</p>

  <p class="block16">Amr sinirlendi:</p>

  <p class="block16">"Benim söyleyeceklerimi dikte etmek ve benim kaderimden dem vurmak sana düşmez. Benim geleceğim sadece Allah'a aittir. Alın yazımızda ne varsa o olur. Putperestlerin boş inançlarına gelince, tekrar söylüyorum, aralarında en kötüsü yıldızlara bakarak geleceği okumaya çalışmaktır. Ve sizin bahsettiğiniz yıldız bilimciler bunu yapıyorlar."</p>

  <p class="block16">Rhaze kendinden beklenmeyen bir sükunetle karşılık verdi:</p>

  <p class="block16">"Büyük Batlamyus'un hiç boş inancı yoktu. Bu seferki bir kral değil bir coğrafyacı. Aksine, çok mantıklı bir şekilde yıldızların insanlar üstündeki etkileri üstünde çalıştı."</p>

  <p class="block16">"Madem ki siz yararlı ve aydınlatıcı buluyorsunuz o halde bu Batlamyus'un eserlerini daha dikkatli anlatmanız gerekecek."</p>

  <p class="block20">"Tuzağa düştüm," diye düşündü Rhaze. "Ben kendim bile astrolojiye inanmıyorum ki! Ama önemli olan seni inandırabilmek general. Yalanı dolanı, masal anlatmayı bırakıp, dersimi biraz, coğrafya, felsefe ve tıp ile süslemeliyim."</p>

  <p class="block8">&#160;</p>
</body>
</html>
