<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block17" id="calibre_pb_6"><span class="text5">Rulolardaki Evren<br class="calibre5" /></span> <span class="text6">(Philopon'un ilk dersi)</span></h1>

  <p class="block8">&#160;</p>

  <p class="block16">«Kütüphaneden önce şehir vardı. Görüyorsunuz Amr, bir şehrin doğuşu çoğu zaman canlı bir varlığınkine benziyor. Tıpkı insanlar gibi üreyen, meyve veren ve bazen ölen.</p>

  <p class="block16">İskender, Mısır takviminin Tybi ayının yirmi dördünde kentin sınırlarını çizdiğinde sadece yirmi üç yaşındaydı. Mısırın hâkimi ve 'dört yönün efendisi' unvanını aldıktan sonra kendi adını taşıyan büyük bir Yunan kenti kurmaya karar verdi. Mimarı Deinocrates ile toplantılarında bazı arsaların sınırları çizilirken uyuyakaldı, rüyasında ona bir görü geldi. Kutsal bir adam ona Firavun adlı adaya gitmesini söyledi.</p>

  <p class="block16">İskender hemen uyandı ve Firavun adasına gitti. Firavun, o zamanlar henüz bir adaydı ve ana kıtayla bağlantısı dar bir yoldan ibaretti. Mimar adanın çalışmak için uygun bir yer olduğunu gördü, İskender ondan bir kent planı çizmesini istedi. Deinocrates yanında tebeşiri olmadığı için, hatları siyah bir zemin üstüne çizdi, sınırlar düz çizgilerle ve İskender'in sürekli giydiği bir Yunan pelerini şeklinde çizilmişti. İskender plandan çok etkilendi. Ama daha sonra, dört bir yandan gökyüzünü bir bulut gibi kaplayan kuş sürüleri geldi ve şehrin çizilmiş sınırları üzerine kondular, ve undan çizgileri yok ettiler. İskender bu alamete şaşırdı ve kahinlere başvurdu, ama onlar inancını korumasını öğütlediler.</p>

  <p class="block13"><span class="text">Fatih, şehrin inşaa emrini verdi. Şehrin büyük bölümü temellerle donanınca ve sınırları belirlenince kale duvarlarına beş harf yazdırdı:</span> A, B, T, A. E. "A" <span class="text">İskender'in yunancası Alexander içindi, "B" basileus içindi ki kralı simgeliyordu, T da ırkı temsil ediyordu, "A" tanrı, "E" ise kurtuluş anlamına geliyordu. Gerçekten İskender alfabenin harfleriyle adlandırılan mahallelere bölünmüş, eşi emsali olmayan bir kent kuruyordu. Başta aklında tek bir şey vardı: Eski öğretmeni Aristoteles'in dersleri. Filozofun sadece</span> <i class="calibre1">Politika</i> <span class="text">adlı kitabını okumak bile, şehrin neden düşman, zararlı bir bataklığa kurulduğunu anlamaya yeter.</span></p>

  <p class="block16">Büyük İskender, dünyanın geri kalan yerlerini de fethetme uğraşına döndü, kurduğu şehrin tamamlanmasını görecek kadar yaşayamadı. Aristoteles meşhur öğrencisinin kurduğu, hayallerindeki ideal şehri hiçbir zaman göremedi. Filozof, İskender'den bir yıl sonra sürgündeyken öldü. Onu Atina'dan kenti on yıl bir baskı rejimiyle yöneten, yine ünlü öğrencilerinden Phaler'li Demetrios kovdurmuştu.</p>

  <p class="block16">Demetrios'dan yana olan ve en az onun kadar tanınan başka bir öğrencisi olan Batlamyus burada bir saltanat hayatı sürüyordu. İskender'in en iyi generaliydi. Gerçekte onun üvey kardeşi olduğu ve filozofun onlara birlikte ders verdiği söyleniyordu. Büyük fatihin ölümünün ardından, I. Batlamyus, imparatorluğun diğer bölgelerindeki generallere karşı yaptığı savaşlardan sonra, Firavunların eski ve zengin toprağı Mısır'da kendi krallığını kurdu. Barış ve refahı getiren bilge bir hükümdar oldu.</p>

  <p class="block16">Batlamyus tahta geçtiğinde, İskenderiye kocaman bir inşaatı andırıyordu. Şehir tapınaklarla, depolarla, tavernalarla ve genelevlerle dolup taşıyordu. Katran, yağ, çirkef, dışkı ve ter birbirine karışıyor, sokaklardan dayanılmaz kokular geliyordu. Batlamyus eski piramit bilginlerinin bilgileriyle, Aristoteles'in Yunan mantığını birleştirerek bu mükemmel şehir geometrisini elde etti. Atlılarının şehri bu kadar kolay işgal edebilmesini, sanırım bu geniş ve geometrik sokaklara borçlusun. Denizin üstüne bir köprü yaptırarak bin yıldır geceleri yanan ateşiyle fırtınaya yakalanmış sayısız gemiyi kurtaran deniz fenerinin yapılmış olduğu Firavun adasını da ana karaya ve kente bağladı. Etrafındaki kitapları yazan mimarlar, mühendisler ve geometriciler olmadan böyle bir harikanın yaratılabileceğine nasıl inanırsın Amr? Firavun kulesini inşa eden bu kitaplardır, birçok denizcinin hayatını boğularak ölmekten kurtaran bu kitaplar.</p>

  <p class="block16">Batlamyus bir kütüphane oluşturmak istemesinin sebebi sade bir bilgi aşkı değildi. O her şeyden önce iyi bir yönetici olmak, bunun için de yasalar, siyaset ve tarih üstüne yazılmış her şeyi okumak istiyordu. Bu yazıları ve kitapları bir araya getirmek zor olmayacaktı. Yunanlılar Solon'un bilinen ilk anayasayı yazmasından beri bu konularla ilgileniyorlardı. Ama kral, Aristoteles'in ölümünden beri sadece bir tek kişinin iyi yönetim ve krallıkla ilgili ruloları bildiğine inanıyordu: Eski okul arkadaşı Demetrios. Şaşırtıcı bir durumdu bu. Çünkü o, zaman içinde, İskender'in halefi Kassandra'nın desteğiyle Atina'da bir tiran olmuştu. En azından Atinalılar öyle olduğunu öne sürüyorlardı. On yıllık mutlak iktidarı boyunca Aristoteles'in Platon'un Akademisini model alarak kurduğu Lise'sine olan desteğini yüzüne vurdular. Onların küçümseyen gözlerinde pis bir yabancıdan başka bir şey değildi.</p>

  <p class="block13"><span class="text">Bir gün İskender taraftarlarınca kışkırtılan bir ayaklanma tehdidi yüzünden Atina'dan kaçmak zorunda kaldı ve sürgünün sefaletine battığı Tebai'ye sığındı. Batlamyus onu yanına çağırdığında beraberinde getirdiği tek şey, öğretmeninden aldığı bilim, hatiplik yeteneği ve iktidar deneyimiydi. Kral onu, adaları çeviren bentlerle korunan, gemilerin sığınması için tamamen kapalı bir koy içindeki limana bizzat kendi gelerek gösterişli bir törenle karşıladı. Broucheion'a, kentin sarayın olduğu sur içi mahallesine birlikle girdiler.</span> Surlar <span class="text">yalnızca İskender'in mezarını değil, Yunan ve Mısır tanrılarının heykellerini ve onlara adanan tapınakları koruyordu. Bu tapınakların en geniş ve en uzunu Museslere, ritim ve sayılan temsil eden bu tanrıçaların temsil ettikleri bilimlere ve sanatlara adanmışlardı. Ama kentin ortasındaki Müze'nin mahfelleri, rafları ve dolapları Batlamyus'un seferlerinden getirdiği rulolar dışında bomboştu.</span></p>

  <p class="block16">"işte senin yeni krallığın," dedi kral, Atina'dan sürülmüş eski tirana. "Uyrukların henüz burada değil. Onları dünyanın dört bir yanından getirtmek zorundasın. Bütün ülkelerin idarecilerine ve hükümdarlarına sahip oldukları kitapları istediğimi belirten bir mesaj yolladım. Mısır'ın zenginlikleri dillere destandır, ellerindeki eserleri bunlarla değiş tokuş etmek isteyeceklerdir. Senin krallığın bu kütüphane, halkın bu kitaplar olacak. Bakanları, generalleri, rahipleri ben, filozofları, dilbilimcileri, matematikçileri, astronomları, geometricileri, mühendisleri, çevirmenleri ve kâtipleri sen seçeceksin. iyi para alacaklar, bu duvarlar içinde yaşayacaklar ve onlardan ne işleri ne de yaşamaları için gerekli şeyler esirgenecek."</p>

  <p class="block16">Demetrios bu teklifi coşkuyla kabul etti. iktidar hırsıyla ve entrikalarla kaybettiği vakit yüzünden kendine lanet etti. Nihayet şartların zorladığı veya kendine benimsetildiği gibi değil, kendi düşüncesine uygun yaşayabilecekti.</p>

  <p class="block16">Demetrios Atina'da Lise'yi inşa edenler arasındaydı. Kemerler ve yollarla çevrili bir ders salonu, öğretmenlerin ve öğrencilerin kalacağı hücrelerin bulunduğu bir bahçenin yapılması için gerekli paraların toplanmasına yardım etmişti. Üstelik Aristoteles'in kütüphanesini de inceleme fırsatı olmuştu. Eşi emsali olmayan bir kütüphaneydi bu. Demetrios kendine "Neden," diye sordu, "dünyanın en büyük hükümdarı, efendisi Batlamyus'un zenginliğiyle benzer bir kütüphane de burada kurulmasın?"</p>

  <p class="block16">O tarihte Yunan kütüphaneleri özel kişilerin sahip oldukları el yazmaları koleksiyonlarından ibaretti. Mısır tapınaklarında da, kimi Yunan tapınakları gibi dini ve resmi metinleri bulundurmaya uygun raflar inşa edilirdi. Kral dünyada yazılı ne varsa onları bir araya getirmek, dağınık koleksiyonları tek bir kütüphanede toplamak istiyordu.</p>

  <p class="block16">Yer ve şartlar böyle bir girişim için mükemmeldi. İskenderiye, Filozofun düşlediği ideal şehirdi: Tüm ticari ve kültürel değişimlere açık, büyük bir liman, tıpkı senin gibi savaşçıların ve tüccarların şehri, sevgili Arar.</p>

  <p class="block16">Ne var ki, iskender'in bölünen imparatorluğunun kralları, prensleri, tiranları, generalleri, satrapları, veliahtları ve hanedanları Batlamyus'un bu çağrısına cevap vermediler. Oysa İskenderiye’nin efendisi giderek gücünü artırıyordu. Artık Mısır'dan başka Tunus'un Filistin'in Kıbrıs'ın ve Girit'in de efendisiydi. Diğer hükümdarlar onda yeni bir Firavun görüyorlardı ve kendilerinden istediği kitaplarda saklı, kılıçlarını paramparça edecek güçte, esrarengiz ve korkutucu bir zırhın varlığından şüpheleniyorlardı. Haksız da sayılmalardı...</p>

  <p class="block16">Bunun üzerine Atina'nın eski efendisi kütüphaneyi zenginleştirmek için sert yöntemlere başvurdu. Atina Eurípides, Achilles ve Sophocles'in eserlerini ödünç vermeyi kabul ettiğinde eserleri kopyalattı ve geriye kopyaları yollayıp orijinal metinleri elinde tuttu. İskenderiye limanında iskeleye yanaşan her gemideki kitaplara el koyma emri verdi. Kitapların kopyaları çıkarılıp geri verilerek orijinallere el kondu. Gemilerden elde edilen ganimetlerle kısa zamanda bir kütüphane kuruldu, Yani, ilk koleksiyonu gemilerle gelmişti.</p>

  <p class="block16">Öte yandan, Demetrios, tüccar ve satıcıların her birine hesap açtı. Tüccarlar büyük bir lütufla karşılaşmış gibiydiler. İskenderiye’ye kitap getirmek, buğday ambarlarına, zümrüt madenlerine, Mısır kumaşlarına ulaşmanın en kısa yoluydu artık. Bütün şehirleri, sarayları, zengin evlerini soyuyorlar, okumadıkları, ama bir itibar ve zenginlik belirtisi olan el yazmalarını ipek sandıklarının içinde sergiliyorlardı. Üstelik, tüccarların kesesinden hiçbir şey çıkmıyordu. Bağışçılarına eserlerinin kopyasını güzel ciltler içinde tekrar geri getireceklerine dair sembolik bir garanti veriyorlardı. Bu insanların çoğu için orijinal bir eser yerine bir kopyaya sahip olmanın hiçbir farkı yoktu. Kütüphaneleri bir saygı ve hayranlık nesnesi olmaya devam ediyordu. Yeni Firavunun kütüphanesine faydası dokunan tüccarların adlarının orada sonsuza kadar yazılı kalacağını bilmek de cabasıydı.</p>

  <p class="block16">Bereket versin ki bil insanlar doymak bilmez kitap âşıkıydılar. Okumak derin bir zevk, bir bilgelik veya en azından faydalı bir işti onlara göre. Kitapların bakımını yapmak onlar için bir ibadetti. Demotrios, Batlamyus'un ona emrettiği gibi bütün bilim adamlarını, âlimleri İskenderiye'ye, kütüphanenin olduğu Müze'de yaşamaya ve çalışmaya çağırdı. Ne din ne politika, hiçbir şey araştırma özgürlüğüne engel olmayacaktı. Tek bir şart koşuluyordu: Yalnız gelmeyecekler, kitaplarını da beraberlerinde getireceklerdi. Bu kitaplar sadece kendilerinin kullanımında olmayacak, diğerlerine de hizmet vereceklerdi.</p>

  <p class="block16">Bu âlimler akın akın geldi, peşlerinden de öğrencileri. Bununla da kalmadı, öğrenmek veya dünyanın harikalarını bizzat keşfetmek isteyenler de geldiler. Dünyanın en büyük kütüphanesi işte böyle kuruldu.</p>

  <p class="block16">Batlamyus devlet ve orduya dair işlerden arta kalan zamanlarında kütüphaneye gidiyor, Demetrios'u teklifsizce kucaklıyor, tıpkı öğretmenleri Aristoteles'in onlara yaptığı gibi uzun uzun sohbet ederek bahçede dolaşıyorlardı. Tıpkı benim seni ve genç dostlarımızı yürümeye davet edişim gibi Amr. Yürümek dilimizi ve düşüncelerimiz çözer. Kendi üzerine yoğunlaşıp oturan bir adam egoisttir.</p>

  <p class="block16">Batlamyus ve Demetrios çoğunlukla kralın kendileriyle gelmesini istediği bir bilgin ile işte bu yolda yürüyüş yaparlardı. Kralın ilk sorusu daima aynıydı:</p>

  <p class="block16">"Şimdi kaç kitabımız oldu sevgili dostum Demetrius?'"</p>

  <p class="block16">İki yıllık bir birikmeden sonra kütüphaneci şöyle cevaplamıştı onu:</p>

  <p class="block16">"Beş yüz bine yakın, majesteleri. Ama Etiyopyalılarda, Hintlilerde, Perslerde, Elamlılarda, Babillilerde, Asurlarda, Kaidelilerde, Fenikelilerde ve Suriyelilerde hâlâ büyük bir miktar kitap bulunduğunu işittim."</p>

  <p class="block16">"Bütün dünyada kaç tane kitap vardır?"</p>

  <p class="block16">"Doğrusunu isterseniz bilmiyorum. Öklit'e sormak lazım."</p>

  <p class="block16">Böyle söyleyerek sessizce yanlarında yürüyen genç adama döndü. Öklit yirmi beş yaşından daha büyük olamazdı. Yakışıklıydı ve dünyanın tanıdığı en büyük matematikçiydi.</p>

  <p class="block16">Anlatış tarzımın kusuruna bakma sayın Amr. Titrek, bunak, kel, koca göbekli, sakallı, kan çanağına dönmüş gözleri bozuk, sırtı taşıdığı bilginin altında kamburlaşmış ve asla âşık olmamış, hiç gülmemiş, hiç şarkı söylememiş bir ihtiyarın kıskançlığı belki. Bir de yeğenimin güzelliğine bak. Keşfetmek, önermelerin, savların ve varsayımların gücüyle, taze bir zihin ve coşkuyla önüne gelen her konuya cesaretle atılmak yalnızca gençlere özgü bir şeydir. Sonra... Zamanı geldiğinde Hypatie Öklit'i benden daha iyi anlatacaktır.</p>

  <p class="block16">Genç ve yakışıklı Öklit'e gelince, o kahkahalarla güldü ve:</p>

  <p class="block16">"Bunu bilmeyi ben de çok isterdim. Ama önce dünyada kaç dil ve onları iletmek için kaç yazı olduğunu bilmem gerekir."</p>

  <p class="block16">"Bana en azından tahmini bir şey söyleyin."</p>

  <p class="block16">"Şu anda, Indüs'ün kıyısında bir şair destanının son kelimesini yazıyor, Sirakoza'da bir geometrici mimari bir çizime başlıyor. Dünyada gökteki yıldızların sayısı kadar kitap var. Her gece yeni bir tane keşfediyoruz.'"</p>

  <p class="block16">"O zaman bana gökyüzünde kaç yıldız olduğunu söyle."</p>

  <p class="block16">Biraz canı sıkılan, ama bilgisizliğini itiraf etmeyi reddeden Öklit cevap verdi:</p>

  <p class="block16">"Pisagor'un öğrencileri beş köşeli bir yıldızla bilinirler. Çünkü beş birliğin ve uyumun sayısıdır. O halde... "</p>

  <p class="block16">"O halde," diye sözünü kesti kral, "kitapların sayısını beş yüz bin olarak belirliyoruz. Bu sana mantıklı geldi mi Demetrios?'"</p>

  <p class="block13"><span class="text">"Beş yüz bin bir majeste. Elbette sizin bana daha önce yazacağınızı söylediğiniz</span> <i class="calibre1">İskenderiye Tarihi'ni</i> <span class="text">de dahil ediyorum."</span></p>

  <p class="block16">Batlamyus'un az önce sözünü ettiğim, topladıkları kitaplarla itibar peşinde koşan kurumlu zenginlerden olduğunu sakın sanma Amr. O bir Fatihti. Ama İskender’in aksine o ülkelere hükmetmeyi istemiyordu. Akılların evrenine hükmederek saygın bir mirasçı olduğunu gösteriyordu. Topladığı bütün bu bilginin yararlanmak isteyen herkese açık olacağını umuyordu. İskender güneşin doğduğu yeri bulmak istiyordu. Batlamyus ise güneşin şehrinden doğmasını istiyordu. Oğlu ve peşinden gelenler onun başlattığı bu hareketi sürdürdüler. Hanedanın başlattığı bu gelenek ölmedi. Büyük bir tasarıya dönüşen bu şey, sana bir despotun kaprisi gibi gelebilir. Oysa kral kentin dünyaya ışık saçmasını istiyordu. Bilginin kutsal ışığını.</p>

  <p class="block18" id="calibre_pb_7">&#160;</p>
</body>
</html>
