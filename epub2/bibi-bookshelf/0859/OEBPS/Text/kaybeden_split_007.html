<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kaybeden</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_12">AHU TÜRKPENÇE</h2>

  <p class="normal">Yanılmıyorsam Kaybedenler Kulübü, yer aldığınız altıncı uzun metraj, dizi hayatınızla kıyasladığınız da sinema oyunculuğu ile fark noktasında içsel olarak hangisini tercih ediyorsunuz?</p>

  <p class="normal">-“Dizi mi, sinema mı”, diyorsan, tabi ki sinema.</p>

  <p class="normal">Elbette ki temelde her ikisi de emek verilmiş ve üzerine çok düşünülmüş işler, ama kabul edelim ki diziler ilk bir iki bölümden sonra otomatiğe bağlıyor ve önceliği elde ettiği reytingi kaybetmemek oluyor. Hal böyle olunca da, yeni bölümlerin senaryosu reytinge göre şekillenmeye başlıyor.</p>

  <p class="normal">-Oysa sinema risk almak demek. Garantici bir yaklaşım asla söz konusu değil. Yazarın ve yönetmenin ortak bir derdi, anlatmak istedikleri bir duygu, bir düşünce var ve film üzerinden seyirciyle bunu paylaşmaya çalışıyorlar. Üstelik derdini anlatmak için sadece doksan dakikası, hadi bilemedin yüz yirmi dakikası var. İşte bu yüzden her sahne özenle seçilmiş, günlerce düşünülmüş ve içi dolu oluyor. Tabi bu tür sahneleri oynamak da benim için daha keyifli oluyor.</p>

  <p class="normal">Ve bu noktada K.K sizin için diyebilir misiniz ki “diğerlerinden farklı bir yerde”? Şayet “evet öyle” ise ‘neden’ini alalım.</p>

  <p class="normal">-Diğer işlerde de iyi bir oyuncu kadrosu ve iyi yönetmenlerle çalıştım, ama kimi zaman yapımcıdan kaynaklanan, kimi zaman son anda değişen senaryodan kaynaklanan, kimi zamansa farklı oyunculuk teknikleri yüzünden elimin kolumun bağlandığını hissettiğim dönemler olmuştur. Galiba bu anlamda evet, K.K farklı bir yerde. Belki de ilk defa kendimi bu kadar özgür ve yaratıcı hissettiğim bir sette bulundum. Zaten filmin anlatmaya çalıştığı şeylerden biri de bu değil mi. Şablonlara bağlı kalmadan, kalıpların dışında da yaşanabilir ve bu tercihin kimileri için seni kaybeden yaparken kimileri için de kazanan yapabilir. Yine de finalde önemli olan kazanıp kaybetmen değil yaşadıkların sayesinde geldiğin noktadır.</p>

  <p class="normal">Teklif size geldiğinde Radyo Programı hakkında bilginiz var mıydı, dinleyicisi olmuş muydunuz hiç?</p>

  <p class="normal">-Programın adına aşinaydım, arkadaşlarımdan duyduğumu hatırlıyorum ama hiç dinlememiştim. Senaryoyu okuduktan sonra hemen internetten araştırdım. Hala bazı programlarını çok net hatırlayan sıkı takipçileri var. Özellikle de bu takipçilerin film hakkındaki fikirlerini şimdiden merak ediyorum.</p>

  <p class="normal">Film de olumsuz anlamda sizi rahatsız eden yer ya da yerler oldu mu, yani “şu olmasaydı” ya da “şu olsaydı” vb gibi?</p>

  <p class="normal">-Hayır olmadı. Bu yaşanmış gerçek bir hikaye olduğu için zaten o olmasın bu olsun demek gibi bir şey pek de söz konusu değil.</p>

  <p class="normal">Genel anlamıyla projede yer almak bu kadro ve ekiple çalışmak noktasında neler söylersiniz?</p>

  <p class="normal">-Bazen kelimeler yetmez ya…özel kelimesi yeterince dolu gelmez, seviyorum derken o kadar da kuvvetli duyulmaz…işte bu sorunun cevabı da benim için öyle. Ne desem yetmez.</p>

  <p class="normal">-Her koşulda her yerde tekrar tekrar çalışmak isteyeceğim, çok sevdiğim, çok özel, sağlam insanlardan oluşuyor bu ekip. Bana kendimi güvende ve mutlu hissettirdikleri için, tüm oyuncu kadrosuna ve teknik ekibe teşekkür ederim.</p>

  <p class="normal">Tolga Örnek –filmin yönetmeni- söylendiği kadar berbat bir adam mı?</p>

  <p class="normal">- Ahahaha. Hem de nasıl!</p>

  <p class="normal">-Karşınızda tüm ekibe değerli olduklarını hissettiren ve oyuncusunu el üstünde tutup, onu her şeyden sakınan bir yönetmen görünce; siz de projeye gönülden bağlanıp, özeniyorsunuz.</p>

  <p class="normal">-Tolga oyuncusuna güvenip, ona alan açan bir yönetmen ve ben onunla böyle özel bir hikayede çalışma fırsatı yakaladığım için kendimi şanslı hissediyorum.</p>

  <p class="normal">- Her zaman, bir şekilde; kamera önü ya da arkası fark etmez, filmlerine dahil olmak isteyeceğim harika bir insan. Umarım tüm oyuncu arkadaşlarım onunla çalışma imkanı bulurlar.</p>

  <p class="normal">Rol anlamında kabullenmekte zorlandığınız bir durum oldu mu?</p>

  <p class="normal">-Hayır olmadı. Tam tersi Zeynep karakterini çok da severek oynadım. Filmin içinde Zeynep; Kaan ve Mete’ye kıyasla daha sıradan insanları temsil ediyor. Sabah 8 akşam 5 çalışan, kimi zaman sınırları zorlamak isteyen, ama kalıplara sıkışan, uçlarda yaşamayı belki tehlikeli, belki yanlış bulan, ama aşk için denemeye varım diyen kişileri temsil ediyor.</p>

  <p class="normal">-Ben Zeynep’i elimden geldiğince samimi ve gerçek canlandırdım. Bu filmde olmaktan gurur duyuyorum.</p>

  <p class="normal">Teklif size geldiğinde ilk ne düşündünüz?</p>

  <p class="normal">-Vahide Gördüm’den (Devrim Arabaları filminde beraber çalışmışlardı) Tolga Örneğin methini duymuştum, o yüzden zaten Tolga ile çalışmayı çok istiyordum. Senaryoyu okuduktan sonra, Zeynep karakterini mutlulukla kabul ettim, galiba projeye ilk dâhil olanlardan biriyim.</p>

  <p class="normal">-İlk okuduğumda da Kaybedenler Kulübü’nün sadece eğlenceli değil, aynı zamanda anlatmak istediği birçok derdi olan bir film olduğunu düşünmüştüm, hala da öyle düşünüyorum.</p>

  <p class="normal">-Bence film anti-karamanlarının hikayesi üzerinden hiç de anti olmayan, insani duyguları ve gerçek açmazları seyirciye sunuyor.</p>
</body>
</html>
