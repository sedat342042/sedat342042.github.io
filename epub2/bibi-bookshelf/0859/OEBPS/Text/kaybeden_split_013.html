<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kaybeden</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_18">DEVRİM</h2>

  <p class="normal">Atölye soğuk oluyordu. Çok soğuk. Bildiğin buz. Kadıköy’e yakışmayan.</p>

  <p class="normal">Adsız kadınlarla, kansız ilişkiler yaşıyordum. Tuhaftı, bir şekilde kan akmaması.</p>

  <p class="normal">Henüz deprem olmamıştı.</p>

  <p class="normal">Saat yirmiiki gibi heykel ile ilişkim bitmiş, atölyeyi süpürüyordum bir akşam (bildigin süpürge, uzun tahta saplı, elektrikli olmayan) ve radyoyu kulağımı en az rahatsız edebilecek bir kanala getirmiştim. (Burası önemli, çünkü atölyeden genelde doğru dürüst bir radyo kanalı yakalayamazdım...parazit, razit, zit...)</p>

  <p class="normal">Biri konuşuyordu radyoda ve rakı çalışma masamın üstündeydi... Biri konuşuyordu radyoda bir kedi gibi, mır mır mır. Mırıldanmıyordu. Anlatıyordu. Süpürgeyi bıraktım, rakı kadehine uzandım. Sandalyemde dinlemeye başladım. Tanıyordum, tanışmadan.</p>

  <p class="normal">İyi hatırlıyorum, ilk karşılaşmam böyle idi BNRP ile.</p>

  <p class="normal">Biz farkındaydık ve onlar anlatıyordu. Aslında harbiden köpek gibi yalnızdık, köpek gibi çalışıyor, içiyor, batırıyor ve uyanmak istemediğimiz sabahlardaki  kadınlara katlanıyorduk. Uykusuzluktan geberiyorduk. 24 saatin 24’ünü de hallediyor, geriye buçukları bırakıyorduk. Kadıköy sokakları dar geliyor ama yine de giriyorduk o sokaklara. Onlar bunları anlatabiliyordu kendi sözcükleri ve müzikleriyle. Belki bir yazar arkadaşımızın dediği gibi “underground edebiyat akımı”ydı. (bkz: HTA)</p>

  <p class="normal">Akşamları heykeller vardı, kimi akşamlar BNRP. Ve bu ikisinden herhangi biri var ise skarpela sapı ile oyalanmalarını istediğim kadınlar. Oyalanıyorlardı da... Oyun olsun diye yapmıyordum. Ciddiydim. (Cidddiyim.)</p>

  <p class="normal">Ve o akşamlarda bir “gelenek” olmuştu BNRP dinlemek bende -tıpkı atölyeye her akşam dönmek gibi (prensip olarak deplasmanda kalmıyordum).  Ya da deftere çizerken  gülümseyebilmek gibi. Biliyorum, tahminden çok daha iyi, aslında o BNRP saatlerinde hepimizin gülümsediğini. </p>

  <p class="normal">Bunu yazarken ben eski notlarıma bakmadım. Emin olun daha net metinlere ulaşabilirdim o yıllara ait, o yıllarda yazılmış tarafımızdan. </p>

  <p class="normal">Edepsiz gözüken bizler aslında çok efendi idik sisteme kıyasla, asla yalan söylemedik, aldatmadık ve dahi sevmedik. (Bunlar, ne kadar mümkünse...)</p>

  <p class="normal">Teşekkürler Kaan ve Mete. </p>

  <p class="normal">Bira mı içsek ya da...?</p>

  <p class="normal">Devrim Altıkulaç</p>

  <p class="normal">Heykeltraş</p>
</body>
</html>
