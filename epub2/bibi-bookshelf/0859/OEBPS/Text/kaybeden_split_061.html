<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kaybeden</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">MÜZİK<br class="chapter" />
  CAVİT ERGÜN / CAN GOX / ERDEM TARABUŞ</h1>

  <p class="normal">90’lı yıllar, özel radyo istasyonlarının fütursuzca artmaya başladığı, walkman efsanesinin artık son zamanlarını yaşadığı, diğer bir yandan popüler kültürün memleket sınırları içinde dayanılmaz bir hadde geldiği, hatırı sayılır sayıdaki zevksizlikleri rahatlıkla bir çırpıda sayabileceğimiz o sentetik yıllar..</p>

  <p class="normal">Yine aynı yıllarda tüm bu gelişmelere eş zamanlı olarak meydana gelen ve tamamıyla öteki ruh hallerine hitap eden tedirgin bir yapılaşma göze çarpar. Hani bir söz vardır, “bilenler bilir” diye.. İşte bu oluşum, genel bir başkaldırı şeklinde nitelendirilebileceği gibi, içten içe hayatla dalga geçme şeklinde de tenezzüh etmektedir. Kimseyi aldırmadan gelişen ve beri yandan tedirginliğide elden bırakmayan bu oluşum, diğer hiç bir oluşuma benzemez...</p>

  <p class="normal">Kırmızı harflerle Nebraska yazan, siyah-beyaz bir manzara fotoğrafının olduğu bir Springsteen plağı, radyoda çalan Waterboys parçası , - Fisherman’s Blues, her soruya standart yaklaşımıyla verilen cevaplar, sürekli altta devam ediyormuş hissi veren Yeha Noha ve eşsiz yaylıları, ve sonra hayatı paylaşmak için geceleyin ışığı kapatır ve radyonun yanına iyice yaklaşırsın...</p>

  <p class="normal">Yine o yıllarda, kitap bakınmak için girdiğim Kadıköy’deki Akmar pasajı yakınlarındaki Kelepir kitabevinde, kasaya doğru yürürken, bir ses duydum ve normalde ‘ben bu sesi nerden biliyorum’ diye kendime sormam gerekirken, hiç tereddüt bile etmeden sesin kaynağına “ben bu sesi tanıyorum” dedim, karşımdaki ginger sakallı, gözlüklü adama. Gülümseyerek eyvallah dedi, yüzüne bakarak tam standart diyecektim, bir şey demeden kitaplarımı alıp dışarı çıktım.</p>

  <p class="normal">Yaklaşık 15 sene sonra, 2010 yılı yazının sonu. Hera’nın ara sokağa bakan tarafındaki masalardan birinde oturuyoruz, daha doğrusu filmle ilgili toplantı yapıyoruz.. Yol eğimli olduğu için herkes hafif yamuk gibi oturuyor. Sonra iki yanımda oturan Kaan’a dönüp ‘Fisherman’s Blues parçasını filmin soundtrack’ine koymak ne güzel olurdu öyle değilmi’ dedim. Gülümseyerek eyvallah dedi...Can Gox’le birlikte Kaybedenler Kulübü filminin müziklerini üstlenme misyonumuz işte o gün başladı. Bir yandan Devrim Arabaları’nın yönetmeniyle çalışmak, bir yandan 6.45 çetesiyle iniltili bir proje yapmak, diğer bir yandan Moody Blues, Otis Redding gibi isimlerin parçalarının yer aldığı bir soundtrack albümünde yer almak, her kaybedene nasip olmazdı.</p>

  <p class="normal">Bir (nevi) radyo programını anlatan ve sürekli barda geçen bir filmin müzikleri de haliyle çok yoğun ve geniş bir yelpazede olacaktı. Ümit Besen’in hemen ardından çalınan bir Joe Jackson’un tango parçası ve onun üzerine bir Wham şarkısını patlatan, ve sürekli fonda bir kızılderili ezgisi çalan bir programdan bahsediyoruz.. Bir gece yarısı Mazzy Star dinlerken hemen bunu müteakip bir Zeki Müren dinleyebiliyordunuz mesela. Bu açıdan bakıldığında filmin müzikleri de tamamıyla radyo programının çok sesliliğine paralel bir çizgi teşkil etmek durumundaydı.</p>

  <p class="normal">Kaybedenler Kulübü’nün senaryosunu ilk kez okuduktan hemen sonra müziklerle ilgili fikirler kafamda uçuşmaya başlamıştı. Bazı eski radyo kayıtlarını dinledim, o dönem programda çalan parçaları hatırlamaya çalıştım. Beste sürecinin başladığı ilk günlerde, Tolga Örnek filmde müzik yer alacak sahnelerle ilgili detaylı bir akış şeması belirlemişti. Bu şemaya göre hangi sahneye nasıl bir müzik eşlik edeceği, hangi parçanın nasıl bir atmosferde olacağı, sözlü mü, enstrümantal mi olacağı büyük oranda belirlenmişti. Geriye müziklerin bestelenme aşaması kalıyordu.</p>

  <p class="normal">Film müziği açısından bakıldığında bu filmde, diğer pek çok filmden alışık olduğumuz bir tema ve onun varyasyonları fikrinden yola çıkmak yerine çok farklı müzik türlerine ulaşan biribirinden farklı temalar kullandık. Rock, blues, jazz, klasik müzik ve hatta tango sedalarında gezinirken bir yandan Türk müziği dokunuşlu atmosferik ambient pasajlara ya da 2000’lerin electroclash sound’una varan yüksek tempolu parçalara yer verdik. Diğer bir yandan bu film rock’n roll yaşantıları üzerine kurulu bir filmdi ve filmde 60’lı ve 70’li yıllara ait çok önemli rock ballad’ları da mevcuttu. Bu kadar farklı türde başka başka müziklerin bir araya gelebilmesi Kaybedenler Kulübü gibi bir filmin dışında çok zor gerçekleşirdi muhtemelen..</p>

  <p class="normal">4 aylık çok sıkı bir çalışma temposunun sonuna doğru yaklaşırken, Gox’e “biliyosun değilmi” dedim, o eğik masalarda otururkenki günlerimiz iyi günlerimizdi diye...Bu arada aslında epey şanslıydık çünkü 4 ay bu tip müzikal açıdan çok yüklü bir proje için ayrılmış iyi bir zamandı. Birbirinden farklı hisleri, sesleri ve ruhsal psikolojileri barındıran bir çalışmaydı bu, tıpkı radyo programının kendisi gibi; tamamen bağımsız ve hiçbir emsaline benzemeyen.</p>

  <p class="normal">Bu projede yer almak inanılmaz mutluluk vericiydi. Tüm tedirgin ruhlara ve tüm görkemli kaybedenlere sonsuz teşekkürler..</p>

  <p class="normal">Cavit Ergün</p>

  <div class="calibre1" id="calibre_pb_62"></div>
</body>
</html>
