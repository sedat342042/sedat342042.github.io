<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Derken Şam... Muaviye'nin bir hükümdar edasiyle emanetinde bulunduğu belde... Ne yapsın?</p>
<p>Bu defa Ebuzer'i kışkırtma yoluyla, ittika maskesi altında Emir'in nüfuzunu körletmeye kalkışabilir.</p>
<p>Öyle yaptı, fakat Hazret-i Muaviye'nin deha çapında idareciliği sayesinde fitnesini daha ileriye vardıramadı.</p>
<p>Şam'da yüksek Sahabi ve din alimlerinden Ebu Derda ve Ubade Bin Samit'e bulaşmaya davrandı. Anlayış ve sezişte mükemmel Sahabiler tabiyeyi farketmekte gecikmediler ve yahudiye yüz vermediler.</p>
<p>İbn-i Sebe' Şama kapısını zorlayamayacağını anladı ve kendisine başka dayanaklar ararken Muaviye'den emir geldi:</p>
<p>-Şam'dan çıkıp gitsin!Şam'dan dehlenişi şöyle oldu:Ubade Hazretleri yahudinin telkinlerine kapılmak şöyle dursun, onu kulaklarından tuttuğu gibi Hazret-i Osman'ın huzuruna çıkardı:</p>
<p>-İşte, Ebuzer'i sana musallat eden bu adamdır!Yani:</p>
<p>-Gözünü aç! Kah hakka karşı, kah hak kisvesi içinden görünüp İslam ruhunu tahrip etmekte bu adamın yapmayacağı yoktur! Herkesi damarına göre kışkırtmakta bir tane...</p>
<p>Artık o, karargahını Kahire'de kurmuş, Basra ve Küfe'de yakınlarıyla haberleşme ve helalleşmede...</p>
<p>YALNIZ ÖLENHazret-i Osman devrinde üstüne dal dal gölgeler düşmeye başlayan saf ve berrak İslam zemininin en hararetli ve ne hareketli şahsiyet Ebuzer Hazretleri Halifenin huzuruna çıkıp izin istedi:</p>
<p>-Artık mağrur şehirlere ve hissiz kalabalıklara dayanamaz oldum! Her şeyden elimi ayağımı çekeceğim! Bana izin ver; Medine civarında bir köye çekilip son demlerimi orada geçireyim!İzin ve birçok hediye...</p>
<p>Köy &lt;&lt;Rebeze&gt;&gt; isimli, kuş uçmaz, kervan geçmez bir köşe...Şimdi orada, çepçevre bir yalnızlık sathı üzeinde acı inzivasını sürdüren, sıra hesabiyle beşinci müslüman Ebuzer...</p>
<p>Kainat Efendisinin:&lt;&lt;Dünyaya Ebuzer'den üstün, dili ile kalbi sadık adam gelmedi!&gt;&gt;Buyurduğu insan...</p>
<p>Ve:&lt;&lt;Ebuzer yalnız ölür ve yalnız baasolunur (tekrar diriltilir) ...&gt;&gt;Diye işaretlediği Sahabi...</p>
<p>İşte, &lt;&lt;Rebeze&gt;&gt; izbeliğinde o Hadisi madde dekorunu görmeye başlayan derin ve içli Sahabi, kalbinin her atışında şu nidayı duymaktadır:</p>
<p>&lt;&lt;Sadak Resulullah!...&gt;&gt; Allahın Resulü doğru söyledi... Resul sözü aynen gerçekleşti ve Ebuzer Hazretleri, yapayalnız öleceğine ait tecellileri gözleriyle tek tek takip etti...</p>
<p>Bir gün, bu ıssızlıklar ormanı, düpedüz inziva sathının bir ucundan kendisine doğru gelen insanlar belirip belirmediğini kızına sordu:</p>
<p>- Dışarıda çık da bak! Ufukta, bize doğru gelen insanlar var mı?...Kızı mesafeleri kokladı ve haber getirdi:</p>
<p>Evet, bir grup insan bu tarafa doğru yol alıyor?...- Kaç kişi kadar?</p>
<p>- On, onbeş...</p>
</body>
</html>
