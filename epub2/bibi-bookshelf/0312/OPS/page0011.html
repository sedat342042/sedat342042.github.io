<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>bütün kuvvetinle ileriye atıl!</p>
<p>Hazret-i Osman bu patlayıştan hayretler içinde kalırken, Amr manalı gülümsedi. Halife, halkı bir cihad ile oyalamak fikrine yanaştı ve meclis dağılınca Amr İbn-i As'ın biraz evvelki patlayışını izah eden şu sözlerine muhatap oldu:</p>
<p>-Devlet sırrı diye bir şey kalmadı ortalıkta... Nasıl olsa burada konuşulanlar da halkın diline düşeceğine göre mahsuz sana şiddet teklif edip gözleri yıldırmak ve böyleyece seni korumak istedim!</p>
<p>Ve Emirlere emir:-Memleketlerinize dönünüz ve halkı cihada hazırlayınız!Fakat evdeki hesap çarşıya uymadı. Küfe valisi halkın azgın şikayetlerine rağmen hiçbir ceza muamelesine uğramaksızın, üstelik halka dağıtacağı ihsanlar kesilmiş olarak Küfe'ye iade edildi ve bellibaşlı zümreler, vali henüz yoldayken ödeneklerinin kesilmiş olduğunu öğrendiler ve kazanı kaldırdılar...</p>
<p>Hadiseyi uzaktan idare eden İbn-i Sebe' dir; ve siyasi mahiyette başlayacak olan davaya, kendi ismiyle &lt;&lt;Sebeiyye&gt;&gt; klişesi altında dini bir mezhep süsü verecek olan da o...</p>
<p>İHTİLALİN BAŞLANGICIŞam'dan dönen mahut Küfe grubunun başı bir Cuma günü vardığı Küfe'de cami kapısını tuttu: kollarını açtı ve avaz avaz haykırdı:</p>
<p>-Müslümanlar ayaklanınız! Yine eski vali geliyor! Yine eski tas, eski hamam!Bu vaktiyle Irak'ın bir Kureyş çiftliği olduğunu söyleyen Emevi Emire karşı durmuş ve haktan yola çıkıp batılda karar kılmış insan...</p>
<p>Gece sohbetlerindeki bir sözden iş nereye varıyor ve kader sırrı, hadiseleri zıpzıp boyundan ele alıp nasıl dağ çapında çığlaştırıyor; ve için için oluşlar ne türlü vesilelerle su yüzüne çıkıyor! Yahudi (stratejisi)side 1 kiloya 1 milyon ton düşen manivelasını ne şekilde kullanıyor!</p>
<p>Bir takım aklı başında insanlar, çoşan ve taşan halka öğütler verdilerse de dinletemediler, halk sokaklara döküldü ve münadiler köşe başlarını tuttu:</p>
<p>-Yolda olan Küfe Emirini geri döndürmek isteyenler filanın ardında toplansın!Ve sükunet tavsiye edenlere karşılık:</p>
<p>-Seli geri çeviremeyiz! Bu iş artık sadece kılıç düzeltir!Büyük bir topluluk Küfe'den yola çıktı. İleride bir konakta Küfe Emiriyle karşılaşma... Etrafını aldılar ve haykırdılar:</p>
<p>-Bizim artık sana ihtiyacımı yok! Geri Dön! Yoksa...Said Medine'ye döndü; vaziyeti Halifeye bildirdi; o da Küfelilerin istediği Ebu Musa-ül-Eş'ari Hazretlerini Küfe'ye Emir tayin  ve akrabası Said'i azletti. Bu da ayaklananlara verilmiş taviz ve Hazret-i Osman cephesinden bir zaaf oldu. Ve bu hadiseler üstüste birbirini kovaladı.</p>
<p>Küfe ayaklanışı, Ebu Musa Hazretlerinin valiliğe tayiniyle bir an için yatışmış göründü ama, Şam ve Mısırdan geçen halka üzerinde duman ve alev, katmer katmer, dalga dalga... Meselenin üzerine topyekün inecek merkezi bir yumruktan eser yok... Medine bile aynı dalgalanma içinde... Ağızlarda tek laf:</p>
<p>-Osman hal edilmelidir!Ve iş gitgide, Hazret-i Osman aleyhdarlığından Hazret-i Ali taraftarlığına kaydırılmaya başladı.</p>
<p>İbn-i Sebe' marifeti!... Hem Hazret-i Ali'ye doğru kaydırma, hem de davaya bir mezhep havası verme gayreti... Medineli büyükler Hazret-i Ali'nin huzuruna çıkıp Osman'a gereken telkinlerde bulunmasını istediler... O da gitti. Hazret-i Osman'a mülayemetle şiddet arası bir ahenk kurması ve yerine göre davranması hikmetini telkine baktı. Hazret-i Osman da, bütün bu telkinleri yapanların ve kendisini yakınlarına mevki vermekle suçlayanların fikirlerinden haberi olduğunu söyledi ve şöyle savundu:</p>
<p>-Unutma ki, Muaviye'yi Şam'a vali tayin eden ben değilim; Ömer'dir.,-Öyle ama, Muaviye, Ömer'den Ömer'in kölesi kadar korkardı. Şimdiyse Muaviye, senin adına keyfince davranıyor!</p>
<p>Hazret-i Osman, minberden de, kendi yumuşaklığıyle, Ömer'in sertliği arasındaki farkı ve </p>
</body>
</html>
