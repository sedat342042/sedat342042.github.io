<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>-Kimsin sen?</p>
<p>-Halife'nin kölesiyim!-Nereye gidiyorsun?-Mısıra...</p>
<p>-Ne iş için?-Valiyi görmek için...-Ne maksadla?</p>
<p>-Hususi bir iş...Köleye yeni valiyi gösteriyorlar:-İşte vali!...</p>
<p>-O değil, öbürü...-Yanında bir name, bir tezkere var mı?-Yok...</p>
<p>Ve kölenin belindeki kuru bir matarada bir name buluyorlar:&lt;&lt;oraya vali gönderilen Muhammed İbn-i Ebubekir'i yanındaki filan ve falanla idam et! Ellerindeki fermanı iptal ve şikayet sesi çıkaracakları hapset! Yeni Emir gelinceye kadar da makamını şiddetle muhafaza et!&gt;&gt;</p>
<p>Ve namenin altında Halife'nin mührü...MUHASARAYeni Mısır valisi ve yanındaki yüksek Sahabiler, Mısır'da öldürülmelerini emreden fermanı görünce gözlerine inanamadılar, dehşet içinde kaldılar ve hemen Medine'ye dönüp Hazret-i Ali ve öbür büyüklere  bildirdiler...</p>
<p>Haber bütün Medine'yi ürpetti. Herkes donup kaldı ve Hazret-i Osman'dan yana görünenlere karşı öfke ve diş bilemeler sokaklara döküldü. Mısırlılar, hemen, gevşetilmiş olan muhasarayı sıkılaştırdılar ve Osman'ın evini kıskaç içine aldılar. Yola çıkmış bulunan Basra ve Küfe yaranı da döndü ve muhasaraya katıldı. Hazret-i Ebubekir'in oğlu peşine bazı kabileleri de taktı ve Halifeyi kuşatma işi, öncekinden çok daha sert şekilde perçinlendi. Hazret-i Ali, Talha ve Zübeyr, Bedr gazasında bazı Sahabileri de yanlarına alarak Hazret-i Osman'ın muhasara altındaki evine girdiler. Yürük deve ve siyahi kölesi de beraberlerinde:</p>
<p>-Bu köle senin mi?-Evet!</p>
<p>-Ya bu mektupHazret-i Osman, nameyi evirip çevirdi:-Hayır, bunu ben yazmadım! Yazılmasını da emretmedim!-Altındaki mühür senin mi?</p>
<p>-Benim!-Nasıl olur ki, senin kölen, senin devenle Mısır yolunu tutar ve senin mührünü taşıyan bir ferman götürür de senin haberin olmaz?</p>
<p>Hazret-i Osman, nameyi kendi yazmadığına, başkasına da yazdırmadığına ve Mısır'a hiçbir maksatla hiç kimseyi göndermediğine yemin etti.</p>
<p>Ebubekir'in oğlu haykırdı:-Osman yalan söylemez! Hele yalan yere asla yemin etmez! Bu Mervan'ın işidir(!)Namedeki yazıyı incelediler ve Mervan'ın elinden çıkma olduğunu anladılar... Osman'a hitap ettiler:</p>
<p>-Mervan'ı hemen bize teslim et!-Edemem, dedi Osman; onu feci bir akıbete uğratamam!O sırada Mısırlılar da içeriye girdi ve haşin sözlerle Hazret-i Osman'a çattıktan sonra dediler:</p>
<p>-Sen, bizzat nefsini Halifelik makamından azlet! İstifa et!Hazret-i Osman gülümsedi:</p>
<p>-Bu teklifi de kabul edemem! Allah'ın bana giydirdiği hil'eti üzerimden çıkaramam!Fakat söz verebilirim.</p>
<p>Bir şamatadır koptu:</p>
</body>
</html>
