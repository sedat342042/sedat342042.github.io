<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Muaviye'ye emir:</p>
<p>-Küfe'de fitne aleti olan bir grup insanın, tarafına gönderilmesini bildirdim. Geldikleri zaman hallerinin salah bulmasına çalış ve iyice döndüklerini görürsen memleketlerine iade et!...</p>
<p>Muaviye, Küfe'ye göre Şam gibi her bakımdan üstün bir beldeye sürgün gelenleri iltifatla karşıladı, onlara Şam hazinesinden tahsisler yaptı, meclislerinde bulundu, birçok akşam yemeğini beraberlerinde yedi ve kendileriyle düşüp kalktı. Arabın mühim simalarından olan bu insanlara bir gün dedi ki:</p>
<p>-Haber aldığıma göre siz Kureyş'ten şikayetçiymişsiniz. Düşünmüyor musunuz ki, Kureyş olmasaydı siz alçalırdınız? Başınızdakiler sizin kılıç ve kalkanınızdır. Onların aleyhine nasıl gruplaşabiliyorsunuz?</p>
<p>Küfe grubu görüşlerinde ısrar etti; çekişmeler günlerce sürdü.Netice sıfır....</p>
<p>Muaviye onları Küfe'ye geri çevirirken yolları Humus'a düştü. Oranın emiri, Halid İbn-i Velid Hazretlerinin oğlu... Onları tutukladı ve en ağır hareketlere boğdu. Bir an için sustular, pişmanlık gösterdiler. </p>
<p>Fakat...&lt;&lt;Savulun, geliyor!&gt;&gt; nidasının arkasından gelen biri var ki, o da ihtilal...İLK PATLAK</p>
<p>Muaviye, Küfeliler grubundan birine sormuştu:-Beni nasıl biliyorsunuz?</p>
<p>Ve şu karşılığı almıştı:-Sen, serveti çok, akıllı, hazırcevap, fikirde derin, sabır ve hilm sahibi bir insan olarak İslam'ın rüknüsün!</p>
<p>-Sen de arkadaşların arasında en iyi anlayan ve görensin! Bana İslam beldelerinin hallerinden bahset!</p>
<p>-Medine, kötülükten yana çok hırslı, fakat her bakımdan aciz insanlar yatağı... Küfeliler toplu gelir, dağınık gider. Mısır, kötülükte en ileri gidip de en çabuk nedamet getirenlerin çerçevesi... Şam'a gelince, orası doğru yolu gösterenlere en itaatli, sapık yola sürenlere ise en mukavemetli yer...</p>
<p>İslamı parçalama (strateji) sinin korkunç kurmayı İbn-i Sebe' ilk defa Küfe'de fıkırdayan, öbür yerlerde de için için pişmekte devam eden baş kaldırma her ana biraz daha körüklerken, Hazret-i Osman, artık her yandan, türlü nameler ve murahhaslarla kendisini kuşattıkları davaya bir çözüm yolu aradı ve çoğu yakın akrabasından emirleri Medine'de toplantıya çağırdı.</p>
<p>Muaviye gibi büyük Arap dahilerinden, önceki Mısır Valisiz Amr Abn-i As da yanlarında, bütün emirler Medine'de toplandılar...</p>
<p>Hazret-i Osman onlara hitap etti:-Siz benim vezirlerim ve güven dayanaklarımsınız! Halkı görüyorsunuz! İplerini koparıyorlar ve başıboşluğu ele alıyorlar... Benim memurlarımı attırmak ve yerlerine kendi dilediklerini getirmek istiyorlar! Ne dersiniz?...</p>
<p>Amr müstesna, hepsi Emevi olan emirler tek tek, yol ve çare gösterdiler.-Halkı cenk ve cihada sür ve onunla oyala!</p>
<p>-Kışkırtıcıları ve onların reislerini idam et, şiddet göster!-Gönülleri parayla kazanmaya bak!</p>
<p>-İşi Emirlere bırak! Her Emir kendi çevresinde fitneyi bastırmakla mükellef ve sana karşı mesul olsun!...</p>
<p>Sonunda Amr İbn-i As ayağa kalktı ve konuştu:-Ey müminlerin Emiri! Sen beni Emevilerle beraber halka memur ettin! Sen gündüz uykusuna yattın, onlarda yattı! İşler böyle yürümez! Ya büsbütün elini çek işlerden, yahut </p>
</body>
</html>
