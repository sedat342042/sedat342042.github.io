<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Naile çığlık basıyor. İçeriye Osman'ın kölelerinden biri daldı, Sevdan'ı bir kılıçta yere serdi. Kuteyr de köleyi ikiye biçti; fakat ikinci bir köle tarafından şişlenip yere düştü.</p>
<p>Kapı zorlandı, içeriye dolan dolana... Hazret-i Osman'ın cesedine kapanıp ağlayanlar var...Hazret-i Ali, Talha ve Zübeyr koşarak geldiler, dona kaldılar ve dudaklarında, her Müslümanın her cenaze başında söylediği mukaddes ölçüyü tekrarlamaktan başka bir şey yapamadılar:</p>
<p>-&lt;&lt; Biz Allah'a aidiz ve ona döneceğiz...&gt;&gt;Osman'ın evi ve &lt;&lt;Beytülmal- devlet hazinesi&gt;&gt; yağma edilmekte... Başta Mervan, bazı Emevi büyükleri her tarafta aranıyor ama, onlar sıvışıp kurtulmayı bilmişlerdir.</p>
<p>Şamdan gelen, Muaviye imdat kuvvetleri ve başka yerlerden gelenler feci haberi alınca ne yapacaklarını şaşırdılar ve dönmeyi tercih ettiler.</p>
<p>Hazret-i Osman, öldürüleceği günün gecesinde rüyada Kainatın Efendisini görmüş ve kendisine  &lt;&lt; Zinnureyn-çifte nura sahip&gt;&gt; sıfatını hediye eden Resuller Resulünden şu daveti almıştı:</p>
<p>-Yarın iftarı beraber ederiz!...Ahmed Cevdet Paşa'ya göre, Hazret-i Osman'ın kanı Mushaf üzerine dökülmekle, fitne kapısı sadece açılmış değil, bir daha kapatılmayacak şekilde kırılmıştı.</p>
<p>ARKASINDANHazret-i Ali devrinde tam billurlaşan, şekil ve isim alan &lt;&lt;Harici&gt;&gt; tayfası, işin başında idari ve siyasi bir aykırılığı mezhep ve akide havasına bulamakta ve mukaddes ölçüleri kabuk üstü bir anlayışla güya savunmakta o kadar ileri gitmişlerdi ki, Hazret-i Osman'a şu hayasız sualleri sormaktan çekinmemişlerdi:</p>
<p>-Niçin Bedr Gazasında hazır bulunmadın?-Mushafları niçin yaktırdın?</p>
<p>-Hudeybiyedeki Rıdvan biy'atinde neden yoktun?-Niçin akrabanı kayırdın?</p>
<p>-&lt;&lt;Beytülmal&gt;&gt;dan ne kadar para harcadın?Yerinde bir başkası olsa:</p>
<p>-Bu suallerin altındaki suçlama, aslında benim faziletimdir!Cevabını vereceği halde Hazret-i Osman öyle yapmadı. Misilsiz bir vekar ve sükunet tavriyle onları tek tek cevaplandırdı:</p>
<p>-Bedr Gazasında, hastalık sebebiyle ve Allah Resulünün emriyle bulunamadım!-Yaktırdığım mushaflar ihtilaflı olanlardı. Allah kelamını korudum!</p>
<p>-Rıdvan biy'atinde, Allah Resulü tarafından murahhas olarak Mekke'ye gönderildiğim içiin yoktum! Bu biy'atte, Allah Resulü, benim elimin yerine kendi elini koymuştur.</p>
<p>-Akrabamı, yakınım oldukları için değil, layık oldukları için kayırdım!-&lt;&lt;Beytülmal&gt;&gt;dan ne harcadımsa hemen ödemeye hazırım!</p>
<p>Ve sonra bir vesileyle şunları söyledi:-Cahiliyet devrinde de, müslümanlığımda da zina etmedim! Haksız yere hiçbir cana kıymadım! Dinime bağlılığımı hiçbir an gevşetmedim!</p>
<p>Hicretin 33. yılında ekilmeye başlayan İbn-i Sebe' tohumları tam iki yıl sonra, 35. yılda ilk mahsulünü vermiş ve Hazret-i Osman şehid edilmiş bulunuyor.</p>
<p>Hazret-i Ali'nin nasıl halifeliğe geçtiği malum... Asıl bundan sonradır ki, doğru yolun ilk sapık kolu açılacak ve İbn-i Sebe' marifetiyle, siyasi bir ayrılığa itikadi bir mezhep ihtilafı yamanacaktır.</p>
<p>Siyasi ihtilaflar dini olanına göre madde ve ruh gibidir. İlki kılıç ve cerrahi ameliyeyle şifa bulabilir; fakat ikincisi ruh köküne kadar inilip yepyeni nesiller elinde dibinden kurutulmadıkça şifa bulamaz. Ve işte İbn-i Sebe' planı da budur ve Hazret-i Ali devrinde birdenbire ortaya çıkıvermiştir.</p>
</body>
</html>
