<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Şöyle:Hazret-i Ali'nin ilk işi, eyaletlere yeni valiler tayin oldu. Yeni Mısır valisi Kays'ın Mısır'da gördüğü tepki, bir kısım halkın, Osman'ı öldürenler cezalandırılmadıkça hükümete itaat etmeyeceklerini haykırmaları...</p>
<p>En nazik yer Şam... Oraya giden Sehl ise yolda bir bölük süvariye rastladı. Ona sordular:-Sen kimsin?</p>
<p>-Valinizim!-Eğer seni Osman gönderdiyse ne ala... Başkası gönderdiyse geri dön! Seni vali kabul etmiyoruz!</p>
<p>Küfeliler de yeni vali Ammare'yi istemediler; Basra ise Medinelilerden sonra karar vereceğini bildirdi.</p>
<p>Yeni valisini sadece Yemen kabullendi.Bu valiliklerden biri tam ve üçü yarım şekilde Hazret-i Ali'ye biy'at etmiş bulunuyorlar; ve ortada, kesin cephe almış ve biy'atten kaçınmış olarak sadece Şam görünüyor.</p>
<p>Şam valisi Muaviye, üstünde, lakapsız ve ünvansız, sadece &lt;&lt;Muaviye'den Ali'ye&gt;&gt; yazılı bir zarfı açınca ne görsün?... İçi bomboş... Ne bir harf, ne kelime!... Bu hareket, Ali'ye biy'at edilmeyeceğine, cenge hazır bulunulduğuna işaret...</p>
<p>Hazret-i Ali, elinde boş zarf, elçiye haykırdı:-Bu ne demek?</p>
<p>-Elçiye zeval yoktur. Sana manzarayı çizeyim: Şam'da öyle bir topluluk bıraktım ki kısastan başka istedikleri yoktur!</p>
<p>-Kısası kimden istiyorlar?-Senden!!! Ve Şam'da 60 bin kişilik öyle bir kalabalık bıraktım ki, Dımışk Camiinin minberi üstüne serili, Osman'ın kanlı gömleği altında ağlaşıp döğünüyorlar!...</p>
<p>HER TARAF ALİ'YE KARŞI Osman'ın şehadetinden sonra, Hazret-i Ali'ye biy'at sırasında, Sahabilerin en büyüklerinden Talha ve Zübeyr, bir tereddüt anında, Halife namzedinden şu teklifi almışlardı:</p>
<p>-Bana biy'atten çekiniyorsanız ben size biy'at edeyim!Talha ve Zübeyr de:</p>
<p>-Hayır, demişlerdi; biz sana biy'at ederiz!Böylece Medine'de biy'at tamamlanmıştı.Halbuki, &lt;&lt;Cennetle müjdelenmiş 10'lar&gt;&gt;dan bu çifte sahabi, bir müddet sonra &lt;&lt;Cemel&gt;&gt; vakasında Hazret-i Aişe'nin etrafında Ali'ye karşı harekete geçerken güya demişler ki:</p>
<p>-Biz can korkusundan Ali'ye biy'at ettik!Bu ve bundan sonraki noktalarda bir müslüman için iyiyi kötüden ve doğruyu yanlıştan ayırd edebilmek için en nazik bir &lt;&lt;kıstas-ölçü&gt;&gt; zemini açılıyor.</p>
<p>Derin ve gerçek mümin gözünde hiçbir Sahabi, o Nur'u görmüş ve ruhuna nakşetmiş olan hiçbir fert, ihlas ve samimilik yoksunu olamayacağına göre, bazı zaif kaynaklardan gelen bu rivayetin yine İbn-i Sebe' muhitinden çıkmış olduğu şüphesizdir. Sahabiler arasında bazı ayrılıklar, herbirinin samimiyetle inandığı bir görüşten ileriye geçmez ve her tarafı kendi görüş makamında haklı bulucu bir içtihad meselesi olarak kalır.</p>
<p>Evet; Cemel vakası, o hazin oluş!... Bu vakayı, içinde dolaylı olarak İbn-i Sebe'nin parmağı bulunmakla beraber &lt;&lt;doğru yolun sapık kolları&gt;&gt;ndan biri sayamayız. Onu takip eden &lt;&lt;Sıffın&gt;&gt; hareketi gibi, Cemel'i de, Sahabiler arası bir içtihad ayrılığı, Yahudi nefesinin kirletmeye yeltendiği yeni hava içinde büyüklere düşen ayrı anlayış ve davranışlardan biri kabul edebiliriz.</p>
<p>Böylece Cemel ve Sıffın hadiselerini ana mevzumuzun uzağında görüyor, kısa geçiyor; ve onlarda, ilk sapık kolun ismi olarak meydana çıkan &lt;&lt;Sebeiyye&gt;&gt; payına işaret etmekle yetiniyoruz.</p>
<p>Evet, artık &lt;&lt;Harici&gt;&gt; zümresi ve &lt;&lt;Sebeiyye&gt;&gt; mezhebi, isimde ve kelimede tam bir </p>
</body>
</html>
