<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>millet sesi ve mütefekkir nefesi olarak İslam'ın mahiyet ve istikbâlinden haber verici tek iz mevcut değildir...</p>
<p>Aralarında şeriati sadece kelimede yaftalayıcı Suudi Arabistan ve Libya, dış yüze mıhlı tavırlar-ıyla İslâmı büsbütün dondurmuş, imtizaç kabul etmez katıklarla bozmuş ve buz dolabına kald-ırmış durumdalar... Birinde itikadi temelinden mahrum, bulutlar üzerinde durdurulmaya </p>
<p>çalışılan, böylece olanca feyzinden mahrum kılınan bir şeriat yapısı, öbüründe de Yeniçeriliğin çürüme devrindeki «Şeriat isteruk!» nidasına eş bir eda içinde mektep kaçağı bir çocuktan fışk-ırma sosyalistlik gayreti...</p>
<p>Evet, sosyalizma. Bu, yeni zaman belası eski mikrop, İkinci Dünya Harbi sonrasının uyuz hast-alığıdır ve hemen tüm İslâm ülkeleri liderlerinin kaşıntısı mevkiindedir...</p>
<p>Bari, sosyalizma nedir, nereden ve nasıl gelmiştir, Batı fikriyatında kıymet hükmü nasıldır. İslâm ile imtizaç imkanı hangi nispettedir, bunları bilselerdi can yanmazdı.</p>
<p>İslâm gibi, kul çapında, bütün kul çatısı mezheplerin, sonları (izm) ile biten arayıcılıkların dileyip de gerçekleştiremedikleri hikmet ve hakikati kendi zatında hamil ilâhi müessese, her şeyin doğrusunda bizzat âmil ve eğrisinde mani iken nasıl olur da yabancı mahiyetlerle etiketl-endirilebilir ve onların lokomotiflerine vagon diye takılabilir?.. İsim, onların arayıp da bulamad-ığını verir ve hiçbirinin hüviyetiyle nitelendirilemez...</p>
<p>İşte bu nice hikmetten öksüz yaşayan ve onu dillendirebilecek, kitaplaştıracak bir fikir hareket-ine yataklık edemeyen İslâm âlemi, elinde nimet olduğu kadar baş belâsı bir petrol hazinesi, moda cereyanlara esir ve ayrıca Yahudi kurmaylara zebun, horuldar veya boş yere tepinir dur-urken, misâllerini gördüğünüz maymun reformcular dışında ne vaadedebilir ki?..</p>
<p>Dış görünüş de budur!..ARINMA NASIL OLUR?İSLÂMI BULMAKLA OLUR, UYDURMAKLA DEĞİL!..</p>
<p>Bin yıl var ki, İslâm, ya müspet plânda dondurulmuş, yahut menfi plânda uydurulmuştur.Yalnız şu üç hadisten tüten hikmeti benimseyebilmek doğru yolun dosdoğru çizgisini hiç bir noktada kırmadan sonsuzluğa kadar götürmek olurdu:</p>
<p>Bir günü bir gününe eş geçenin aldanmakta olduğu şuuru... Ebedi yenilik ve tazelik ihtarı...Allah'tan, eşyanın hakikatini olduğu gibi göstermesi dileği... Kâinat sırlarını inceleme memuriyeti...</p>
<p>        Soğutma yerine ısındırma, zorlaştırma yerine kolaylaştırma, korkutma yerine müjdeleme, çirkinleştirme yerine güzelleştirme mükellefiyeti. Aşk, rahmet ve bedii (estetik) kıymeti...</p>
<p>Ve bir ayet meali:«-Ben kulumu halife olarak yarattım.»İslâmı arındırmak böyle olur; ve ona hiçbir şey eklemeden ve ondan hiçbir şey eksiltmeden iç ve dış sır ve hikmetlerine nüfuz etmekle meydana gelir...</p>
<p>Bu da, bir kazıda gizli bir hazineyi meydana çıkarırcasına basit bir iş gibi görünse de, hakikatte Peygamber rızasının yanı başında ve gelmiş ve gelecek fikir ve sistem hamlelerinin topyekün üstünde bir yenileme, ebedi yeniyi bulma, gösterme ve yerleştirme davranışı... Mutlak din ve hakikate öyle bir kölelik her türlü istiklâl iddiasından uzaklık ki, sultanlık ayarında...</p>
<p>Allah Resulünün kölesi olmayı en muhteşem sultanlık bilmek saadeti; ve sureta bu köleliği kabul edip de emirlerin kabuğunda kalmak felaketi...</p>
<p>Müspet ve menfi bu iki kutup tam muvazene çizgisi üzerine getirilincedir ki, İslâm'ın arınma sırrı çözülmüş olacak; ve ilâhi nur, cehennemi bir trafik bunalımı arzeden şaşkın insanlığın tep-esinde ışıldayacaktır.</p>
</body>
</html>
