<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>kömüre çeviririm!.. Topraktan havuç koparırcasına seni mülkünden söküp çıkarır ve domuz çobanı yaparım!»</p>
<p>Bu name belirtmiş olduğumuz gibi ancak Hazret-i Muaviye'nin ihlasını, İslam aşkını ve araya herhangi bir yabancı istismar eli girmesine engeloluşunu gösterir.</p>
<p>Mekke fethinden sonra İslama girenlerden Kureyş reisi Ebu Süfyan'ın oğlu, Hazret-i Ömer tarafından Şam valiliğine getirilen ve birbirini takip edici fetihlerle idare sahasını Şark'a doğru Fırat kıyılarına, Cenup'a doğru da Mısır sınırına kadar genişleten Hazret-i Muaviye, bu saha içinde kurduğu ihtişamlı hükümet manzarasiyle ilan etmektedir ki, Halifelik ve Müslümanlara reislik makamını Hazret-i Ali'den ziyade öz nefsine yakıştırmaktadır. </p>
<p>Hazret-i Ömer'in bir ziyaretinde ihtişamına bakıp «bu adam Arabın Kisrası (Fars sultanlarının ismi)&gt;&gt; dediği Hazret-i Muaviye, hazırlığının başında, davasını dekteklemeleri için yüksek Sahabilerden birçoğuna başvurduysa da bunlardan, daha ziyade Hazret-i Ali'ye bağlı ,bir tarafsızlık edasından başka bir şey elde edemedi. Büyük Sahabilerden Ebu Hureyre Hazretlerinin şu sözü, öbür büyüklerin görüşlerine de tercüman oluyordu:</p>
<p>- «Muaviye'nin yemeği yağlıdır; fakat Ali'nin arkasında namaz herşeyden Üstündür! Boğuşmayı bırakmaksa biricik selamet yolu.»</p>
<p>Biri Hazret-i Ali, öbürü Hazret-i Muaviye, daha öbürü de tarafsızlar grubu halinde üç bölüme ayrılan Müslümanlar artık başlarına geleceğin kaçınılmazlığında birlik...</p>
<p>SIFFİNHareket ve aksiyon bakımından en üstünlerden bir Sahabiyi kötülemek ve bu kötülemeyi günümüze kadar getirmekle başlayan ve peşinden «Harici»leri doğuran ve mezhepleşen ilk sapık kol, temelini, Cemel'den sonra iki Müslüman tarafın boğuşma sahnesi Sıffin muharebesinde buldu.</p>
<p>Taraflar arasında siyasi ve idari bir hak ölçüsü ihtilafından doğma Sıffin boğuşması, bu hareketin Hazret-i Ali tarafından güdüm şekline karşı çıkan ve peşinden mezhepleşen ve türlü kollara ayrılan «Hariciler» elinde o türlü bir ruh iklimi açılmasına basamak olacaktır ki, kendisinden sonraki sapıklıklara adeta maya teşkil edecektir.</p>
<p>Gayemiz, doğru yolun sapık kolları üzerinde sadece sebep ve netice hükmüne varmak ve mücerret planda tahlil ve terkibe girişrnek olduğu için Sıffin mücadelesinin hikayesi ve maddi seyri üzerinde durmayacağız. Zaten işin bu tarafını «Hazret-i Ali» adlı eserimizde göstermiş bulunuyoruz.</p>
<p>Kısacası:Ali ve Muaviye kuvvetleri Sıffin mevkiinde karşılaştılar.Muaviye ordusu Fırat nehrini kesmiş ve Halife ordusunu sudan faydalanamaz hale getirmiştir. Bu vaziyet, şeriat ölçüsüyle Hazret-i Ali'ye ayrı bir hak ve işi silahla tasviye etmekte özür </p>
<p>bahşetmektedir.Hücum... Korkunç bir boğuşma... Şam isyancıları püskürtülmüş, Fırad da Halife kuvvetleri elinde bulunuyor.</p>
<p>Bu vaziyette Hazret-i Ali'nin emri:- Siz onları susuz bırakmayınız ve karşılık olarak iyi misal gösteriniz!Ve karşı tarafa ihtar:</p>
<p>- Hala itaate yanaşmıyor musunuz?Cevap:</p>
<p>- Osman'ın katilleri bulunup bize teslim edilinceye ve kısasa tabi tutuluncaya kadar hiçbir anlaşmaya yanaşmıyoruz!</p>
<p>Kısa bir duraklamadan sonra yine harp... İki taraf da, karşılarında Müslüman saflarını görmekten gelen bir tereddüt içinde, kafırlere yapıldığı gibi topyekun çullanmaya geçemiyor, yahut geçtirilmiyor ve kısım kısım döğüşçü meydana çıkıyor. Pehlivan peşrevine benzeyen bu </p>
</body>
</html>
