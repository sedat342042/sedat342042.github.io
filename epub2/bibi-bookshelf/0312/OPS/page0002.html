<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>nerelerden ve nasıl geçtiği ve ne gibi kısımlar ve şekiller çizdiği üzerinde bilgiler ve ölçüler manzumesi demek...</p>
<p>Peygamber, doğru yolun doğrudan doğruya açıcısıdır. Onun &lt;&lt;Zehab-zan ve tahmin&gt;&gt; ve mezhep kuruculuğu ile alakası olamaz. Peygamberde her şey berrak ve mutlak... Açık havada güneş... Gösterdiği her şey, namutenahi ince çizgilerle işlenmiş bir elmas... Ne &lt;&lt;Acaba?&gt;&gt;sı var, ne &lt;&lt;belki&gt;&gt;si...</p>
<p>güneş öyle bir tepe noktasından vuruyor ki, hiçbir şeye gölge hakkı bırakmıyor; gölge, yani şüphe, ayaklar altında... Ne cemiyette en küçük hiza yanlışı var, ne fertler arasında en basit çekişme... Ne de anlayış ve sezişlerde en hafif çelişme... Çünkü insanlara hükmedici kıstas, her ölçüyü zatında toplayan vecd ve aşk...</p>
<p>Hazret-i Ali'nin &lt;&lt;bütün&gt;&gt; ve &lt;&lt;parça&gt;&gt; meselesinde:-Parça &lt;&lt;bütün&gt;&gt;ün habercisidir.</p>
<p>Hikmetine eş, en ulvi ve esas &lt;&lt;bütün&gt;&gt;den ve &lt;&lt;süfli ve cüz'i parça&gt;&gt;ya kadar her şey, merkezde düğümlü bir nakış gibi içiçe, çelişkisiz ve eksiksiz...</p>
<p>Allahın Resulü, delikanlılık çağındaki Üsame Hazretlerini orduya Başbuğ tayin buyurdukları zaman, bata Hazret-i Ebubekir, Ömer, Osman ve Ali, hiçbir olgun Sahabinin yüzünde herhangi bir buruşma ve dilinde bir memnuniyetsizlik ifadesi yoktur...</p>
<p>Sahabilerin hepsi müctehid. Fakat, uzaklaşan, gölgelenen ve sislere bürünen bir hakikati heceleme, sökmeye çalışma, &lt;&lt;zan ve tahmin&gt;&gt; etme manasına değil, ölçüleri bilme, ruhuna sindirmiş bulunma, her işe tatbik gücüne ermiş olma manasına...</p>
<p>Kuduz İslam düşmanı (Leone Kaytano)nun:-O ne kuvvettir ki, çevrelediği insanlardan tek kişi bile gevşemedi, kopmadı, dönmedi!...Dediği, buna rağmen &lt;&lt;çünkü Resuldü!&gt;&gt; diyemediği, böylece tezatların en yırtıcısına düştüğü o cazibe merkezi, işte bu yekpareliğin sancağını getirmişti.</p>
<p>Kainatın Efendisi, sonsuzluk tahtına geçmek üzere hücrelerindeki yatakta gözlerini kaparken hızla gelip başbuğluk sancağını Peygamber kapısının önüne diken delikanlı Üsame işte bu bayrağın temsilcisi....</p>
<p>İLK ALAMETLERHazret-i Osman devrinde başladı ve Üçüncü Halifenin, herhangi bir ferdi ve itikadi davranış değil; hissi ve infiali planda bir toplulukça şehid edilmesiyle ortaya çıktı.</p>
<p>Bu topluluk, kelimenin hem &lt;&lt;dışta kalan&gt;&gt; ve hem &lt;&lt;karşı çıkan&gt;&gt; manasiyle, henüz adını almamış olarak &lt;&lt;Harici&gt;&gt;zümresinin ilk filizleridir. Ağaçlarını ve dallarını Hazret-i Ali devrinde yetiştireceklerdir ve davranışları mezhebi olmaktan ziyade siyasidir.</p>
<p>Fakat öyle bir siyasi mahiyet ki, artık kitle halindeki vecd ve aşk perçininin çatlak vermeye başladığını ihtar edecek ve ondan sonraki sapıklıklara ilk istidat zeminini kuracaktır.İnsanlar arasında &lt;&lt;İhtilaf-fikir ayrılığı&gt;&gt; denilen, çok defa aziz ve erdirici, çok defa da sefil ve kaybettirici (fakülte)nin kurtarıcılıktan öldürücülüğe sürüklenmesine mani ferdi ruh ve içtimai nizam...</p>
<p>işte bütün mesele!....İhtilaf...</p>
<p>&lt;&lt;Ümmetimin ihtilafı rahmettir.&gt;&gt;Buyuran Kainatın Efendisi, ruhi kıvam ve içtimai nizamın en üstün ahengi içinde, müspet cephesiyle ihtilafı ne güzel abideleştirmişlerdi.</p>
<p>Orta yere bir çiçek vazosu koysalar, etrafındaki herkes onu başka başka noktalardan göreceğine ve hiç kimsenin gözbebeği içinden bakılamayacağına göre, ihtilaf, insan yapısının zaruri neticesi... Elverir ki, bellibaşlı bir sınırı çatlattığı hissini vermesin ve herkesçe makbul ihtimaller çerçevesinde kalsın... Ayrı ayrı uzuvlarından  fili muayene eden körler gibi, toplayıcı </p>
</body>
</html>
