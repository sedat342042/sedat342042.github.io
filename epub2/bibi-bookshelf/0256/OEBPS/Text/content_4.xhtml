<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yukari Mahalle - John Steinbeck</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Soluğu Gracia'nın evinde aldı. Bak, oğlum senin yüzünden kendine kıyıyor, diye bağırdı. Bir tavuk gibi boğazlıyordu kendisini.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Gracia hem korkmuş, hem de sevinmişti. Çünkü hangi kadın bir erkeği bu kadar etkileyip onu, kendini öldürmeye kadar götürmüştür? Hemen Petey'in yanına koşup, iyileşinceye kadar başucunda bekledi. Sonra da evlendiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Her sey Petey'in istediği gibi olmuştu. Kilisede Gracia'ya, kocana sadık bir karı ol, demişlerdi, o da öyle oldu. Artık kimseyi baştan çıkarmaya kalkmıyor, öyle fıkır fıkır gülmüyor. Petey de sardalye işinde çalışıyordu, gittikçe işinin ustası oldu. Şimdi Chin Kee onu ustabaşı yapmış. Görüyorsunuz ya, dedi Jesus Maria, ne güzel bir hikâyedir bu. Böyleleri bir papaz ağzına yakışacak türdendir, kilisede bile söylenir.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Haklısın, dedi, bu hikâyeden alınacak çok ders var.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hep birden doğrularcasına başlarını salladılar. Bir anlamı olan, sonu bir ders veren hikâyeleri pek severlerdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, —Ben Texas'ta onun gibi birine rastlamıştım ama, o, hiç değişmedi, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Dur bakalım be, diye sözünü kesti. Bu hikâyenin arkası var,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria onu da anlatsın.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Evet, arkası var ama o pek iyi değildir. Petey'in moruk altmışını geçmişti. Petey ile karısı başka bir eve taşındılar. Viejo'nun, hep oğlu ile yaşamaya alıştığından, canı sıkılıyordu. Vaktini nasıl geçireceğini bilemiyordu. Bir gün bir kenara çökmüş, pis pis düşünüyordu ki, Tonia'yı gördü. Kız o sıralarda on beşine basmıştı, ablasından daha güzeldi, daha civelek olmuştu, kafir. Peşinde taburla asker dolaşır, bir kenarda sıkıştırabilmek için içleri giderdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Petey'e ne olduysa, moruğa da oldu. İçinde kabaran istekler herifi hasta etti. Ne yiyor, ne içiyor, ne de gözüne bir damla uyku giriyordu. Yanakları içine çökmüş, gözleri esrarkeşlerinki gibi baygın olmuştu. Tonia'ya şekerlemeler, armağanlar taşıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kız verilenlerin hepsini alıyordu ama, tıpkı ablası gibi fıkırdayarak kaçıp gidiyordu. Moruk yalvarıyor, yakarıyor, ben senin dostunum, benden zarar gelmez, diye kızı kandırmaya çalışıyordu ama, boşuna.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Herif olup bitenleri gidip oğluna anlattı, oğlu da alay etti kendisiyle.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hay koca sersem, dedi. Karıya doymadın mı daha, sübyanların peşini bırak bari. Ama ona, hiçbir şey, kar etmiyordu. Herif, özlemden deliye dönmüştü.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">O, Ravannoların kanı, ateşlidir. Bir gün yolun kenarındaki çalılar arasına saklanıp kızın geçmesini beklemeye başladı. Heyecandan yüreği çatlayacaktı neredeyse...</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kıza armağanlar alabilmesi için para gerekiyordu. Gitti işe yazıldı. Çiçek suluyor, bahçe temizliyordu. Kazandığı para ile, her gün kıza türlü türlü armağanlar, elbiseler, kurdeleler, şekerler taşıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kızın, renkli fotoğrafını bile çektirdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kız daha beter azdı. Moruk çıldıracaktı neredeyse. Kilise nikahı, nasıl Gracia'yı iyileştirdiyse. Tonia'yı da etkiler, diye düşündü. Kıza evlenme teklif etti. Tonia gülmekten katılıyordu. Eteğini açıp zavallı adamı, daha beter deli ediyordu. Ne fettan, ne şeytan karıydı, o Tonia, ah!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon yüzünü buruşturarak. —Herif aptalın biriymiş, diye söylendi. Yaşlı başlı adamlar çoluk çocuğun peşinden koşar mı? Bir kenara oturup güneşlensin, vücudunu dinlendirsin.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, —Ravannoların kanı pek delidir dedik ya, diye karşılık verdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—İyi bir şey mi sanki? Petey için en büyük utançtır bu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Haydi Jesus Maria, anlat, diye araya girdi. —Pilon hikâyeyi sen anlatmıyorsun ya. Sen anlatırken, o, karışıyor mu?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, teşekkür anlamında Pablo'ya baktı:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Viejo'nun dayanma gücü tükenmati diyordum. Ama çare bulacak cinsten değildi. Pilon'unki gibi bir zekası yoktu ki: Aklına bir şey gelmiyordu. Bir ara şöyle düşündü: Gracia, Petey kendisini asmaya kalktığı için yola geldi. Ben de kendimi asarsam, belki Tonia da bana varır. Ama biri beni kurtaramayacak olursa, ölür giderim. Biri yardımıma gelmeli.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bilirsiniz, moruğun çalıştığı garajda, büyük bir avadanlık deposu vardır. Moruk o sabah erkenden gidip çiçekleri suladı, bahçeyi temizleyip depoyu açtı. Öteki işçiler sekizde gelirdi. Sekizde depoya girip ipi hazırladı; tam birinin içeri girmek üzere olduğunu görünce kendisini boşluğa sallayıverdi. Ama tam o sırada rüzgâr kapıyı kapatmasın mı?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hepsinin yüzüne bir gülümseme yayıldı. Bazen hayat ne tuhaftır, diye düşündüler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, —Öteki işçiler moruğun yokluğunu çabuk fark etmediler, diye anlatmayı sürdürdü: —Belki içip bir kenara sızmıştır, diye düşündüler. Birkaç saat sonra depoyu açtıkları zaman herifi tavanda sallanır buldular. Susup etrafına bakındı. Arkadaşları hala gülümsüyordu. Ama bu kez tebessümleri, deminkine benzemiyordu. —Gördünüz mü, dedi. —Bu da komik ama, insan rahat rahat gülemiyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Peki, Tonia ne yaptı? diye sordu. —Bundan bir ders alıp yaşayış biçimini değiştirdi mi?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yaa, Petey, olup biteni ona anlatmış, kız kahkahalarla gülmüş. Petey de gülmüş ya. Fakat oğlan utanıyormuş.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Tonia, baban çok aptal diye söylenmiş; o fettan gözlerini Petey'e çevirip fıkırdamış.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">O zaman Petey de senin gibi şeker bir baldıza sahibolmak, ne iyi şey diye gülmüş;</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Bazı geceler birlikte ormanda gezsek demiş. Tonia yine gülmüş biraz geri kaçmış. Ben, Gracia kadar, güzel miyim, diye sormuş. Petey de kızın peşinden eve dalmış.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon yüzünü buruşturdu: —Bu iyi bir hikâye değil, diye söylendi. İçinde alınacak pek çok ders var. Hepsi birbirinin zıddı şeyler. Akılda kalacak bir tek ders olmalı ki, işe yarasın.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Benim hoşuma gitti, dedi. İçinde hemen anlayıvereceğim bir anlam yok ama, yine de bir şeyler var. Anladım ama size söyleyemem.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Güneş tepelerine gelmiş, hava iyice ısınmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, —Korsan yiyecek neler getirecek acaba? diye mırıldandı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Koyda uskumru akını var, diyorlar, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon'un gözleri parlamıştı: —Bir düşüncem var, dedi. —Küçükken tren yolunun kenarında oturuyorduk.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Her gün tren geçerken toplanır, lokomotife taş atardık. Makinist de yanında taş olmadığından, tutar, bize kömür atardı. Biz de kömürleri toplar, eve getirirdik. Belki şimdi de aynı şeyi, yapabiliriz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kayıklar yanaşınca taş atarız. Onlar da bize küreklerini, ya da ağlarını atacak değiller ya. Tabii ki balık atacaklar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny sevinçle ayağa fırladı: —Çok güzel be! diye bağırdı: —Sevgili Pilon, ne iyi dostsun! Pilon'umuz olmasa ne yaparız acaba? Hadi kalkalım, taş toplamaya gidiyoruz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo ağzını şapırdatarak, —Uskumru da en sevdiğim balıktır, diye söyleniyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Monterey'in değişmeyen bir özelliği vardır: Hemen hemen her gün güneş, sabahları caddenin batı tarafındaki pencerelerde; öğleden sonra da doğu tarafındaki camlarda ışıldar. Kırmızı otobüsler, her gün Monterey ile Pacific Grove arasında korna çalar durur. Her gün sardalye yapan fabrikalardan tuzlu balık kokusu yükselir. Denizden gelen rüzgâr, her gün öğleden sonra kentin üstünden aşıp tepedeki çam ormanını inletir. Sahildeki kayaların üstü ciddi yüzlü, sabırlarının son aşamasına gelmiş balıkçılarla doludur.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Monterey'in üstünde, Yukarı Mahalledeki hayat biçimi de hiç değişmez. Çünkü Cornelia Ruiz'in sevda kaprislerine oyuncak olan, bellibaşlı yedi, sekiz serüvenci vardır. Cornelia'nın bir süre önce sepetlediği aşığını, yeniden baştacı etmek adetinde olduğu herkesçe bilinir.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin evinde de pek az değişiklik olup, her günkünden değişik olaylar geçer. Ev sakinleri bir Paisanodan başka, herkese çok sıkıcı, durağan gelen bir hayatın derinliklerinde kaybolmuştur; sabahları kalkıp çardağın güneşine uzanmak, aralarında gevezelik ederek Korsan'ın ne getireceğini düşünmek... Korsan yine eskisi gibi odun kesip, eskisi gibi satmayı sürdürüyor, fakat parasının yarısına yiyecek alıyordu. Kimi zaman ellerine şarap geçiyor, sarhoş olup şarkı söylüyor, eğleniyor, sonunda kavga ederek bir kenarda sızıyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sahildeki hayat, kentin başka yerlerine göre, daha karışıktı. Burada güneşin hep aynı biçimde doğup batmasına, mevsimlerin değişmesinden, başka dalgaların, köpüklü beyaz dalgaların, belirli aralarla kıyıları dövmesi vardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, hayatın ve günlerin yıkıcı etkisini duymaya başlamıştı. Arkadaşlarına bakıyor, her gün onların hiç değişmeden sürüp giden günlük yaşayışlarını görüyordu. Geceleri yatağından kalkıp, uyuyan Paisanoların arasında dolaşırken, onların orada bulunuşuna kızıyordu. Zamanla çardağın altında otururken, güneşlenirken özgürlüğüne kavuşacağı günleri düşünmeye başladı. Sıcak günlerde ormanda uyur, soğuklar bastı mı, samanlıklarda ılık otların arasında yatardı. O zaman omuzlarında mal mülk sahibi olmanın ağırlığı yoktu. Danny adı, herkesin ağzında bir fırtına gibi dolaşırdı. Allah! Hele o kavgaları! Koltuğunun altında kümesten aşırılma bir tavukla ormana kaçarken ne kavgalar; dövüşler ederdi! Aldatılmış bir koca peşine düştüğü zaman uçurumun kenarındaki o sille tokat düelloları! Tehlike, bela, fırtına; ah, o tatlı belalar! Danny böyle eski günleri hayal ederken, çalınmış yiyeceklerin tadını bir daha duyuyor, o günlerin özlemini çekiyordu. Dedesinden kalan mirasla, yaşama düzeyinin yükselişinden beri, şöyle ağız tadıyla bir kavga bile edememişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sarhoş oluyordu ama, öyle eskisi gibi körkütük sarhoş bile olamıyordu. Evin yükü her an omuzlarında, arkadaşlarının sorumluluğu her an içindeydi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, çardağı altında düşünceli düşünceli dururken arkadaşları onun hasta olduğunu sanıyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Azıcık ebegümeci kaynatıp içirsek, diye önerdi. —Danny, yatağına yat da ayağına sıcak su koyalım.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin bakıma değil, özgürlüğe ihtiyacı vardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bir aya yakın dertli dertli dolaştı, gözleri hep toprağı gözlüyor; arkadaşlarına bomboş bakışlarla bakıyor, köpekleri tekmeliyor, yapmadık terslik bırakmıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sonunda içinde kabaran duygulara dayanamayıp, bir gece, kaçtı gitti. Ormana girip gözden kayboldu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sabah olup da arkadaşları uyanınca Danny'nin yokluğunu anladılar. Pilon, —Yoksa birine mi tutuldu? diye söylendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bu, her erkeğin başına gelen olağan işlerden olduğundan, sorunu fazlaca üstelemediler. Günlük hayat, aynı yön üzere yeniden başlamıştı. Fakat aradan bir hafta geçip de, Danny ortalıkta gözükmeyince merak etmeye başladılar. Hep birlikte gidip ormanı aradılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Aşk iyi şeydir, dedi. —Koskoca herifi bir karının peşine takıldı diye, kınamıyoruz ama, aradan tam bir hafta geçti. Danny'yi koca bir hafta oyalayabildiğine göre, esaslı bir parça olmalı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo. —Az sevişmek, az şarap içmeye benzer, diye mırıldandı. İkisinin de çoğu adamı hasta eder.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Belki Danny, şimdiden hastalanmıştır. Kimbilir karı nasıl ki, oğlan bırakıp da ayrılamadı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria da merak ediyordu: —Bizim bildiğimiz Danny, bu kadar uzun süre bağlanamaz, herhalde başına bir iş geldi, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Korsan'ın köpekleri de yanlarındaydı. Onlara,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny'yi bulun! dedi. —Belki hastalanmıştır. Belki de bir yerde ölmüş kalmıştır. Danny, iyi adamdır.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sizi evine aldı, besledi, rahat ettirdi. Korsan kızmıştı: —Ah, kötü ruhlu nankör hayvanlar, arkadaşımızı, iyi yürekli arkadaşımızı bulun, diye söylendi. Ama köpekler neşeli neşeli kuyruk sallayıp tavşanların peşinden seğirttiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Paisanolar bütün gün, ormanda dolaşıyor, adını çağırarak, onun uyuyabileceğini düşündükleri yumuşak ot dolu çukurlara, sık çalı altlarına, geniş ağaç kovuklarına bakarak Danny'yi arıyorlardı. Ormanda yatıp uyunacak her yere bakmışlar ama arkadaşlarının izine bile rastlayamamışlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Belki ölmüştür, diye mırıldandı. —Kimbilir içinde ne dert vardı ki; oğlanı böyle yiyip bitirdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Akşam olunca yine hep birlikte Danny'nin evine döndüler; kapıyı açıp içeri girdiler. Gördükleri manzara hepsini şaşkına çevirmişti: Eve bir hırsız girmişti: Danny'nin yorganları ortada yoktu. Yiyecek namına ne var, ne yoksa hepsi aşırılmıştı. Bardaklardan ikisi yoktu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon gözlerini Joe Portagee'nin üstüne dikti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sonra başını salladı: —Yok sen bizimleydin, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Bu işi sen yapmamışsındır.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo heyecandan tıkanırcasına. —Danny, Danny yapmıştır! diye kekeledi. —Gerçekten deli olmuş herif: Yırtıcı hayvanlar gibi ormanda yaşıyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Evin içine bir hüzün, bir telaştır çökmüştü: —Onu bulmak gerek, diye söyleştiler. —Kimbilir başına ne geldi ki, böyle aklını oynattı. Gerekirse onu buluncaya kadar bütün dünyayı ararız.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Tembelliği bir yana bıraktılar. Her gün arkadaşlarını arıyorlardı. Çevrede kötü kötü haberler dolaşmaya başlamıştı: —Danny dün gece buradaydı; Ah o sarhoş, hırsız, kepaze herif; Danny, dün bir yaşlıyı dövüp, elindeki şarabı almış; Siz ne biçim adamlarsınız, arkadaşınızın bu durumuna nasıl ses çıkarmıyorsunuz?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Evet, Danny'yi gördük. Gözleri baygın, güzel kızlar, gelin ormana gidip birlikte içelim, diye şarkı söyleyerek bizi çağırdı ama, gitmedik. Korktuk.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin gözleri bir tuhaf bakıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İskeledeki kanıtlar, daha güçlüydü. Balıkçılardan biri, —Buraya da geldi, dedi. —Önüne gelenle kavga etmek istiyordu. Benito kafasına bir kürek indirdi. Danny de bir iki cam kırdı, polisler gelip içeri tıktılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bu sıcak izin peşinden koştular. Polis komiseri,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Dün gece buraya getirmişlerdi, dedi. —Sabaha karşı bir yolunu bulup tüymüş. Yakalarsak sağlam, altı ay yatacak.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hepsi yorgunluktan bitkin bir haldeydi. Eve döndüler. Pilon'un o sabah getirdiği patates çuvalının yok olduğunu görünce pek telaşlandılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Bu kadarı da fazla kaçtı! diye bağırdı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Herif gerçekten oynatmış, belasını arıyor. Harekete geçip bir yolunu bulmazsak, başına kötü bir iş gelecek.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, —Peşine düşüp arayalım, diye yeni bir öneri getirdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Her ağacın, her çalının altına bakarız, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Koca Joe, —Sahildeki sandalların altını da aramayı unutmayalım, diye söylendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Korsan da, —Köpeklerim de bize yardım eder, diye atıldı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon umutsuzca başını salladı: —Neye yarar? dedi. —Biz peşinden kovaladıkça, o kaçıyor. İyisi mi, bir yerde oturup beklemeli. Aptal gibi değil, akıllıca davranmalıyız.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Peki ama, nerede bekleyeceğiz?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Birdenbire hepsinin kafasında bir şimşek çaktı: Torelli'de! Ergeç oraya gelecektir. Orada oturup bekleriz; yakalayınca, üstüne çöken uğursuzluklardan kurtarmaya çalışırız onu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hepsi, —Doğru, dediler. —Dann'yi kurtarmalı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yine hep birlikte kalkıp Torelli'ye gittiler. Ama herif kendilerini içeri sokmadı. —Uzaktan, oradan sorun, diye bağırdı. —Biliyorum, Danny'yi gördüm mü, diye soracaksınız. Yorganlarla bardakları buraya getirdi: şarapla değiştirdi. Sonra ne yaptı dersiniz? Karıma hakaret etti, bana kötü sözler söyledi, sövdü. Oğlumu dövdü, köpeğimi tekmeledi. Depodan bir teneke yağımı çaldı. Torelli'nin sinirleri bozulmuş, tir tir titriyordu. —Peşinden koştum. Geri döndüğümde onu, karımla bir yatakta yakaladım. Namussuz hırsız! Namus düşmanı! Sarhoş alçak herif!. Ne olacak, sizin arkadaşınız. İnşallah onun, tımarhaneyi boyladığını, şu gözlerimle görmek kısmet olur.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arkadaşların gözleri dumanlanmıştı: —Ah Korsikalı domuz! diye bağırdılar... —Sen bizim arkadaşımızdan nasıl, o şekilde söz ediyorsun. Sevgili dostumuz hasta, ne yaptığını bilmiyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli kapısını kilitledi. Kapı demirinin indiğini işittiler. Pilon hala bağırıyordu: —Ah, Yahudi bozması. Şarabı verirken azıcık daha pinti davranmasaydın, bunların hiçbiri olmazdı. Bir daha onun için kötü şeyler söylediğini görelim, ona kötü davrandığını duyalım, bak ne oluyorsun... Danny'nin arkadaşları pek çoktur. Sonra ağzını yırtar, anandan emdiğin sütü burnundan getiririz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli ses etmedi. Kilitli kapının ardında,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">korkudan ödü patlıyordu. Uzaklaşan ayak seslerinden, gittiklerini anlayınca içi rahatladı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">O gece yatağa yattıktan sonra mutfakta ayak sesleri duydular. Danny'nin geldiğini anlamışlardı, ama, yakalamalarına zaman kalmadan kaçtı. Karanlıkta belki yararı olur düşüncesi ile, —Danny, kaçma: Biz senin dostun değil miyiz! Gelsene... diye bağırdılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Cevap yerine koca bir taş gelip Joe Portagee'nin karnına oturdu, koca herifi iki büklüm yere serdi. Arkadaşlarının umudu yerle bir olmuş, içlerine bir acıdır düşmüştü.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny, belasını arıyor, diye mırıldandılar. —Arkadaşımızın bize en çok ihtiyacı olduğu bir sırada, ona yardım edemiyoruz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, fırsat buldukça eline geçeni arakladığı için, evi korumak bir sorun olmuştu. Koltuklardan biri eskiciye satılmış, yiyecekler çalınmış; öyleki kendisini aramaya gittikleri bir sırada Danny, koca sobayı bile alıp götürmüştü. Danny, Korsan'ın arabasını da yürütüp,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Joe Ortiz'de bir şişe viski ile değiştiği için artık para bulamıyorlardı. Danny'nin evindeki rahat, huzur kaçmış; dertten, sıkıntıdan başka bir şey kalmamıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Rahatımıza, mutluluğumuza ne oldu? diye söylendi. —Bir yerde bir günah mı işledik ki cezasını çekiyoruz? Hep birlikte gidip günah çıkartsak.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Artık Cornelia Ruiz'in aşk serüvenlerinden de söz etmez olmuşlardı. Bütün alışkanlıkları değişmiş, başkalarına karşı duydukları ilgi, yok olup gitmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Gerçekten mutlu, dertsiz, tasasız hayatları bir darbe yemiş gibi, ayaklarının dibine yığılmıştı. Çevrede dedikodulara her gün bir yenisi ekleniyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny, dün yine bir yeri soymuş.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny, önceki gece bir sürü askerle dövüşmüş.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arkadaşlarının bu ahlak düşkünlüğüne üzülüyor, onun yaşadığı hayatı zerre kadar kıskanmıyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Aklını oynatmadıysa kesinlikle cezasını görecek, diyordu, bundan emin olsun. Danny sırf günaha girmek için suç işliyor. Şimdiye kadar gelmiş geçmiş serserilikierinin hepsini, gölgede bıraktı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ah, ne zaman tövbe edip adam olacak, eski haline dönecek acep? Bir hafta daha böyle giderse Danny, Koca Ruiz'in bütün hayatı boyunca yaptığı sabıkanın topunu birden, birkaç haftada becerivermiş olacak.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, o gece köpeklerin dostluğundan yararlanarak bir gölge gibi pencereden içeri süzüldü yavaşça Pilon'un postallarını alarak geldiği gibi, çıktı gitti. Sabah olunca Pilon'un olup biteni anlaması uzun sürmedi. Doğru gidip çardağın altına oturdu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Çıplak kalan ayaklarına bakarak, —Bu herif artık fazla ileri gidiyor, diye söylendi. —Şimdiye kadar hadi eğleniyor, dedik bekledik.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ama herif boşlamadı, bayağı suçlar işlemeye başladı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bu bizim bildiğimiz Danny, değildir. Bu başka bir adam; çok kötü, alçak bir adam. Bu kötü adamı yakalamak gerekiyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo arkadaşının çıplak ayaklarına bakıyordu:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Belki yine şaka yapıyor, eğleniyordur, diye söylendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hayır, dedi Pilon, —Bu şaka değil, cinayettir, iyi bir ayakkabı değildi ama, onu almak arkadaşlığımıza yapılmış bir cinayettir; hem de en aşağılık, en korkunç cinsinden. Eğer Danny, arkadaşının ayakkabısını çalacak kadar düşmüşse, yapamayacağı şey, yok demektir.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ötekiler başlarıyla doğruladılar: —Evet; onu yakalamamız gerekir, dedi Jesus Maria. —Onun hasta olduğunu biliyoruz; yatağına yatıp, gerekirse bağlayıp iyi etmeye çalışmalıyız. Kafasına giren karanlığı temizleyelim.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Ama, dedi, —Onu yakalayıncaya kadar gece yatarken ayakkabılarımızı başımızın altına koyalım.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ev sanki tecrit edilmiş gibiydi. Bütün bunlar Danny'yi kızdırıyor, yaşadığı hayatın, zevkini bir kat daha artırıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli'nin yüzünde kuşku ve öfkeden başka anlam görülmezdi. Tefecilikte gösterdiği ustalık ve Yukarı Mahalle insanları ile olan ilişkileri sonucunda, her zaman bu iki hissi duymuş ve yüzünde de ancak onların, belirtisi yer etmişti. Kimsenin ziyaretine gitmez, herkesin kendine gelmesi için hep evde otururdu. Dolayısıyla Torelli, sabah sabah Danny'nin evine doğru yürürken yüzünde hem zevk olan ve hem de nefret eden vahşice bir gülümseyiş parlıyordu. Onu gören çocuklar, evlerine sığınıp pencere arkalarından gözetliyor; köpekler kuyruklarını bacaklarının arasına sıkıştırıp korkuyla kaçıyor: karşılaştığı adamlar, zincirini kırmış birini görmüşler gibi, yolun kenarına çekiliyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">O sabah havada yoğun bir sis vardı. Güneş birkaç başarısız girişimden sonra çıkmaktan caymış, bu kalın perde arkasında dinlenmeyi yeğlemişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Çam dallarından kirli çiy damlacıkları iniyor; hava bütün sıkıntısıyla ortalıkta dolaşan insanların yüzünde yansıyordu. Kimse kimseyi içinden gelerek, içtenlikle selamlamıyordu. Bugünün öteki günlerden daha iyi, daha verimli olacağına inanan insanların bu tür avuntularından hiçbirini görme olanağı yoktu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli'nin yüzündeki gülümsemeyi gören yaşlı Rosa içeri gidip karısına, —Namussuzum, herif mutlaka çocuklarını kesip yemiştir, diye takıldı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Cebinde kıvrılmış, katlanmış değerli bir kağıt bulunduğu için Torelli pek keyifliydi. Eliyle, ceketinin üstünden ikide bir cebini yokluyor, içerideki sert şeyi hışırdatarak kağıdın hala orada olduğundan emin oluncaya dek, üstünden bastırıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sabahın donukluğunda yürürken kendi kendine mırıldanıyordu. —Yılan yuvası, diyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny'nin arkadaşları olacak serserilerin hepsini kapı dışarı, ederim. Artık hiçbirine eşyaya karşılık, şarap vermeyeceğim. Evdeki eşyalara da iyi sahip olup çaldırtmamalı. Herkes tek başına iyidir, kötülük yapamaz, bunlar gibi çete kurarsa... Alimallah, onları nasıl kapı dışarı edeceğim görecekler. Hepsini sokağa fırlatacağım!. Utanmaz arlanmaz, hırsız köpekler!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yine ortalıkta kalıp ağaç altlarında uyumaya başlayınca, bakalım yine öyle kurum satabilecekler mi?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli'nin nasıl öç alacağını, onlara, göstereceğim.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Beni aldatmaya, eşyalarımı çalmaya, karımın namusunu lekelemeye alışmışlardı! Torelli'nin, sabırlı, sessiz adamın nasıl öç alacağını öğrenecekler. Evet onlara göstereceğim!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Böyle mırıldanarak eliyle cebindeki kağıdı yoklaya yoklaya yürüyordu. Ağaçlardan gözyaşı gibi çiy damlaları düşüyordu. Torelli, bir kara bela gibi,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin evine doğru ilerliyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin evinde bir yas havası vardı. Güneş olmadığı için çardağın altında toplanamamışlardı. İçlerindeki sıkıntının nedenini, hiçbiri daha akla yakın bir şeye yoramıyordu. Çalınan sobayı geri getirip, eski yerine yerleştirmişlerdi. Çevresine toplanmışlar,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Johnny Pom —pom'un getirdiği haberi dinliyorlardı:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ralph, diyordu, artık hapishane gardiyanlığı yapmıyor. Bu sabah, polis müdürü işinden kovmuş.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, Tito'yu severim, diye söylendi. İçeri tıkılanlara yardım eder, şarap getirirdi. Yüz insanın bildiği kadar hikâye bilirdi. Niye kovmuşlar Johnny Pom —pom?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Ben de onu söylemeye geldim zaten. Bilirsiniz,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Tito Ralph sık sık hapse girerdi. Bir süre sonra bir hapishanenin nasıl yönetileceğini kusursuz öğrendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Eski gardiyan Marks Bana ölünce yerine Tito'yu getirdiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">O hapishaneye Tito gibi gardiyan gelmemiştir, bundan sonra da gelmez. Yaptığı her iş kitabına uygundu. Yalnız bir kusuru vardı: Biraz içip kafayı tütsüledi mi, sanki tutuklu olan kendisiymiş gibi kaçıp giderdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ötekiler başını salladı, Pablo. —Evet, dedi. —Polislerin peşine düşüp aradıklarını işitmiştim. Herif sahiden kaçmış gibi, saklanırmış.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Evet, bu kusuruna karşın, olağanüstü bir hapishaneciydi. İşte söyleyeceğim şu: Dün gece Danny, tam on kişiye yetecek kadar şarap içmiş. Duvarlara resimler çizmeye, cebindeki parayla yumurta alıp, çinlilerin kafasına atmaya başlamış. Yumurtaların biri de tesadüfen polisin kafasına gelince, haydi tutup hapse tıkmışlar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ama herifin cebi para doluymuş. Tito'yu şarap almaya yollamış, onu içmişler, biraz daha getirmiş. Hapishanede dört kişiymişler, hepsi de iyice sarhoş olmuş. İşte o zaman Tito'nun hastalığı tutmuş. Tabii, ötekiler de peşinden. Tito Ralph'ı bu sabah yakalayıp, artık gardiyanlıktan kovulduğunu söylemişler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Herifin öyle canı sıkılmış ki, cam çerçeve kırmaya, etrafa çatmaya başlamış. Polisler de tutmuş, hapse tıkmışlar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Ya Danny, diye bağırdı. Danny'ye ne olmuştu?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Ha. Danny mi? O da kaçmış yakalayamamışlar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hepsi umutsuzca içini çekti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon ciddi bir tavırla, —Danny gün geçtikçe kötüleşiyor, diye söylendi. Sonu iyi olmayacak.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Parayı nereden aldı acaba?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İşte tam bu sırada Torelli sokak kapısını açmış, böbürlenerek eve doğru yürüyordu. Korsan'ın köpekleri köşelerinden kalkmış, hırlayarak kapıya doğru saldırmışlardı. Herkes ne oluyor, gibilerden birbirine baktı. Koca Joe, son olarak kendi üzerinde kullandıkları ucu sivri şişi kaptı. Torelli'nin sert adımlarının sesi gelip kapının önünde durdu. Kapıyı itip ardına kadar açtı. Dudaklarında vahşi bir sırıtışla içeriyi seyrediyordu. Kabadayılık taslamadı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hayır, tersine, bir kedi gibi sessiz sessiz yanaştı; bir ev kedisi gibi sokulup sürtündü.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yumuşak, tatlı bir sesle. —Vay dostlarım, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sevgili dostlarım, müşterilerim. Sevdiğim insanlara kötü bir haber getirmenin, öldürücü acısı içindeyim. Bilemezsiniz içim nasıl parça parça oluyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon ayağa fırladı: —Danny'dir, diye bağırdı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Muhakkak Danny'ye bir şey olmuştur. Söyle ne oldu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli hafifçe başını salladı: —Hayır dostlarım, dedi. Danny'ye bir şey olmadı. Yüreğime bir bıçak saplanıyor sanıyorum ama ne yapayım ki söylemem gerekiyor, artık burada oturamayacaksınız. Söylediği şeylerin uyandıracağı dehşet belirtilerini iyice görebilmek için, gözlerini açtı. Bütün ağızlar açık kalmış, gözler şaşkınlıktan kocaman kocaman olmuştu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Sersem sersem konuşma, diye bağırdı. Ne diye oturamayacakmışız?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli'nin titreyen eli, iç cebine girdi, değerli kağıdı çıkararak, havada salladı. —Üzüntümü anlayamazsınız, diye bağırdı. Bu ev artık Danny'nin değil.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hep birden, —Ne? diye bağırdılar. —Ne demek istiyorsun? Ne diye Danny'nin olmuyormuş? Söyle Korsika piçi, söylesene!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli karı gibi fıkırdadı, bu, o kadar beklemedikleri bir şeydi ki, Paisanolar bir adım gerilediler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Çünkü, dedi İtalyan, —Ev benim oldu. Dün gece</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny evini tam elli papele bana sattı. Dost bakışlarla, karşısındakilerin yüzlerinde beliren anlamı seyrediyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yüzleri —Yalan! diyordu. Danny böyle bir şey yapmaz. Sonra. —Fakat Danny son zamanlarda öyle işler yapıyor ki, bizleri, arkadaşlarını bile soyuyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kimbilir, belki başımızı örten şu çatıyı bile utanmadan satmıştır, diye düşündüler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon yüksek sesle. —Yalan! diye bağırdı. —Namussuz herif, uyduruyorsun?.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli gülerek elindeki kâğıdı salladı. İspatım: burada, dedi. —Danny'nin imzaladığı kâğıt burada duruyor. Biz, iş adamları buna, senet deriz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo herifin üstüne yürüdü: Onu sarhoş ettin; tabii ne yaptığını bilmiyordu, diye söylendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli elindeki kâğıdı biraz açtı: —Yasalar böyle şeylere bakmaz, dedi. —İşte dostlarım, benim görevim, sizi, evi boşaltmaya çağırmaktır. Üzülüyorum ama, elimden ne gelir. Benim de tasarılarım var.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yüzündeki gülümseyiş gitmiş yerini zalim bir bakış almıştı: —Eğer öğleye kadar evden çıkmazsanız polis göndereceğim.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon yavaşça yerinden kalkıp Torelli'ye yaklaştı:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Aman dikkat et, Torelli. Bak, Pilon gülerek yanına geliyor! Kaç, demir kapılı, hava sızmaz bir odaya sığın.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon yumuşak bir sesle, —Ben bu işlerden anlamam, diye mırıldandı. —Elbette Danny'nin böyle bir iş yapması canımı sıktı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Toreili neşeli neşeli sırıttı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Benim hiçbir zaman satacak bir evim olmadı, diye ekledi: —Danny'nin imzaladığı kağıt bu mu?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon aptal aptal bakındı: —Bu evin, senin olduğunu kanıtlayan kağıt bu demek?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Evet, koca aptal. İşte bu kağıt her şeyi kanıtlar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon şaşırmış gibi, —Ben de aşağı kente gidip oradaki daireye kaydettirirsiniz sanırdım.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli neşeli neşeli güldü. Aman, Torelli dikkat et!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Farkında değil misin, yılan nasıl sürünerek yaklaşıyor? Jesus Maria, kapının önüne geçmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Mutfak kapısının önünde Pablo duruyordu. Bak, Koca Joe, elindeki sivri demirle nasıl duruyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli, —Siz bu işlerden hiç anlamıyorsunuz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Buradan çıkınca tapuya gidip...</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">O kadar çabuk oldu ki; adamcağız sözün sonunu bile getirmeye vakit bulamadı. Ayakları yukarı kalkmış, havada uçuvermişti. Büyük bir gürültüyle kocaman etli ellerinin üstüne, yere kapaklandı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hırsızlar! Soyguncular! diye bağırıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yüzünden aşağı ince bir kan sızıyordu. —Soyguncular, ah köpekler, itler. Kâğıdımı geri verin.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Önünde dinelen Pilon afallamıştı: —Ne kağıdı? diye sordu. —Ne kağıdından söz ediyorsun beyefendi?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Senedim, evin benim olduğunu gösteren senedim,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Polis bu işi yoluna koyar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Ben, kâğıt mağıt hatırlamıyorum. Pablo, sen biliyor musun?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Ne kâğıdı? Gazete kâğıdı mı, sigara kâğıdı mı?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon sıra ile sormaya başladı: —Johnny Pompom?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Belki sayıklıyor, rüyasında görmüştür.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Jesus Maria sen gördün mü?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Belki sarhoştur. Sabah sabah da bu kadar içilir mi be?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Joe Portagee?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Ben burada değildim, daha yeni geldim.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Korsan?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Kağıt mağıt yoktu elinde. Sonra köpeklerine döndü: —Var mıydı? diye sordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon kendini çaresiz göstermeye çalışarak Torelli'ye döndü: —Yanılıyorsun dostum, dedi. Hadi ben yalan söylüyorum, ama baksana benim gibi bu kadar millet de kâğıdını görmemiş. Elinde kâğıt yoktu dersem, suç benim mi? Bana kalırsa biraz yatıp dinlensen iyi olur.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli artık bağıramayacak durumdaydı. Ayağa kaldırıp dışarı çıkmasına yardım ettiler. Yenilgi, adamcağıza pek acı gelmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli gittikten sonra, başlarını yukarı gökyüzüne kaldırdılar, keyifleri yerine gelmişti. Güneş sonunda savaştan üstün çıkmış, sisi delip aşağıya inmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İçeri girmediler; çardağın altına uzandılar, hepsi de pek neşeliydi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Elli kâğıt diye söylendi. —Ne yaptı acaba?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Güneş sisi baştan sona temizlemiş, bir kenara atmıştı. Çardağın tahtaları ısınmış, havada sinekler vızıldamaya başlamıştı. İçlerindeki heyecan biraz hafiflemişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, bitkin bir sesle, —Kötü bir iş diye söylendi. —Danny böyle şeyler yapmamalı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, —Bundan sonra acısını unutturmak için bütün şarabımızı Torelli'den alırız, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Gül fidanının üstünde kuyruğunu sallayarak küçük bir kuş oynuyordu. Mrs. Morales'in yeni aldığı tavuklar çıkan güneşe, övgüler düzercesine ötüyordu. Bahçedeki köpekler yere uzanmış, kuyruklarını sallayarak kesik kesik havlıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yoldan gelen ayak sesleri üzerine başlarını kaldıran dostlar, gelenin arkadaşları olduğunu anlayınca hafifçe gülümsediler. Danny ile Tito Ralph, ellerindeki iki ağır çanta ile kendilerine doğru geliyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, içeri koşup bardakları yetiştirdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin elindeki çantayı yere korken takındığı yorgun tavır gözlerinden kaçmamıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, —Bu sıcakta tepeyi tırmanmak adamı bitiriyor, diye mırıldandı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Johnny Pom —pom, —Tito be, diye bağırdı. —Senin tutuklandığını duymuştuk.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Yine kaçtım. Anahtarlarımı almayı unutmuşlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bardakları doldurdular, hepsi büyük, bütün dertlerin geçtiğine inanan, iç rahatlatıcı derin bir nefes aldılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon bardağından bir yudum içti, Danny, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Şu domuz Torelli, bu sabah bize bir yalan söyledi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Elinde senin imzaladığın bir senet varmış.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny kaygılanmıştı: Kağıt nerede? diye sordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Şey, yalan olduğunu bildiğimiz için yırtıp yaktık.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sen öyle bir kağıt imzalamadın değil mi?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hayır, diyerek Danny bardağını dikti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, —Yiyecek bir şey olsaydı, ne iyi olurdu, diye mırıldandı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny tatlı tatlı gülümseyerek, —Unutmuştum, dedi. —O çantalardan birinde tavuk, ekmek, falan filan var.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon öylesine zevklenmişti ki, ayağa kalkıp bir konuşma yapmaktan kendini alamadı: Bizim dostumuz gibi dost nerede bulunur! diye bağırdı. —Soğuktan üşümeyelim diye bizi, evine aldı. Yiyeceğini, içeceği şarabı bizimle paylaştı. Yaşasın sevgili dostumuz, büyük dostumuz!..</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny heyecanlanıp utanmıştı. Yere bakıyordu:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Ne olacak canım, diye mırıldandı. —Büyük bir erdem mi sanki?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Fakat Pilon'un sevinci doruk noktadaydı. Bütün iyilikleri, kötülükleriyle dünyayı ele geçirmiş, gibiydi: —Bir gün şu Torelli'ye bir iyilik yapıp, gönlünü almak gerek diye mırıldandı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, o serserilik serüveninden sonra, eve döndüğü zaman, arkadaşları, aklını oynatmadığını, fakat çok yorgun olduğunu gördüler. Vahşice deneylerin, korkunç serüvenlerin sert parmakları, ruhunun tellerinde gezinmişti. Oldukça durgun, aldırışsız bir yaşam anlayışı edinmişti. Sabahtan kalkıyor, çardağın kırmızı gülleri altına oturuyor; yemek yemek için içeri giriyor, masaya çöküyor; ta yatağına yatıncaya dek durumunu bozmadan orada kalıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Çevresindeki konuşmaları dinliyor, fakat ağzını açıp da tek kelimeyle bile, söze karışmıyordu. Cornelia Ruiz'in son zamanlarda pek hızlı bir aşk koleksiyonu yapmış olması haberi bile, Danny'yi heyecanlandırmadı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bir gece Joe Portagee, Danny'nin yatağına bile girmişti; delikanlı o kadar uyuşuk duruyordu ki, herifi, onun yerine Pilon ile Pablo dövmek zorunda kalmıştı. Yılbaşını kutlamak için Sammy Rosper, elinde bir şişe viski, cebinde altıpatları olduğu halde, mahalleye saldırıp da, bir ineği öldürünce, taşkınlıklarından ötürü herifi tutup hapse tıktırmışlardı. Hep birlikte oturup sorunun, ahlaki ve ahlakdışı yanlarını tartışırlarken kendi görüşünü sorduklarında bile Danny, ağzını açıp söze karışmamıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Aradan bir süre daha geçince, onun, bu durumu dostlarını düşündürmeye başladı. Pilon, —Danny çok değişti, diyordu. —Yaşlanıyor. Jesus Maria, —Yaşama isteğini üç haftada tüketiverdi. Hastalığı o yüzden bence, dedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arkadaşları onu, boşu —boşuna bu duygusuzluk, uyuşukluk ummanından çıkarmaya uğraştılar. Sabahları çardağın altında toplanınca en eğlenceli, en tatlı hikâyeierini anlatıyorlar, kırk yıllık yorumcular gibi Yukarı Mahallede olup biten sevda alışverişlerini, aşk olaylarını olağanüstü ilginç bir şekilde aktarıyorlardı. Pilon mahallede girip çıkmadık yer bırakmıyor;</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'de biraz olsun ilgi uyandıracak yeni haberler topluyordu ama, delikanlının gözlerinde ihtiyarlık, yorgunluk ve bezginlikten başka bir şey bulamıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria boş yere, —Sen iyi değilsin, diye diretiyordu. İçinde bir şey var, seni yiyip bitiren bir dert gizli.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hayır, bir şeyim yok, diye karşılık veriyordu Danny.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ayaklarına konan sinekleri uzun süre kovmadığı, elini, savurup vurmaya çalıştığı sırada bile eski becerikliğini yitirdiği, hiçbirinin gözünden kaçmıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Zamanla evi saran neşeli hava, o ırmak gibi çağlayan neşe eridi, aktı; her şey Danny'nin hüznünün karanlığı içinde boğulup gitmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ah, o vara yoğa kavga çıkaran; o karşısına çıkan herkesle kadeh tokuşturmaya hazır; o her aşk nağmesine, her işveye bir kaplan kükremesiyle karşılık veren Danny'yi bu durumda görmek yürekler acısıydı. Şimdi dizlerini yukarı toplamış, vücudunu bacaklarına dayamış, kolları iki yana sarkık, başı bir yana düşmüş, kara kara düşünceleriyle başbaşa, saatlerce çardağın altında oturuyordu. Gözlerinde ne küçücük bir arzu ışığı, ne sıkıntı, ne sevinç, ne de herhangi bir anlama gelen bir belirti görülebilirdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Zavallı Danny, birdenbire nasıl böyle boşalıverdin!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bir zamanlar burada dünyanın tek hâkimi gibi oturur, öldükten sonra her şeyin seninle birlikte yok olup gideceğine inanan bir adam gibi, sevgiyle bakardın dünyaya. Ama baksana Danny! Yalnız değilsin ki. Arkadaşların bu haline fena tutuluyor. Baksana, seni gözlerinin ucuyla nasıl inceliyorlar. Sahibinin en ufak bir iltifatını dört gözle bekleyen sadık bir köpek gibi, özlemle bekleşiyorlar. Senden gelecek neşeli bir söz, neşeli bir bakış, evet Danny, senin küçük bir hareketin onları sevinçten deli edebilecek. Hayatın sadece sana ait değil, Danny; çünkü senin hayatın başkalarınınkini düzenler durumda.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Baksana arkadaşların, sevgili dostların ne çekiyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kalk, davran, yeniden hayata dön, dön ki arkadaşların da yeniden yaşama sevinçlerine kavuşsunlar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bütün bunlar, bu kadar güzel, düzgün sözcüklerle olmasa bile, bütün bu sözlerin hepsi ona, Pilon tarafından söylenmişti. Pilon elindeki şarap kadehini Danny'ye doğru kaldırarak, —Haydi, demişti,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—şu üstündeki kefeni yırt, at.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny bardağı bir yudumda boşalttı. Yeniden arkasına yaslanıp, kendini yine ruhunun karanlık düzenine bırakmaya çalıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Bir yerin mi ağrıyor? diye sordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hayır.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon arkadaşının bardağını bir daha doldurdu, karşısındaki yüzü seyrediyordu. Gözler eski ateşini kaybetmişti. Ta derinlerde bir yerde eski Danny, bir an ortaya çıkabilmek için, şöyle bir davrandı. Sahibinin ne mal olduğunu belli eden bir el hareketiyle sineği bir vuruşta ezivermişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon'un yüzüne yavaş yavaş tatlı bir gülümseyiş yayıldı. Ve sonra Jesus Maria, Pablo, Koca Joe,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Korsan, Johnny Pom —pom ve Tito Ralph, bütün arkadaşlarını bir araya topladı. Hepsini aldı, evin arkasına götürdü.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny'ye şarabın son yudumunu verdim, hem nasıl iyi geldi bilseniz. Demek ki adamakıllı içmeye, belki bir ziyafete ihtiyacı var. Nereden şarap bulabiliriz?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hepsinin aklı şöyle bir dolaştı, olanakları yoklamaya başladı. Bu insanlar, öteki hemcinslerinin yaşadıkları sürece hiç duymadığı bir içtenlikle doluydular şu anda. Danny'yi seviyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">En sonunda Jesus Maria, —Chin Kee yine sardalye yapıyor, diye söylendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Akılları avare dolaşmaktan vazgeçmiş, önlerine serilen gerçeğe dönmüştü. Ama bunun ne işe yarayacağını kavrayabilmeleri birkaç dakika sürdü. Sonra,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Ne diye olmasın, diye söylendiler. Bir gün, sade bir gün çalışsak, her işimizi görürüz. Çekişmenin seyri yüzlerinden belli oluyordu; Danny'nin hatırı için, iradelerine nasıl hâkim olabiliyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, Yaparız, diye söylendi, —yarın hep birlikte gider. Chin Kee'de çalışırız. Hemen o akşam Danny'nin şerefine koskoca bir parti düzenleriz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny ertesi sabah uyandığı zaman evi bomboş buldu. Yatağından kalkıp boş, sessiz odaları dolaştı. Fakat Danny, herhangi bir sorun üzerinde uzun boylu kafa yoran bir adam değildi. Önce bunun, üzerinde düşünülecek bir sorun olmadığına karar verdi, sonra da aklından silip attı. Doğruca çardağın altına gidip sıcak tahtaların üstüne uzandı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bu bir uyarı mıydı, Danny? Üstüne çöken talihsizlikten korkmaya mı başladın? Hayır. Danny kendi kendinin içinde yitip gitmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yukarı Mahallede olmazsa olmazdı. Biraz sonra çevrede dedikodular dolaşmaya başlamıştı:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin arkadaşları Chin Kee'de sardalye işinde çalışıyorlarmış. Bu bir hükümet darbesi ya da önemli bir siyasal olay kadar heyecan uyandıracak bir haberdi. Karşılıklı selamlaşmalar arasında tekrarlanıyor, çamaşır asan kadınlar, bahçeden bahçeye birbirlerine bağırışıyorlardı: Danny'nin arkadaşlarının hepsi çalışıyormuş bugün.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sabahın sessiz havası haberin etkisiyle elektriklenmiş gibiydi. Kuşkusuz bir neden, gizli bir amaçları olmalıydı. Analar çocuklarını öğretip Chin Kee'nin bahçesine yolluyorlardı. Millet, penceresinde, gelecek son haberleri bekliyordu. Ve haberler biribirinin ardından geliyordu:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Pablo elini kesmiş.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Chin Kee, Korsan'ın köpeklerini kovmuş.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Köpekler, tekrar geri gelmiş.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Pilon'un üstü başı kir içinde kalmış.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yukarı Mahalle halkı arasında ufak tefek iddialar, bahisler başlamıştı. Aylardır bu kadar heyecanlı bir olay yaşanmamıştı. Bütün sabah Cornelia Ruiz'den tek söz bile edilmedi. Sorunun ne olduğunu öğleye kadar öğrenemediler. Ama asıl haber duyulunca, büyük bir heyecan ve telaş uyandırdı:</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny'nin onuruna büyük bir parti veriyorlarmış.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Herkesi çağıracaklarmış.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sardalye imalathanesinden, buyruklar sızmaya başlamıştı. Mrs. Morales, tozlu gramofonunu temizlemiş, en gürültülü plaklarını ayırmıştı. Bir kıvılcım parlamış, bütün Yukarı Mahalleyi tutuşturmuştu. Yedi arkadaş, gerçekten Danny için bir ziyafet hazırlıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sanki Danny'nin sadece yedi arkadaşı varmış gibi, söylüyoruz. Madam Soto'nun kümesi bir bıçakla temizlendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Madam Palochico, en büyük tencerelerinden birinde muhallebi kaynatmaya başladı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kızlardan bir grup Woolworth'un dükkanına gidip renk renk krepon kağıtları aldı. Bütün mahalleden gitar ve akordeon sesleri yükseliyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Haber! Chin Kee'nin bahçesinden her an, yeni bir haber geliyordu. Kesin karar verilmişti; ziyafet o gece verilecekti. O gün, en aşağı yirmi lira alacaklardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Tam yirmi şişe şarap, şimdiden hazır demekti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Torelli'nin işten başını kaldıracak vakti yoktu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Herkes Danny'nin evine götürmek için bir testi şarap almaya koşuyordu. Torelli'nin kendisi de faaliyetteydi. Karısına, —Belki biz de Danny'ye gider, bir iki şişe şarap götürürüz, diyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İkindi olunca Yukarı Mahalledeki telaş ve heyecan, son sınırına varmıştı: Bütün ömürlerince giymeye kıyamadıkları elbiseler çıkarılmış, havalanmaya asılmıştı. Yıllardır sandık diplerinde uyuşup kalan güvelerin, denizden esen rüzgârla bütün keyifleri kaçmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ya Danny? Yarısı erimiş bir insan gibi pinekleyip duruyordu köşesinde. Yalnızca güneş döndükce yerinden kımıldıyordu. Bütün mahalle halkının o akşam kendi kapısından içeri dolacağını biliyorsa bile, herhangi bir harekette bulunmuyordu. Zavallı Danny! Hiç olmazsa en aşağı iki düzine göz, kapısını gözetliyordu. Saat dörde doğru yerinden kalktı, bahçeden geçerek Monterey'e doğru yola düzüldü.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Gözden kayboluşunu sabırsızlıkla beklediler. Oh, kıvrım kıvrım, cicili bicili, rengarenk kağıtlar ne güzel duruyordu!.. Oh, kandiller pırıl pırıl parlıyor; mumlar ışıl ışıl yanıyordu!.. Yere damlayan mumlar döşemeyi cilalamış, kaygan bir duruma getirmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yemekler gelmeye başladı. Tabak tabak pilavlar, dumanı üstünde tavuk haşlamaları, insanın iştahını kabartıyordu. Sonra testi testi, şişe şişe şaraplar doldu. Martinez, mahzene inmiş bir kasa viski çıkarıp soluğu, Danny'nin evinde almıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Beş buçuğa doğru yedi arkadaş, elleri yüzleri kan içinde, yorgunluktan bitkin bir durumda ama, böbürlenircesine başları dik adımlarla, tepeyi tırmanıyorlardı. Austerling zaferinden sonra Fransız ordusu, Paris'e tıpkı bu eda ile dönmüştü. Evi rengarenk kağıtlarla donanmış, ışık içinde yüzer görünce yorgunluklarını bir anda unuttular, neşeli neşeli gülümsediler. O kadar sevinmişlerdi ki, gözleri yaşardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arkasında tabak tabak güzel yiyecekler taşıyan oğulları olduğu halde Mama Chipo göründü. Paulito, o şişman tombul kadın, bir tencere fasulye ile bahçeye daldı. Naralar, şarkılar başlamıştı; kadınların çığlığı, bu heyecan kasırgasına katılan çocukların bağrışmaları birbirine karışıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Önlem almak üzere yola bir otobüs dolusu polis çıkarıldı. Oh, bu sadece bir ziyafet. Tabii biraz içilecek. Merak etmeyin, kan çıkmaz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ya Danny neredeydi? Berrak, soğuk bir gecede yükselen duman gibi, tek başına Monterey'e yollanmıştı. Postanenin önüne, istasyona, Alvarado Caddesindeki meyhanelere uğradı, kayaların arasında köpüren dalgaları seyretmek için sahile indi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ne oluyor Danny? Seni böyle yapan ne? Danny bilmiyordu. Yüreğinde sevdiği bir kadından ayrılıyormuş gibi bir sıkıntı duyuyor, sonbahar hüznünü andıran bir sıkıntı içinde bunalıyordu. Bir zamanlar kokusunu zevkle dinlediği lokantaların önünden geçti, canı yemek bile istemedi. Madam Zuka'nın büyük kuruluşunun önünden geçerken pencereden sarkan kızlara açık saçık işaretler yapmak şöyle dursun, kafasını çevirip bakmadı bile. Sonra tekrar iskeleye, sahile döndü. Demir parmaklığın üstünden sarkıp, kapkara derin suları seyre daldı. Biliyor musun Danny, hayat şarabımız Tanrıların kadehine nasıl boşalıp duruyor? Bir gün senin zamanının da geleceğini düşünebiliyor musun? Gözleri suda, bir süre hareketsiz kaldı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hava kararınca evindekiler, Danny'yi merak etmeye başlamışlardı. Arkadaşları evden ayrılmış, kente araştırmaya çıkmışlardı. Rastladıkları herkese,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Danny'yi gördün mü? diye soruyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Evet bir saat önce buradan geçti, ağır ağır yürüyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon ile Pablo birlikte dolaşıyorlardı. Arkadaşlarının izini bulmuş hızla yaklaşıyorlardı. Sonunda karanlık rıhtımın ucunda duran Danny'yi gördüler. Tepesinde soluk bir fener yanıyordu. Koşa koşa yanına geldiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, bunu, o zaman söylememişti ama, daha sonra Danny'den söz edilirken, o gün Pilon ile birlikte iskelede duran Danny'ye doğru yürürken gördüğü manzarayı anlatmaya çalıştı. Pablo, —İskelede parmaklığa dayanmış duruyordu, diye anlatırdı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Onu iyice görüyordum. Birden tepesinde bir şey fark ettim. Önce başının üstünde bir bulut duruyor sandık. Biraz daha dikkatli bakınca, önce büyük kara bir kuşa, sonra iriyarı bir adama benzettim o karaltıyı. Tepede bir yere asılmış gibi duruyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hemen istavroz çıkardım. Danny'nin yanına vardığımız zaman, kara gölge kaybolmuştu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon bunların hiçbirini görmemişti. Bundan başka Pilon, Pablo'nun istavroz çıkardığını, kendi kendine dua mırıldandığını da görmemişti. Fakat söze karışmadı, ona neydi; hikâye Pablo'nun değil miydi, nasıl isterse anlatır.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hızla Danny'nin yanına yanaştılar; iskele dubalarının altında denizin homurdanışı duyuluyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny hareket etmedi. Kollarından tutup çevirdiler: —Danny, nen var?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hiç, hiçbir şeyim yok.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Sen hastasın, Danny.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hayır.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Seni böyle üzen ne?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Bilmiyorum. İçimden öyle geliyor. Canım bir şey istemiyor.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Bir doktora görünsen, belki bir şey yapabilir,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Size hasta değilim diyorum ya!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Bak dedi, evde senin onuruna bir parti düzenledik. Yukarı Mahalledeki herkes orada.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Şarap, çalgı, bol bol yiyecek! Belki yüz şişe şarap var. Tavanlar, duvarlar renk renk kağıtlarla süsenmiş. Sen de gelmek istemez misin?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny derin bir soluk aldı. Döndü; bir süre daha karanlık sulara baktı. Kimbilir, belki Yaradanla fısıldaşıp, onunla bir şeyler konuştu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sonra tekrar arkadaşına döndü. Gözleri biraz daha parlamıştı: Tam canımın istediği şeyi buldunuz! diye bağırdı. Hadi gidelim. Öyle susadım ki, kızlar da var mı?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—İstediğin kadar. Evin içi karı kız dolu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Hadi öyleyse, koşun bakalım!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Koşa koşa tepeyi tırmanmaya başladılar. Eve varmadan, ormanın başladığı yerden çalgı sesleri. neşeli kahkahalar duyuluyordu. Üç arkadaş soluk soluğa kalmışlardı. Danny, naralar atıyordu. Bardaklar dolusu şarap uzatıldı önüne. Hepsinden birer yudum aldı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İşte bütün bu eğlence senin içindi! Daha sonra birisi bir eğlenceden, eğlenmekten söz edecek olsa, içlerinden başka biri, anıların verdiği zevkten mest olmuş bir halde, Danny'nin evindeki partiye gitmiş miydin? diye sorardı. İlk konuşan mahallenin yenisi değilse, muhakkak, o gece o da orada bulunmuştur.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İşte bütün bu eğlence, senin içindi. Ondan daha iyisi mahallede verilmedi, verilmeyecek de.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Böyle bir şey düşünülemez bile, çünkü ziyafetten sonraki iki gün içinde gelmiş geçmiş eğlencelerin hepsiyle kıyaslanmış ve bu sonuca ulaşılmıştı. O gece kim neşeden, zevkten çatlayacak hale gelmedi ki! Hiçbir zaman o geceki kadar kavga olmadı; öyle iki kişi arasında değil, kocaman kalabalık gruplar arasında dehşetli dövüşler oldu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ah, hele o kadınların kahkahaları! İnce, şakrak, bir billur kırılmasını andıran kahkahalar! Aşağı yardan gelen kadın çığlıkları, karşı koyma sesleri.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Peder Ramon, ertesi günkü günah çıkartma sırasında duyduğu itiraflar karşısında taş gibi donup kalmıştı. Yukarı Mahalleyi simgeleyen ruh, didik didik olmuş, dalgın, şaşkın bir varlık olarak göklerin boşluğuna atılıvermişti. O kadar dans ettiler, öyle tepindiler ki; döşemenin bir kenarı aşağı çöktü.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Akordeonlar o kadar gürültüyle çalınıyordu ki; körükler dayanamıyor, soluğan olmuş atlar gibi işe yaramaz oluyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'ye gelince, onuruna verilen şölen gibi, o da hiçbir şeyle karşılaştırılamazdı. Onu bir sözcükle Harika olarak nitelendirmek gerekir. Daha sonra bırak, ukalanın biri, —Beni görmedin mi? diye sorsun.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—O zenci karıyı, nasıl dansa davet ettim, görmedin mi? Görmedin mi, nasıl atom bombası gibi ortada dönüp duruyordum? O zaman daha yaşlı, daha akıllı, gün görmüş bir göz onu tepeden tırnağa süzecek, ona dönerek, bütün olanakların sırrını hesaba katan tecrübeli bir sesle, —Ya sen Danny'yi gördün mü? diye soracak.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Belki bir gün tarihçilerin biri tutup, şölenin soğuk, kuru, zevksiz bir tarihini yazmaya kalkar. Belki Danny'nin elinde bir masa ayağı ile ortaya fırlayıp kadın erkek herkese meydan okuduğu zamana dokunur.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Belki de yazısını şöyle bitirir: —Ölmek üzere olan bir organizmanın insanüstü bir güç ve kudret gösterdiği olmuştur. O gece Danny'nin insanüstü enerjisinden söz ederken aynı tarihçinin, hiç şaşmayan kalemi şunları da ekleyebilir: —Yaşayan bir organizma tahrik edildiği zaman, genel yapı büyük bir doğurma eylemine başlar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ama, ben de, bütün Yukarı Mahalle halkı da,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Geç beyim, bunları, diyeceğiz. —Danny gibi bir adam bir daha kolay kolay bulunmaz. Kimse doğru dürüst bir hesap tutmadığı için, doğal olarak kadınların hiçbiri o akşam kiminle yattığını itiraf etmedi. Bu yüzden Danny'nin kudreti, meziyeti, biraz sişirilmiş olabilir. Kaldı ki bütün ünlülerin en aşağı onda biri şişirme değil midir!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin gittiği her yere, o görkemli deliliği de beraberinde gitti. Mahallede söylendiğine göre Danny tek başına tam üç koca binlik şarap içti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Unutulmamalı ki, Danny şimdi ölümlüler, Tanrılar arasına karışmıştır. Belki birkaç yıl sonra, bu söylenti otuz binlik olur. Yirmi yıl sonra bulutların alev alev yanarak, parça parça gökte toplanıp, koca koca harflerle DANNY diye yazılar oluşturduğu; o akşam aydan kan damladığı, büyük ve küçük ayıların saman yolunda naralar attığı bile söylenecektir.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Vakit ilerledikçe yapıları Danny'yle aynı düzeyde olmayanlar ortadan kaybolmaya, erimeye, ayak altından çekilmeye başladı. Geri kalanlar, üstünlüklerinin etkisiyle, daha çok bağırmaya, daha hırsla dövüşmeye, daha hızla dans etmeye devam ettiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Monterey'in itfaiye ekibi meşin ceketleri sırtlarında, kırmızı arabaları ve hortumlarıyla tetikte hazır bekliyordu. Gece bir hayli ilerlemişti. Danny'nin partisi, bütün parlaklığı ile sürüp gidiyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bütün olup bitenlerin, kadın erkek bir sürü tanığı var. Ve her ne kadar, otuz binlik şarap içmeleri sonucu, tanıklıklarının yarı yarıya değerden düşmesi gerekirse de olayın ana çizgileri, hiçbirinin gözünden kaçmamıştı. Herkes başka başka şeyler söylediği için, hikâyenin tamamını öğrenmek birkaç hafta sürdü. Ama zamanla her şey, aydınlandı ve sonuna dek devam edecek olan, gerçek biçimini almakta gecikmedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yukarı Mahalle halkı, Danny, hızla şekil değiştiriyordu, diyordu. Büyümüş, büyümüş koskocaman, korkunç bir yaratık olmuştu. Gözleri otomobillerin ön lambaları gibi, pırıl pırıl yanıyordu. İnsanı korkutan bir hal vardı üzerinde.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Grada, kendi odasının ortasında dimdik duruyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ceviz masanın bir ayağını havaya kaldırmış, hatta elindeki tahta parçası bile kocaman olmuştu: bütün dünyaya meydan okuyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Dövülecek yok mu? diye haykırdı. —Bir erkek kalmadı mı koca dünyada? Herkes tir tir titriyordu, havada dolaşan masa ayağı o kadar korkunç, o kadar canlıymış gibi duruyordu ki, milletin içine müthiş bir korku salmıştı. Danny elindeki ayağı ağır ağır bir ileri, bir geri sallıyordu. Akordeonların gıcırtılı sesleri kesilmişti. Dans edenler durdu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Odanın havası gittikçe soğuyor ve çöken sessizlik okyanusların sessizliği gibi, içten içe çalkalanıp inliyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Kimse yok, aranızda erkek yok demek! diye gürledi Danny. —Koskoca dünyada bir ben mi kaldım? Korkunç korkunç parlayan gözlerine bakan, masanın ayağının havada sallanışını görenlerin beti benzi kül gibi olmuştu. Bu meydan okuyuşa karşılık veren olmadı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny, kendini, şöyle yukarı doğru bir gerdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Dediklerine bakılırsa başı tavana değiyordu. —Öyleyse dışarı çıkıp benimle boy ölçüşecek birini arıyayım.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin önüne, gücüne yakışır bir rakip bulayım!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Önüne çıkan her şeyi devire devire, kapıya doğru atıldı. Korkudan ödleri patlamak üzere olan insanlar, ikiye ayrılmış, geniş bir yol açmışlardı. İki büklüm olarak kapıdan çıktı. Millet sesini çıkarmadan olup bitenleri seyrediyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Dışarıda o meydan okuyan nara gümbürdedi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Masa ayağının havada çıkardığı ıslığa benzer sesi duydular. Uzaklaşan ayak seslerini işittiler. Az sonra yarın yakınlarından, meydan okumaya cevap veren, çam ağaçlarının çevresindeki sisi eritip akıtan, insanın iliklerini uyuşturan ikinci bir nara geldi. Hatta şimdi bile, Danny'nin rakibinden söz edenler bilinmeyen bir nedenle seslerini kısar, korku ile ürkek ürkek etrafına bakınırlar. Danny'nin bu sese, saldırdığını duydular. Meydan okuyanın son narası gümbürdedi, sonra şiddetli bir darbe. Ve daha sonra bir ölüm sessizliği...</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ciğerlerinden sızan hava bir ses çıkarır korkusuyla soluklarını tutup, bir süre beklediler. Fakat boşuna kulak verdiler. Gece ölesiye sessizdi ve ortalık ağarmaya yüz tutmuştu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bu sessizliği Pilon bozdu: —Bir şey oldu galiba, diye mırıldandı. Dışarı ilk fırlayan da o oldu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yürekli adamdı, ona engel olacak korku yoktu. Ötekiler de peşinden seğirttiler. Danny'nin gittiğini duydukları yana koştular ama, arkadaşları görünürde yoktu. Yarın kenarında, içinde kim bilir kaç kuşaktır, incecik akan suyun, zikzaklı yatağına vardılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arkadan gelenler Pilon'un, aşağıya doğru koştuğunu gördüler. Arkasındakiler de inmeye başladılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ve Pilon'u aşağıda parçalanmış, kıvrılmış Danny'nin başucunda buldular: Tam kırk ayak yukarıdan uçuvermişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon bir kibrit çaktı. —Galiba daha yaşıyor, diye söylendi. —Koşun bir doktor bulun, Peder Ramon'a da haber iletin.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Millet dağılıverdi. On beş dakika içinde dört doktor uyandırılmış, çılgın Paisanolar tarafından yataklarından sürüklenmişti sanki. Hiçbiri, doktorların o pek sevdikleri nazlanmayı yapmaya vakit</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">bulamamıştı. Hayır! Tartaklandılar, itildiler, kakıldılar, ne istediğini bilmeyen adamlar, alet çantalarını alıp ellerine sıkıştırdılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Peder Ramon da yatağından kaldırıldı. Başına gelen, kendisini bekleyen işin ne olduğunu bile anlayamadan nefes nefese tepeyi tırmanmaya başladı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bu arada Pilon, Pablo, Jesus Maria, Danny'yi kaldırmış, evdeki yatağına yatırmışlardı. Bir sıra mum gibi çevresine dizildiler. Danny, belli belirsiz nefes alıyordu: Önce doktorlar geldi. Ne yapılması gerektiğini düşünerek kuşkulu gözlerle birbirlerini süzüyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ama en ufak bir duraksamanın çevreyi saran halkın gözünde korkunç anlamlar uyandırdığının farkındaydılar. Danny'yi muayene etmeleri uzun sürmedi. İşlerini bitirdikleri zaman Peder Ramon da gelmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, Pablo, Jesus Maria, Koca Joe, Johnny Pom —pom, Tito Ralph, Korsan ve köpekleri içeride olduğu ve hepsi Danny'nin ailesinden sayıldığı için,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Peder Ramon ile ben de içeri giremedim. Kapı kapanmıştı. Ne de olsa insanın içinde gurur denen bir şey bulunduğu için, her şey kolay kolay gözetlenemez.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Büyük odayı dolduran Yukarı Mahalle insanlarına büyük bir sabır sessizliği egemendi. Papazlarla doktorlar anlaşma şekillerini çok ileri götürmüşlerdir. Odadan çıktıkları zaman Peder Ramon'un yüzündeki anlam değişmemişti ama, onu gören kadınlar çığlık çığlığa ağlamaya başladı. Erkekler bağlanmış atlar gibi ayaklarını yere vura vura teker teker dışarı süzüldü.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yatak odasının kapısı hala kapalıydı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ölüm, keder, umutsuzluk ve kupkuru bir felsefe uyandıran kişisel bir sorundur. Öte yandan cenaze törenleri büsbütün toplumsal olaylara yol açar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Her şeyden önce otomobilinizi temizletip, parlatmadan cenaze törenine gitmeyi aklınızdan geçirebilir misiniz? Mezarın başında dikilirken siyah kostümünüzün ütüsüz, ayakkabılarınızın boyasız olmasına katlanabilir misiniz? Cenazeye gönderdiğiniz çelenge kartınızı iliştirmeyi ve yapılması gereken şeyi unutmadığınızı hatırlatmayı ihmal eder misiniz? Toplumsal geleneklerin, adetlerin hiçbiri cenaze törenlerindeki kurallar kadar şaşmaz bir biçimciliğe, bağlı değildir. Cenaze evinin salonunda o rahatsız portatif demir sandalyelerin kullanıldığını düşünün; çevrede ne unutulmaz bir etki bırakır. Hayır, ölmek üzere olan bir insan, belki sevilebilir, nefret edilebilir, acınabilir ama öldü mü; karışık, çapraşıl; bir törenin bir numaralı süsünü teşkil eder.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny ölmüştü, iki gündür cansız yatıyordu;</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny adlı bir insanın yaşadığı ömür tükenmişti. İnsanların yüzleri adet üzere kara bir yas tülü ile örtülü, içleri heyecandan tir tir titriyordu. Hükümet, isteyen her eski askere, askeri tören yapmayı üstüne almıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yukarı Mahallede bu şerefe ilk Danny nail olmuştu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ve Yukarı Mahalle hükümetin vaadini ilk defa eleştirici bir gözle ölçmek fırsatını elde etmişti. Haber çoktan askeri makamlara iletilmiş, ceset, hükümetin gözetimine bırakılmıştı. Yeni boyanmış, üstüne bir bayrak gerilmiş tabut, hazırlanmış bekliyordu. Cuma günkü tören için bildiri bile yayımlanmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Saat onda cenaze töreni 11. Alay, 11. Bölük,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Avcı grubundan...</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bütün bunlar; Yukarı Mahalle pencerelerinden sarkan kadınları, dışarı fırlatacak haberlerdi. O gün sabahtan akşama kadar, Monterey'in sokakları Danny'nin cenazesi için kapı kapı dolaşıp çiçek dilenen kara kara çocuklarla dolup taştı. Ve gece aynı kara çocuklar, buketleri çoğaltmak için bahçeleri bir daha ziyaret ettiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Şölende en iyi elbiseler giyilmişti. Sonraki iki günde bu elbiseler iyice temizlendi, yıkandı, onarılıp, güzelce ütülendi. Delicesine bir faaliyet vardı mahallede. Heyecan gittikçe artıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İkinci günü akşamı Danny'nin arkadaşları büyük odada toplandılar. Beklenmedik darbelerin ve sarhoşluğun etkisi yok olmuş yerini büyük bir dehşet almıştı; zira Yukarı Mahallede Danny'yi en çok seven, ondan en çok yararlanan kendileri olduğu halde, onun cenaze törenine katılamıyorlardı. Bütün sıkıntıları, kederleri arasında hepsi de bunun bilinci içindeydi. Ama sorun, bütün açıklığı ve gerçek yüzü ile ilk defa bugün karşılarına çıkmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Genellikle kıyafetleri sözünü etmeye değmeyecek kadar kötü idi. O geceki şölen, elbiselerini hiç olmazsa bir yıl giyilmiş kadar eskitmişti. Pantolonların dizi patlamış, yelekleri erimişti. Başka birisi ölmüş olaydı, ondan bundan ödünç kılık düzebilirlerdi ama, şimdi koca Yukarı Mahallede cenazeye gitmeyen kimse kalmıyordu ki. İçlerinde bir tek Cocky Rior'dan gitmiyordu. Ama Cocky çiçeğe tutulmuş, karantinaya alınmıştı, tabii elbiseleri de birlikte gitmişti. Yeni bir elbise almak için para bulurlar, belki de çalabilirlerdi ama, altı kişiye birden elbise alacak para neredeydi!</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Belki, —Bu adamlar Danny'yi, cenazesine bu durumda gidecek kadar sevmiyorlar mı? diyeceksiniz. İyi ama, komşunuz düğüne gider gibi giyinmişken siz partallarınızla kalabalığa nasıl karışırsınız?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yüreklerine çöken ayrılık acısı katlanılmaz derecedeydi. Talihlerine lanet ediyorlardı. Kapının önünden Galvez'in geçtiğini gördüler. Yepyeni, gıcır gıcır bir elbise almış, daha şimdiden sırtına geçirmişti. Arkadaşlar, çeneleri avuçlarında kara kara talihsizliklerini düşünüyorlardı. Her olasılık, ortaya konmuş, tartışılmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon şimdiye dek ilk defa olarak, işe yaramayacak kötü bir öneride bulundu. —Bu gece gider, birer kat elbise çalarız, dedi. Önerisinin pek aptalca bir şey olduğunu, kendi de biliyordu. Çünkü dünyanın bütün elbiseleri önüne serilse, içinden bir tanesine bile elini sürmek gelmeyecekti. Bir elbise çalmak, çarpılmaktan da beterdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Kızılhaççılar bazen elbise de verir diye söylendi</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Gidip baktın mı, dedi. —Heriflerde on dört entari var ama, bir tek erkek elbisesi yok.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kara talih, her yandan bütün olanakları baltalıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Tito Ralph, yeni mendilini cebinden sarkıtmış olarak girince, odadakilerden iyice bir azar işiterek, özür dileyip dışarı çıktı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Bir hafta vaktimiz olsaydı gider sardalyede çalışırdık, dedi Pilon. —Oysa cenaze yarın kalkacak. İşte düşünülecek şey. Tabii biz de törene katılabiliriz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Nasıl?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Kıyıdan kıyıdan gideriz. Bando ile cenaze, caddeden gidecek. Biz de yan sokaklardan izleriz. Kaldı ki, mezarlığın çevresi de otluktur. Otların arasına gizlenir, olup biteni seyrederiz.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arkadaşları minnet dolu bakışlarla Pilon'a baktılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Onun, keskin zekasının bütün olasılıkları; nasıl didik didik edip zorladığını biliyorlardı. Ama bu yol onların, törenin yalnız yarısını, öyleki yarısından azını görmelerini sağlayabilecekti. Sorunun en önemli yanı, törende boy gösterebilmekti. Yapılacak işlerin en önemlisi bu idi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">—Bu bize bir ders olur, dedi Pilon. —Gerektiği zaman kullanmak için, bir iyi elbise uydururuz. Ne olur, ne olmaz. İşte böyle anlarda gerekli olabilir.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Sorunu daha fazla üstelemediler ama, işin içinden çıkamadıklarını biliyorlardı. Bütün gece şehirde avare avare dolaştılar. Hangi bahçeler en güzel çiçeğini açmamıştı? Hangi ağaç yeşil kalmıştı? O sabah Danny'nin gömüleceği mezarlık Monterey bahçelerinde yetişen çiçeklerin en iyileri ile boğulmuş, kalmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Doğa, yasalarını, her zaman yerli yerinde, sırasında yürütmüyor. Örneğin Waterloo'dan önce yağmur yağmıştı. Ama o cuma, hava çok güzeldi. Güneş tam kır gezmesine yakışırcasına pırıl pırıl yanıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Martılar koyda, sardalye imalathanelerinin üstünde, süzüle süzüle dolaşıyordu. Sahildeki kayalara sık sık uğrayan balıkçılar, çoktan yerlerini almıştı. Büyük ecza sarayı sıcaktan bozulacak ilaçları yavaş yavaş vitrinden içeri alıyordu. Terzi Mr.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Machado kapıya, —On dakikaya kadar geliyorum levhasını asmış, eve siyah elbiselerini giymeye gitmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arakçılar torbalarını sardalye ile doldurmuştu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Louis Duarte kayığını boyadı ve adını Lolita'dan Üçkardeşler'e çevirdi. Polis Jake Lake, yakaladığı ehliyetsiz şoförü bırakıp, bir puro satın aldı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Bu, anlaşılmaz bir sırdır. Hayat, böyle bir günde o tekdüze, budala akışını nasıl sürdürebilirdi?</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Mammie Jackson, kapısının önünü nasıl temizlemeye kalkardı? W. Merk su kumpanyasına ateş püsküren o dördüncü mektubu, nasıl yazardı? Charlie Marsh, her zamanki gibi körkütük sarhoş olmak cesaretini nereden almıştı? Bu bir cinayet, büyük bir suç, bir günahtı!..</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin arkadaşları o sabah üzüntü içinde uyandılar. Danny'nin yatağı bomboştu. Sahibinin peşinden mezara kadar gelen, süvarisiz bir atı andırıyordu. Hatta Koca Joe Portagee bile, ona yan gözle bakmaya cesaret edemedi. Güneş, bütün parlaklığıyla pencereye abanmış, yere camdaki toz, örümcek dantelinin güzel bir gölgesini basmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Danny böyle sabahları pek severdi, diye söylendi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yarın başına kadar gidip geldikten sonra, çardağın altına oturup arkadaşlarının anılarından söz etmeye koyuldular. Danny'nin iyiliklerini anıp, ruhunu sevindirdiler. Suçları, kötü yanları çoktan unutulmuştu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo. —Ne güçlüydü, diye söylendi, katır gibi sağlam bir herifti. Koca saman balyalarını kaldırırken, bana mısın demezdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin iyiliği, cesareti, temiz yürekliliği ve eliaçıklığıyla ilgili hikâyeler anlatıldı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Artık kiliseye gitmek, o üstlerinden akan partalları elalemin gözü önüne sermek zamanı, gelmişti.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İçlerine bir utanç düştü, millet en güzel en süslü elbiselerini giymiş, mis gibi kokulara belenmiş gelirken; onlar böyle... Org sesini ve kilisede olup bitenleri işitebiliyorlardı. Durdukları yerden omuzlarında tersine çevrilmiş tüfekleriyle bir tabur askerin, inleyen davullarıyla bandonun geldiğini gördüler. Sonra üçer üçer sıralanmış bir süvari bölüğü geldi. At nallarının asfaltta çıkardığı sesler, arkadaşların ruhundaki ağırlığı bir kat daha artırıyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Tabutun kiliseden çıkarılarak bayrağa sarılışını, top arabasının üstüne yerleştirilişini içleri parçalanarak seyrettiler. Sonra subayın biri düdüğünü öttürüp, elini kaldırdı; bütün kafile ağır ağır yola koyuldu; tüfekler ters çevrilmiş, bandonun hüzün taşan havasına uyulmuş olarak, ilerliyorlardı. Bando yas havaları çalıyordu. Bölük ilerliyordu. Daha arkadan ciddi yüzlü, dimdik yürüyen erkekler; yere sürünmesin diye eteklerini hafifçe yukarı kaldıran kadınlar geliyordu. Cornelia Ruiz, Mrs. Morales, Galvez, Torelli, şişman madam, Madam Palochico, Tito Ralph,</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Yosma Ramirez, Mr. Machado, kısacası herkes, Yukarı Mahallede tanınan bilinen herkes, oradaydı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin dostlarının bu utanca daha çok dayanamayacakları apaçıktı. Bir süre sonra ara sokaklara sapıp, sahte bir kahramanlıkla yürümeye başladılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İlk teslim olan Jesus Maria oldu. Utançla hıçkırırken babasının tanınmış zengin bir boksör olduğunu düşünüyordu. Jesus Maria başını önüne eğip koşmaya başladı. Arkadaşları peşinden, onların da arkasından köpekler koşuyordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Cenaze alayı görünmeden, Danny'nin arkadaşları mezarlığın üstündeki otların arasına yerleşmişlerdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Tören, askeri usullerle kısa sürdü. Tabut çukura indirildi, silahlar atıldı, trampetler tıkırdadı, ardından Enrique, Fluff, Pajarito, Rudolph ve Senor Alec Thompson arka ayaklarının üstüne oturup uzun uzun havladılar. Korsan, köpekleriyle o kadar böbürlenmişti ki...</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Her şey çabucak olup bitmişti. Arkadaşlar, kimsenin gözüne görünmemek için, hızla kaçıp gittiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Eve giden yoldan Torelli'nin boş evinin önünden geçmek gerekiyordu. Pilon, pencereden içeri girip iki testi şarap aldı. Sonra hep birlikte Danny'nin evine yollandılar. Yavaş yavaş, ağırbaşlılıkla bardakları doldurup içtiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İçlerinden biri, —Danny şarabı severdi, diye mırıldandı. —Boğazından aşağı bir yudum şarap inecek olsa, ne kadar sevinirdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İkindi geçti; akşam oldu. Hepsi teker teker bir köşeye çekilmiş, şarabı yudumlayıp, eski anılarını anarak oyalanıyordu. Saat yediye doğru elinde bir kutu puro Tito Ralph geldi. Herkes bir puro yakaladı, gereği gibi ucunu ısırıp yaktılar. İkinci testiye başlamışlardı. Pablo, hafiften bir şarkı mırıldanmaya çalıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pilon, —Cornelia Ruiz bugün yalnızdı, diye mırıldandı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Jesus Maria, —Bir iki hazin türkü söylesek nasıl olur? diye sordu.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, —Danny, ağır havalardan hoşlanmazdı ki, diye atıldı. —Güzel kadınlardan söz eden oynak türküleri severdi.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Hepsi, başlarını sallayıp bunu, doğruladı: —Evet, Danny, kadınları pek severdi, onlar da onu ararlardı ya.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Pablo, demin başladığı şarkının ikinci dizesine geçti; Pilon üçüncüsüne yardım etti, dördüncüye geldikleri zaman herkes söylemeye başlamıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Şarkı bittiği zaman Pilon, sigarasından derin bir nefes aldı, sigara söndüğünden ağzına duman gelmemişti. —Tito be, diye söylendi. — Gitarını alsana eline, daha iyi şeyler söyleyelim. Bir kibrit çakıp purosunu yaktı, kibriti sallayıp fırlattı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Küçük kibrit çöpü yanarak, duvarın dibindeki eski bir gazetenin üstüne düşmüştü. Hepsi birden kalkıp, ateşin üstüne atıldılarsa da Tanrısal bir güçle hepsi de yere yıkıldı. Birbirinin gözünün içine bakıp gülümsediler; umutsuz ve ölümsüz insanların tebessümüydü bu. Alevlerin parlayıp parlayıp sönüşünü, bir düş görüyorlarmışçasına seyrediyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Kağıtların çiçek gibi açılıp, kabarışına bakıyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">İşte Tanrılar, böyle ufak sebeplerle aşka gelir.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ve insanlar, kağıt kabara kabara yanarken, alevler kuru duvar tahtalarını okşarken, tatlı tatlı gülerek olup bitenleri seyreder.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Ya Danny'nin akıllı dostları, işte böyle olacaktı. Sizi birbirinize bağlayan bağlar kopuverdi. Sizi birbirinize yaklaştıran mıknatıs, bütün gücünü yitirdi. Ev bir başkasına, Danny'nin zevk nedir bilmeyen akrabalarından birine kalacak. İyisi mi, bu kutsal arkadaşlığın simgesi, bu kavga, dövüş ve eğlence yuvası, bu rahat odalar Danny gibi, ölmeli, umutsuz bir atılımla, bir zafer anıtı olarak yukarıya yükselmelidir.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Arkalarına dayanıp tatlı tatlı gülümsediler. Alevler, yılan gibi direklerin üstünden kayıp çatı arasına atlamış, yeni hamlelerle gittikçe büyüyordu. Arkadaşlar sadece yerlerinden kalkıp, rüyada gezer gibi dışarıya, bahçeye çıktılar.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Başından geçen her olaydan yeni bir ders çıkaran Pilon, artan şarabı da birlikte çıkarmıştı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Monterey'den acı acı canavar düdükleri gelmeye başladı. Kırmızı arabalar tepeye bir çırpıda tırmanıvermişti. Projektörler ağaçlar arasında dolaşıyor, çevreyi gündüz gibi aydınlatıyordu. Çevredeki evler, ağaçlar ıslatıldı; ateşin yayılmasına engel olmaya çalışıyorlardı.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Danny'nin arkadaşları Yukarı Mahalle halkı arasına karışıp; ev, beyaz dumanlar tüten kapkara bir kül yığını oluncaya kadar, durup yangını seyrettiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Her şey bittikten sonra itfaiye arabaları yokuştan aşağı kente indiler.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">Mahalle halkı karanlığın içinde erimiş, kaybolmuştu. Danny'nin arkadaşları hala yangından arta kalanı seyrediyorlardı. Bir ara dönüp garip garip birbirlerine baktılar, sonra bakışları yeniden kül yığınına döndü. Bir süre sonra da teker teker, hepsi ayrı ayrı yönlerde karanlığın içine dalıp kayboldular.</span></p>

  <p class="heading0"><span style="font-family:Bookman_avs_space_Old_avs_space_Style;font-weight:normal;font-style:normal;">SON</span></p>
</body>
</html>
