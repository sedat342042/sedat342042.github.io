<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;font-style:italic;">Ama Yüz Onuncu Gece Olunca</span></p>

  <p><span style="font-style:italic;">Söze başlamış:</span></p>

  <p>Kendisine Tac-ül-Mülûk adı verilmiş. Bu çocuk öpücüklerle ve en güzel sütanaların göğsünde yetiştirilmiş; ve böylece günler, yıllar akıp geçmiş ve çocuk yedi yaşına ulaşmış.</p>

  <p>Bunun üzerine, babası Süleyman Şah, en bilgili hocaları tutarak çocuğa güzel yazı yazma, edebiyat ve davranış ve nezaket kuralları ve sentaks ile fıkıh öğretmelerini emretmiş.</p>

  <p>Ve bu hocalar çocuk on dördüncü yaşına ulaşasıya kadar onu eğitmişler. O zaman, babası öğrenmesini arzu ettiği her şeyi öğrenmiş bulunduğundan, onun bir hilat giymeye layık olduğunu düşünmüş ve Şah onu bilginlerin ellerinden alarak bir binicilik hocasına emanet edip ona at binmeyi, kargı ve mızrak atmayı ve atmaca ile alageyik avlamayı öğretmesini sağlamış. Ve böylece E<span style="text-decoration:underline;">mi</span>r Tac-ül-Mülûk çok iyi yetiştirilmiş bir binici olmuş; ve de kendisi o kadar üstün bir güzelliğe sahipmiş ki, atlı ya da yaya gezmeye çıktığı vakit, ona bakıp görenleri cehennemlik edecek kadar günaha sokarmış.</p>

  <p>Delikanlı on beş yaşına ulaşınca, çekiciliği o denli etkili olmuş ki şairler en aşkla dolu güzellemelerini ona adamışlar; bilgelerin en saf ve en temiz olanları, ondaki büyüleyici sihri görerek yüreklerinin parçalanıp unufak olduğunu ve imanlarının dağıldığını duyumsamışlar. İşte onun gözlerine duyduğu sevgiyle bir şairin yazdığı şiirlerden biri:</p>

  <p><span style="font-style:italic;">Onu öpüp sarmak, tüm bedeninden yayılan misk kokusuyla bayılmak demektir! Sadece meltem ve şebnemle beslenen narin nemli bir dal gibi vücudunu, sıkı bükülüşü altında duyumsamak demektir!</span></p>

  <p><span style="font-style:italic;">Onu kucaklamak! Ama bu, hiç şaraba dokunmadan sarhoş olmak demektir! Bunu bilmez miyim hiç? Ben ki bütün bir gece onun tükürüğünden mayalanan misk kokulu şarapla sarhoş olmuşum! Güzelliğin kendisi bile, sabahleyin uyanınca, aynasına bakmış ve efendisi ve kölesinin kim olduğunu görmüştür! Öyleyse, nasıl, ey çılgınlığım! Onun güzelliğinden ölümcül yürekler kaçıp kendini kurtarabilsin?</span></p>

  <p><span style="font-style:italic;">Vallahi! Vallahi! Yaşamam hâlâ mümkünse, yüreğimde onun yangınıyla yaşayacağım! Ama bu tutkum ve onun aşkı beni öldürecekse, ah! Ne mutluluktur bu!</span></p>

  <p>Oysa, bütün bu esinlenme o daha on beş yaşındayken olmuş! On sekiz yaşına ulaştığında ise, her şey bambaşka olmuş! O zaman yeni çıkan ayva tüyleri yanağının gülpembeliğini kadife yumuşaklığına dönüştürmüş ve siyah amber, çenesinin beyazlığında bir ben haline gelmiş. Bu durumda, her bakımdan, tüm akılları ve tüm gözleri, bir şairin onun hakkında yazdığı gibi bulandırmış:</p>

  <p><span style="font-style:italic;">Bakışı! Yanmaksızın ateşe yaklaşmak, onun bakışı yanında pek öyle şaşırtıcı bir şey değildir! Ey büyücü, nasıl hâlâ yaşıyorum, ben ki yaşamımı senin bakışlarınla sürdürüyorum!</span></p>

  <p><span style="font-style:italic;">Yanakları! Eğer saydam yanaklarını ayva tüyleri bürümüşse, bunlar tüm yanaklardaki tüyler gibi değil, yaldızlı ve uçucu ipektendir!</span></p>

  <p><span style="font-style:italic;">Ağzı! Bana gelip safça, "Yaşam iksiri ve kaynağı nerededir; yaşam iksiri ve kaynağı hangi topraklarda akar?</span>" <span style="font-style:italic;">diye soranlara</span></p>

  <p><span style="font-style:italic;">Yaşam iksiri mi? Onu da, kaynağını da tanıyorum, tanıyorum onu!...</span></p>

  <p><span style="font-style:italic;">O, boynu narin ve eğik bir genç alageyik gibi ince ve tatlı bir delikanlının ağzıdır, boyu bükülgen bir delikanlının!</span></p>

  <p><span style="font-style:italic;">O, ince ve canlı bir alageyiğin nemli ve yosunlu dudağı gibi, bir delikanlının koyu kırmızı renkte nemli, tatlı dudağıdır!</span></p>

  <p>Bütün bunlar on sekiz yaşının verdiği esinlermiş; ama, erkeklik yaşına ulaşınca, Emir Tac-ül-Mülûk o kadar yakışıklı olmuş ki, enine boyuna tüm Müslüman ülkelerde anılan bir örnek haline gelmiş. Dostlarının ve yakın arkadaşlarının sayısı da gittikçe artmış ve yöresini çevreleyen herkes onun yüreklerde hüküm sürdüğü gibi sonunda ülkede de hükmettiğini görmek için candan dileklerde bulunuyorlarmış.</p>

  <p>O dönemde, Emir Tac-ül-Mülûk, babası ile anasının yokluğunda duydukları kaygılara karşın, av yapmayı ve ormanlarda dolaşmayı tutku haline getirmiş. Ve bir gün kölelerine on günlük bir azık hazırlayarak kendisiyle birlikte sürek avına gelmelerini istemiş. Dört gürilük bir yürüyüşten sonra, avı bol, her türlü vahşi hayvanların mekân tuttuğu ve birçok kaynak ve dereyle sulanan bir yere gelmişler.</p>

  <p>Bunun üzerine Emir Tac-ül-Mülûk, av işareti vermiş. Hemen tıkız bir toprak üzerinde geniş bir ağ kurmuşlar ve kışkırtıcılar yöreye dağılarak, şaşıran hayvanları ürküterek merkeze doğru sürmeye başlamışlar; ve vurulması güç olan hayvanları panterler, köpekler ve şahinlerle izlemek üzere bunları salıvermişler. O gün, gazeller ve öteki av hayvanları bakımından çok verimli olmuş. Bu da av panterleri, köpekleri ve şahinleri için çok şenlikli bir gün olmuş. Ve av bir kez sonuçlanınca, Emir Tac-ül-Mülük dinlenmek üzere bir ırmak kıyısına oturmuş ve av ürününü avcılar arasında dağıtmış, en güzel bölümünü de babası Süleyman Şah'a ayırmış.</p>

  <p>Sonra, o gece aynı yerde, sabaha kadar uyumuş.</p>

  <p>Ertesi sabah uyanır uyanmaz, yanlarındaki arazide geceleyin gelen büyük bir kervanın konakladığını görmüş; ve biraz sonra da tacirlerden ve zenci kölelerden oluşan bir cemaatin çadırlarından çıkarak ırmak kıyısına indiklerini ve abdest aldıklarını görmüş. Bunun üzerine Emir Tac-ül-Mülûk, adamlarından birini göndererek, bu kimselerin ülkelerinin ve niteliklerinin öğrenilmesini istemiş. Ve yolladığı ulak dönünce, Emir Tac-ül-Mülûk'a, "Bu kişiler bana, 'Biz buranın kadife yeşilliğini ve akarsuyunun hoşluğunu görerek konuklamış tacirleriz. Ve yönetimindeki bilgeliği her ülkede ünlenmiş ve tüm yolculuğa çıkanlara ferahlık sağlamış olan Süleyman Şah'ın güvenli topraklarında bulunmakla burada korkulacak bir şey olmadığını biliyoruz. Ve zaten kendisine ve özellikle oğlu Emir Tac-ül-Mülûk'a pek çok güzel ve değerli armağan da getirmiş bulunuyoruz!' dediler" demiş.</p>

  <p>Bu sözleri duyunca Şah'ın oğlu yakışıklı Tac-ül-Mülûk "Fakat, vallahi! Bu tacirler yanlarında benim için sakladıkları bunca değerli şeyi bulunduruyorlarsa, niçin gidip bunları kendimiz görmeyelim? Günümüzü hoş geçirmeye de katkıda bulunur bunlar!" demiş. Ve hemen Emir Tac-ül-Mülûk, dostu avcılar ile birlikte kervanın eyleştiği çadırlara doğru yol almış.</p>

  <p>Tacirler Şah'ın oğlunun geldiğini görüp onu tanıyınca, hepsi onu karşılamaya koşmuş ve onu çadırlarına davet etmiş. Onun için, hemen üzerlerine çeşitli renklerde kuş ve hayvan suretleri resmedilmiş kırmızı satenden bir otağ kurmuşlar; içini Hint ve Kaşmir ipeklileriyle süslemişler ve kenar suları lekesiz zümrüt karıştırılarak örülmüş bir ipek halı sererek, onun üzerine de şahane</p>

  <div>
    <div><img alt="" src="../Images/main-11.png" style="width:255pt;height:533pt;" /></div>
  </div>

  <p>şilteler koymuşlar. Emir Tac-ül-Mülûk da halılara oturmuş, şiltelere yaslanmış ve tacirlere mallarını önünde açmalarını emretmiş. Ve tacirler onun önünde bütün mallarını sergileyince, bu yığın içinde en çok hoşuna giden şeyleri seçmiş ve tekrarladıkları para almama önerilerine karşın, onları bol miktarda para kabul etmeye zorlamış.</p>

  <p>Sonra, aldığı şeyleri kölelere taşıtarak atına binip yeniden ava dönmek istemiş; ama birdenbire önünde, tacirler arasında, genç bir...</p>

  <p><span style="font-style:italic;">Anlatısının burasında Şehrazat günün doğmakta olduğunu görerek yine yavaşça susmuş ve öyküsünü bir gün sonraya ertelemiş.</span></p>

  <p><a id="bookmark1"></a><span style="font-weight:bold;font-style:italic;">Ama Yüz On Birinci Gece Olunca</span></p>

  <p><span style="font-style:italic;">Demiş ki:</span></p>

  <p>Emir Tac-ül-Mülûk, birdenbire karşısında, tacirler arasında, şaşırtıcı güzellikte ve çekici bir solgunluğu olan, kendisine çok yakışan bir giysiye bürünmüş genç bir adam olduğunun farkına varmış. Güzel olduğu kadar solgun yüzü, bir ana, bir baba ya da çok değerli bir dostun yitirilmesi gibi büyük bir derdin damgasını taşıyormuş.</p>

  <p>Bunun üzerine Emir Tac-ül-Mülûk, yüreğinin kendisine karşı eğilim duyduğu bu genç adamı tanımadan asla oradan ayrılmak istememiş ve ona yaklaşarak selam vermiş, ve ilgilenerek kim olduğunu ve neden böyle kederli olduğunu sormuş. Ama yakışıklı genç adam, bu soruya, gözleri yaşla dolarak ancak şu iki sözcükle "Ben Aziz'im!" diyerek yanıt verebilmiş. Sonra öylesine hıçkırıklara boğulmuş ki, düşüp bayılmış.</p>

  <p>Kendine geldiği zaman, E<span style="text-decoration:underline;">mi</span>r Tac-ül-Mülûk ona "Ey Aziz, bil ki ben senin dostunum. Haydi bana dertlerinin nedenini söyle!" demiş. Ama genç Aziz, cevap yerine geçmek üzere, dirseğine dayanarak şu dizeleri okumuş:</p>

  <p><span style="font-style:italic;">Onun gözlerinin büyüleyici bakışından sakın! Çünkü gözevinin çemberinden hiç kimse kurtulamamıştır.</span></p>

  <p><span style="font-style:italic;">Siyah gözler baygın baktıklarında müthiştirler. Çünkü siyah ve baygın gözler, yürekleri ince uzun kılıçların parlak çeliği gibi deler. Özellikle de dilinin tatlılığına kapılmayın, çünkü bir ateş şarabı gibi, en bilge kişilerin bile aklını karıştırır.</span></p>

  <p><span style="font-style:italic;">Onu bir tanısaydınız! Öyle hoş bakışları vardır ki! Ve ipek cildi! Dokunduğu bedeni tatlılığıyla ölümsüz kılan!</span></p>

  <p><span style="font-style:italic;">Altın bir halhalla çevrelenmiş topuğundan kara sürmeyle çerçevelenmiş gözlerine kadar olan mesafe dikkat çekicidir.<a id="footnote1"></a><sup><a href="#bookmark3">1</a></sup></span><a href="#bookmark2"></a> <span style="font-style:italic;">Ah! Nerde onun ipekli giysilerinin ince kokusu! Gül esansı damıtan nefesi nerde?</span></p>

  <p>Emir Tac-ül-Mülûk, bu şarkıyı işitince, o an için daha fezla ısrar ederek onu konuşmaya zorlamak istememiş ve ona "Niçin, ey Aziz, bütün öteki tacirler gibi sen bana mallarını göstermedin?" diye sormuş; o da "Ey efendim, benim mal yüküm, aslında, bir şehzadeye uygun gelebilecek nitelikte değildir!" diyerek yanıtlamış. Ama yakışıklı Tac-ül-Mülûk, güzel Aziz'e "Vallahi! Yine de bana onu göstermeni isterdim!" demiş. Ve genç Aziz'i yanıbaşın-da ipek halı üzerinde oturmaya ve kendisine, birer birer, tüm mal yükünü göstermeye zorlamış. Ve Emir Tac-ül-Mülûk, güzel kumaşları gözden geçirmeye bile gerek görmeden, hepsini olduğu gibi satın almış ve ona, "Şimdi Aziz, bana dertlerinin nedenini anlatır mısın? Gözlerini yaşlı ve yüreğini üzgün görüyorum. Oysa, seni bir köşeye sıkıştıran varsa, bunu yapanları cezalandırmak isterim; borç içinde isen, rahat bir gönülle borçlarını öderim. Çünkü, sana karşı büyük bir yakınlık duyuyorum ve senin için yüreğim yanıyor!" demiş.</p>

  <p>Ama genç Aziz, bu sözleri duyunca, yeniden hıçkırıklara boğulmak üzere olduğunu duyumsamış ve şu dizeleri okumaktan kendini alamamış:</p>

  <p><span style="font-style:italic;">Ah senin mavi sürmeyle çarpıcı kılınmış siyah gözlerinin cilvesi! Ah!</span></p>

  <p><span style="font-style:italic;">Kıvrak kalçaların üzerinde vücudunun salınışı! Ah! Dudaklarının şarabı ve ağzının balı! Göğüslerinin kıvrımı ve onları çiçekleyen kor gibi uçları! Ah! Ah!</span></p>

  <p><span style="font-style:italic;">Seni özlemek, bana bir hükümlünün kurtuluş ümidi beslemesinden daha tatlı gelir! Ya leyl!</span></p>

  <p>Bu şarkıyı duyanca, Emir Tac-ül-Mülûk, oyalanmak için birer birer güzel kumaşları ve ipeklileri gözden geçirmeye başlamış. Ama birdenbire, kumaşlar arasından, genç Aziz'in hemen atılıp telaşla toplamaya kalkıştığı ipekle işlenmiş kare şeklinde bir kumaş parçası elleri arasından kaymış. Aziz kumaşı titreyerek katlamış ve dizinin üzerine koymuş. Ve "Ey Azize, sevgilim benim!</p>

  <p>Süreyya yıldızına ulaşmak sana ulaşmaktan daha kolay! Sensiz böyle kırgın ben nerelere gideyim! Giysilerimin ağırlığını bile güçlükle taşımaktayken, senin yokluğunun ağırlığını nasıl taşırım?" diye haykırmış.</p>

  <p>Emir, güzel Aziz'in bu şaşkın davranışını ve bu sonuncu dizeleri duyunca, pek çok şaşırmış ve merakın doruğunda, haykırmış...</p>

  <p><span style="font-style:italic;">Ama anlatısının burasında vezirin kızı Şehrazat, sabahın yaklaştığını görmüş ve her zamanki gibi yavaşça susmuş.</span></p>

  <p><span style="font-style:italic;">Bunun üzerine bütün bu öyküyü nefesini tutarak izleyen kızkar-deşi küçük Dünyazat, kıvrılarak oturduğu yerden ”Ey kardeşim Şehrazat, sözlerin ne kadar tatlı, ince, temiz ve zevk duyuran lezzette ve de tazelikleriyle hoşa gidici! Hele bu öykü ne büyüleyici ve tüm bu dizeler ne kadar hayranlık uyandırıcı! ” demiş.</span></p>

  <p><span style="font-style:italic;">Şehrazat da ona gülümsemiş ve ”Evet, kardeşim! Ama yarın eğer Allah'ın lütfu ve Şah'ın selim zevkiyle yaşamımı sürdürürsem, ikinize anlatacağım öykü yanında bunun ne hükmü olur?” demiş.</span></p>

  <p><span style="font-style:italic;">Şah Şehriyar da içinden, "Vallahi! Anlattığı, gerçekten şaşırtıcı ve akla durgunluk veren öykünün sonunu işitmedikçe onu asla öldürtmeyeceğim!” demiş.</span></p>

  <p><span style="font-style:italic;">Sonra Şehrazat'ı kollarına almış. Ve ikisi, gecenin kalan bölümünü sevişerek sabaha kadar birlikte geçirmişler.</span></p>

  <p><span style="font-style:italic;">Sonra Şah Şehriyar, adalet sarayına ulaşmak üzere dışarı çıkmış ve Divan; vezirler, emirler, mabeyinciler, muhafızlar ve saray halkıyla dolmuş. Başvezir de, kolunun altında o sırada ölmüş olduğunu sandığı kızı Şehrazat için hazırlanan kefenle içeri girmiş. Ama Şah, ona bu konuda hiçbir şey söylememiş ve yargılamaya, memurlar atamaya veya işten aldırmaya, yönetmeye ve askıda olan işleri bitirmeye gayret göstermiş; ve bu böylece akşama kadar sürmüş. Sonra Divan dağılmış ve Şah sarayına dönmüş. Vezir de şaşkınlığın ve perişanlığın doruğuna ulaşmış.</span></p>

  <p><span style="font-style:italic;">Ama gece olur olmaz, Şah Şehriyar, dairesine gidip Şehrazat'ı bulmuş ve her gece yaptığı gibi sevişmeyi de sürdürmüş.</span></p>

  <p><a id="bookmark4"></a><span style="font-weight:bold;font-style:italic;">Ve Gecelerden Yüz On İkinci Geceymiş</span></p>

  <p><span style="font-style:italic;">Onların bu durumları sona erince, küçük Dünyazat, halı üzerinde kıvrıldığı yerden ayağa kalkmış ve Şehrazat'a ”Ey kardeşim, sana rica ediyorum, Vezir Dendan'ın Konstantiniyye surları altında Şah Dav-ül-Mekân'a anlattığı o güzelim yakışıklı Emir Tac-ül-Mülûk'un ve Aziz ile Azize'nin öyküsünü anlatmaya devam et! ” demiş.</span></p>

  <p><span style="font-style:italic;">Şehrazat da kardeşine gülümsemiş ve ona ”Evet kuşkusuz! Tüm cömert yüreğim ve gerekli saygıyla! Ama, bu yüce ve iyi huyla donanmış Şah izin verirse!” demiş.</span></p>

  <p><span style="font-style:italic;">Bunun üzerine, heyecanla beklediği sonucu öğrenmedikçe uyu-yamayacak olan Şah Şehriyar ”Konuşabilirsin!” diyerek izin vermiş.</span></p>

  <p><span style="font-style:italic;">Ve Şehrazat demiş ki:</span></p>

  <p>İşittim ki ey bahtıgüzel şahım, Emir Tac-ül-Mülûk "Ey Aziz! Öyle ne saklıyorsun bakalım!" diye haykırmış. Aziz de "Ey efendim, bu sakladığım şey yüzünden baştan beri sana mallarımı göstermek istemiyordum. Şimdi ne yapmalı acaba!" diyerek yanıtlamış. Ve ta ruhundan kopup gelen bir soluk bırakmış. Ama</p>

  <p>Emir Tac-ül-Mülûk o denli ısrar etmiş ve nezaketle ağzından laf almaya çalışmış ki, sonunda genç Aziz şu öyküyü anlatmak zorunda kalmış:</p>

  <p>"Bil ki ey efendim, bu kumaş parçası konusundaki benim öyküm, oldukça gariptir; ve bu benim için çok tatlı anılarla doludur. Çünkü aslında iki kat olan bu kumaşın bana sağladığı büyü gözlerimden hiç silinmeyecektir. İlk kumaş parçasını bana verenin adı Azize'dir; öbürüne gelince; şimdi onun adını anmak benim için çok acı olacaktır! Çünkü, o beni kendi elleriyle bugün ne isem, o hale getirmiştir. Ama madem ki bunlardan sana söz etmeye başlamış bulunuyorum, bunun ayrıntılarını da anlatacağım. Kuşkusuz anlattıklarım seni büyüleyecek ve onu saygıyla dinleyeceklere ibret oluşturacaktır!" demiş.</p>

  <p>Sonra genç Aziz kumaşı dizinin altından çekip çıkarmış ve ikisinin oturmakta oldukları halının üzerine yaymış. Emir Tac-ül-Mülûk da, aslında bunun birbirinden ayrı kare şeklinde iki ayrı kumaş olduğunu görmüş; birinin üzerine kırmızı altın tellerle karışık, her renkten ipek ibrişimle işlenmiş bir gazel sureti örüldüğünü; öbüründe ise, bu kez simden tellerle ibrişim karıştırılarak işlenmiş, boynunda üç zeberce<a href="#bookmark5">t</a><a id="footnote2"></a><sup><a href="#bookmark6">2</a></sup> takılı bulunan bir kızıl altın kolye asılı bir başka gazel bulunduğunu görmüş.</p>

  <p>İpek üzerine akla durgunluk verecek şekilde işlenmiş bu kare şeklindeki ipek parçalarını görünce, emir "Yarattıklarının ruhuna bunca sanat yapma yeteneğini veren Tanrı'ya şükürler olsun!" diye haykırmış. Sonra yakışıklı genç adama, "Ey Aziz, lütfen bize hemen Azize ile ikinci gazeli işleyen hanımın öyküsünü anlat!" demiş. Güzel Aziz de, Emir Tac-ül-Mülûk'a, "Bil ki benim genç efendim..." diyerek cevap verirken...</p>

  <p><span style="font-style:italic;">Üçüncü Cildin Sonu</span></p>

  <p><span style="font-weight:bold;font-style:italic;">Dünya kültür ve sanatına kaynaklık eden büyük Doğu</span></p>

  <p><span style="font-weight:bold;font-style:italic;">klasiği</span></p>

  <p><a id="bookmark7"></a><span style="font-weight:bold;">BİNBİR GECE MASALLARI</span></p>

  <p><a id="bookmark8"></a><span style="font-weight:bold;">Türkçe’de ilk defa tam metin 16 cilt</span></p>

  <p><a id="bookmark9"></a><span style="font-weight:bold;">Nazım Hikmet 1949 yılında Bursa hapishanesinden şunları yazıyor Müzehher Vâ-Nû’ya:</span></p>

  <p><span style="font-style:italic;">”Şu</span> <span style="font-weight:bold;font-style:italic;">Binbir Gece Masalları</span><span style="font-style:italic;">'nı mutlaka al, oku. (...) Şark kültürünün elinde binbir gece gibi bir hazine varken, bizim bundan faydalanmamamız hakikatten rezalettir. Garpta hikâyecilik Bo-kas'ın kitabıyla başlar. Bizde ise ondan kaç asır önce onunkiyle kıyas kabul etmeyecek bir zenginlik başlamış da, hâlâ Türkçe-mizde bu enafisten<a id="footnote3"></a><sup><a href="#bookmark11">3</a></sup></span> <a href="#bookmark10"></a><span style="font-style:italic;">eserin tam bir tercümesi yok. İnsan bazen bu kitabın bazı hikâyelerini okurken, böyle mükemmel şeylerin bugün dahi yalnız bizde değil, Avrupa'da bile yazılmamış olduğunu hayretle görüyor. ”</span></p>

  <p>(Vâ-Nû'lara Mektuplar, Cem yay., s.167)</p>

  <p><span style="font-weight:bold;">Dr. J. Charles Mardrus’ün ünlü Fransızca çevirisinden</span></p>

  <p><span style="font-weight:bold;">Türkçe’ye aktaran</span></p>

  <p><a id="bookmark12"></a><span style="font-weight:bold;">Prof. Dr. Alim Şerif Onaran</span></p>

  <p><a id="bookmark3"></a><a href="#footnote1">1</a></p>

  <p><a id="bookmark2"></a> <span style="font-weight:bold;">Powys Mathers'in Mardrus çevirisinde, bu dizeler “Between neck-gold and ankle-gold / So fair is to be seen / That half the valleys in between / May not be told” (Boynundaki altın gerdanlık ile ayaklarındaki halhallar arasındaki bedeni / Görülmeye değer güzelliktedir / Ama tam orta yerdeki vadilerden / Söz edilmemelidir) şeklindedir (Ç.)</span></p>

  <p><a id="bookmark6"></a><a href="#footnote2">2</a></p>

  <p><a id="bookmark5"></a> <span style="font-style:italic;">Zebercet:</span> <span style="font-weight:bold;">Zümrütten daha açık yeşil olan, zümrüt kadar değerli olmayan bir süs taşı.</span></p>

  <p><a id="bookmark11"></a><a href="#footnote3">3</a></p>

  <p><a id="bookmark10"></a> <span style="font-style:italic;">Enafıs:</span> <span style="font-weight:bold;">Enfes.</span></p>
</body>
</html>
