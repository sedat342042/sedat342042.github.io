<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>otuzdokuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_9">9<br class="calibre1" />
  Otuz Dokuz Basamak</h1>

  <p class="normal">“Saçmalık!” dedi Deniz Kuvvetleri yetkilisi.</p>

  <p class="normal">Biz boş bakışlarla masada otururken Sör Walter ayağa kalkıp odadan çıktı. On dakika sonra odaya döndüğünde yüzü asılmıştı. “Alloa’yla konuştum,” dedi. “Onu yatağından kaldırdım, oldukça huysuzdu. Mulross’ın akşam yemeğinden sonra doğruca yatağa gitmiş.”</p>

  <p class="normal">“Ama bu inanılır gibi değil,” diye araya girdi General Winstanley. Yani siz gelip, yarım saat boyunca yanımda oturan adamın kılık değiştirmiş olduğunu anlamadığımı mı söylüyorsunuz? Alloa aklını kaçırmış olmalı.”</p>

  <p class="normal">“Bunun ne kadar zekice olduğunu görmüyor musunuz,” dedim. “Aklınız diğer meselelerle öylesine doluydu ki etrafınızdaki hiçbir şeyi görecek halde değildiniz. Lord Alloa’ya da alıcı gözle bakmadınız. Onun yerine bir başkası olsa, onu dikkatle incelerdiniz ama onun burada olması çok normal olduğu için hepinizi uyuttu.</p>

  <p class="normal">Sonra Fransız adam yavaşça ve çok iyi bir İngilizceyle konuştu.</p>

  <p class="normal">“Genç adam haklı. Psikolojiden anladığı belli oluyor. Düşmanlarımız hiç de aptal adamlar değiller!”</p>

  <p class="normal">Gür kaşlarını kaldırıp topluluğa baktı.</p>

  <p class="normal">“Size bir hikâye anlatacağım,” dedi. “Bu uzun yıllar önce Senegal’de başıma gelmişti. Oldukça sapa bir yerde görevlendirilmiştim ve vakit geçirmek için sık sık nehirde bıyıklı balık avlamaya giderdim. Öğlen yemeği sepetimi, eski günlerde Timbuktu’da kolaylıkla bulabileceğiniz boz renkli, küçük bir Arap kısrağı taşırdı. Bir sabah, ben kendimi çok iyi hissediyordum ama kısrak inanılmayacak derecede huzursuzdu. Ağladığını, kişnediğini ve ayağını yere vurduğunu duyabiliyordum ve aklım oltamda, ona seslenip sözlerimle onu yatıştırmaya çalışıyordum. Yan gözle baktığımda, onu kırk metre ötede bağlamış olduğum ağacın yanında görebildiğimi düşünüyordum. Birkaç saat sonra aklıma yemek yemek geldi. Balıklarımı çadır bezinden bir çantaya doldurup oltamı suyun içinden çekerek Arap atına doğru dere boyunca ilerlemeye başladım. Atın yanına geldiğimde, elimdeki çantayı yere fırlattım.”</p>

  <p class="normal">Durup etrafına bakındı.</p>

  <p class="normal">“Fark etmemi sağlayan şey koku olmuştu. Başımı çevirdim ve birkaç metre uzağımda bana bakan bir aslanla göz göze geldim. İnsanoğlunun bu ezeli düşmanı, köyün de başının belasıydı. Kısraktan geriye kalan bir kan gölü ve birkaç kemik de aslanın arkasında gizlenmişti.”</p>

  <p class="normal">“Sonra ne oldu,” diye sordum. Bir hikâye duyduğumda gerçek olup olmadığını anlayabilecek kadar avcılık yapmıştım.</p>

  <p class="normal">“Elimdeki oltayı çenesine sıkıştırdım, ayrıca bir de tabancam vardı. Uşaklarım da ellerinde tüfeklerle yardıma koştu. Ama aslan yine de izini bıraktı.” Üç parmağı eksik olan elini havaya kaldırdı.</p>

  <p class="normal">“Düşünün,” dedi. “Kısrak bir saatten fazladır ölüydü ve vahşi hayvan o zamandan beri beni izlemekteydi. Atın nasıl öldüğünü görmedim, çünkü onun devamlı sızlanmasına alışmıştım. Ve yokluğunu da fark etmedim, çünkü benim için o sadece uzakta gördüğüm bir karaltıydı ve aslan, bu boşluğu da doldurmuştu. Beyler, eğer ben, insanın dikkatinin çok daha keskin olduğu o topraklarda bu hatayı yapabildiysem, şehirde yaşayan, kafası dağınık insanlar olarak biz neden hata yapmış olamayalım?”</p>

  <p class="normal">Sör Walter başını salladı. Kimse ona itiraz etmeye hazır değildi.</p>

  <p class="normal">“Ama anlayamıyorum!” diye devam etti Winstanley. “Onların amacı bu mevzilenmeyi bize fark ettirmeden ele geçirmekti. Bütün bu oyunun ortaya çıkması için, aramızdan birinin Alloa’ya bu geceki toplantıyla ilgili bir şeyler söylemesi yeterli.”</p>

  <p class="normal">Sör Walter kuru bir kahkaha attı. “Alloa’yı seçmiş olmaları ne kadar zeki olduklarını gösteriyor. Aramızdan hangimiz bu akşam onunla konuşmayı düşünüyordu? Ya da, hangimiz bu konuyu yeniden açardı?”</p>

  <p class="normal">Deniz Kuvvetleri Birinci Lordu’nun az konuşması ve çabuk öfkelenmesiyle ünlü olduğunu hatırladım.</p>

  <p class="normal">“Benim kafamı karıştıran tek şey,” dedi General, “Bu casusun buraya gelmesinin onun ne işine yarayacağı. Sayfalarca yazıyı ve yabancı ismi ezberlemiş olamaz.”</p>

  <p class="normal">“Bu hiç de zor değil,” diye yanıtladı Fransız. “İyi bir casus, fotografik hafızaya sahip olacak şekilde eğitim görür. Aynı sizin gibi, Macaulay. Düşünün, neredeyse hiç konuşmadı ama tüm sayfalara tekrar tekrar baktı. Sanırım tüm detayları ezberlemiş olduğunu varsayabiliriz. Gençken ben de bu numarayı yapabiliyordum.”</p>

  <p class="normal">“O halde planları değiştirmek dışında hiçbir şansımız kalmadı,” dedi Sör Walter esefle.</p>

  <p class="normal">Whittaker çok kasvetli görünüyordu. “Olanları Lord Alloa’ya anlattınız mı,” diye sordu. “Anlatmadınız mı? Şey, yüzde yüz emin olamam tabii, ama İngiltere’nin coğrafi yapısını değiştirmediğimiz sürece planda ciddi değişiklikler yapamayacağımıza neredeyse eminim.”</p>

  <p class="normal">“Başka bir konuyu konuşmalıyız,” dedi Royer. “O adam buradayken rahatça konuştum. Hükümetimin askeri planlarının bir kısmını anlattım. Bu kadarını söylemeye iznim vardı. Ama bu bilgiler, düşmanlarımız için milyonlar değerinde. Hayır dostlarım, ben başka bir çıkar yol görmüyorum. Buraya gelen adam ve işbirlikçilerini yakalamak zorundayız, hem de bir an önce.”</p>

  <p class="normal">“Yüce Tanrım,” diye haykırdım. “Ve elimizde en ufak bir ipucu bile yok.”</p>

  <p class="normal">“Ayrıca,” dedi Whittaker, “Posta seçenekleri de var. Şu anda bilgiler yola çıkmıştır bile.”</p>

  <p class="normal">“Hayır,” dedi Fransız. “Siz casusların alışkanlıklarını anlamıyorsunuz. Onlar, bilgiyi şahsen iletir ve ödüllerini de elden alırlar. Fransa’da bizler, onları biraz tanırız. Hâlâ bir şansımız var, dostlarım. Bu adamlar denizi aşmak zorunda ve biz, gemileri ve limanları arayabiliriz. İnanın bana, hem İngiltere, hem de Fransa için bunu başarmak zorundayız.”</p>

  <p class="normal">Royer’in ciddi ama iyimser konuşması hepimizi kendimize getirmişti. O, bir grup beceriksizin arasındaki bir eylem adamıydı. Ama baktığım hiçbir yüzde umut göremiyordum ve benim de pek umudum olduğu söylenemezdi. Bu adada yaşayan elli milyon kişi arasından, on iki saat içinde Avrupa’nın en yetenekli kaçaklarını nasıl bulacaktık?</p>

  <p class="baslik">***</p>

  <p class="normal">Sonra bir anda, aklıma bir şey geldi.</p>

  <p class="normal">“Scudder’ın not defteri nerede,” diye bağırdım Sör Walter’a. “Çabuk olun, bir şey hatırladım.”</p>

  <p class="normal">Sör, bir ofisin kapısını açtı ve defteri bana verdi.</p>

  <p class="normal">Hatırladığım şeyi buldum. <span class="ideitalik">Otuz dokuz basamak</span>. Bu ifadeyi tekrar tekrar okudum. <span class="ideitalik">Otuz dokuz basamak – onları saydım – gel git yükseldiğinde, 22:17.</span></p>

  <p class="normal">Deniz Kuvvetleri yetkilisi bana, delirdiğimi düşünüyormuş gibi bakıyordu.</p>

  <p class="normal">“Görmüyor musunuz, bu bir ipucu!” diye bağırdım. “Scudder bu adamların nerede saklandığını biliyordu – ülkeyi nereden terk edeceklerini biliyordu, ama ismini yazmak istemedi. Adamlar yarın gidecek ve gelgitin 22:17’de yükseldiği bir yerden demir alacaklar.”</p>

  <p class="normal">“Bu gece de gitmiş olabilirler,” dedi biri.</p>

  <p class="normal">“Gitmezler. Onların da gizli ve sinsice yöntemleri var ve acele etmeyeceklerdir. Ben Almanları tanırım, bir plana göre hareket etmeye bayılırlar. Gel git tablolarını bulabileceğim bir yer var mı?”</p>

  <p class="normal">Whittaker neşelenmişti. “Bu büyük bir şans,” dedi. “Haydi, Deniz Kuvvetleri’nin merkezine gidelim.</p>

  <p class="normal">Scotland Yard’a gidip “MacGillivray’i harekete geçirmek için” bizden ayrılan Sör Walter dışında hepimiz beklemekte olan iki motorlu arabaya bindik.</p>

  <p class="normal">Boş koridorlardan ve temizlikçi kadınların işleriyle meşgul oldukları büyük toplantı salonlarından geçerek kitaplar ve haritalarla dolu küçük bir odaya geldik. Yanımıza, Deniz Kuvvetleri Arşivleri’nden gelgit tablolarını getirmiş olan bir kâtip geldi. Ortaya ben oturdum ve diğerleri yanlarıma dizildi, çünkü bir şekilde bu araştırmanın başkanlığını üstlenmiştim.</p>

  <p class="normal">Hiçbir işe yaramıyordu. Burada yüzlerce kayıt vardı ve görebildiğim kadarıyla 22:17’ye uyan en az elli yer sayabilirdim. Olasılıkları daraltmanın bir yolunu bulmalıydık.</p>

  <p class="normal">Başımı ellerimin arasına alıp düşünmeye başladım. Bu bilmeceyi çözmenin bir yolu olmalıydı. Scudder basamak derken neyi kastetmişti? Liman basamaklarını kastetmiş olabileceğini düşündüm, ama bunu kastetmiş olsa sayı vermezdi. Burası, etrafta birçok merdiven bulunan bir yer olmalıydı ve aralarından bir tanesi 39 basamağıyla diğerlerinden ayrılıyordu.</p>

  <p class="normal">Sonra ani bir fikirle bütün buharlı gemi seferlerini ayırdım. İngiltere’den 22:17’de ayrılan bir tane bile buharlı gemi yoktu.</p>

  <p class="normal">Gelgitin yükselmesi neden önemliydi? Eğer bir limandan hareket edeceklerse, bu gelgitten fazlasıyla etkilenen küçük bir liman olmalıydı, ya da kullanacakları gemi bir ağır yük gemisiydi. Ama o saatte hareket eden hiç buharlı gemi yoktu ve bir şekilde büyük bir limandan normal bir gemiyle denize açılacaklarını hiç sanmıyordum. Yani gidecekleri yer gelgitten çok etkilenen küçük bir liman olmalıydı, ya da orası bir liman bile değildi.</p>

  <p class="normal">Küçük bir liman olduğunu düşünürsek, basamakların ne anlama geldiğini bir türlü çözemiyordum. Şimdiye kadar gördüğüm hiçbir limanda merdivene rastlamamıştım. Burası, merdivenleriyle diğer yerlerden ayrılan ve tam 22.:17’de gelgitin yükseldiği özel bir yer olmalıydı. Genel olarak düşündüğümüzde, buranın açık denize kıyısı olan bir yer olması gerekiyordu. Ama merdivenler hâlâ kafamı karıştırıyordu.</p>

  <p class="normal">Sonra bu konuda daha derin düşüncelere daldım. Almanya’ya hızla ve gizlice ulaşmak isteyen, acelesi olan biri nereden denize açılırdı? Elbette büyük limanlardan birinden değil. Ayrıca Manş Denizi ya da Batı Sahili de olmazdı ve Londra’dan yola çıktığı için İskoçya da mümkün görünmüyordu. Harita üzerinden uzaklıkları ölçtüm ve kendimi düşmanlarımızın yerine koymaya çalıştım. Ostend, Antwerp ya da Rotterdam’ı deneyebilir, ya da Doğu Sahili’nde Cromer ile Dover arasındaki bir yerden denize açılabilirdim.</p>

  <p class="normal">Bu oldukça temelsiz tahminlerin bilimsel ya da kesin olduğunu savunamazdım. Sherlock Holmes filan değildim ya. Ama her zaman, bu tip bilmeceleri çözmek konusunda bir yeteneğim olduğunu düşünmüştüm. Bunu anlatabilir miyim bilmiyorum, ama genellikle beynimi düşüncelerle alabildiğine zorladıktan sonra sanki boş, beyaz bir duvarla karşılaşırım ve o noktada yaptığım tahminler genellikle doğru çıkar.</p>

  <p class="normal">Ben de çıkardığım tüm sonuçları Deniz Kuvvetleri’ne ait bir parça kâğıdın üzerine yazdım. Ortaya şu liste çıktı:</p>

  <p class="normal">NEREDEYSE EMİN OLDUKLARIM:</p>

  <ol class="word-imported-list">
    <li class="normal1">Bir çok merdivenin olduğu bir yer, aralarından bir tanesi otuz dokuz basamağıyla diğerlerinden ayrılıyor.</li>

    <li class="normal1">22:17’de gelgit tamamen yükselmiş oluyor. Sadece gelgit yükseldiğinde denize açılabilinen bir yer.</li>

    <li class="normal1">Basamaklar liman basamağı değil, yani muhtemelen burası bir liman değil.</li>

    <li class="normal1">22:17’de kalkan buharlı gemi yok. Yani araç bir yük vapuru (düşük ihtimal), yat ya da balıkçı teknesi.</li>
  </ol>

  <p class="normal">Buraya kadar mantık yürütebiliyordum. Bir başka liste daha yapıp onun üzerine ‘tahminler’ yazdım, ama burada yazdıklarımdan da diğer listedekiler kadar emindim.</p>

  <p class="normal">TAHMİNLER</p>

  <ol class="word-imported-list">
    <li class="normal1">Liman değil, açık denize kıyısı olan bir yer.</li>

    <li class="normal1">Küçük bir gemi – trol teknesi, yat ya da bir filika.</li>

    <li class="normal1">Doğu Kıyısı’nda Cromer’la Dover arasında bir yer.</li>
  </ol>

  <p class="normal">Ben bir masanın başında oturup, ölü bir adamın not defterine karaladığı ipuçlarından bizim için ölüm kalım meselesi haline gelmiş bir sırrı çözmeye çalışırken Bir Kabine Üyesi, bir Mareşal, iki yüksek rütbeli hükümet yetkilisi ve bir Fransız Generalin beni izlemesi çok tuhaf bir duyguydu.</p>

  <p class="normal">Sör Walter da bize katıldı ve ardından MacGillivray de geldi. Sör Walter’a tasvir ettiğim üç adamın aranması için limanlara ve tren istasyonlarına haber göndermişti. Gerçi ne o, ne de herhangi birimiz bunu çok işe yarayacağını düşünmüyorduk.</p>

  <p class="normal">“Benim çıkarabildiklerim bunlar,” dedim. “Sahile inen bir sürü merdiveni olan bir kıyı bulmalıyız. Aralarından birinde tam 39 basamak olmalı. Bence burası açık denize kıyısı olan, yüksek uçurumların üzerine kurulmuş, Wash ve Manş Denizi arasında bir yer. Ayrıca yarın gece 22.17’de orada gelgit tam olarak yükselmiş olacak.”</p>

  <p class="normal">Sonra aklıma bir fikir geldi. “Doğu Sahili’ni iyi bilen bir Sahil Güvenlik Müfettişi, ya da onun gibi birileri yok mudur?”</p>

  <p class="normal">Whittaker olduğunu ve kendisinin Clapham’da yaşadığını söyledi. Arabayla onu almak üzere yanımızdan ayrıldı ve geri kalanımız o küçük odada oturup aklımıza gelen her şeyi konuştuk. Ben pipomu yakıp, beynim artık düşünemez hale gelene kadar bütün olayı detaylarıyla bir kez daha gözden geçirdim.</p>

  <p class="normal">Sabaha karşı bire doğru Sahil Güvenlik görevlisi yanımızdaydı. Yaşlı ve kibar görünümlüydü ve gerçek bir Deniz Kuvvetleri Subayı’na benziyordu, ayrıca karşısına çıktığı topluluğa karşı derin bir saygısı vardı. Benimle konuşmanın ona kendisini küçümsenmiş hissettireceğini düşünerek sorgulamasını Savaş Bakanı’na bıraktım.</p>

  <p class="normal">“Bize, Doğu Sahili boyunca yüksek uçurumlar ve sahile inen birçok merdiven basamağı olan bölgeler hakkında bilgi vermeni istiyoruz.”</p>

  <p class="normal">Sahil Güvenlik Müfettişi bir süre düşündü. “Ne tip basamaklardan bahsediyorsunuz, efendim? Uçurumlara denk gelip kesintiye uğrayan bir sürü yol var ve bu yolların çoğunda birkaç basamak bulunur. Yoksa normal merdivenleri olan çok basamaklı bir yerden mi bahsediyorsunuz?”</p>

  <p class="normal">Sör Arthur bana baktı. “Birçok basamaktan oluşan normal merdivenleri kastediyoruz,” dedim.</p>

  <p class="normal">Müfettiş birkaç dakika düşündü. “Şu anda aklıma öyle bir yer gelmiyor. Bir dakika. Norfolk Brattlesham’da, bir golf sahasının yanında, beyefendilerin düşen topları almalarını sağlamak için yapılmış birkaç merdiven var.”</p>

  <p class="normal">“Orası değil,” dedim.</p>

  <p class="normal">“Ayrıca geçit töreni yapılan birçok uzantı var. Onlardan her tatil yöresinde bulunur.”</p>

  <p class="normal">Başımı salladım.</p>

  <p class="normal">“Daha ıssız bir yerlerde olmalı,” dedim.</p>

  <p class="normal">“Pekâlâ beyler, aklıma başka bir yer gelmiyor. Gerçi bir de Ruff var…”</p>

  <p class="normal">“Orası neresi,” diye sordum.</p>

  <p class="normal">“Bradgate yakınlarında, Kent’te kireçtaşından yüksek bir burun. Üzerinde bir sürü villa bulunur ve bazılarının özel plajına inen merdivenleri vardır. Oldukça önemli kişilerin yaşadığı bir yerdir ve yerlileri ıssız kalmasını sağlamaya çalışır.”</p>

  <p class="normal">Gelgit çizelgelerini açıp Bradgate’i buldum. 15 Haziran’da gelgitin yükselişi 22:27’deydi.</p>

  <p class="normal">“Sonunda bir ipucu bulduk,” dedim heyecanla. “Ruff’ta gelgitin ne zaman yükseldiğini nasıl bulabilirim?”</p>

  <p class="normal">“Bunu size ben söyleyebilirim, efendim,” dedi müfettiş. “Bir zamanlar bu ayda orada bir yazlık ev kiralamıştım ve geceleri zıpkınla balık avlamaya çıkardım. Gelgit orada, Bradgate’den on dakika kadar önce yükselir.</p>

  <p class="normal">Kitabı kapattım ve etrafımdakilere baktım.</p>

  <p class="normal">“O merdivenlerden birinin 39 basamağı varsa bu bilmeceyi çözdük demektir, beyler,” dedim. “Arabanızı ödünç almak istiyorum, Sör Walter ve bir haritaya ihtiyacım olacak. Bay MacGillivray bana on dakikasını ayırabilirse sanırım yarın için bir şeyler hazırlayabiliriz.</p>

  <p class="normal">Meselenin bütün sorumluluğunu bu şekilde üstlenmem çok saçmaydı, ama hiç kimse bundan rahatsız olmuş gibi görünmüyordu ve ne de olsa en başından beri bu işin içinde olan kişi bendim. Ayrıca ben, zorlu görevlere alışıktım ve bu seçkin beyefendiler bunu görmeyecek kadar aptal kişiler değillerdi. Bana bu konuda yetki veren ilk kişi General Royer oldu. “Ben kendi adıma bu işi Bay Hannay’in ellerine teslim etmekten hiçbir çekince duymuyorum.”</p>

  <p class="normal">Sabaha karşı üç buçukta, yanımda MacGilliv-ray’in en iyi adamıyla Kent’in ay ışığıyla yıkanmış yollarında ilerliyordum.</p>

  <div class="calibre2" id="calibre_pb_20"></div>
</body>
</html>
