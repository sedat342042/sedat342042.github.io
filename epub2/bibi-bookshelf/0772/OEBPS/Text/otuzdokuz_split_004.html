<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>otuzdokuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_3">3<br class="calibre1" />
  Kültürlü Hancı Macerası</h1>

  <p class="normal">O gün kuzeye doğru yol alırken sakindim. Çok güzel bir Mayıs havası vardı ve her tepede çiçek açmış akdiken ağaçlarının yanından geçerken kendi kendime, henüz özgür bir adamken neden Londra’da kalmak için ısrarcı davrandığımı ve bu cennet gibi ülkeye daha önce gelmediğimi sordum. Yemekli vagona geçmeye cesaret edemedim ama Leeds’den bir öğlen yemeği sepeti satın aldım ve yemeğimi şişman bir kadınla paylaştım. Ayrıca sabah gazetelerini de alıp göz gezdirdim; manşetlerde yaklaşan derbi ve açılan kriket sezonu vardı. Birkaç paragraflık haberlerde de Balkanlar’daki durumun sakinleştiğinden ve İngiliz Hava Filosu’nun Kiel’e gideceğinden bahsediliyordu.</p>

  <p class="normal">Gazeteleri okumayı bitirdiğimde Scudder’ın küçük, siyah not defterini çıkardım ve onun üzerinde çalışmaya başladım. Defter karalamalar, çeşitli çizimler, ara sıra yazılmış birkaç isimle oldukça doluydu. Örneğin, ‘Hofgaard’, ‘Luneville’ ve ‘Avocado’ sözcüklerine sık sık rastladım. Ama en çok gördüğüm sözcük ‘Pavia’ydı.</p>

  <p class="normal">Artık Schudder’ın yaptığı hiçbir şeyin sebepsiz olmadığına emindim ve tüm bunların bir çeşit şifre olduğunu düşünüyordum. Bu, her zaman ilgimi çeken bir konu olmuştu ve Boer Savaşı sırasında Delagon Körfezi’nde istihbarat subayı olarak görev yaparken bu konuda biraz deneyim de kazanmıştım. Satranç ya da bulmaca çözmek gibi mantık oyunlarına doğal bir yeteneğim vardı ve şifre çözmek konusunda da oldukça iyi olduğumu düşünüyordum. Bu şifre, harfler yerine rakamların kullanıldığı nümerik bir şifreye benziyordu, ama ortalama bir zekâya sahip olan herkes bir iki saatlik bir çalışmadan sonra bu ipucuna ulaşabilirdi, bu yüzden Scudder’ın bu kadar kolay bir şifrelemeyle yetinmeyeceğini düşündüm.</p>

  <p class="normal">Saatlerce, bir sürü şey denedim, fakat kelimelerin hiçbirinden bir şey çıkmıyordu. Sonra uykuya daldım ve tam zamanında, Galloway’e devam edeceğim yavaş trene aktarma yapmam gereken Dumfries’de uyandım. Peronda bakışlarından hoşlanmadığım bir adam gördüm ama adam bana bakmadı bile. Ve gözüm, bir otomatik yiyecek makinesindeki yansımama takıldığında bunun şaşılacak bir şey olmadığını fark ettim. Koyu renk yüzüm, eski tüvit takımım ve kambur yürüyüşümle, üçüncü sınıf vagonları dolduran dağ köylülerinden hiçbir farkım kalmamıştı.</p>

  <p class="normal">Yarım düzine çiftçiyle birlikte, tütün balyalarıyla dolu, toprak pipoların içildiği bir atmosferde yolculuk etmiştim. Çiftçiler haftalık pazardan dönüyorlardı ve durmadan fiyatlar hakkında konuşuyorlardı. Cairn, Deuch ve bir düzine daha gizemli dere civarında kuzulama oranlarının ne kadar arttığını duydum. Adamların yarısı sağlam bir öğlen yemeği yemiş ve viskiyle çakırkeyf olmuşlardı ve beni fark etmediler. Yavaş yavaş ağaçlarla kaplı dar vadilerin arasından ilerledik ve kuzeyde yüksek dağların göründüğü, gölleri pırıltılar saçan büyük bir bozkıra vardık.</p>

  <p class="normal">Saat beş civarında vagon boşaldı ve ben istediğim gibi yalnız kaldım. Trenden, adına bile dikkat etmediğim bir sonraki istasyonda indim ve bozkırın içine doğru ilerlerdim. Burası bana, Karoo’daki unutulmuş tren istasyonlarından birini anımsatmıştı. Yaşlı istasyon görevlisi bahçesiyle uğraşıyordu. Bahçe küreğini omzuna atıp ağır ağır trene doğru yürümeye başladı. Trenin makasını değiştirdikten sonra da bahçesine geri döndü. On yaşlarında bir erkek çocuğu biletimi aldı ve ben kalabalıktan ayrılarak koyu renkli bozkıra doğru ilerlemeye başladım.</p>

  <p class="normal">Her tepenin bir ametist kadar parlak göründüğü muhteşem bir bahar akşamıydı. Havada bataklıklara has tuhaf, küflü bir koku vardı, fakat sanki okyanus kokusu kadar rahatlatıcıydı ve benim üzerimde yarattığı etki çok tuhaftı. O anda gerçekten kendimi hafiflemiş hissediyordum. Sanki 37 yaşında, polis tarafından dikkatle aranan bir adam değil, baharda bir gezintiye çıkmış bir delikanlıydım. O anki duygularım, eskiden yüksek bozkırlarda büyük bir sürek avına başladığım o buz gibi sabahlarda hissettiğim şeyle aynıydı. İnanın bana, o yol boyunca ıslık çalarak yürüdüm. Kafamda belirgin bir plan yoktu, sadece bu kutsal, güzel kokulu yamaçlarda yürüyordum ve attığım her adımda kendimden duyduğum memnuniyet artıyordu.</p>

  <p class="normal">Yol kenarındaki bir tarladan kendime fındık dalından bir baston kestim ve ana yoldan ayrılıp gürültüyle akan bir derenin vadisi boyunca ilerlemeye başladım. Hâlâ peşimdekilerle arada oldukça uzun mesafe olduğunu ve o geceyi keyfimce geçirebileceğimi düşünüyordum. Yediğim son yemeğin üzerinden oldukça uzun zaman geçmişti. Bir şelalenin kuytusuna kurulmuş kır evi ve hayvan sürüsünden oluşan çiftliğe ulaştığımda epeyce acıkmıştım. Kır evinin kapısında dalgın bakışlı bir kadın duruyordu ve kırsal kesimde yaşayan insanlara özgü bir utangaçlıkla beni selamladı. Bir gece için yere ihtiyacım olduğunu söylediğimde, ‘tavan arasındaki yatakta kalabileceğimi’ söyledi. Kısa süre sonra bana domuz eti, yulaf çöreği ve bol yağlı sütten oluşan sıkı bir yemek ikram etti.</p>

  <p class="normal">Hava kararırken kadının, bir adımı normal ölümlülerinkinin üç katı olan devasa kocası yamaçlardan döndü. Kırsal kesimde yaşayanların terbiyesiyle bana hiç soru sormadılar, ama beni bir çeşit tüccar sandıklarını anlamıştım, ben de bu fikirlerini güçlendirmek için elimden geleni yaptım. Uzun uzun hayvan sürülerinden bahsettim ki ev sahibim bu konuda çok bilgili biri değildi ve daha önce kullanmak üzere aklımın bir köşesine yazdığım Galloway civarındaki pazar fiyatlarını anlattım. Saat onda oturduğum sandalyede uyuklamaya başladım ve küçük evin ‘tavan arasındaki yatağı’, ertesi sabah beşe kadar deliksiz bir uyku çekecek olan sahibine kavuştu.</p>

  <p class="normal">Konaklama için para almayı reddettiler. Saat altıda kahvaltımı etmiş, yine güneye doğru yola koyulmuştum. Aklımdan geçen, tren yolu hattına geri dönerek, dün indiğim istasyondan birkaç istasyon ilerisinden tekrar trene binip geldiğim yolu geri dönmekti. Bunun yapılabilecek en güvenli şey olduğunu düşünüyordum, çünkü polis, Londra’dan mümkün olduğunca uzaklaşmaya çalışacağımı ve durmadan kuzeye doğru gideceğimi düşünecekti. Hâlâ iyi bir başlangıç yapmış olduğumu düşünüyordum, çünkü suçu benim üzerime atmaları birkaç saat sürerdi, St. Pancras’tan trene binen kişinin kimliğini ortaya çıkarmalarıysa birkaç saatlerini daha alırdı. Bu harika bahar gününün temiz havası, uzun süre endişeli kalmama engel oluyordu. Hatta kendimi aylardır hiç hissetmediğim kadar iyi hissediyordum. Bozkırda uzun süre yürüdükten sonra yol beni yüksek bir tepenin yamacında kurulmuş olan, yerel halkın Donanma’ya bağlı Cairns-more diye bahsettiği bir yere çıkardı. Her yerde, kurdukları yuvalarda oturup tüm güçleriyle öten çulluklar ve yağmur kuşları vardı ve dereler boyunca uzanan yeşil alanlara yayılmış koyunlar beyaz noktalar gibi görünüyordu. Geçmiş ayların tüm rehaveti üzerimden sıyrılıyordu ve ben kendimi dört yaşında bir çocuk gibi hissediyordum. Biraz sonra küçük bir nehir tarafından bölünen bir bozkıra vardım ve fundalıkların yaklaşık bir buçuk kilometre ilerisinde bir trenin dumanını gördüm.</p>

  <p class="normal">İstasyona vardığımda buranın planımı uygulamak için ideal bir yer olduğunu gördüm. Bozkır, istasyonu iki yanından kuşatıp tek bir demir yolu hattı, hattın ince ayrımı, bir bekleme odası, bir ofis ve küçük bahçesinde bektaşiüzümü ve hüsnüyusuf ekilmiş olan, istasyon görevlisinin kulübesine yetecek kadar yer bırakıyordu. Buraya ulaşan herhangi bir yol görünmüyordu ve 750 metre kadar uzaktaki granit rengi kıyısıyla bir dağ gölünün dalgaları istasyonu daha da izole hale getiriyordu. Ufukta doğuya giden bir trenin dumanını görene kadar fundalıklarda bekledim. Ardından minik bilet gişesine yaklaşıp Dumfries’e bir bilet aldım.</p>

  <p class="normal">Kompartımanda benim dışımda sadece yaşlı bir çoban ve köpeği vardı. Şaşı gözlü devasa köpek hiç de güvenilir görünmüyordu. Çoban uykuya dalmıştı ve yanındaki yastığın üzerinde <span class="ideitalik">Scotsman</span>’ın sabah baskısı duruyordu. Yeni haberler bulabileceğimi düşünerek hevesle gazeteyi aldım.</p>

  <p class="normal">Portland Place Cinayeti adını verdikleri olay hakkında iki sütunluk bir haber vardı. Uşağım Paddock polisi aramış, sütçü tutuklanmıştı. Zavallı adam görünüşe bakılırsa kazandığı altın için oldukça ter dökmüştü ki bu benim açımdan polisi bütün gün boyunca oyalamış olmasına karşılık ödediğim ucuz bir bedeldi. Son dakika haberlerinde olayla ilgili yeni bir gelişmeye rastladım. Sütçünün salıverildiğini ve polisin, ismini açıklamadığı gerçek suçlunun trenle Londra’dan kuzeye doğru gittiğini düşündüğünü okudum. Benim ismim sadece bir kez, evin sahibi olarak geçiyordu. Bunun, şüpheli olmadığıma inanmam için polis tarafından düzenlenmiş beceriksiz bir oyun olduğunu düşündüm.</p>

  <p class="normal">Gazetede dış ilişkiler, Karolides ya da Scudder’ı ilgilendiren herhangi bir konuda hiçbir haber yoktu. Gazeteyi yerine bıraktım ve dün indiğim istasyona yaklaşmakta olduğumuzu fark ettim. Kuzeye giden tren bizim geçmemizi beklemek için durmuştu ve trenden inen üç adamın sorduğu birkaç soru, patateslerini çapalayan istasyon memurunu harekete geçirmişti. Onların, Scotland Yard tarafından bilgilendirilmiş olan yerel polis memurları olduğunu ve bu küçük istasyona kadar izimi sürmüş olduklarını düşündüm. Geriye yaslanıp gölgede kalarak onları dikkatle izledim. Biri, elindeki deftere notlar alıyordu. Yaşlı patates yetiştiricisi hırçınlaşmış gibi görünüyordu, fakat biletimi alan çocuk durmadan konuşuyordu. Bütün grup, bataklığın ardında uzanan beyaz yola baktı. İzimi buradan sonra o tarafa doğru sürmelerini umut ettim.</p>

  <p class="normal">Biz o istasyondan ayrılırken yol arkadaşım uyandı. Bana meraklı bir bakış attı, köpeğine şiddetle vurdu ve nerede olduğunu sordu. Her halinden çok sarhoş olduğu anlaşılıyordu.</p>

  <p class="normal">“İşte ağzına hiç içki koymazsan böyle olur,” dedi büyük bir pişmanlıkla.</p>

  <p class="normal">Şaşkınlığımı, bünyesi çok kuvvetli birine benzediğini söyleyerek dile getirdim.</p>

  <p class="normal">“Evet, ama kesinlikle ağzıma içki koymam,” dedi ters bir tavırla. “Geçen kış Aziz Martin Yortusu’nda yemin ettim ve o zamandan beri ağzıma bir damla viski sürmedim. Canım çok istemişti ama Yeni Yıl Arifesi’nde bile içmedim.”</p>

  <p class="normal">Topuklarını koltuğa dayadı ve dağınık saçlı başını yastığa gömdü.</p>

  <p class="normal">“Ve işte başıma bu geldi,” diye sızlandı. “Başım çatlayacak gibi ağrıyor ve iki gözüm iki ayrı yöne bakıyor.”</p>

  <p class="normal">“Buna ne sebep oldu,” diye sordum.</p>

  <p class="normal">“Brendi dedikleri bir içki. Alkole tövbe ettiğim için viski içmiyordum ama bugün şu brendinin tadına baktım, şimdi önümüzdeki iki haftayı sağ çıkarır mıyım bilmiyorum.” Çobanın sözleri anlamsız bir sese dönüştü ve uyku onu bir kez daha pençesine aldı.</p>

  <p class="normal">Planım birkaç durak sonra trenden inmekti, fakat tren bir anda koyu renkli, çağlayan bir nehrin üstüne kurulmuş bir su kemerinin üzerinde durunca bana başka bir şans vermiş oldu. Dışarı baktım ve tüm vagon pencerelerinin kapalı olduğunu, etrafta hiç insan olmadığını gördüm. Ben de kapıyı açıp hızla yolun kenarındaki fındık ağaçlarının arasına atladım.</p>

  <p class="normal">O şeytani köpek olmasaydı her şey yolunda gidecekti. Sahibinin eşyalarını çalıp kaçtığımı zanneden köpek havlamaya başladı ve beni pantolonumdan yakaladı. Gürültü, kalabalığın uyanmasına ve intihar ettiğimi zannedip bağırmaya başlamasına sebep oldu. Çalıların arasından sürünerek ilerleyip akıntının kenarına kadar geldim ve trenden yüz metre kadar uzaklaştım. Sonra gizlendiğim yeden çıkıp biraz geri döndüm ve güvenlik görevlisi ve birkaç yolcunun vagonun açık kapısından benim bulunduğum yöne doğru baktığını gördüm. Trenden inerken bando çaldırmış olsam daha az dikkat çekerdim.</p>

  <p class="normal">Neyse ki sarhoş çoban, kalabalığın dikkatini dağıttı. Bir anda bir iple bileğine bağlı olan köpeğiyle birlikte açık vagon kapısından aşağı kafa üstü düştü ve eğim yüzünden su kenarına doğru biraz yuvarlandı. Köpek, onları kurtarmak için gelenlerden birini ısırdı ve adamın savurduğu küfrü ben bile duydum. Sonunda beni unutmuşlardı. Biraz daha sürünerek ilerledikten sonra arkama bakmaya cesaret edebildiğimde trenin yeniden hareket etmiş olduğunu ve tünelde ilerlediğini gördüm.</p>

  <p class="normal">Kuzeyde uzanan yüksek tepeleri çemberin çevresi, kahverengi nehri de çapı kabul edersek, bozkırın vahşi doğayla bezeli yarım dairesinin içinde kalmıştım. Etrafta hiç insan izi yoktu. Duyulan tek şey, suyun akışı ve çullukların sonu gelmez haykırışlarıydı. Fakat tuhaf olan, ilk kez takip edildiğim hissini ve bundan doğan paniği yaşıyor olmamdı. Aklıma gelen polis değil, Scudder’ın sırrını bildiğimi bilen ve beni öldürmeye kararlı olan diğer adamlardı. Beni İngiltere’nin kanun adamlarından çok daha dikkatli ve ihtiyatlı takip edeceklerine emindim ve bana yaklaştıklarında merhamet etmeyeceklerini de biliyordum.</p>

  <p class="normal">Arkama baktım, ama görünürde kimse yoktu. Güneş ışığı demiryolunda ve suyun altındaki ıslak taşların üzerinde parlıyordu. Dünyada bundan daha huzur verici bir manzara göremezdiniz. Yine de koşmaya başladım. Terden gözlerim görmez hale gelene kadar bozkırın içinden geçen derelerin yanında eğilerek ilerledim. Üzerimdeki bu his, dağların eteklerine varıp nefes nefese kahverengi nehrin kaynağının üstündeki bir tepeye tırmanana kadar beni terk etmedi.</p>

  <p class="normal">Bulunduğum noktadan, tren yolundan güneyde bozkırın, alan yeşil tarlalara kadar her yeri görebiliyordum. Gözlerim bir şahininkiler kadar keskindir, ama tüm bozkırda hiçbir hareket göremedim. Sonra tepelerin ardından doğuya doğru baktım ve orada başka bir düzlük gördüm. O tarafta dar ve yeşil vadiler arasında verimli köknar ormanları ve silik, tozlu izler gibi görünen otoyollar vardı. En son başımı kaldırıp mavi Mayıs göğüne baktım ve orada kalp atışlarımı hızlandıran bir şey gördüm…</p>

  <p class="normal">Güneyde, tek pervaneli bir uçak gökyüzüne doğru tırmanıyordu. O uçağın beni aradığına ve arayanların polis olmadığına emindim. Bir – iki saat boyunca bozkırdaki bir çukura gizlenerek uçağı izledim. Tepelerin üzerine geldiğinde alçaktan uçuyor ve benim geçmiş olduğum vadinin üzerinde daireler çiziyordu. Sonra nedense fikrini değiştirdi, iyice yükseldi ve güneye doğru ilerledi.</p>

  <p class="normal">Bu havadan arama çalışması hiç hoşuma gitmemişti ve kaçmak için seçtiğim kırsal kesimin daha güvenli olduğuna dair fikrimi değiştirmeye başlamıştı. Bu fundalıklarla kaplı tepeler, düşmanlarım havada olduğu sürece beni saklayamazdı. Başka bir sığınak bulmak zorundaydım. Tepelerin ardındaki yeşil alana daha büyük bir güven duydum, çünkü orada sık ormanlar ve taş evler bulabileceğimi düşünüyordum. Akşam altı civarında bozkır arazisinin sonuna gelmiş, hafif bir akıntının vadisini takip eden yılankavi bir yola varmıştım. Yolu takip ederken tarlalar eğim kazandı, küçük dere yatağı bir platoya dönüştü ve alacakaranlıkta tek başına dumanı tüten bir eve ulaştım. Yol bir köprüye çıkıyordu ve köprünün tırabzanlarına dayanmış genç bir adam vardı.</p>

  <p class="normal">Genç adam uzun, kilden bir pipo içiyor ve gözlüklerinin ardından dikkatle suyu izliyordu. Sol elinde, kaldığı yeri parmağıyla işaretlediği bir kitap tutuyordu. Yavaşça konuşmaya başladı.</p>

  <p class="normal"><span class="ideitalik">Ve vahşi doğadan bir Grifin geldiğinde</span></p>

  <p class="normal"><span class="ideitalik">Kanatlarıyla, fundalıklarla dolu vadiden</span></p>

  <p class="normal"><span class="ideitalik">Arimaspi halkının peşinden</span></p>

  <p class="normal">Ayağım kenet taşına çarptığında zıplayarak döndü ve ben karşımda iyice bronzlaşmış, çocuksu bir yüz gördüm.</p>

  <p class="normal">“İyi akşamlar,” dedi vakur bir tavırla. “Yolculuk yapmak için güzel bir akşam.”</p>

  <p class="normal">Evden yanmakta olan kömür ve lezzetli bir rosto kokusu geliyordu burnuma.</p>

  <p class="normal">“Burası bir han mı,” diye sordum.</p>

  <p class="normal">Genç adam kibarca, “Hizmetinizdeyim,” dedi. “Hanın sahibi benim, efendim. Ve geceyi burada geçirmenizi umuyorum, çünkü bir haftadır hiç konuğum olmadı.”</p>

  <p class="normal">Köprünün parmaklıklarına doğru yaklaştım ve pipomu doldurdum. Bir arkadaş bulduğumu düşünmeye başlamıştım.</p>

  <p class="normal">“Bir hancı olmak için çok gençsin,” dedim.</p>

  <p class="normal">“Babam bir yıl önce öldü ve işini de bana bıraktı. Burada büyükannemle birlikte yaşıyorum. Bu iş genç bir adam için fazlasıyla yavaş ve bu mesleği seçmek benim fikrim değildi.”</p>

  <p class="normal">“Sen ne olmak isterdin?”</p>

  <p class="normal">Genç adam kızardı ve “Kitap yazmak istiyorum,” dedi.</p>

  <p class="normal">“Peki, daha ne istiyorsun,” diye haykırdım. “Çoğunlukla bir hancının dünyadaki en iyi hikâye anlatıcısı olabileceğini düşünmüşümdür.”</p>

  <p class="normal">“Artık değil,” dedi sabırsızca. “Belki eskiden, yollarda hacılar, ozanlar, eşkıyalar ve posta arabalarının olduğu zamanlarda durum bu olabilir. Ama artık değil. Artık buraya, öğle yemeği yemek için uğrayan, motorlu arabaları olan şişman kadınlar, baharda birkaç balıkçı ve Ağustos ayında avlanmak için gelen birkaç kiracı dışında kimse uğramıyor. Bu durumda toplayabileceğim fazla malzeme de olmuyor. Ben dünyayı dolaşıp hayatı tanımak, Kipling ya da Conrad gibi kitaplar yazmak istiyorum. Ama şimdiye kadarki en büyük başarım <span class="ideitalik">Chamber’s Journal</span>’da birkaç dizemi yayınlatmak oldu.</p>

  <p class="normal">Günbatımında ardındaki tepelerle altın gibi parlayan hana baktım.</p>

  <p class="normal">“Ben dünyayı epeyce gezdim ve böyle gizli bir inziva yerini hiç de küçümsemezdim. Sence macera yalnızca tropik bölgelerde ya da soyluların arasında mı bulunabilir? Belki de tam şu anda karşına bir macera çıkmıştır.”</p>

  <p class="normal">“Kipling de böyle diyor,” dedi gözleri parlayarak ve “9.15 trenini aydınlatan aşk” hakkında birkaç dize okudu.</p>

  <p class="normal">“O halde sana gerçek bir hikâye anlatayım,” dedim. “Ve bir ay sonra, bu hikâyeden bir roman yazabilirsin.” O harika Mayıs akşamı, alacakaranlıkta köprüde otururken ona güzel bir öykü anlattım. Anlattıklarım temelde doğruydu ama elbette küçük ayrıntıları değiştirdim. Kendim hakkında Kimberley’den bir maden arama uzmanı olduğumu, I.D.B.’yle başımın derde girdiğini ve bir çeteyi ortaya çıkarttığımı söyledim. Beni okyanusun diğer yanından buraya kadar takip etmiş, en iyi arkadaşımı öldürmüşlerdi ve şu anda da benim peşimdelerdi.</p>

  <p class="normal">Hikâyemi oldukça iyi anlattım, ama kim anlatamazdı ki? Kalahari’den Afrika’daki Alman Bölgesi’ne yaptığım bir uçuşu, orada geçen kavurucu günleri ve muhteşem, kadife gibi akşamları anlattım. Eve dönerken bir cinayet teşebbüsüyle karşı karşıya kaldığımı söyledim ve Portland Place Cinayeti’ni gerçekten çok korkunç bir olaya dönüştürerek anlattım. “Demek macera arıyordun,” dedim. “İşte maceranı buldun. Şu anda kötü adamlar benim, polis de onların peşinde. Ve ben bu yarışı kazanmak niyetindeyim.”</p>

  <p class="normal">“Aman Tanrım!” diye fısıldadı, nefesini bırakarak, “Bu tam Riger Haggard ya da Conan Doyle romanlarındaki gibi bir macera.”</p>

  <p class="normal">“Yani bana inanıyorsun,” dedim memnuniyetle.</p>

  <p class="normal">Elini uzatarak “Elbette inanıyorum,” dedi. “Ortalama olmayan her şeye inanırım. Güvensizliği hak edecek tek şey, çok normal olandır.”</p>

  <p class="normal">Henüz çok gençti, ama bir bahiste paramı onun üzerine yatırırdım.</p>

  <p class="normal">“Sanırım şu anda benden biraz uzaklaştılar, ama birkaç gün ortalıkta görünmemem gerekiyor. Beni hana alır mısın?”</p>

  <p class="normal">Genç hancı hevesle dirseğimden tutup beni eve doğru götürmeye başladı. “Burada, dibi görünmeyen bir bataklıktaymışsınız gibi rahat saklanabilirsiniz. Kimsenin gevezelik etmemesini de sağlarım. Peki, bana maceranız konusunda biraz daha ayrıntılı bilgi verebilir misiniz?”</p>

  <p class="normal">Hanın verandasına girdiğimde uzaklardan gelen bir motor sesi duydum. Batıdaki loş tepelerin üzerinde tek pervaneli uçağın silueti görünüyordu.</p>

  <p class="normal">Genç han sahibi beni evin arkasında, tüm platoyu görebileceğim bir odaya yerleştirdi ve en sevdiği yazarlara ait kitapların ucuz kopyalarıyla dolu olan kendi çalışma odasını kullanmama izin verdi. Büyükannesini hiç görmedim, bu yüzden yatalak olduğunu tahmin ettim. Margit adında yaşlı bir kadın yemeklerimi getiriyordu ve hancı günün yirmi dört saati etrafımda dolaşıyordu. Biraz yalnız kalmak istediğim için ona bir iş çıkardım. Hancının bir motosikleti vardı, ben de ertesi sabah onu, normalde hana akşamüstü gelen gazeteyi almaya yolladım. Ona gözlerini dört açmasını, etrafta yabancı görüp görmediğine dikkat etmesini ve özellikle motor ve uçakları gözden kaçırmamasını tembih ettim. Sonra büyük bir hevesle Scudder’ın not defterinin başına oturdum.</p>

  <p class="normal">Hancı öğlen vakti elinde <span class="ideitalik">Scotsman</span>’la geri döndü. Gazetede Paddock ve sütçüyle ilgili birkaç yeni kanıt ve katilin kuzeye doğru kaçtığına dair dünkü açıklamanın tekrarı dışında hiçbir şey yoktu. Ayrıca <span class="ideitalik">The Times</span>’dan alınmış, Karolides ve Balkanlar’ın durumu hakkında uzun bir makale vardı fakat Karolides’in İngiltere ziyaretinden bahsedilmemişti. Öğleden sonra hancıyı gönderdim, çünkü defterdeki şifreyi çözmeye çok yaklaştığımı hissediyordum.</p>

  <p class="normal">Söylediğim gibi, bu sayısal bir şifreydi ve karmaşık bir deneyler silsilesinden sonra sıfırların ve noktaların ne anlama geldiğini çözmüştüm. Asıl sorunum anahtar kelimeyi bulmaktı ve Scudder’ın anahtar kelime olarak kullanmış olabileceği milyonlarca sözcüğü düşününce kendimi umutsuz hissettim. Ama saat üç civarında aniden gelen bir ilhamla irkildim.</p>

  <p class="normal">Aklıma bir anda Julia Czechenyi ismi gelmişti. Scudder onun Karolides meselesindeki anahtar olduğunu söylemişti ve benim aklıma da şifreyi çözmek için bu ismi kullanmak geldi.</p>

  <p class="normal">Sonuç başarılıydı. ‘Julia’daki beş harf sesli harfleri yerleştirmemi sağladı. A, J’ydi, alfabedeki onuncu harf, yani şifrede X harfiyle gösteriliyordu. Bu durumda E, U=XXI’ya karşılık geliyordu ve bu şekilde tüm sesli harfler ortaya çıktı. ‘Czechenyi’ ise bana belli başlı sessiz harfleri yerleştirmek için ihtiyaç duyduğum sayısal değerleri sağladı. Bu şemayı bir kâğıt parçasına yazıp, Scudder’ın notlarını okumak üzere defterin başına oturdum.</p>

  <p class="normal">Yarım saat sonra bembeyaz bir yüzle, parmaklarımı endişeyle masaya vurarak okumaya devam ediyordum.</p>

  <p class="normal">Pencereden dışarı baktığımda bir otomobilin vadiyi tırmanarak hana doğru ilerlediğini gördüm. Araba kapıya yanaştı ve içinden inenlerin sesini duydum. Arabadan Aquascutum marka giysileri ve tüvit şapkalarıyla iki adam indi.</p>

  <p class="normal">On dakika sonra, gözleri heyecanla parlayan hancı odama girdi.</p>

  <p class="normal">“Aşağıda seni arayan iki adam var,” diye fısıldadı. “Yemek odasında viski sodalarını içiyorlar. Bana seni sordular ve seninle burada karşılaşmayı umduklarını söylediler. Ve dış görünüşünü, ayağındaki botlar ve gömleğine kadar detaylı bir şekilde tarif ettiler. Onlara burada olduğunu, ama bu sabah bir motosikletle yola devam ettiğini söylediğimde içlerinden biri, bir denizci gibi ağır küfürler etti.”</p>

  <p class="normal">Bana adamları tarif etmesini istedim. Biri zayıf, koyu renk gözlü ve fırça gibi kaşları olan bir adamdı, diğeriyse sürekli gülümsüyordu ve peltek bir konuşması vardı. İkisi de yabancı uyruklu değildi, bu konuda genç dostum kendinden çok emindi.</p>

  <p class="normal">Bir parça kâğıt alıp üzerine Almanca iki sözcük yazdım.</p>

  <p class="normal">… Kara Taş. Scudder buraya kadar gelebilmiş, ama sonrasında iki hafta bile yaşamayı başaramamıştı. Karolides’in planları da kesinleşmediği için artık ben de daha iyisini yapabileceğimden emin değildim. Ama Bay T. bana elimden gelenin en iyisini yapmamı tavsiye ettiyse, ben de…</p>

  <p class="normal">Kâğıdı, özel bir mektuptan düşmüş bir sayfa gibi görünmesi için düzgünce yırttım.</p>

  <p class="normal">“Bu kâğıdı aşağı götürüp benim odamda bulduğunu, bana yetişirlerse vermelerini söyleyerek adamlara ver,” dedim.</p>

  <p class="normal">Üç dakika sonra arabanın hareket ettiğini duydum ve perdenin arkasından görebildiğim kadarıyla iki kişinin siluetini fark ettim. Adamların biri çok zayıf, diğeri biraz daha yapılıydı; ancak bu kadarını görebilmiştim.</p>

  <p class="normal">Hancı büyük bir heyecanla odama geldi. “Verdiğin kâğıt onları hareketlendirdi,” dedi neşeyle. “Esmer adamın yüzü bir ölü gibi beyazladı ve adam büyük bir öfkeyle küfretti. Şişman olan bir ıslık çaldı ve çok kötü görünüyordu. İçkiler için yarım altın verdiler ve para üstünü beklemeden gittiler.”</p>

  <p class="normal">“Şimdi sana ne yapmanı istediğimi söyleyeceğim,” dedim. “Bisikletine bin ve Newton-Stewart’daki polis şefine git. Bu iki adamı tarif et ve Londra’daki cinayetle bir ilgileri olabileceğinden şüphelendiğini söyle. Birkaç sebep uydurabilirsin. O iki adam geri gelecek, hiç merak etme. Bu gece gelemezler, çünkü 60 kilometrelik yol boyunca izimi sürmeye çalışacaklar, ama yarın sabah ilk iş olarak buraya gelirler. Polise sabah erkenden burada olmalarını söyle.”</p>

  <p class="normal">Ben Scudder’ın notları üzerinde çalışmaya dönerken hancı uysal bir çocuk gibi söylediklerimi yapmaya gitti. Geri döndüğünde birlikte akşam yemeği yedik ve ben, görgü kuralları gereği durmadan sorular sormasına izin vermek zorunda kaldım. Ona aslan avları ve Matabele Savaşı hakkında bir sürü hikâye anlatırken, şu anda bulaşmış olduğum işle kıyaslandığında bunların ne kadar basit işler olduğunu düşünmeden edemiyordum. Hancı yatınca, ben de Scudder’ın notlarını okumayı bitirdim. Gün ağarana kadar bir sandalyede oturup pipo içtim, çünkü bir türlü uyuyamamıştım.</p>

  <p class="normal">Ertesi sabah sekiz civarında iki polis memuru ve bir çavuşun geldiğini gördüm. Hancının yönlendirmesine uyarak arabalarını garaja çekip eve girdiler. Yirmi dakika sonra penceremden aksi istikametten platoyu aşarak yaklaşan ikinci bir araba gördüm. Araba hanın içine girmek yerine birkaç yüz metre uzaklıkta bir ağaç topluluğunun gölgesinde park etti. Araba sahiplerinin inmeden önce aracı dikkatle ters yöne çevirdiklerini fark ettim. Birkaç dakika sonra penceremin altındaki çakıllarda adımlarının sesini duydum. Planım yatak odamda saklanıp neler olacağını görmekti. Ama aklıma daha iyi biri fikir gelmişti. Ev sahibime bir teşekkür notu yazdım, pencereyi açtım ve sessizce aşağıdaki bektaşiüzümü çalılarının üstüne atladım. Fark edilmeden duvarı aşmayı başardım. Irmakla birleşen küçük bir derenin yanına sokuldum ve ağaçlık alanın diğer yanındaki anayola ulaştım. Yanına ulaştığım yepyeni araba güneş ışığında parlıyordu fakat üzerindeki toz, uzun bir yolculuktan geldiğini belli ediyordu. Arabayı çalıştırdım, şoför koltuğuna atladım ve platoya doğru yol almaya başladım.</p>

  <p class="normal">Kısa zaman sonra yol aşağı doğru eğim kazandığı için hanı gözden kaybettim ama sanki rüzgâr bana öfkeli sesleri taşıyordu.</p>

  <div class="calibre2" id="calibre_pb_8"></div>
</body>
</html>
