<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>Arefe</title>
</head>

<body>
  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break"></p>

  <p class="P_Normal__And__Left_Indent__And__Spacing_After__And__Spacing_Before"></p>

  <h3 class="P_Current__And__Times_New_Roman__And__18pt__And__Bold__And__Justification__And__Left_Indent__And__Spacing_After__And__Spacing_Before" id="sigil_toc_id_15">XV</h3>

  <p class="P_Current__And__Times_New_Roman__And__18pt__And__Bold__And__Justification__And__Left_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Okuyucunun önceden bildiği üzere, Anna Vasilyevna evde oturmayı severdi. Fakat kimi zaman, tam anlamıyla apansız bir biçimde, olağanüstü bir şey yapmak, bir partie de plaisir<a id="ref_footnotebookmark_start_50_16"></a><span class="C_Citation"><a href="../Text/Section0035.html#ref_footnotebookmark_end_50_16">[16]</a></span> düzenlemek konusunda önüne geçilmez bir istek uyanırdı onda. Ve gerçekleştirilmesi ne kadar çetin olursa, ne kadar çok hazırlığa, çırpınmaya gerek gösterirse ve Anna Vasilyevna ne kadar çok heyecan duyarsa, o ölçüde hoşlanırdı bu partie de plaisir’den. Tutarağı kışın geldiyse yan yana 2-3 loca kiralar, bütün tanıdıklarını toplar, cümbür cemaat tiyatroya ya da maskeli baloya gidilirdi. Yazları ise, kentin dışına, olabildiğince uzağa giderdi. Ertesi gün baş ağrısından yakınır, inler, yataktan kalkamazdı. Fakat iki ay sonra yeniden "olağanüstü" bir şey yapmak tutkusu alevlenirdi içinde.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Şimdi yine böyle oldu işte. Birisi Tsaritsino’nun güzelliklerinden söz etti onun yanında ve Anna Vasilyevna, hemen, ertesi günden tezi yok, Tsaritsino’ya gitmek istediğini bildirdi. Evde bir hay huydur koptu. Nikolay Artemyeviç’e haber vermek üzere Moskova’ya dörtnala bir haberci çıkarıldı. Baş uşak da yeterince şarap, kıymalı börek ve çeşitli yiyecekler satın almak üzere onunla birlikte yola çıkmıştı. Şubin, açık bir fayton kiralamak (tek bir kupa arabası yeterli değildi çünkü) ve yedek atları hazırlamakla görevlendirildi. Bersyenev’le İnsarov’a iki kez koşturulan avlu uşağı çocuk, Zoya’nın önce Rusça sonra Fransızca olarak kaleme aldığı iki çağrı taşıdı onlara... Genç kızların yol giysilerini bile Anna Vasilyevna seçti. Fakat az kalsın bozuluyordu partie de plaisir. Moskova’dan ekşi bir suratla, kötücül bir ruh durumuyla gelen Nikolay Artemyeviç (Avgustina Hristianovna’yla araları açıktı hâlâ), durumu öğrenince, geziye katılmayacağını kesinlikle bildirdi. Kuntsovo’dan Moskova’ya, Moskova’dan Tsaritsino’ya, Tsaritsino’dan yeniden Moskova’ya ve Moskova’dan yeniden Kuntsovo’ya koşturmaktan daha anlamsız bir şey olamayacağını söylüyor; arkasından da, bana yeryüzünün herhangi bir noktasının öteki noktasından daha eğlenceli olduğu kanıtlanır, ancak o zaman gelirim, diye ekliyordu. Hiç kuşkusuz, ona kimse kanıtlayamazdı bunu. Anna Vasilyevna, ciddi bir kavalyesi olmadığı için tam partie de plaisir’den vazgeçmeye hazırlanmışken, ansızın Uvar İvanoviç’i anımsadı; içi yana yana, "denize düşen yılana sarılır" diye düşünerek, odasına bir haberci gönderdi. Uvar İvanoviç’i uyandırdılar. Aşağı indi. Anna Vasilyevna’nın önerisini sessizce dinledi, parmaklarıyla oynadı ve herkesi şaşkınlık içinde bırakarak, öneriyi kabul ettiğini bildirdi. Anna Vasilyevna yanaklarını öptü onun, bir iki güzel şey söyledi. Nikolay Artemyeviç hor görüyle gülümsedi ve quelle bourde<a id="ref_footnotebookmark_start_50_17"></a><span class="C_Citation"><a href="../Text/Section0035.html#ref_footnotebookmark_end_50_17">[17]</a></span> dedi. (Fırsat düştükçe "tumturaklı" Fransızca sözler söylemeyi pek severdi.)</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ertesi gün saat yedide, kupa arabası ve açık fayton, tepeleme yüklü olarak, Stahov yazlığının avlusundan çıktı. Kupa arabasında hanımlar, hizmetçi kız ve Bersyenev oturuyordu. İnsarov arabacının yanına yerleşmişti. Açık faytondaysa Uvar İvanoviç’le Şubin vardı. Şubin’i, parmağıyla işaret ederek Uvar İvanoviç’in kendisini çağırmıştı. Delikanlının yol boyunca kendisine takılacağını bilmiyor değildi. Fakat, "kara toprağın ruhuyla genç sanatçılar arasında tuhaf bir bağlılık, daha çok, ağzı bozukluğa dayanan bir açık yüreklilik vardı. Bununla birlikte, Şubin bu kez ilişmedi şişman dostuna. Genç adam, sessiz, dalgın ve uysaldı bugün.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Arabalar Tsaritsino kalesinin yıkıntılarına girdiğinde, güneş bulutsuz göğün tam tepesindeydi. Yıkıntıların, bu kızgın öğle sıcağında bile, karanlık ve korkutucu bir görünüşü vardı. Arabalardan bir çayırlığa inildi ve hemen bahçeye yüründü. Zoya, İnsarov ve Yelena önden gidiyorlardı. Onların arkasından, Uvar İvanoviç’in kolunda, yüzü mutluluktan ışıl ışıl, çalımlı çalımlı Anna Vasilyevna yürüyordu. Uvar İvanoviç, pofurduyor, tökezliyor, yeni hasır şapkası alnını kesiyor, ayakları çizmelerinin içinde yanıyordu ya, yine de hoşnuttu yaşamından. Alay, Şubin ve Bersyenev’le tamamlanıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir ara Şubin, Bersyenev’e:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Biz emekli askerler gibi yedekteyiz artık, diye fısıldadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sonra başıyla Yelena’yı göstererek ekledi:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Şimdi Bulgaristan saldırıda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Hava çok güzeldi. Doğa, bir renk, vızıltı ve cıvıltı cümbüşü içindeydi. Göller mavi mavi ışıldıyorlardı uzakta. Şen, parlak duygu doluyordu insanın içine. Anna Vasilyevna hiç durmadan:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ah, ne kadar güzel! Ah, ne kadar güzel! diyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Uvar İvanoviç, başını olumlu anlamda sallayarak yanıtlıyordu onun coşkun bağırışlarını. Hatta bir keresinde:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Diyecek söz yok! dediği işitildi...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yelena’yla İnsarov arada bir konuşuyorlardı. Zoya, geniş şapkasının uçlarını iki küçük parmağıyla tutmuş küt burunlu, parlak gri potinli ayakcıklannı pembe ipekli etekliğinin altından çapkın çapkın atarak yürürken, kâh yana, kâh arkaya kaçamak bakışlar fırlatıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Şubin usulca:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Hayda! dedi. Zoya Nikitişna, aranıyor... Ben onun yanına gidiyorum. Yelena Nikolayevna beni hor görüyor şimdi; sana ise, Andrey Petroviç, saygısı var. İkisi aynı kapıya çıkar. Ben gidiyorum, yeter artık. Sana da dostum, bitkibilimle uğraşmanı salık veririm. Senin durumunda birinin yapabileceği en iyi şey. Sonra, bilimsel yararı var. Elveda!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Koşup Zoya’nm yanma gitti gerçekten de. "Ihre Hand, Madame"<a id="ref_footnotebookmark_start_50_18"></a><span class="C_Citation"><a href="../Text/Section0035.html#ref_footnotebookmark_end_50_18">[18]</a></span> diyerek kızı koluna aldı, ileriye doğru yürüyüp gittiler. Yelena durdu, Bersyenev’i çağırdı, koluna girdi onun, fakat İnsarov’la konuşmasını sürdürdü. İnci çiçeği, akçaağaç, meşe, ıhlamur ağacı... vs.’nin Bulgarcalannı sorup öğreniyordu ondan. (Zavallı Andrey Petroviç, "Bulgaristan!" diye düşündü içinden.)</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ansızın bir bağırış geldi ilerden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Herkes başını kaldırıp baktı. Şubin’in sigara tabakası fundalığa doğru uçuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Delikanlı, tabakasını elinden kapıp fırlatan Zoya’ya:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Durun, bunu ödeteceğim size! diye bağırdı ve çalıları güçlükle aralayarak yürüdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tabakayı bulup çıkardı oradan, Zoya’ya döndü, daha yanına iyice yaklaşmadan, sigara tabakası yol boyunca uçuyordu bu kez. Bu yaramazlık beş kez yenilendi. Şubin kahkahalar atıyor, kıza parmağıyla gözdağı veriyor; Zoya ise kıs kıs gülüyor, kedi gibi büzülüyordu. Genç adam, sonunda parmaklarını yakaladı onun ve öylesine sıktı ki, kız ince bir çığlık attı. Sonra da uzun süre parmağını üfledi, yalancıktan darılmış gibi yaptı. Şubin onun kulağına eğilmiş usul usul bir şarkı mırıldanıyordu bu sırada.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Anna Vasilyevna neşeyle:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Kanları kaynıyor, genç insanlar, dedi Uvar İvanoviç’e.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Beriki, parmaklarıyla oynuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bersyenev Yelena’ya:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Zoya Nikitişna’ya ne dersiniz? dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Genç kız:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ya Şubin? diye karşılık verdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Milovidova adıyla ünlü kameriyeye yaklaşmışlardı bu sırada. Tsaritsino göllerini doya doya seyretmek için bir süre durdular orada. Göller birbiri ardınca, birkaç verst boyunca uzanıyordu. Karanlık, sık bir orman başlıyordu göllerin ötesinde. Tepenin yamacını boydan boya, en baştaki göle kadar kaplayan çimenin yeşilliği gölün sularına yansıyor, gözalıcı bir zümrüt parıltısı veriyordu ona. Gölün hiçbir yerinde, kıyısında bile, ne bir dalga kabartısı, ne de bir köpük aklığı vardı. Durgun su yüzeyinde ufacık bir kırışıklık bile yoktu. Sanki dondurulmuş, yoğun ve parlak bir cam yığını, bir leğenin içinde yatıyordu. Gökyüzü de onun dibine inmişti ve salkım saçak ağaçlar yansıyordu saydam bağrında. Uzun süre, sessizce, doya doya baktılar bu tabloya. Şubin bile susmuş, hatta Zoya bile düşünceye dalmıştı. Sonra hepsinin içinde, sandalla bir gezinti yapmak isteği uyandı. Şubin, İnsarov ve Bersyenev, birbirlerini kovalayarak, çimenlerin üzerinden kıyıya doğru koştular. Orada, büyük, boyalı bir sandal ve iki kürekçi bularak, yukarıya seslendiler. Hanımlar yamaç aşağı inmeye koyuldular. Uvar İvanoviç de onların arkasından ayaklarını tarta tarta basarak geliyordu. İnip sandala yerleşinceye kadar bu hali adamakıllı güldürdü herkesi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kürekçilerden biri, dik yaka gömlek giyinmiş, kısa ve kalkık burunlu bir delikanlı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Aman beyim, dedi; bizi batırmayın da!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Uvar İvanoviç:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Haydi oradan, diye tersledi onu; sen kendi işine bak!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Halat çözüldü. Delikanlılar kürek çekmek istediler ama, içlerinde sadece İnsarov’du bu işi kıvıran. Şubin hep bir ağızdan bir Rus türküsü söylemeyi önerdi ve hemen "Volga denize doğru akar'a başladı. Bersyenev, Zoya, hatta Anna Vasilyevna (İnsarov söylemiyordu) da katıldılar türküye. Fakat sesleri birbirini tutmadı. Üçüncü dizede de ipin ucunu kaçırdılar. Sadece Bersyenev kalın bir sesle: "Dalgaların üstünde görünürde bir şey yok" diye türküyü sürdürmek istediyse de, az sonra o da tökezledi. Utanarak sustu. Kürekçiler birbirlerine göz kırpıp sessizce sırıttılar. Şubin onlara dönerek:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ne o? dedi. Türkü söylemeyi bilmiyoruz değil mi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gömleği dik yakalı genç, başını sallamakla yetindi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Şubin:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Bekle öyleyse kalkık burun, dedi; görürsün şimdi. Zoya Nikitişna, Niedermeyer’in le lac’ını söyler misiniz bize. Siz de şu kürekleri bırakın bakayım!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Islak kürekler, kanatlar gibi havaya kalkıp öylece kaldılar. Uçlarından, çınıltıyla damlalar düşüyordu suya. Sandal bir süre daha gittikten sonra durdu; suyun üzerinde, kuğu gibi usul usul dönenmeye başladı. Zoya bir iki nazlandı... Anna Vasilyevna "Allons"<a id="ref_footnotebookmark_start_50_19"></a><span class="C_Citation"><a href="../Text/Section0035.html#ref_footnotebookmark_end_50_19">[19]</a></span> dedi. Genç kız, şapkasını çıkardı ve başladı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O lac l’annee â peine a fini sa carriöre..<a id="ref_footnotebookmark_start_50_20"></a><span class="C_Citation"><a href="../Text/Section0035.html#ref_footnotebookmark_end_50_20">[20]</a></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Genç kızın küçük, fakat pürüzsüz sesi, gölün ayna gibi pıril pırıl yüzeyinde kayıp gitti. Uzakta, ormanda, herbir sözcük yankılanıyordu. Sanki orada da, duygulu ve gizemli, fakat insansal olmayan, dünyaya ilişkin olmayan bir sesle şarkı söyleyen bir başkası vardı. Zoya şarkısını bitirdiğinde, kıyıdaki kameriyelerin birinden, Tsaritsino’ya "cümbüşe" gelmiş kırmızı suratlı birkaç Alman, şamatayla, "Bis, bis" sesleriyle dışarı fırladılar. İçlerinde ceketsiz, boyunbağsız, hatta yeleksiz olanlar vardı. Öyle canhıraş seslerle bağırıyorlardı ki, Anna Vasilyevna, bir an önce gölün öteki yakasına gidilmesini emretti. Fakat, sandal henüz kıyıya yanaşmamışken, Uvar İvanoviç bir kez daha şaşırttı dostlarını: Ormanın bu kesiminde seslerin daha güçlü yankılandığını farketmiş olmalı ki, ansızın bıldırcın gibi ötmeye başladı. İlkin herkes irkildi, fakat az sonra candan kahkahalar yükseldi. Üstelik Uvar İvanoviç gerçekten de tıpkı bıldırcın gibi ötüyordu. Bundan yüreklenip, miyavlamayı denedi. Fakat pek başaramadı. Bir kez daha bıldırcın gibi öttü, herkese baktı, sustu. Şubin öpmeye atıldı onu; fakat Uvar İvanoviç itti delikanlıyı. Aynı anda sandal kıyıya yanaştı, karaya çıktılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu arada hizmetçi kız, arabacı ve uşak, kupa arabasından sepetleri taşıyıp getirmişler; çimenlikte, yaşlı ıhlamur ağaçlarının gölgesinde sofrayı kurmuşlardı. Yer yaygısının çevresine yerleşildi, kıymalı börekler ve öteki yiyecekler yenmeye başlandı. Herkesin iştahı yerindeydi. Anna Vasilyevna, açık havada yemek yemenin sağlığa yararlarından söz ederek konuklari daha çok kızıştırmaya çalışıyordu. Aynı şeyleri Uvar İvanoviç’e de söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Uvar İvanoviç, ağzı yemek doluyken:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Siz hiç kaygılanmayın, diye böğürdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Anna Vasilyevna, hiç durmadan:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ah, ne kadar güzel bir gün! diyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bambaşka bir insan olup çıkmıştı. Yirmi yaş gençleşmiş gibiydi. Bersyenev bunu kendine söyleyince:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Evet, evet, dedi; bir zamanlar güzeldim ben de. Akranlarımın arasında hemen seçilirdim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Şubin Zoya’ya sokulmuş, durmadan şarap dolduruyordu kızın kadehine. Kız istemedikçe o diretiyor, sonunda her sefer kadehi kendisi yuvarlıyor, genç kız, "böyle büyük bir serbestliğe" hiçbir şekilde izin veremeyeceğini söylüyordu. Yelena herkesten daha az gülüyordu. Fakat yüreğinde, çoktandır tatmadığı olağanüstü bir dinginlik vardı. İçi mutlulukla dolup taşıyor; hiç durmadan, sadece İnsarov’u değil, Bersyenev’i de istiyordu yanında... Andrey Petroviç bunun ne anlama geldiğini bulanık bir biçimde kavrıyor, gizlice iç geçiriyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Saatler uçarcasına birbirini izliyor, akşam yaklaşıyordu. Anna Vasilyevna ansızın telaşlandı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ah, azizim, ne kadar geç oldu, dedi. Baylar, yedik, içtik; şimdi konup göçmek zamanı geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Onunla birlikte herkes telaşa kapıldı. Kalktılar, arabaların bulunduğu yere doğru, kale yönünde ilerlemeye başladılar. Göllerin yanından geçerken Tsaritsino’ya son bir kez daha bakmak için durdular. Her yerde gün batımı öncesinin parlak renkleri tutuşuyor, gök kızarıyor, az önce başlayan bir esintinin ürküttüğü yapraklar renkten renge girerek yalazlanıyorlardı. Göllerin suları, uzaklaştıkça, eritilmiş altın gibi akıyordu. Bahçenin şurasına burasına serpilmiş kızılımtrak küçük kuleler ve kameriyeler, ağaçların koyu yeşilliğiyle bir renk karşıtlığı yaratıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Anna Vasilyevna:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Elveda Tsaritsino, bugünü hiç unutmayacağız! dedi...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ve tam bu sırada, onun son sözlerini onaylamak istercesine, gerçekten de kolay kolay unutulmayacak tuhaf bir şey oldu:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Anna Vasilyevna’nın Tsaritsino’yla vedalaşması henüz bitmeden, ansızın, birkaç adım ötesindeki bir leylak ağacının yüksek dalları arkasından biçimsiz gürültüler, kahkahalar ve bağmışlar yükseldi; üstü başı dağınık bir grup erkek, Zoya için öyle yırtınırcasına bağıran müzik meraklıları, yola döküldüler. Bay meraklılar fazlaca sarhoş görünüyorlardı. Kadınları görünce durdular. Fakat içlerinden biri; çam yarması gibi enine boyuna, öküz boyunlu ve gözleri öküz gibi iltihaplı bir adam, arkadaşlarından ayrıldı, beceriksiz bir selam vererek ve yürürken sendeleyerek, korkudan donakalan Anna Vasilyevna’ya yaklaştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kısık bir sesle:</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before">Bonjur Madam, dedi. Nasılsınız?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Anna Vasilyevna geriye doğru birkaç adım attı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Çam yarması, bozuk bir Rusçayla:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Fakat niçin, bis, bravo ve hurra diye bağırdığımız halde şarkıyı bir daha söylemediniz? diye sözlerini sürdürdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ötekiler de:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Evet, evet, niçin? diye seslerini yükselttiler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İnsarov ileriye doğru bir adım atmışken Şubin durdurdu onu, Anna Vasilyevna’nın önüne geçti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Saygıdeğer yabancı, diye söze başladı. Davranışlarınızın hepimizi gerçek bir şaşkınlığa uğrattığını belirtmeme izin verin. Siz, yanılmıyorsam, Kafkas oymağının Sakson dalından olmalısınız. Öyleyse, nezaket kurallarını bildiğinizi varsaymak zorundayız. Oysa siz, tanıştırılmadığınız bir bayanı lakırdıya tutuyorsunuz. İnanın, bir başka zaman, özellikle ben, sizinle dost olmaktan pek memnun kalırdım. Çünkü kaslarınızın olağanüstü bir gelişme gösterdiği gözüme çarpıyor: biceps, triceps ve deltöidaeus.<a id="ref_footnotebookmark_start_50_21"></a><span class="C_Citation"><a href="../Text/Section0035.html#ref_footnotebookmark_end_50_21">[21]</a></span> Doğrusu, bir yontucu olarak, bana modellik yapmanızdan mutluluk duyardım. Fakat şimdi rahat bırakın bizi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Saygıdeğer yabancı", başını hor görüyle bir yana eğmiş, ellerini böğrüne dayalı olarak dinledi Şubin’in söylevini.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sonunda:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Söylediklerinizin bir tekini bile anlamadım, dedi. Beni kunduracı ya da saat tamircisi filan mı sandınız yoksa? Ben subayım, memurum, tamam mı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Şubin:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Bundan hiçbir kuşkum yok... diye yeni bir söyleve başlamak üzereyken, yabancı yol üstünden bir tahta parçası alır gibi güçlü koluyla onu bir kıyıya itti ve:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Bakın, ben ne diyorum, diye sürdürdü sözlerini. Ben diyorum ki: Bis diye bağırdığımız halde, neden bis’lemediniz şarkıyı? Ve hemen, şu anda gideceğim. Fakat daha önce şu Fraulein,<a id="ref_footnotebookmark_start_50_22"></a><span class="C_Citation"><a href="../Text/Section0035.html#ref_footnotebookmark_end_50_22">[22]</a></span> hayır hayır, madam değil, ona gerek yok, işte şu ya da şu (Yelena’yla Zoya’yı gösteriyordu) bana einen Kuss<a id="ref_footnotebookmark_start_50_23"></a><span class="C_Citation"><a href="../Text/Section0035.html#ref_footnotebookmark_end_50_23">[23]</a></span> verecek. Hani Almanca’da öpücükçük dediğimizden. Tamam mı? Hepsi bu kadar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Arkadakilerin sesleri yükseldi:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Hepsi bu kadar, einen Kuss, hepsi bu kadar!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kafayı adamakıllı tuttuğu anlaşılan bir başka Alman, kahkahadan kırılarak:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ih; der Sakramenter!<a id="ref_footnotebookmark_start_50_24"></a><span class="C_Citation"><a href="../Text/Section0035.html#ref_footnotebookmark_end_50_24">[24]</a></span> dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Zoya, İnsarov’un koluna sarıldı. Fakat delikanlı ondan ayrıldı, terbiyesiz çam yarmasının karşısına dikildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yüksek perdeden olmayan, fakat kesin bir sesle:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Çekip gidin buradan, dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Alman kaba bir kahkaha attı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Gitmek mi? İşte bu çok güzel! Acaba ben de gezmek hakkına sahip değil miyim? Gitmek de nesi! Niye gidecekmişim?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İnsarov:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Çünkü bir bayanı tedirgin etmek cüretinde bulundunuz, -dedi ve ansızın sarardı.- Çünkü sarhoşsunuz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ne? Ben sarhoşum ha; Duyuyor musunuz? Hören Sie das, Herr Provisor?<a id="ref_footnotebookmark_start_50_25"></a><span class="C_Citation"><a href="../Text/Section0035.html#ref_footnotebookmark_end_50_25">[25]</a></span> Karşında bir subay var ve o bunu söylemeye cüret ediyor. Şu anda Satisfaction<a id="ref_footnotebookmark_start_50_26"></a><span class="C_Citation"><a href="../Text/Section0035.html#ref_footnotebookmark_end_50_26">[26]</a></span> istiyorum! Einen Kuss will ich ;<a id="ref_footnotebookmark_start_50_27"></a><span class="C_Citation"><a href="../Text/Section0035.html#ref_footnotebookmark_end_50_27">[27]</a></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İnsarov:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Eğer bir adım daha atarsanız... diye başladı...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ее? Ne olacak o zaman?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Sizi suya fırlatacağım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Suya? Herr Je;<a id="ref_footnotebookmark_start_50_28"></a><span class="C_Citation"><a href="../Text/Section0035.html#ref_footnotebookmark_end_50_28">[28]</a></span> Peki, haydi bakalım, bu su işi çok ilginç şey...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Subay, kollarını kaldırdı, ileriye doğru hareket yaptı. Fakat ansızın çok olağanüstü bir şey oldu: Adamın gırtlağından bir ses çıktı, kocaman gövdesi sallandı, havaya yükseldi, bir an için ayaklarının boşlukta tepindiği görüldü ve daha kadınlar çığlık atmadan, kimse bu işin nasıl olduğunu anlayamadan, subay, olanca ağırlığıyla, şiddetli bir cumpp sesiyle göle düştü, ve hemen, yukarıya doğru fışkıran suyun altında görünmez oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kadınlar hep birden:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Ay! diye bağırdılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Öte yandan:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Mein Gott;<a id="ref_footnotebookmark_start_50_29"></a><span class="C_Citation"><a href="../Text/Section0035.html#ref_footnotebookmark_end_50_29">[29]</a></span> sesleri geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir dakika geçti... her yanına ıslak saçlar yapışmış yuvarlak bir kafa belirdi suyun üzerinde. Ağzından kabarcıklar çıkıyordu. Dudakların yanında, kıvranan iki el görünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İnsarov bacaklarını yana açmış, derin derin solunarak kıyıda duruyordu. Anna Vasilyevna ona:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Boğulacak, kurtarın onu, kurtarın! diye bağırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İnsarov horgörülü, soğuk bir umursamazlıkla:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Yüzüp çıkar, dedi. (Sonra Anna Vasilyevna’yı koluna alarak) gidelim, diye ekledi. Uvar İvanoviç, Yelena Nikolayevna, gidiyoruz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kıyıda bir kamışa tutunan bahtsız Alman’ın iniltileri geldi bu sırada:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">-Ah... of... Ah...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kafile, İnsarov’un ardı sıra yürüdü. Almanların yanından geçmeleri gerekiyordu. Fakat önderlerini yitirince, haytalar yatışmışlardı. Çıt çıkaramadılar. Sadece, en kabadayıları olduğu anlaşılan biri:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Fakat... bu da... Tanrı biliyor ya... olur iş değil... diye homurdandı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir başkası şapkasını çıkardı hatta. İnsarov’dan ödleri kopmuştu ve boşuna da değildi bu. Ürkütücü, tehlikeli pırıltılar vardı delikanlının gözlerinde. Almanlar arkadaşlarını çekip çıkarmaya koştular. Adam, ayağı toprağa değer değmez, ağlamaklı bir sövgüye ve "Rus dolandırıcıların" arkasından bağırmaya başladı. Şikayette bulunacağını, bu işi yüce Kont Kieseritz’e kadar götüreceğini söylüyordu...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fakat "Rus dolandırıcılar", onun bağırıp çağırmalarına aldırış etmeden, elden geldiğince çabuk, kaleye doğru yürüyorlardı. Hiçbiri konuşmuyor, sadece Anna Vasilyevna usulca içini çekiyordu bu sırada. Arabaların yanına varınca, durdular ve hep birden makaraları koyverdiler artık. İlkin, deli gibi, ipince sesler çıkararak. Şubin başladı gülmeye. Onu, Bersyenev’in gökgürültüsünü andıran kahkahaları izledi ve hemen ardından Zoya’nın ince kahkahaları katıldı koroya, Anna Vasilyevna da katıla katıla gülüyordu. Yelena bile gülümsemekten kendini alamadı, hatta İnsarov da gülmeye başladı sonunda. Fakat Uvar İvanoviç, hem şiddet hem süre bakımından hepsini bastırdı bu konuda. Böğürlerini tutuyor, öksürüyor, boğulacakmış gibi oluyordu. Bir parça yatışınca gözlerinden akan yaşlar arasında: "Ben... bir de baktım... o da ne? Ve... seninki... Cumpp..." diye kesik kesik bir şeyler anlatmaya çalışıyor; güçlükle söyleyebildiği bu son sözle birlikte yeni bir gülme dalgası kaplıyordu bütün bedenini. Zoya büsbütün kızıştırıyordu onu: "Bir de ne göreyim... ayakları havada..." Uvar İvanoviç: "Evet, evet..." diye yakalıyordu sözü; "ayakları, ayakları... tahta kurusu gibi sallanıyor... ve... cumpp..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Zoya:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Fakat nasıl da becerdi bu işi? diye sordu. Alman, üç katıydı onun.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Uvar İvanoviç gözlerinden akan yaşları kurularken:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Anlatayım, dedi; gördüm ben. Bir eliyle kemerinden yakaladı, bacaktan kündeledi ve... tahta kurusu gibi! Bir de baktım... cumpp...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Arabalar çoktandır yola koyulmuş, Tsaritsino kalesi artık görünmez olmuştu ama, Uvar İvanoviç bir türlü yatışamıyordu. Açık faytona yine onunla birlikte binen Şubin, neden sonra, güçlükle yatıştırabildi ihtiyarı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İnsarov ise çok utanıyordu. Kupa arabasında Yelena’nın karşısına oturuyor (arabacının yanına Bersyenev yerleşmişti bu kez) ve susuyordu. Yelena da konuşmuyordu. Delikanlı, onun kendisini kınadığını sanıyordu. Oysa Yelena’nın böyle bir şey düşündüğü yoktu. İlk dakikada çok korkmuştu. Sonra, İnsarov’un yüzündeki anlam allak bullak etmişti onu. Sonra da düşünceye daldı... Düşünceleri kendisi için de açık değildi pek. Gün boyunca içinde taşıdığı duygu silinmişti, bunu anlıyordu. Fakat gelip onun yerini alan duyguyu kavrayamıyordu şimdilik.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Partie de plaisir adamakıllı uzun sürmüş, akşam karanlığı, geceye dönüşmüştü sezdirmeden. Arabalar kâh, başakların ağır ve güzel kokusuyla insanın başını döndüren olgunlaşmış ekin tarlaları arasından geçiyor, kâh apansız serinlikleri yumuşak bir dalga gibi yüzü okşayan çayırlar boyunca ilerliyordu. Gökyüzü, ufuklarda, ince bir duman içinde eriyor gibiydi. Puslu ve güzel bir ay doğdu bu sırada. Anna Vasilyevna uyukluyordu. Zoya pencereden uzanmış, yola bakıyordu. Yelena, bir saatten fazladır İnsarov’la konuşmadığını düşünerek önemsiz bir soru yöneltti ona. Beriki, hemen, sevinçle yanıtladı genç kızı. Az sonra birtakım belirsiz sesler gelmeye başladı kulaklarına. Uzakta bir yerlerde binlerce ses birbirine karışıyordu sanki. Hızla Moskova’ya yaklaşıyorlardı. Önce tek tük göze çarpan ışıklar, gittikçe çoğaldı. Neden sonra, tekerleklerin altında kaldırım taşlarının tıkırtısı başladı. Anna Vasilyevna uyandı. Arabada herkes konuşuyordu ya, tekerleklerin ve otuz iki tane beygirin ayakları altında kaldırım öylesine gümbürdüyordu ki, kimse kimsenin ne dediğini anlayacak durumda değildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Moskova’dan Kuntsovo’ya geçiş, uzun ve sıkıcı oldu. Herkes, kafasını bir köşeye dayamış, uyukluyor ya da susuyordu. Sadece Yelena gözlerini kapamamıştı. İnsarov’un karanlık görüntüsünden ayırmıyordu bakışlarını. Şubin bir hüzün boğuntusu içindeydi. Rüzgar dosdoğru gözlerine esiyor, sinirlendiriyordu onu. Kaputumun yakalarını kaldırdı. Dokunsalar ağlayacak gibiydi. Uvar İvanoviç sağa sola sallanarak mutlulukla horulduyordu. Neden sonra arabaların sarsıntısı kesildi. Yolculuk sona ermişti. İki uşak, Anna Vasilyevna’yı kupa arabasından çıkardılar. Kadın, pestile dönmüştü. Neredeyse düşüp öleceğini söyleyerek vedalaştı gezi arkadaşlarıyla. Onların teşekkürlerine karşılık, "düşüp ölmek üzere olduğunu" tekrarlamakla yetiniyordu. Yelena, İnsarov’un elini sıktı. İlk kez yapıyordu bunu. Sonra uzun süre, soyunmadan, penceresinin önünde oturdu. Bersyenev ayrılırken Şubin bir fırsat bulup:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Kahramana bak, diye fısıldadı arkadaşının kulağına; sarhoş Almanları suya fırlatıyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bersyenev, sertçe:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">- Sen onu da yapamadın ya; diye karşılık verdi ve İnsarov’la birlikte yola koyuldular.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Evlerine vardıklarında tan yeri ağarıyordu. Güneş doğmamıştı henüz. Fakat sabah serinliği çıkmış, otları boz renkli bir çiğ kaplamış ve son bir yıldızın tek bir göz gibi baktığı alacakaranlık gökyüzü uçurumunun yükseklerinde, çayır kuşları cıvıldamaya başlamışlardı bile.</p>
</body>
</html>
