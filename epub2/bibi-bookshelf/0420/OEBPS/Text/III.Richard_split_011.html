<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_13">4. Sahne</h2>

  <p class="h2baslik">Londra Kalesi.</p>

  <p class="normal"><span class="indentmetinitalik1">(CLARENCE ve GARDİYAN girer.)</span></p>

  <p class="normal">GARDİYAN</p>

  <p class="normal">Neden bu kadar keyifsizsiniz, efendim?</p>

  <p class="normal">CLARENCE</p>

  <p class="normal">Berbat bir gece geçirdim, sorma.</p>

  <p class="normal">Korkunç kâbuslar, çirkin manzaralar gördüm.</p>

  <p class="normal">Dini bütün bir Hıristiyan olarak yemin ederim ki,</p>

  <p class="normal">Dünyanın tüm mutluluklarını verseler bana,</p>

  <p class="normal">Böyle bir gece geçirmek istemem bir daha,</p>

  <p class="normal">O kadar dehşet vericiydi.</p>

  <p class="normal">GARDİYAN</p>

  <p class="normal">Merak ettim Lordum, nasıl bir kâbustu bu?</p>

  <p class="normal">CLARENCE</p>

  <p class="normal">Kale'den kaçmış, denize açılmışım,</p>

  <p class="normal">Burgonya'ya yelken açmışım,</p>

  <p class="normal">Kardeşim Gloucester yanımda,</p>

  <p class="normal">Kamaradan çıkıp yürüyelim demiş bana.</p>

  <p class="normal">Oradan İngiltere'ye bakıyoruz;</p>

  <p class="normal">York ve Lancaster savaşlarında</p>

  <p class="normal">Başımızdan geçen binlerce acı olayı anıyoruz.</p>

  <p class="normal">Güvertenin kaygan tahtalarında yürürken</p>

  <p class="normal">Gloucester dengesini kaybediyor birden</p>

  <p class="normal">Onu tutayım derken,</p>

  <p class="normal">Bana çarpıyor, ben de yuvarlanıyorum</p>

  <p class="normal">Okyanusun azgın dalgalarına.</p>

  <p class="normal">Aman Tanrım, ne zor şeymiş boğulmak diye düşünüyorum,</p>

  <p class="normal">Ne korkunç uğulduyordu sular kulaklarımda!</p>

  <p class="normal">Ne çirkin ölüm sahneleri geçti gözlerimin önünden!</p>

  <p class="normal">Binlerce gemi enkazı, balıkların didiklediği insan cesetleri,</p>

  <p class="normal">Külçeyle altın, kocaman çapalar, yığınla inci,</p>

  <p class="normal">Paha biçilmez mücevherler, taşlar</p>

  <p class="normal">Dağılıp saçılarak denizin dibini boylamışlar.</p>

  <p class="normal">Bazıları ölülerin kafataslarına yerleşmiş,</p>

  <p class="normal">Oyuk göz deliklerinde ışıl ışıl parlıyorlar</p>

  <p class="normal">Küçümsercesine gözleri;</p>

  <p class="normal">Balçık tabana dağılan mücevherler</p>

  <p class="normal">Kemiklerle alay ediyorlardı sanki.</p>

  <p class="normal">GARDİYAN</p>

  <p class="normal">Bir yandan ölümle uğraşırken,</p>

  <p class="normal">Derinliklerin gizlerini seyredecek vaktiniz oldu, demek?</p>

  <p class="normal">CLARENCE</p>

  <p class="normal">Sanırım oldu; birkaç kez ruhumu teslim etmeye çalıştım;</p>

  <p class="normal">Ama kindar sular izin vermedi çıkışıma,</p>

  <p class="normal">Salmadılar ruhumu, bırakmadılar boşluğa;</p>

  <p class="normal">Soluksuz kalan bedenimde sıkıştı kaldı;</p>

  <p class="normal">Nerdeyse geğirip denize püskürtecektim onu.</p>

  <p class="normal">GARDİYAN</p>

  <p class="normal">Yaşadığınız bu işkenceden uyanmadınız mı?</p>

  <p class="normal">CLARENCE</p>

  <p class="normal">Hayır, hayır; kâbusum öte hayata uzanıyordu.</p>

  <p class="normal">Derken, ruhumdaki asıl fırtına başladı!</p>

  <p class="normal">Ozanların şiirlerindeki o asık yüzlü sandalcının<sup class="calibre2"><a href="../Text/III.Richard_split_038.html#footnote-600-48" id="footnote-600-48-backlink">[48]</a></sup> teknesiyle,</p>

  <p class="normal">O gamlı ırmaktan<sup class="calibre2"><a href="../Text/III.Richard_split_038.html#footnote-600-49" id="footnote-600-49-backlink">[49]</a></sup> geçtik sonsuz karanlıklar ülkesine.</p>

  <p class="normal">Benim yabancılık çeken ruhumu ilk karşılayan</p>

  <p class="normal">Anlı şanlı kayınbabam Warwick oldu.</p>

  <p class="normal">Yüksek sesle seslendi: "Bu karanlıklar ülkesinde,</p>

  <p class="normal">Yalan yere yemin eden Clarence'e ne ceza verilecek?" dedi,</p>

  <p class="normal">Ve gözden kayboldu birden.</p>

  <p class="normal">Sonra meleğe benzer bir hayalet belirdi;</p>

  <p class="normal">Işıldayan saçları kana bulanmıştı,</p>

  <p class="normal">Çığlığa benzer bir sesle, "Clarence geldi" diye haykırdı,</p>

  <p class="normal">"Dönek, vefasız, yalancı Clarence geldi...</p>

  <p class="normal">Tewksbury'de, savaş alanında sendin beni hançerleyen,</p>

  <p class="normal">Yakalayın onu ifritler, acımayın, işkence edin ona."</p>

  <p class="normal">Derken bir sürü ifrit korkunç çığlıklarla üşüştü başıma.</p>

  <p class="normal">İşte o sırada titreyerek uyandım, bir süre ayılamadım,</p>

  <p class="normal">Hâlâ cehennemde olmadığıma inanamadım.</p>

  <p class="normal">O denli ürkütücüydü bu kâbusun etkisi.</p>

  <p class="normal">GARDİYAN</p>

  <p class="normal">Korkmuş olmanıza şaşmam, Lordum,</p>

  <p class="normal">Sizi dinlerken ben bile korktum.</p>

  <p class="normal">CLARENCE</p>

  <p class="normal">Ah, gardiyan, ah! Edward'ın adına yaptığım işler,</p>

  <p class="normal">Şimdi ruhumu cezalandırıyor,</p>

  <p class="normal">Oysa bak, Edward nasıl ödüyor bana borcunun karşılığını!</p>

  <p class="normal">Yüce Tanrım! Yürekten dualarım seni yumuşatamıyorsa</p>

  <p class="normal">Suçlarımın cezasını vereceksen, yalnız ben uğrayayım gazabına.</p>

  <p class="normal">Esirge bu cezadan masum karımı ve çocuklarımı!</p>

  <p class="normal">Gardiyan kal biraz, ayrılma yanımdan,</p>

  <p class="normal">Ruhum karardı, birazcık uyuyabilsem.</p>

  <p class="normal">GARDİYAN</p>

  <p class="normal">Ayrılmam Lordum. Tanrı size huzur versin!</p>

  <p class="normal"><span class="indentmetinitalik1">(CLARENCE uyur. BRAKENBURY girer.)</span></p>

  <p class="normal">BRAKENBURY</p>

  <p class="normal">Keder altüst eder mevsimleri, dinginliği,</p>

  <p class="normal">Geceyi gündüz yapar, gündüzü gece,</p>

  <p class="normal">Prensler, şanlarını, unvanlarına borçludurlar aslında,</p>

  <p class="normal">İçte kıyametler koparken, onurlu sayılırlar dışta,</p>

  <p class="normal">Anlaşılmaz hayaller peşinde koşarlar,</p>

  <p class="normal">Dünya kadar huzursuzlukla boğuşurlar,</p>

  <p class="normal">Böylece onların unvanları ile sıradan insanlar arasında,</p>

  <p class="normal">Hiçbir fark yoktur şan ve şöhretten başka.</p>

  <p class="normal"><span class="indentmetinitalik1">(İki katil girer.)</span></p>

  <p class="normal">1. KATİL</p>

  <p class="normal">Hey! Kimse yok mu?</p>

  <p class="normal">BRAKENBURY</p>

  <p class="normal">Ne istiyorsun ahbap? Nasıl girdin buraya?</p>

  <p class="normal">1. KATİL</p>

  <p class="normal">Yürüyerek girdim. Clarence'le görüşeceğim.</p>

  <p class="normal">BRAKENBURY</p>

  <p class="normal">Bu kadar mı?</p>

  <p class="normal">2. KATİL</p>

  <p class="normal">Evet efendim, uzun lafın kısası. (<span class="ideitalik">1. KATİL'e</span>)</p>

  <p class="normal">Yetki belgesini göster de laf uzamasın.</p>

  <p class="normal">BRAKENBURY</p>

  <p class="normal"><span class="indentmetinitalik1">(Belgeyi okur</span>.) Bu kâğıtta yazdığına göre,</p>

  <p class="normal">Soylu Clarence Dükü'nü size teslim edecekmişim.</p>

  <p class="normal">Bunun ne anlama geldiğini soracak değilim,</p>

  <p class="normal">Böylece suça katılmamış olurum.</p>

  <p class="normal">Dük şurada uyuyor, işte anahtarlar.</p>

  <p class="normal">Hemen krala gidip prensi size teslim ettiğimi bildireyim.</p>

  <p class="normal">1. KATİL</p>

  <p class="normal">Elbette efendim, uygun olur. İyi günler size!</p>

  <p class="normal"><span class="indentmetinitalik1">(BRAKENBURY ve GARDİYAN çıkar.)</span></p>

  <p class="normal">2. KATİL</p>

  <p class="normal">Uyurken vurayım mı onu?</p>

  <p class="normal">1. KATİL</p>

  <p class="normal">Olmaz; sonra uyandığında "kahpece vurdunuz" der.</p>

  <p class="normal">2. KATİL</p>

  <p class="normal">İyi de, kıyamete kadar uyanmayacak ki!</p>

  <p class="normal">1. KATİL</p>

  <p class="normal">Olsun, o gün uyanınca, "beni uykuda vurdunuz" diye</p>

  <p class="normal">Kıyameti koparacak.</p>

  <p class="normal">2. KATİL</p>

  <p class="normal">Kıyamet deyince, son yargı geldi aklıma,</p>

  <p class="normal">Huzursuz oldum biraz.</p>

  <p class="normal">1. KATİL</p>

  <p class="normal">Ne o, korkuyor musun yoksa?</p>

  <p class="normal">2. KATİL</p>

  <p class="normal">Hayır, korkmuyorum öldürmekten;</p>

  <p class="normal">Nasıl olsa yazılı emir var elimizde,</p>

  <p class="normal">Ama korkum ya lanetlenirsek diye,</p>

  <p class="normal">Hiçbir emir kurtaramaz bizi bu durumda.</p>

  <p class="normal">1.KATİL</p>

  <p class="normal">Hani kararın kesindi?</p>

  <p class="normal">2. KATİL</p>

  <p class="normal">Evet kararlıyım: Bırakalım yaşasın.</p>

  <p class="normal">1. KATİL</p>

  <p class="normal">Öyleyse dönüp bildireyim kararını Gloucester Dükü'ne.</p>

  <p class="normal">2. KATİL</p>

  <p class="normal">Dur, bekle biraz! Bir an duygusal bir havaya girdim.</p>

  <p class="normal">Şimdi geçer. Bazen oluyor böyle,</p>

  <p class="normal">Atlatırım bunu yirmiye kadar sayınca.</p>

  <p class="normal"><span class="indentmetinitalik1">(Yirmiye kadar sayar.)</span></p>

  <p class="normal">1. KATİL</p>

  <p class="normal">Şimdi nasılsın?</p>

  <p class="normal">2. KATİL</p>

  <p class="normal">Yine de bir vicdan kırıntısı kaldı içimde.</p>

  <p class="normal">1. KATİL</p>

  <p class="normal">İşi bitirdikten sonra alacağımız ödülü düşün.</p>

  <p class="normal">2. KATİL</p>

  <p class="normal">Tüh be! Ödülü unutmuşum, hadi bitirelim bu işi.</p>

  <p class="normal">1. KATİL</p>

  <p class="normal">Peki, şimdi vicdanın nerde?</p>

  <p class="normal">2. KATİL</p>

  <p class="normal">Nerde olacak? Gloucester Dükü'nün kesesinde.</p>

  <p class="normal">1. KATİL</p>

  <p class="normal">Demek ödülümüz için kesenin ağzını açınca dük</p>

  <p class="normal">Senin vicdanın da kuş olup uçacak!</p>

  <p class="normal">2. KATİL</p>

  <p class="normal">Varsın uçsun; zaten onu kabul edecek çok az kişi vardır.</p>

  <p class="normal">1. KATİL</p>

  <p class="normal">Ya yine dönerse sana?</p>

  <p class="normal">2. KATİL</p>

  <p class="normal">Yok, pek bulaşmak istemem ona...</p>

  <p class="normal">Ürkek yapıyor insanı; çalacak olsan suçlar,</p>

  <p class="normal">Küfredersin ayıplar;</p>

  <p class="normal">Komşunun karısıyla yatamazsın, yakalar;</p>

  <p class="normal">Vicdan, insanın içinde durmadan başkaldıran</p>

  <p class="normal">Yüzü kızaran, utangaç bir ruhtur.</p>

  <p class="normal">Hep sorun yaratır: Bir gün</p>

  <p class="normal">Rastlantıyla bulduğum bir kese altını</p>

  <p class="normal">Zorla geri verdirdi sahibine.</p>

  <p class="normal">Eğer vicdana sahipsen hazır ol dilenmeye.</p>

  <p class="normal">Tehlikeli diye kovulur kentlerden, kasabalardan.</p>

  <p class="normal">İyi yaşamak isteyen insan kendine güvenir,</p>

  <p class="normal">Onsuz yaşamaya çalışır.</p>

  <p class="normal">1. KATİL</p>

  <p class="normal">Kahretsin! Şimdi de beni dürtüp duruyor,</p>

  <p class="normal">Dükü öldürmeyeyim diye.</p>

  <p class="normal">2. KATİL</p>

  <p class="normal">Sakın kanma o şeytana,</p>

  <p class="normal">Aklını çelerse başını döversin sonra.</p>

  <p class="normal">1.KATİL</p>

  <p class="normal">Dediğim dediktir benim, beni etkileyemez.</p>

  <p class="normal">2. KATİL</p>

  <p class="normal">İtibarını gözeten bir erkek gibi konuştun şimdi.</p>

  <p class="normal">Hadi işe girişelim mi?</p>

  <p class="normal">1. KATİL</p>

  <p class="normal">Önce kılıç kabzasıyla vurup kafasına,</p>

  <p class="normal">Atalım onu yan odadaki şarap fıçısına.</p>

  <p class="normal">2. KATİL</p>

  <p class="normal">İyi iş be! Tiridini<sup class="calibre2"><a href="../Text/III.Richard_split_038.html#footnote-600-50" id="footnote-600-50-backlink">[50]</a></sup> yaparız böylece.</p>

  <p class="normal">1. KATİL</p>

  <p class="normal">Dur, uyanıyor.</p>

  <p class="normal">2. KATİL</p>

  <p class="normal">Hadi vur!</p>

  <p class="normal">1. KATİL</p>

  <p class="normal">Olmaz, bir konuşalım bakalım.</p>

  <p class="normal">CLARENCE</p>

  <p class="normal"><span class="indentmetinitalik1">(Uyanır</span>) Baksana, gardiyan! Bir kupa şarap ver bana!</p>

  <p class="normal">2. KATİL</p>

  <p class="normal">Birazdan şaraba doyacaksınız, Lordum.</p>

  <p class="normal">CLARENCE</p>

  <p class="normal">Sen de kimsin, Tanrı aşkına?</p>

  <p class="normal">1. KATİL</p>

  <p class="normal">Sizin gibi bir adam.</p>

  <p class="normal">CLARENCE</p>

  <p class="normal">Benim gibi değilsiniz, kral soyundan geliyorum ben.</p>

  <p class="normal">2. KATİL</p>

  <p class="normal">Ama siz de bizim gibi, krala sadık değilsiniz.</p>

  <p class="normal">CLARENCE</p>

  <p class="normal">Gürleyerek konuşuyorsun, ama bakışların ezik büzük.</p>

  <p class="normal">1. KATİL</p>

  <p class="normal">Sesim şu anda kralın sesi, ama bakışlarım kendimin.</p>

  <p class="normal">CLARENCE</p>

  <p class="normal">Sözlerin karanlık, konuşman zehir gibi!</p>

  <p class="normal">Gözlerin tehdit edici;</p>

  <p class="normal">Yüzün neden solgun?</p>

  <p class="normal">Kim gönderdi buraya sizi?</p>

  <p class="normal">Niçin geldiniz?</p>

  <p class="normal">2. KATİL</p>

  <p class="normal">Şey... Şey için...</p>

  <p class="normal">CLARENCE</p>

  <p class="normal">Beni öldürmek için mi?</p>

  <p class="normal">1. ve 2. KATİL</p>

  <p class="normal">Evet, öyle.</p>

  <p class="normal">CLARENCE</p>

  <p class="normal">Söylemeye bile dayanamıyor yüreğiniz,</p>

  <p class="normal">Yapmayı hiç gerçekleştiremezsiniz.</p>

  <p class="normal">Söyleyin dostlar, ben ne kötülük ettim size?</p>

  <p class="normal">1. KATİL</p>

  <p class="normal">Bize değil, ama krala.</p>

  <p class="normal">CLARENCE</p>

  <p class="normal">Biz yakında uzlaşırız kralla.</p>

  <p class="normal">2. KATİL</p>

  <p class="normal">Asla, Lordum, ölmeye hazırlanın.</p>

  <p class="normal">CLARENCE</p>

  <p class="normal">O kadar insan arasından size mi düştü</p>

  <p class="normal">Bir masumun canına kıymak?</p>

  <p class="normal">Suçum ne? Ya beni suçlayan deliller nerde?</p>

  <p class="normal">Hangi yasal kurul, asık yüzlü yargıca delil sundu?</p>

  <p class="normal">Ya da kim yazdı zavallı Clarence'in ölüm fermanını?</p>

  <p class="normal">Yasalar önünde suçlu bulunmadan ölümle tehdit edilmek</p>

  <p class="normal">Ne mene şeydir, hiçbir şekilde adalete uymaz!</p>

  <p class="normal">Bakın sizi uyarıyorum: Acı günahlarımız uğruna</p>

  <p class="normal">Kanını döken Hazreti İsa'nın sizi bağışlamasını istiyorsanız,</p>

  <p class="normal">Gidin buradan, el sürmeyin bana.</p>

  <p class="normal">Cehennemlik olursunuz üstlendiğiniz bu işi yaparsanız.</p>

  <p class="normal">1. KATİL</p>

  <p class="normal">Bu işi yapmak için emir aldık.</p>

  <p class="normal">2. KATİL</p>

  <p class="normal">Emri veren de kralımız.</p>

  <p class="normal">CLARENCE</p>

  <p class="normal">Şaşkın köleler! Asıl krallar kralı yüce efendimiz,</p>

  <p class="normal">Verdiği on emrin birinde, "öldürmeyeceksin" demiş.</p>

  <p class="normal">Siz şimdi kalkıp da bir ölümlünün emrini mi dinleyeceksiniz?</p>

  <p class="normal">Unutmayın sakın, Tanrı, yasaları çiğneyenlerin tepesine</p>

  <p class="normal">İntikam oklarını yağdırır, kahreder sizleri.</p>

  <p class="normal">2. KATİL</p>

  <p class="normal">İşte senin başına yağdırıyor o intikam oklarını şimdi,</p>

  <p class="normal">Yalan yere ant içtin çünkü ve öldürdün;</p>

  <p class="normal">Lancaster için savaşacağım diye,</p>

  <p class="normal">Komünyon<sup class="calibre2"><a href="../Text/III.Richard_split_038.html#footnote-600-51" id="footnote-600-51-backlink">[51]</a></sup> ayinine katılıp ant içmiştin hani.</p>

  <p class="normal">1. KATİL</p>

  <p class="normal">Tanrı'nın adına ihanet edercesine bozdun andını,</p>

  <p class="normal">Hain kılıcınla kral oğlunun deştin karnını.</p>

  <p class="normal">2.KATİL</p>

  <p class="normal">Hani her zaman onu koruyup savunacağına</p>

  <p class="normal">Yemin etmiştin, değil mi?</p>

  <p class="normal">1. KATİL</p>

  <p class="normal">Kendin o yasaları böylesine çiğnemişken,</p>

  <p class="normal">Kalkıp da nasıl söz edersin bize Tanrı emirlerinden.</p>

  <p class="normal">CLARENCE</p>

  <p class="normal">Ya, o cinayeti kimin için işledim ben?</p>

  <p class="normal">Öz kardeşim Edward için, her şey hep onun uğrunaydı.</p>

  <p class="normal">O, bu cinayet yüzünden beni öldürtmez,</p>

  <p class="normal">Bunun için sizi göndermiş olamaz;</p>

  <p class="normal">Çünkü o günaha benim kadar o da bulaştı.</p>

  <p class="normal">Biliniz ki, Tanrı bir günahın cezasını verecekse</p>

  <p class="normal">Bunu alenen yapar.</p>

  <p class="normal">Onun güçlü ellerinden almaya kalkışmayın bu davayı;</p>

  <p class="normal">Ona karşı günah işleyenlerin canını alacağı zaman</p>

  <p class="normal">Ne bir aracıya ne de yasadışı yollara ihtiyacı vardır.</p>

  <p class="normal">1. KATİL</p>

  <p class="normal">Madem öyle, o şen, genç, yiğit Plantagenet'i<sup class="calibre2"><a href="../Text/III.Richard_split_038.html#footnote-600-52" id="footnote-600-52-backlink">[52]</a></sup>,</p>

  <p class="normal">O aslan delikanlıyı haklaman için</p>

  <p class="normal">Kim verdi sana bu yetkiyi?</p>

  <p class="normal">CLARENCE</p>

  <p class="normal">Kardeşime olan sevgim, öfkem, bir de şeytan.</p>

  <p class="normal">1. KATİL</p>

  <p class="normal">Kardeşine olan sevgimiz, bağlılığımız,</p>

  <p class="normal">Bir de senin suçların yüzünden,</p>

  <p class="normal">Biz de seni öldürmek üzere,</p>

  <p class="normal">Buraya gönderilmiş bulunuyoruz.</p>

  <p class="normal">CLARENCE</p>

  <p class="normal">Kardeşimi seviyorsanız eğer, benden nefret etmeyin;</p>

  <p class="normal">Ben onun kardeşiyim ve onu çok seviyorum.</p>

  <p class="normal">Eğer para için yapıyorsanız bu işi,</p>

  <p class="normal">Kardeşim Gloucester'e gidin,</p>

  <p class="normal">Hayatımı kurtardığınız için o ödüllendirir sizi;</p>

  <p class="normal">Edward'ın öldürülmem için verdiğinden</p>

  <p class="normal">Çok daha fazlasını verir.</p>

  <p class="normal">2. KATİL</p>

  <p class="normal">Yanılıyorsunuz, kardeşiniz Gloucester nefret ediyor sizden.</p>

  <p class="normal">CLARENCE</p>

  <p class="normal">Hayır, hayır; o sever beni, bağlıdır bana.</p>

  <p class="normal">Gidin, görün onu benim adıma.</p>

  <p class="normal">1. KATİL</p>

  <p class="normal">Zaten ona gideceğiz.</p>

  <p class="normal">CLARENCE</p>

  <p class="normal">Ona deyin ki, soylu babamız York,</p>

  <p class="normal">Üç oğlunu zaferler yaşamış güçlü kolu ile kutsarken,</p>

  <p class="normal">Birbirimizi sevmemizi yürekten dilediğinde,</p>

  <p class="normal">Bir gün aramızın açılacağını hiç düşünmemişti.</p>

  <p class="normal">Hatırlatın bunu ona, eminim yaşaracaktır gözleri.</p>

  <p class="normal">1. KATİL</p>

  <p class="normal">Evet, değirmen taşları akıtacak bize öğütlediği gibi.</p>

  <p class="normal">CLARENCE</p>

  <p class="normal">İftira etmeyin ona, sevecen biridir o.</p>

  <p class="normal">1. KATİL</p>

  <p class="normal">Hasat zamanı yağan kar gibi.</p>

  <p class="normal">Aldatmayı bırakın kendinizi</p>

  <p class="normal">Sizi yok etmek için bizi buraya o gönderdi.</p>

  <p class="normal">CLARENCE</p>

  <p class="normal">Olamaz! Ayrılırken beni kucakladı</p>

  <p class="normal">Gözyaşlarına boğulup söz verdi,</p>

  <p class="normal">Beni buradan kurtaracağına.</p>

  <p class="normal">1. KATİL</p>

  <p class="normal">Kurtarıyor ya işte: Bu dünyanın köleliğinden</p>

  <p class="normal">Öbür dünyanın huzuruna gönderiyor sizi.</p>

  <p class="normal">2. KATİL</p>

  <p class="normal">Günah çıkartınız, Lordum, sona geldik artık.</p>

  <p class="normal">CLARENCE</p>

  <p class="normal">Günah çıkart dediğinize göre,</p>

  <p class="normal">Ruhunuzda o kutsal duygu var demek ki;</p>

  <p class="normal">Ama gözlerinizi kapatıyorsunuz kendi ruhunuza.</p>

  <p class="normal">Beni öldürerek savaş mı açacaksınız Tanrı'ya?</p>

  <p class="normal">Düşünün efendiler, sizi bu işe bulaştıranlar,</p>

  <p class="normal">Bu işi yaptığınız için sizi herkesten çok aşağılayacaklar.</p>

  <p class="normal">2. KATİL</p>

  <p class="normal">Peki, ne yapalım sizce?</p>

  <p class="normal">CLARENCE</p>

  <p class="normal">Acıyın, kurtarın ruhlarınızı.</p>

  <p class="normal">1. KATİL</p>

  <p class="normal">Acımak mı? Korkakça ve kadınca olur bu.</p>

  <p class="normal">CLARENCE</p>

  <p class="normal">Acımamak da hayvanca, vahşice, iblisçe olur.</p>

  <p class="normal">Benim gibi hapse atılmış bir prens oğlu olsaydınız,</p>

  <p class="normal">Sizin gibi iki katil dikilseydi karşınıza,</p>

  <p class="normal">Hanginiz yalvarmazdı hayatı için?</p>

  <p class="normal"><span class="indentmetinitalik1">(2. KATİL'e</span>)</p>

  <p class="normal">Biraz acıma duygusu seziyorum senin gözlerinde,</p>

  <p class="normal">O gözler yalan söylemiyorsa, yanıma gel, savun beni...</p>

  <p class="normal">Kendin içinmiş gibi yalvar benim için,</p>

  <p class="normal">Hangi dilenci acımaz böyle merhamet dilenen bir prense?</p>

  <p class="normal">2. KATİL</p>

  <p class="normal">Aman Lordum, arkanızı kollayın!</p>

  <p class="normal">1. KATİL</p>

  <p class="normal"><span class="indentmetinitalik1">(Arkadan hançerleyerek</span>) Al bakalım! Al! Bunlar yetmezse,</p>

  <p class="normal">Şarap fıçısı ne güne duruyor!</p>

  <p class="normal"><span class="indentmetinitalik1">(CLARENCE'in bedenini sürükleyerek çıkarır.)</span></p>

  <p class="normal">2. KATİL</p>

  <p class="normal">Ne kanlı, ne korkunç bir iş bu!</p>

  <p class="normal">Keşke ben de Pilatus<sup class="calibre2"><a href="../Text/III.Richard_split_038.html#footnote-600-53" id="footnote-600-53-backlink">[53]</a></sup> gibi ellerimi yıkayarak</p>

  <p class="normal">Bu korkunç cinayetten temize çıkabilseydim!</p>

  <p class="normal">1. KATİL</p>

  <p class="normal"><span class="indentmetinitalik1">(Girer</span>.) Ne yani, bana yardım etmemekle,</p>

  <p class="normal">Ne demek istiyorsun?</p>

  <p class="normal">Bu tavrını düke anlatayım da gör.</p>

  <p class="normal">2. KATİL</p>

  <p class="normal">Keşke kardeşini kurtarmak istediğimi anlatabilseydin!</p>

  <p class="normal">Git, ödülü sen al ve ona şunu söyle:</p>

  <p class="normal">Dük öldürüldüğü için çok pişmanım ben.</p>

  <p class="normal"><span class="indentmetinitalik1">(Çıkar.)</span></p>

  <p class="normal">1. KATİL</p>

  <p class="normal">Ben değilim. Çek git burdan ödlek herif!</p>

  <p class="normal">Şimdi gidip bu cesedi bir deliğe tıkmalı;</p>

  <p class="normal">Dükten emir gelince de gömeriz.</p>

  <p class="normal">Sıvışır giderim buralardan ödülü alınca;</p>

  <p class="normal">Ortalarda görünmemeliyim bu iş çakılınca.</p>

  <p class="normal"><span class="indentmetinitalik1">(Çıkar.)</span></p>
</body>
</html>
