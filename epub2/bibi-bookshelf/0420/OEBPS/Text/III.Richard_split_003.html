<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Giriş</h1>

  <p class="normal">Bir dörtlemenin son oyunu olan III. Richard, üç bölümlük VI. Henry'nin devamıdır. Yazıldığı tarih kesin olarak bilinmiyorsa da, oyunun kayda girdiği tarih ve <span class="ideitalik">VI. Henry</span>'nin üç bölümünün yazılış tarihleri dikkate alınarak bu oyunun 1592 ile 1593 yılları arasında yazıldığı belirtilmiştir ve bu tarihler de genellikle kabul görmüştür.</p>

  <p class="normal">19 Ekim 1597 günü, kayıt memuru Barlow'un gözetiminde, The tragedie of kinge Richard the Third with the death of the Duke of Clarence başlığı ile kayda giren oyunun Quarto<sup class="calibre2"><a href="../Text/III.Richard_split_038.html#footnote-600-1" id="footnote-600-1-backlink">[1]</a></sup> ve Folio<sup class="calibre2"><a href="../Text/III.Richard_split_038.html#footnote-600-2" id="footnote-600-2-backlink">[2]</a></sup> nüshaları birbirinden farklıdır. Yayımcı Andrewe Wise, metnin kayda girdiği 1597 yılında ilk Quarto'yu basmıştır.<sup class="calibre2"><a href="../Text/III.Richard_split_038.html#footnote-600-3" id="footnote-600-3-backlink">[3]</a></sup> İlk Folio basılıncaya kadar da beş değişik baskı ortaya çıkmıştır. Quarto, daha az sayıda oyuncu için metnin kısaltılmış bir uyarlamasıdır. Folio'da ise metnin tamamı basılmıştır.</p>

  <p class="normal">On altıncı yüzyılın ikinci yarısında tarihsel oyun yazmak adeta bir moda durumuna girmişti. İlk başta bunlar birer epik şiir gibiydiler; gevşek dokulu, kral ile kahramanın başrolde olduğu dramatik olmayan girişimlerdi. Ama önemli olan, tarihçilerin yazmış oldukları konuları ele alıp bunları sahneye çıkartmak istekleriydi. Bunlar arasında, yazarının kim olduğu bilinmeyen The True Tragedie of Richard the Thirde (<span class="ideitalik">III. Richard'ın Gerçek Tragedyası</span> 1594) adlı oyunda "Gerçek" ile "Şiir"i temsil eden alegorik figürler yer alıyordu ve genellikle uyaklı dizelerle yazılmıştı. Bu oyunda Clarence'in hayaleti bir aşağı bir yukarı doşarak "<span class="ideitalik">Vindicta!</span>", yani "İntikam!" diye haykırıyordu. Thomas Legge (1535-1607) tarafından Latince yazılan ve ilk temsili 1579'da verilen Ricardus Tertius (<span class="ideitalik">III. Richard</span>), "<span class="ideitalik">Tragedia in tres acciones devisa</span>", yani "üç perde halinde düzenlenmiş bir tragedya" olarak o dönemdeki kroniklere bağlı kalınarak yazılmıştı.</p>

  <p class="normal">Shakespeare, okumaya çok meraklıydı, özellikle de İngiltere tarihi ile ilgileniyordu. Bu oyunun konusu için ilk kaynak, Edward Halle'un (1498-1547) kısaca Hall's Chronicle diye anılan The Union of the Noble and Illustre Famelies of Lancastre and York (<span class="ideitalik">Soylu ve Şanlı Lancaster ve York Ailelerinin Birleşmesi</span> 1542) adlı yapıtıdır. Raphael Holinshed de (takr.1529-1580) Halle'un yapıtından yararlanarak Chronicles of England bölümünde III. Richard'ı ele almıştır. Halle da tarihsel bilginin büyük bir bölümünü Thomas More'un (1498-1547) The Tragical Historie of the Life and Reigne of Richard the Thirde (<span class="ideitalik">III. Richard'ın Yaşamının ve Krallığının Trajik Tarihi</span> 1518) adlı yapıtından almıştır. Shakespeare, daha çok Holinshed'den yararlanarak yepyeni bir III. Richard karakteri yaratmıştır. Shakespeare'in yazarlığının ilk evresindeki bu yapıt belki de onun çıraklık döneminin en iyi yapıtı sayılabilir. Shakespeare, kendi dramatik anlayışı içinde tarihteki ilginç bir kralı ele almış, onun çevresinde dönen olayları dramatize etmiştir.</p>

  <p class="normal">Bu oyun, ne ilk Quarto'da ve sonra da bazı kimselerin belirttiği gibi yalnızca bir tragedyadır, ne de ilk Folio'nun başında yazdığı gibi, yalnızca tarihsel bir oyundur. Bu yapıt Shakespeare'in tarihsel bir konuyu sahneye çıkarma girişimidir, yani bir tarihsel tragedyadır ve öyküyü VI. Henry'nin üçüncü bölümünden başlatarak geliştirmiştir. III. Richard, Shakespeare'in oyunları arasında, Hamlet'ten sonra ikinci uzunluktaki oyunudur. Bu uzunluk zaman zaman oyunun aleyhine olmakta, ancak bazı bölümleri budanarak oynanmaktadır. Budamalar da çoğu kez oyundaki işlevleri az olan karakterlerin budanmasına neden olmaktadır.</p>

  <p class="normal">Oyunun ilk resmi temsili 17 Kasım 1633, Cumartesi günü, Kraliçe Henrietta Maria'nın doğum günü vesilesiyle I. Charles'ın huzurunda verilmiştir. Ancak bundan önce, Aralık 1593 ile Ocak 1594 arasında Buckingham adlı bir temsil verildiği biliniyor. Bunun Shakespeare'in III. Richard'ı olabileceği söylenmektedir.</p>

  <p class="normal">Shakespeare, bir yazar olarak elbette tarihsel olayları ve figürleri tarihte oldukları gibi, tıpatıp almak zorunda değildi. Kendi yorumuna ve söylemek istediklerine göre, bazı değişiklikler yapması normaldi; böylece seyirciye etik ve estetik açıdan söylemek istediklerini iletebilirdi. Shakespeare'in sıradan, hatta bazen sıkıcı tarihsel figürleri görkemli karakterler durumuna getirdiğini izleriz. Dramatik etki için bu gereklidir. Bu oyunda da Shakespeare, Richard'ın tarihsel portresinde bazı değişiklikler yapmıştır. Richard'ı tarihte olduğundan fazla bozmuştur, bunu hem Tudor Monarşisi'ni memnun etmek, hem de Richard'ın bozuk fiziğe sahip olmasından ortaya çıkan dramatik görünüşünden yararlanmak için yapmıştır. Tarihteki Richard, oyundaki Richard'dan biraz daha farklıydı. Bu bakımdan, oyuna geçmeden önce Richard ve dönemi üzerinde kısaca duralım.</p>
</body>
</html>
