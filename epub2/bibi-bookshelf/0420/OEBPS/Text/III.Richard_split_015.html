<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_16">3. Sahne</h2>

  <p class="h2baslik">Londra. Bir Sokak.</p>

  <p class="normal"><span class="indentmetinitalik1">(Bir kapıdan 1. YURTTAŞ, ötekinden de bir başkası girer.)</span></p>

  <p class="normal">1. YURTTAŞ</p>

  <p class="normal">İyi günler komşu, nereye böyle?</p>

  <p class="normal">2. YURTTAŞ</p>

  <p class="normal">İnan ki, ben de bilmiyorum. Haberi duydun mu?</p>

  <p class="normal">1. YURTTAŞ</p>

  <p class="normal">Evet, kral ölmüş.</p>

  <p class="normal">2. YURTTAŞ</p>

  <p class="normal">Hazreti Meryem adına, kötü haber bu</p>

  <p class="normal">Gelen gideni aratır derler,</p>

  <p class="normal">Korkarım, karışacak dünyamız.</p>

  <p class="normal"><span class="indentmetinitalik1">(Başka bir yurttaş girer.)</span></p>

  <p class="normal">3. YURTTAŞ</p>

  <p class="normal">Hayırlı günler komşu!</p>

  <p class="normal">1. YURTTAŞ</p>

  <p class="normal">Size de iyi sabahlar, efendim,</p>

  <p class="normal">3. YURTTAŞ</p>

  <p class="normal">Kralımız Edward öldü diyorlar, doğru mu?</p>

  <p class="normal">2. YURTTAŞ</p>

  <p class="normal">Evet efendim, doğru. Tanrı korusun hepimizi.</p>

  <p class="normal">3. YURTTAŞ</p>

  <p class="normal">Desenize işler karışacak, efendiler.</p>

  <p class="normal">1. YURTTAŞ</p>

  <p class="normal">Yok, hayır; Tanrı'nın izniyle oğlu çıkacakmış tahta.</p>

  <p class="normal">3. YURTTAŞ</p>

  <p class="normal">Kralı çocuk olan ülkenin vay haline!</p>

  <p class="normal">2. YURTTAŞ</p>

  <p class="normal">Bence durum o kadar da vahim değil;</p>

  <p class="normal">O büyüyünceye kadar konsey yürütür işleri,</p>

  <p class="normal">Sonra olgun çağa erişince de,</p>

  <p class="normal">Kuşkusuz yönetimi o alır ele.</p>

  <p class="normal">1. YURTTAŞ</p>

  <p class="normal">VI. Henry dokuz aylıkken</p>

  <p class="normal">Paris'te taç giydiğinde de durum böyleydi.</p>

  <p class="normal">3. YURTTAŞ</p>

  <p class="normal">Böyle miydi? Yok, hayır efendiler;</p>

  <p class="normal">Tanrı tanıktır, o zamanlar kısmetliydi ülkemiz,</p>

  <p class="normal">Doğru dürüst akıl veren, nam salmış siyasiler vardı;</p>

  <p class="normal">Kralın da onu koruyan erdemli amcaları.</p>

  <p class="normal">1. YURTTAŞ</p>

  <p class="normal">Ama bunun da anne ve baba tarafından</p>

  <p class="normal">Büyükleri, amcaları var.</p>

  <p class="normal">3. YURTTAŞ</p>

  <p class="normal">Keşke hepsi baba tarafından olsaydı</p>

  <p class="normal">Ya da baba tarafından kimsesi olmasaydı;</p>

  <p class="normal">Şimdi krala yakın olmak için hepsi birbirine girecek,</p>

  <p class="normal">Bu da Tanrı korusun, hepimizi etkileyecek.</p>

  <p class="normal">Bakın şu Gloucester Dükü var ya, çok tehlikeli biri!</p>

  <p class="normal">Kraliçenin oğulları ve kardeşlerine gelince,</p>

  <p class="normal">Burnundan kıl aldırmayan kendini beğenmiş kişiler;</p>

  <p class="normal">Bunlar yönetmek yerine yönetilmeyi kabul ederlerse eğer,</p>

  <p class="normal">Ancak o zaman bu hasta ülke, eskisi gibi mutlu günler görür.</p>

  <p class="normal">1. YURTTAŞ</p>

  <p class="normal">Hadi hadi, bu kadar karamsar olmayalım,</p>

  <p class="normal">Zamanla yoluna girer her şey.</p>

  <p class="normal">3. YURTTAŞ</p>

  <p class="normal">Hava bulutlandı mı, aklı olan yağmurluğunu giyer;</p>

  <p class="normal">Yapraklar düşmeye başladı mı kış kapıdadır;</p>

  <p class="normal">Güneş battı mı, geceyi beklemez miyiz?</p>

  <p class="normal">Zamansız fırtınalar kıtlığın habercisidir.</p>

  <p class="normal">Ama Tanrı isterse her şey yoluna girer,</p>

  <p class="normal">Ancak bu hak ettiğimizden de,</p>

  <p class="normal">Beklediğimizden de fazla olur.</p>

  <p class="normal">2. YURTTAŞ</p>

  <p class="normal">Haklısın, herkes korku içinde,</p>

  <p class="normal">Kime rastlasan sokakta, doğru dürüst konuşamazsın,</p>

  <p class="normal">Herkesin suratı asık, herkes kaygılı.</p>

  <p class="normal">3. YURTTAŞ</p>

  <p class="normal">Hep böyle olur büyük değişimlerden önce,</p>

  <p class="normal">Sezinler insanlar tehlikeyi ilahi bir içgüdü ile,</p>

  <p class="normal">Bir fırtınadan önce, tıpkı denizin kabarışı gibi.</p>

  <p class="normal">Neyse Tanrı sonumuzu hayır eyleye.</p>

  <p class="normal">Ne tarafa böyle?</p>

  <p class="normal">2. YURTTAŞ</p>

  <p class="normal">Sahi, ihtiyar heyeti çağırtmıştı bizi.</p>

  <p class="normal">3. YURTTAŞ</p>

  <p class="normal">Beni de; sana eşlik edeyim.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
