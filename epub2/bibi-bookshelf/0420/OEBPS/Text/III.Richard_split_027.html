<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_26">2. Sahne</h2>

  <p class="h2baslik">Londra. Saray.</p>

  <p class="normal"><span class="indentmetinitalik1">(Borular çalar. görkemli tören kıyafetiyle KRAL RICHARD, BUCKINGHAM, CATESBY, RATCLIFF, LOVEL, bir hizmetkâr ve diğerleri girer.)</span></p>

  <p class="normal">KRAL RICHARD</p>

  <p class="normal">Sizler açılın şöyle! Kuzen Buckingham.</p>

  <p class="normal">BUCKINGHAM</p>

  <p class="normal">Buyrun, sayın Majesteleri?</p>

  <p class="normal">KRAL RICHARD</p>

  <p class="normal">Elini ver bana. (<span class="ideitalik">Tahta çıkar. Borular.)</span></p>

  <p class="normal">Senin öğütlerin ve yardımınla</p>

  <p class="normal">Kral Richard yükselip oturdu bu tahta.</p>

  <p class="normal">Ama hükümranlığımız bir günlük mü,</p>

  <p class="normal">Yoksa ömür boyu sürüp mutlu kılacak mı bizi?</p>

  <p class="normal">BUCKINGHAM</p>

  <p class="normal">Hiç bitmesin, sürsün sonsuza kadar!</p>

  <p class="normal">KRAL RICHARD</p>

  <p class="normal">Öyleyse Buckingham, ben şimdi</p>

  <p class="normal">Mihenk taşı<sup class="calibre2"><a href="../Text/III.Richard_split_038.html#footnote-600-83" id="footnote-600-83-backlink">[83]</a></sup> olup karara varacağım,</p>

  <p class="normal">Sen gerçek altın mısın, değil misin, sınayacağım.</p>

  <p class="normal">Genç Edward hâlâ yaşıyor... Ne demek istediğimi anla.</p>

  <p class="normal">BUCKINGHAM</p>

  <p class="normal">Devam edin, sevgili Lordum.</p>

  <p class="normal">KRAL RICHARD</p>

  <p class="normal">Diyorum ki, Buckingham, kral olmak isterdim.</p>

  <p class="normal">BUCKINGHAM</p>

  <p class="normal">Ama zaten kralsınız, hem de namlı bir kral.</p>

  <p class="normal">KRAL RICHARD</p>

  <p class="normal">Hah! Kral mıyım ben? Kralım; ama Edward yaşıyor.</p>

  <p class="normal">BUCKINGHAM</p>

  <p class="normal">Doğru, soylu Prens.</p>

  <p class="normal">KRAL RICHARD</p>

  <p class="normal">İşte acı olan da bu; Edward'ın hâlâ yaşaması...</p>

  <p class="normal">"Doğru, soylu Prens'miş!"</p>

  <p class="normal">Kuzen, sen bu kadar kalın kafalı değildin eskiden.</p>

  <p class="normal">Açık konuşayım mı? Ölmesini istiyorum o piçlerin.</p>

  <p class="normal">Ve hemen uygulanmasını istiyorum bu emrimin.</p>

  <p class="normal">Buna ne dersin? Çabuk, lafı uzatma!</p>

  <p class="normal">BUCKINGHAM</p>

  <p class="normal">Efendimiz ne isterlerse, yapabilirler.</p>

  <p class="normal">KRAL RICHARD</p>

  <p class="normal">Vah vah! Nezaketin dondurucu; buz gibisin.</p>

  <p class="normal">Söyle, uygun mu sence ölmeleri?</p>

  <p class="normal">BUCKINGHAM</p>

  <p class="normal">Bu konuda bir şey söylemeden önce, aziz Lordum,</p>

  <p class="normal">Biraz izin verin çıkıp bir soluklanayım.</p>

  <p class="normal">Hemen dönüp düşüncemi bildiririm.</p>

  <p class="normal"><span class="indentmetinitalik1">(Çıkar.)</span></p>

  <p class="normal">CATESBY</p>

  <p class="normal"><span class="indentmetinitalik1">(Yanındakine fısıldar</span>) Kral kızdı; bakın dudağını ısırıyor.</p>

  <p class="normal">KRAL RICHARD</p>

  <p class="normal"><span class="indentmetinitalik1">(Kendi kendine</span>) Benim için en iyisi acımasız budalalar;</p>

  <p class="normal"><span class="indentmetinitalik1">(Tahttan aşağıya iner</span>)</p>

  <p class="normal">Ve hiçbir şeye aldırmayan gençlerle konuşmak.</p>

  <p class="normal">Böyle dikkatli gözlerle içimi görenler yaramaz bana.</p>

  <p class="normal">Muhteris Buckingham ihtiyatlı olmaya başladı.</p>

  <p class="normal">Evlat!</p>

  <p class="normal">HİZMETKÂR</p>

  <p class="normal">Buyrun, Lordum.</p>

  <p class="normal">KRAL RICHARD</p>

  <p class="normal">Gizlice adam öldürmek için</p>

  <p class="normal">Altınla satın alınacak birini tanıyor musun?</p>

  <p class="normal">HİZMETKÂR</p>

  <p class="normal">Düşük geliri kibirli gönlüne uymayan</p>

  <p class="normal">Durumundan şikâyetçi birini tanıyorum, efendim.</p>

  <p class="normal">Altın onun için yirmi avukata<sup class="calibre2"><a href="../Text/III.Richard_split_038.html#footnote-600-84" id="footnote-600-84-backlink">[84]</a></sup> bedeldir;</p>

  <p class="normal">Hiç kuşkum yok bu işe talip olacaktır.</p>

  <p class="normal">KRAL RICHARD</p>

  <p class="normal">Adı ne?</p>

  <p class="normal">HİZMETKÂR</p>

  <p class="normal">Tyrrel, Lordum.</p>

  <p class="normal">KRAL RICHARD</p>

  <p class="normal">Bu adamı tanıyorum, galiba,</p>

  <p class="normal">Peki evlat, çağır onu buraya.</p>

  <p class="normal"><span class="indentmetinitalik1">(HİZMETKÂR çıkar.)</span></p>

  <p class="normal"><span class="indentmetinitalik1">(Kendi kendine</span>) İçten pazarlıklı, kurnaz Buckingham,</p>

  <p class="normal">Planlarımın dışında kalacak bundan böyle.</p>

  <p class="normal">Buraya kadar yorulmadan dayandı benimle,</p>

  <p class="normal">Anlaşılan nefesi bu kadarına yetti, ha?</p>

  <p class="normal">Pekâlâ, istediği gibi olsun!</p>

  <p class="normal"><span class="indentmetinitalik1">(DERBY KONTU STANLEY girer.)</span></p>

  <p class="normal">Gelin, Lord Stanley! Ne haberler var?</p>

  <p class="normal">DERBY</p>

  <p class="normal">İşittiğime göre, sayın Lordum,</p>

  <p class="normal">Marki Dorset kaçıp Richmond'a sığınmış.</p>

  <p class="normal">KRAL RICHARD</p>

  <p class="normal">Buraya gel, Catesby?</p>

  <p class="normal"><span class="indentmetinitalik1">(CATESBY'i</span> <span class="ideitalik">kenara çeker</span>)</p>

  <p class="normal">Karım Anne'in çok hasta olduğunu yay her tarafa;</p>

  <p class="normal">Ortalıkta görünmemesini sağlarım ben.</p>

  <p class="normal">Ayrıca soylu ama yoksul bir bey bul bana,</p>

  <p class="normal">Hemen Clarence'in kızıyla evlendireyim...</p>

  <p class="normal">Oğlu zaten zavallının<sup class="calibre2"><a href="../Text/III.Richard_split_038.html#footnote-600-85" id="footnote-600-85-backlink">[85]</a></sup> biri, ondan korkmuyorum.</p>

  <p class="normal">Ne o daldın? Sana bir kez daha söylüyorum:</p>

  <p class="normal">Durma git, Kraliçe Anne'in ağır hasta</p>

  <p class="normal">Ve ölmek üzere olduğunu duyur sağa sola,</p>

  <p class="normal">Hadi iş başına! Eğer önlem almazsam</p>

  <p class="normal">Büyüyecek her umut sonra iş açabilir başıma.</p>

  <p class="normal"><span class="indentmetinitalik1">(CATESBY çıkar</span>. <span class="ideitalik">Kendi kendine</span>)</p>

  <p class="normal">Kardeşimin kızıyla evlenmeliyim,</p>

  <p class="normal">Yoksa pamuk ipliğine bağlı olacak<sup class="calibre2"><a href="../Text/III.Richard_split_038.html#footnote-600-86" id="footnote-600-86-backlink">[86]</a></sup> krallığım.</p>

  <p class="normal">İşe bak! Kardeşlerini öldürt, kızıyla evlen!</p>

  <p class="normal">Kazanmak için belirsiz bir yol!</p>

  <p class="normal">Ama öylesine kana bulandım ki,</p>

  <p class="normal">Günah günahı kışkırtacak.</p>

  <p class="normal">Gözyaşı ve merhametin yeri yok bu gözlerde.</p>

  <p class="normal"><span class="indentmetinitalik1">(HİZMETKÂR, TYRREL ile girer</span>. <span class="ideitalik">Her ikisi de diz çökerler.)</span></p>

  <p class="normal">Adın Tyrrel mi?</p>

  <p class="normal">TYRREL</p>

  <p class="normal">James Tyrrel, sadık kulunuz.</p>

  <p class="normal">KRAL RICHARD</p>

  <p class="normal">Gerçekten sadık mısın?</p>

  <p class="normal">TYRREL</p>

  <p class="normal">Yüce Lordum, sınayın beni.</p>

  <p class="normal">KRAL RICHARD</p>

  <p class="normal">Bir dostumu öldüreceksin desem, yapar mısın, peki?</p>

  <p class="normal">TYRREL</p>

  <p class="normal">Memnuniyetle, ama iki düşmanınızı öldürmek daha işime gelir.</p>

  <p class="normal">KRAL RICHARD</p>

  <p class="normal">Tamam işte, bunlar da iki can düşmanı,</p>

  <p class="normal">Haklamanı istediklerim</p>

  <p class="normal">Uykularımı kaçıran huzurumun düşmanları.</p>

  <p class="normal">Tyrrel, Kale'deki o piçleri kastediyorum.</p>

  <p class="normal">TYRREL</p>

  <p class="normal">Serbestçe yanlarına girmemi sağlarsanız,</p>

  <p class="normal">Onların korkusundan hemen kurtarırım sizi.</p>

  <p class="normal">KRAL RICHARD</p>

  <p class="normal">Sözlerin hoş bir şarkı gibi.</p>

  <p class="normal">Ayağa kalk, al bunu göster,</p>

  <p class="normal">Yaklaş Tyrrel, aç kulağını, dinle!</p>

  <p class="normal"><span class="indentmetinitalik1">(Kulağına fısıldar</span>)</p>

  <p class="normal">Hepsi bu kadar. Git, becer bu işi,</p>

  <p class="normal">Gözüme girersen, sırtın yere gelmez.</p>

  <p class="normal">TYRREL</p>

  <p class="normal">Hemen gidip ifa edeceğim emrinizi.</p>

  <p class="normal"><span class="indentmetinitalik1">(Çıkar</span>. <span class="ideitalik">BUCKINGHAM girer.)</span></p>

  <p class="normal">BUCKINGHAM</p>

  <p class="normal">Yüce Lordum, biraz önce sorduğunuz şeyi düşündüm.</p>

  <p class="normal">KRAL RICHARD</p>

  <p class="normal">İyi, ama o iş beklesin. Dorset, Richmond'a kaçmış.</p>

  <p class="normal">BUCKINGHAM</p>

  <p class="normal">Haberi ben de duydum, efendim.</p>

  <p class="normal">KRAL RICHARD</p>

  <p class="normal">Derby, Richmond sizin karınızın oğlu; dikkatli olun!</p>

  <p class="normal">BUCKINGHAM</p>

  <p class="normal">İzninizle efendim, şerefinizin üzerine yemin ederek</p>

  <p class="normal">Bana söz verdiğiniz ödülümü istiyorum.</p>

  <p class="normal">Hereford Kontluğu'nu her türlü malı mülkü ile</p>

  <p class="normal">Bana vereceğinizi vaat etmiştiniz.</p>

  <p class="normal">KRAL RICHARD</p>

  <p class="normal">Karınızı kollayın, Derby! Richmond'a mektup gönderirse,</p>

  <p class="normal">Sizden sorarım hesabını.</p>

  <p class="normal">BUCKINGHAM</p>

  <p class="normal">Efendimiz ne buyuruyorlar benim haklı isteğime?</p>

  <p class="normal">KRAL RICHARD</p>

  <p class="normal">Anımsıyorum şimdi</p>

  <p class="normal">VI. Henry,</p>

  <p class="normal">Richmond henüz serkeş bir yumurcakken</p>

  <p class="normal">Onun bir gün gelip kral olacağını söylemişti.</p>

  <p class="normal">Kral!.. Belki!</p>

  <p class="normal">BUCKINGHAM</p>

  <p class="normal">Efendimiz...</p>

  <p class="normal">KRAL RICHARD</p>

  <p class="normal">Peki nasıl oldu da, bu kâhin kral,</p>

  <p class="normal">Ben yanında olduğum halde,</p>

  <p class="normal">Günü birinde kendisini benim öldüreceğimi bilemedi?</p>

  <p class="normal">BUCKINGHAM</p>

  <p class="normal">Efendimiz bana söz verdiğiniz kontluk...</p>

  <p class="normal">KRAL RICHARD</p>

  <p class="normal">Richmond ha! Exeter'e son gidişimde,</p>

  <p class="normal">Belediye Başkanı nezaket gösterip şatoyu gezdirmişti,</p>

  <p class="normal">Adının Rugemount olduğunu söyleyince irkilmiştim;</p>

  <p class="normal">Çünkü İrlandalı bir ozan, bir zaman önce bana,</p>

  <p class="normal">Çok yaşamayacağımı söylemişti</p>

  <p class="normal">Richmond'u gördükten sonra.</p>

  <p class="normal">BUCKINGHAM</p>

  <p class="normal">Efendimiz...</p>

  <p class="normal">KRAL RICHARD</p>

  <p class="normal">Evet, saat kaç?</p>

  <p class="normal">BUCKINGHAM</p>

  <p class="normal">Efendimiz, cüretimi bağışlayın, ama</p>

  <p class="normal">Bana vermiş olduğunuz sözü hatırlatmak istiyorum.</p>

  <p class="normal">KRAL RICHARD</p>

  <p class="normal">İyi de, saat kaç dedim.</p>

  <p class="normal">BUCKINGHAM</p>

  <p class="normal">Onu vurmak üzere.</p>

  <p class="normal">KRAL RICHARD</p>

  <p class="normal">Bırak da vursun öyleyse.</p>

  <p class="normal">BUCKINGHAM</p>

  <p class="normal">Ne demek "Bırak da vursun"?</p>

  <p class="normal">KRAL RICHARD</p>

  <p class="normal">Şu demek: Duvar saatinin tokmağı nasıl çana vurursa</p>

  <p class="normal">Sen de ha bire aynı şeyi tekrarlayıp düşünmemi engelliyorsun.</p>

  <p class="normal">Hem bugün hiç havamda değilim ihsanda bulunmak için.</p>

  <p class="normal">BUCKINGHAM</p>

  <p class="normal">O zaman yanıtınızı sorabilir miyim? Evet mi, hayır mı?</p>

  <p class="normal">KRAL RICHARD</p>

  <p class="normal">Canımı sıkıyorsun ama; hiç havamda değilim dedim.</p>

  <p class="normal"><span class="indentmetinitalik1">(BUCKINGHAM dışında herkes çıkar.)</span></p>

  <p class="normal">BUCKINGHAM</p>

  <p class="normal">Demek böyle! Büyük hizmetlerimin ödülü hakaret ha!</p>

  <p class="normal">Bunun için mi kral yaptım onu?</p>

  <p class="normal">Hastings'in başına geleni unutmamalıyım,</p>

  <p class="normal">Korku dolu başım hâlå yerindeyken</p>

  <p class="normal">Brecknock'a kaçmalıyım.</p>

  <p class="normal"><span class="indentmetinitalik1">(Çıkar.)</span></p>
</body>
</html>
