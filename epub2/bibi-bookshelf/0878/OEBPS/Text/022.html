<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON BİRİNCİ DEFTER KÜREĞE VEDA</title>
</head>

<body>
  <h1 class="h11"><a id="a61"></a>ON BİRİNCİ DEFTER<br />
  KÜREĞE VEDA</h1>

  <h2 class="h21"><a id="ncx4384"></a><a id="a62"></a>Çinlilerle Birlikte Kaçış</h2>

  <p class="p6">Tekneye en son ben biniyorum. Çikolata arkamızdan itiyor, nehre açılıyoruz. Biri önde diğeri arkada iki küreğimiz var. Öndekini Cik-Cik, arkadakini ben çekiyoruz.</p>

  <p class="p6">Yağmur başlayalı bir saat oluyor. Boyalı bir un torbasını kendime yağmurluk yaptım. Cik-Cik'le tek kollunun da yağmurluk niyetine giydikleri torbaları var. Nehir oldukça akıntılı, suları yer yer anafor yapıyor. Akıntının şiddetine rağmen, bir saate varmadan nehrin ortasını buluyoruz. Çekilen suların da yardımıyla üç saat sonra nehrin ağzındaki fenerlerin arasından geçiyoruz. Denizin çok yakınlaştığını biliyorum, çünkü fenerler ağzın iki ucunda. Yelkeni ve floku açıp Kourou'dan kazasız belasız çıkıyoruz. Rüzgâr yandan öyle bir güçle yakalıyor ki, yelkenin üstünden kaydırmam gerekiyor. Ok gibi, epey zorlanarak denize varıyor, nehrin çıkışını geçip hızla kıyı-dan uzaklaşıyoruz. Kırk kilometre kadar ötemizde, Royale adasının feneri yolumuzu aydınlatıyor.</p>

  <p class="p6">On üç gün önce, bu fenerin ardında kalan Şeytan adasındaydım. Gecenin karanlığında denize çıkış, karadan kopuş yol arkadaşım iki Çinli tarafından büyük sevinç patlamalarıyla karşılanmıyor. Bu insanlar, duygularını bizim gibi dışa vurmuyorlar pek. Yalnız, denize açıldığımız sıra, Cik-Cik her zamanki sesiyle:</p>

  <p class="p6">&mdash; Rahat geldik, diyor.</p>

  <p class="p6">Tek kollu da ekliyor.</p>

  <p class="p6">&mdash; Evet, hiç güçlük çekmeden denize açıldık.</p>

  <p class="p6">&mdash; Cik-Cik, ben susadım, şu. İçkiden biraz versene.</p>

  <p class="p6">Benden sonra onlar da romdan esaslı bir yudum çekiyorlar. Pusulasız yola çıktım, ama ilk kaçışımda, aya, yıldızlara ve rüzgâra göre yolumu bulmayı öğrenmiştim. Dolayısıyla da hiç düşünmeden, teknenin burnu Kutup Yıldızına dönük, ilerliyorum. Tekne denize çok iyi dayanıyor: Dalgaları büyük bir çeviklikle aşıyor ve sallanmıyor bile. Rüzgâr epey şiddetli estiğinden sabah kıyıdan ve Salut adalarından iyice uzaktayız. Çok tehlikeli olmasa, Şeytan adasına yaklaşır ve çevresinde dolanarak bir kerecik olsun doya doya seyrederdim.</p>

  <p class="p6">Altı gün epey sallantı geçirdik ama ne yağmur yağdı ne de büyük bir fırtına patladı. Tek tatsızlık şu: iki Çinli de dümene el sürmek ve birkaç saat teknenin yönetimini ele alıp benim uyumama fırsat vermek istemiyor. Günde üç, dört kere de yemek pişiriyorlar. Bütün horozlarla tavukları tıkındık. Dün, şaka olsun diye Cik-Cik'e sordum:</p>

  <p class="p6">&mdash; Domuzu ne zaman mideye indiriyoruz?</p>

  <p class="p6">Üzüntüsünden ne yapacağını bilemedi:</p>

  <p class="p6">&mdash; Bu hayvan benim dostum, onu yemek üzere kesmeden önce beni kesmek gerekir.</p>

  <p class="p6">Yol arkadaşlarım yakınımda iş görüyorlar. Benim sigaram bitmesin diye, ağızlarına sigara da sürmüyorlar. Sıcak çay hep ateşin üstünde. Kendilerine bir şey söylemeden, ne yapmaları gerektiğini biliyorlar.</p>

  <p class="p6">Yola çıkalı yedi gün oldu. Artık dayanamıyorum Güneş öylesine yakıcı ki, bizim Çinliler bile ıstakoza döndüler. Uyuyacağım. Dümeni bağlıyor, pek az yelken bırakıyorum. Tekne, rüzgârın önüne katılmış gidiyor. Dört saate yakın, kalıp gibi uyuyorum.</p>

  <p class="p6">Oldukça sert bir sarsıntıyla, sıçrayarak uyanıyorum. Yüzümü yıkadığımda, uyurken Cik-Cik'in beni tıraş ettiğini görüyor ve seviniyorum. Hiç bir şey hissetmedim. Yine onun sayesinde, yüzüm iyice yağlı. Fazla kuzeye yöneldiğimizden, dünden beri rotayı biraz güney batıya kaydırdım. Bu ağır teknenin, denize iyi dayanmaktan başka kolay kolay sürüklenmemek gibi bir üstünlüğü de var. Sürükleneceğimizi hesapladığım için hep kuzeyi tutmuştum, oysa tekne yolundan hiç şaşmadı bile. Tepemizde bir balon! Hayatımda ilk kez, insan taşıyan bir balon görüyorum. Bize doğru gelmiyor pek, boyutları seçilmeyecek kadar da uzakta. Alüminyumdan yansıyan güneş balona öylesine parlak ve platinimsi bir parıltı veriyor ki, bakmak mümkün değil. Yolunu değiştirdi, bize doğru geliyor gibi. Gerçekten de hızla büyüyor, yirmi dakikadan kısa bir sürede tepemizde. Cik-Cik'le tek kollu bu havada uçan şeyi görünce o kadar şaşırıyorlar ki, durmadan Çince bir şeyler konuşuyorlar aralarında.</p>

  <p class="p6">&mdash; Tanrı aşkına Fransızca konuşun da anlayalım sizi be yahu!</p>

  <p class="p6">&mdash; İngiliz sosisi, diyor Cik-Cik.</p>

  <p class="p6">&mdash; Hayır sosis değil, insan taşıyan bir balon.</p>

  <p class="p6">İyice alçalıp üzerimizde daireler çizdiğinden, bu koca şeyi ayrıntılarıyla görebiliyoruz. Bayraklar çıkıyor, işaretler yağıyor. Bir şey anlamadığımızdan cevap da veremiyoruz. Balon, tepemizden ayrılmamakta direnerek daha da yakınımızdan geçiyor, öyle ki, içindeki yolcuları seçebiliyoruz. Sonra burnunu karaya çevirip yoluna gidiyor. Bir saat geçmeden bir uçak görünüyor ve tepemizde dolanıp duruyor.</p>

  <p class="p6">Deniz kabardı, rüzgâr birden şiddetlendi. Ufuk aydınlık, hiç bir yağmur tehlikesi yok.</p>

  <p class="p6">&mdash; Bak, diyor tek kollu.</p>

  <p class="p6">&mdash; Nereye?</p>

  <p class="p6">&mdash; Şuraya, karanın bulunması gereken yerde seçilen şu noktaya. Bir gemi olmalı.</p>

  <p class="p6">&mdash; Nereden biliyorsun?</p>

  <p class="p6">&mdash; Tahmin ediyorum, hatta çok hızlı giden bir hücum botu da diyebilirim.</p>

  <p class="p6">&mdash; Neden?</p>

  <p class="p6">&mdash; Dumanı çıkmıyor da ondan.</p>

  <p class="p6">Gerçekten de, bir saat sonra, üstümüze gelen kurşunî savaş gemisini seçebiliyoruz. Gitgide büyüdüğüne göre çok hızlı gidiyor. Burnu bize dönük, öyle ki teknemize sürtünüp geçmesinden korkuyorum. Deniz epey azgın, hücum botunun ters dalgalan bizi batırabilir.</p>

  <p class="p6">Bu bir cep muhribi, yarım daire çizip yan döndüğünde adının Tarpon olduğunu görebiliyoruz. Kıçında İngiliz bayrağı dalgalanan hücum botu, yarım daire çizdikten sonra ağır ağır arkamızdan yaklaşıyor. Hızını bizimkine uydurup yanımız sıra yol alıyor. Mürettebatın çoğunluğu güvertede, sırtlarında İngiliz deniz kuvvetlerinin mavi üniforması. Yukardan, elinde megafonla bir subay sesleniyor:</p>

  <p class="p6">&mdash; Stop. You stop!</p>

  <p class="p6">&mdash; Cik-Cik, indir yelkenleri!</p>

  <p class="p6">İki dakika geçmeden ana yelken, trinketa ve flok bağlanıyor. Yelkensiz yerimizde sayıyor gibiyiz, yalnız dalgalar hafifçe sürüklüyor tekneyi. Uzun süre böyle durmamız da tehlikeli. Motor ya da yelkenden faydalanmayan bir tekne, uzun süre dümene boyun eğmez. Hele dalgalar yüksekse, bu durum oldukça da tehlikelidir. Ben de iki elimi ağzıma götürüp hay-kırıyorum:</p>

  <p class="p6">&mdash; Kaptan, Fransızca biliyor musun?</p>

  <p class="p6">Başka bir subay, arkadaşının elindeki megafonu alıyor:</p>

  <p class="p6">&mdash; Evet kaptan, ben biliyorum.</p>

  <p class="p6">&mdash; Ne istiyorsunuz?</p>

  <p class="p6">&mdash; Teknenizi bizimkine çekmek.</p>

  <p class="p6">&mdash; Çok tehlikeli olur. Teknemi parçalamanızı istemem.</p>

  <p class="p6">&mdash; Biz bu çevrede görevliyiz, söylediklerimizi yapmanız gerekiyor.</p>

  <p class="p6">&mdash; Vız gelir, bizim savaşla bir ilgimiz yok.</p>

  <p class="p6">&mdash; Torpille batırılmış bir gemiden kurtulan kazazedeler değil misiniz?</p>

  <p class="p6">&mdash; Hayır, biz kürekten kaçan Fransız mahkûmlarız.</p>

  <p class="p6">&mdash; Ne küreği, ne anlama geliyor bu söz?</p>

  <p class="p6">&mdash; Cezaevi, hapishane. İngilizcesi convict. Hard labour.</p>

  <p class="p6">&mdash; Anladım, anladım. Cayenne mi?</p>

  <p class="p6">&mdash; Evet Cayenne.</p>

  <p class="p6">&mdash; Nereye gidiyorsunuz?</p>

  <p class="p6">&mdash; İngiliz Hondurası'na.</p>

  <p class="p6">&mdash; İmkânsız, önce Georgetown'a uğramanız gerekiyor. Dediğimizi yapın, bu bir emirdir.</p>

  <p class="p6">&mdash; Peki.</p>

  <p class="p6">Cik-Cik'e yelken açma emrini veriyorum, muhribin yolunu izliyorum. Ardımızdan motor sesi geliyor. Muhripten indirilen bir tekne bu, kısa sürede bizi yakalıyor. Burnunda tüfekli bir asker. Motor sağdan yanaşıyor, bizi sıyırıyor sanki ama ne duruyor, ne de durmamızı emrediyor. Bir sıçrayışta, denizci bizim tekneye atlıyor. Motor yoluna devam edip muhribe dönüyor.</p>

  <p class="p6">&mdash; Goor afternoon, diyor denizci.</p>

  <p class="p6">Bana doğru yürüyüp yanıma oturuyor, sonra elini dümene koyup, tekneyi biraz daha güneye çeviriyor. Gemiyi nasıl yönettiğine bakarak dümenin sorumluluğunu ona bırakıyorum. Hiç kuşkusuz iyi denizci. Yine de yerimden kalkmıyorum. Ne olur ne olmaz. !</p>

  <p class="p6">&mdash; Sigara ister misiniz?</p>

  <p class="p6">Üç paket İngiliz sigarası çıkarıp üçümüze dağıtıyor.</p>

  <p class="p6">&mdash; Valla, diyor Cik-Cik, motora binerken verdiler herifler sigaraları. Herhalde üstünde üç paket birden taşıması yasak.</p>

  <p class="p6">Cik-Cik'in sözlerine gülüyorum, sonra tekneyi benden iyi kullanan İngiliz denizcisiyle ilgileniyorum. Artık dilediğim kadar düşünecek zamanım var. Bu kez kaçmayı başardık, özgür bir adamım. Gırtlağıma bir şeyler düğümleniyor, gözlerimde yaşlar beliriyor gibi. Gerçekten kurtuldum artık, çünkü savaşın başından beri hiç bir ülke kaçakları iade etmiyor.</p>

  <p class="p6">Savaş bitmeden de, yerleşeceğim ülkede kendimi sevdirir, tanıtma yolunu bulurum. Savaşın tek kötü yanı yerleşmek istediğim ülkeyi seçemeyişim. Bunun da önemi yok, nerede yaşarsam yaşayayım, kimsenin en ufak bir söz söylemesini gerektirmeyecek, yaşayışımla gerek halkın, gerekse yöneticilerin saygı ve sevgilerini kısa sürede kazanacağım.</p>

  <p class="p6">Kokuşmuşluk yolundan kurtulmanın verdiği güven duygusu öyle büyük ki, başka şey düşünemiyorum. Sonunda kazandın Kelebek! Dokuz yılın sonunda, bu işten kesinlikle galip çıktın. Sana şükürler olsun Tanrım, belki bu işi daha önce de yapabilirdin ama seçtiğin yollar esrarlı ve bizim meçhulümüzdür. Senden yakındığım yok, çünkü senin yardımın sayesinde genç, sağlıklı ve özgürüm.</p>

  <p class="p6">Kürekte geçirdiğim dokuz yılla Fransa'da yattığım iki yılı düşünürken yanımdaki denizcinin koluyla işaret ettiği yere bakıyorum: Kara.</p>

  <p class="p6">Saat dörtte, sönük bir fenerin yanından geçip koca bir nehre giriyoruz, denizci dümeni bana bırakıp buruna yürüyor. Motordan atılan halatı havada kapıp ön sıraya sıkı sıkı bağlıyor. Yelkenleri eliyle indiriyor, motorun arkasına bağlı olarak bu sarı ırmakta yirmi kilometre gidiyoruz. Muhrip de iki yüz metre gerimizden geliyor. Bir dirseği dönünce koca şehir karşımıza çıkıyor: &ldquo;Georgetown&rdquo;, diye bağırıyor denizci.</p>

  <p class="p6">Gerçekten, motorun ardına bağlı, İngiliz Güyan'ının başkentine giriyoruz. Limanda bir sürü şilep, hücum botu ve savaş gemisi var. Nehrin kıyısına toplar yerleştirilmiş. Gerek savaş gemileri, gerekse kara cephane yuvası halinde.</p>

  <p class="p6">Savaşın göbeğindeyiz. Aslında savaş iki yıldır sürüp gidiyor ama biz hissetmemiştik. Demerera River üzerinde önemli bir liman olan, İngiliz Güyan'ının başkenti Georgetown yüzde yüz savaşa hazır. Silahlı bir şehirle karşılaşmak bende garip bir etki yapıyor. Bir askerî rıhtıma yanaşıyoruz, küçük muhrip de arkamızdan gelip yanaşıyor. Cik-Cik domuzuyla, Hue küçük bir çıkınla, ben elimi kolumu sallayarak karaya ayak basıyoruz. Deniz kuvvetlerine ayrılan bu rıhtımda tek sivil yok. Yalnız denizcilerle askerler göze çarpıyor. Bir subay yanımıza yaklaşıyor, onu tanıyorum. Muhripten bana seslenen adam bu. Dostça elini uzatıp:</p>

  <p class="p6">&mdash; İyisiniz ya, diyor.</p>

  <p class="p6">&mdash; İyiyiz kaptan.</p>

  <p class="p6">&mdash; Mükemmel. Şimdi revire çıkmanız gerekiyor, orada size ve iki arkadaşınıza bir sürü iğne yapılacak</p>
</body>
</html>
