<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos241577"></p>

  <p class="calibre11"><span class="calibre12"><span class="bold"><span class="calibre13">7</span></span></span></p>

  <p class="calibre14">"Zeytin dalı ile geldiğine eminim." "Bırak içeri gireyim. Belki bir anlaşmaya varabiliriz." London, Mac'a baktı, Mac başını salladı. Kalabalıktan çıt çıkmıyordu. Şef, yardımcıları arkada olduğu halde yürüdü. Nöbetçiler doğruldular. Biri, "Gorilleri dışarda bıraksın," dedi.</p>

  <p class="calibre15">"Fena fikir değil," dedi London. "Konuşmak için silaha gerek yok."</p>

  <p class="calibre15">Şef, kendisini tehdit edercesine duran sessiz kalabalığa endişeyle baktı: "Erkekçe davranacağına nasıl güvenebilirim?" diye sordu.</p>

  <p class="calibre15">"Ben sana nasıl güveneceksem öyle." Şef kararını verdi: "Dışarda kalıp düzeni sağlayın," dedi.</p>

  <p class="calibre15">Nöbetçiler yana çekilip adamın içeri girmesine izin verdiler, sonra yine eski yerlerini aldılar. Şerif yardımcıları heyecanlıydılar. Silahlarıyla oynayıp duruyorlardı, endişeli bakışlarla çevrelerine bakıyorlardı.</p>

  <p class="calibre15">London kapıyı kapattı: "Milletin seni duyabilmesi için neden dışardan konuşmadın, anlayamadım," dedi.</p>

  <p class="calibre15">Şef, Mac ile Jim'i görmüştü. Öfkeyle baktı London'a: "Dışarı çıksın bunlar." "Ih..ıh," dedi London.</p>

  <p class="calibre15">"Bana bak London, ne yapmak istediğini bilmiyorum. Şu adamları buradan defedersen size yeni bir çalışma fırsatı verileceğini garanti ederim."</p>

  <p class="calibre15">"Neden?" diye sordu London. "iyi insanlar bunlar." "Kızıl onlar? Pek çok insanın başını belaya sokuyorlar. Bir yerde karışıklık çıksın da sizlere ne olursa olsun, umurlarında bite değil. Onları defet ve işe dönün!"</p>

  <p class="calibre15">"Diyelim ki defettik," dedi London, "istediğimiz parayı alacak mıyız? İndirimden önceki ücret verilecek mi?"</p>

  <p class="calibre15">"Hayır, ama hiçbir şey olmamış gibi işbaşı yapabileceksiniz. Mal sahipleri bütün bu olanları görmezlikten gelecekler."</p>

  <p class="calibre15">"Grevin ne yararı olmuş olacak peki?"</p>

  <p class="calibre15">Şef sesini alçalttı: "Sana ne önermeye hazır olduğumu söyleyeyim. Adamları işe başlatırsan burada gündeliği beş dolara şef kontrolör yardımcısı olarak çalışacaksın."</p>

  <p class="calibre15">"Peki bu dostlarım ne olacak?"</p>

  <p class="calibre15">"Vadiden çıkarlarsa adam başına elli dolar alacaklar."</p>

  <p class="calibre15">&nbsp;Jim, London'un iri ve düşünceli yüzüne baktı. Mac kötü" kötü sırıtıyordu: "Durumun sağını solunu iyice görmek isterim," dedi London. "Arkadaşlarım bu önerini kabul etmezlerse ne olacak peki?"</p>

  <p class="calibre15">"O zaman yarım saate kadar hepinizi çıkartacağız buradan. Sonra tümünüz kara listeye alınacaksınız ve bir daha hiçbir yerde iş bulamayacaksınız. Gerekirse beş yüz tane şerif yardımcısı bulacağız, işte işin öteki yanı da bu. Bu bölgede bir daha hiçbir iş tutamayacaksınız. Ondan da ötesi bu iki arkadaşını deliğe tıkacağız ve en ağır cezayı yemelerini sağlayacağız."</p>

  <p class="calibre15">"Paralan varsa deliğe tıkamazsınız," dedi London. Şef üstünlüğünü belirtmek istercesine bir adım ilerledi: "Aptallaşma London. Serserilik yasalarını sen de benim kadar bilirsin. Yargıcın istemediği her şey serseriliğe girer. Bilmiyorsan şunu da söyleyeyim sana, buradaki yargıcın adı Hunter'dir. Haydi haydi, London. Adamları işe başlat. Günde beş dolara sürekli bir iş sahibi olacaksın sen de."</p>

  <p class="calibre15">London ne yapması gerektiğini sordu Mac'a bakışlarıyla. Mac sessizliği bozmadı.</p>

  <p class="calibre15">"Haydi London Kızıl dostlarının sana yardım edemeyeceklerini çok iyi biliyorsundur."</p>

  <p class="calibre15">Kenardaki Jim titriyordu. Gözleri iri iri açılmıştı. Mac, London'a bakınca şefin göremediklerini görüyordu, London'un omuzları genişliyor, iri adaleli boynu omuzları arasına gömülüyor, kolları ağır ağır kalkıyor, gözlerinde tehlikeli bir parıltı beliriyor, önce boynu, sonra yanakları kızarıyordu.</p>

  <p class="calibre15">Mac birden, "London!" diye bağırdı. London irkildi, biraz gevşedi. "Ben bir çıkış yolu biliyorum London," dedi Mac. "Bu bey buradayken bir toplantı yapalım. Çocuklara kendilerini satmamız için bize neler vaat edildiğini anlatalım. O beş dolarlık işi kabul edip etmemeni oylamaya koyalım... sonra da bu beyefendiyi linç etmemeleri için kendisini korumaya alalım."</p>

  <p class="calibre15">Şefin yüzü öfkeden kıpkırmızı kesilmişti: "Son teklifim bu," diye bağırdı, "Ya kabul edersiniz, ya da buradan çekip gidersiniz."</p>

  <p class="calibre15">"Biz de zaten gidiyorduk," dedi Mac.</p>

  <p class="calibre15">"Torgas Vadisinden çıkacaksınız. Sizi kovacağız buradan."</p>

  <p class="calibre15">"Bunu yapamayacaksınız. Kalabileceğimiz özel bir toprak parçası bulduk. Mal sahibi bizi oraya davet etti."</p>

  <p class="calibre15">"Yalan!"</p>

  <p class="calibre15">&nbsp;"Bana bak bayım," dedi Mac. "Zaten seni ve koruyucularını buradan sağ salim çıkarmak bizim için epey güç olacak. Durumu daha da kötüleştirme."</p>

  <p class="calibre15">"Nerede kalacakmışsınız peki?"</p>

  <p class="calibre15">Mac bir sandığa ilişti. Sesi buz gibiydi: "Bak bayım, Anderson'un toprağı üzerinde kamp kuracağız. Şimdi siz ilk iş olarak bizi buradan nasıl atacağınızı planlayacaksınız. Tamam, hakkınız bu. Bu kumarı oynayacağız, ikinci olarak Anderson'a baskı yapmaya çalışacaksınız. Bak sana şu kadarını söyleyeyim, o yere dokunacak ya da Anderson'un kılına zarar verecek olursanız, bir tek elma ağacına hasar verirseniz, bin kişi birden vadiye yayılacak ve hepsinin elinde bir kibrit kutusu olacak. Anlaşıldı mı? Bunu istersen bir tehdit olarak kabul edebilirsin: Anderson'un çiftliğine el sürerseniz vadideki bütün evleri ve samanlıkları yakacağız." Mac'ın öfkeden dolu doluydu gözleri. Sanki ağlayacakmış gibi göğsü inip kalkıyordu.</p>

  <p class="calibre15">Şef, sertçe London'a döndü: "Nasıl insanlarla işbirliği yaptığını şimdi anladın mı London? Kundaklamanın cezası kaç yıldan başlar, haberin var mı?"</p>

  <p class="calibre15">London boğulur gibiydi: "Bir an önce buradan defolup gitsen iyi olur bayım. Yoksa elimden bir kaza çıkacak. Hemen git. Mac, gönder şunu Alları aşkına, çıkart şunu buradan "</p>

  <p class="calibre15">Şef, London'un iriyarı gövdesi önünde gerileyerek eliyle kapının kolunu araştırdı. "Öldürme tehdidi," dedi boğuk bir sesle. Kapı açılmıştı arkasında.</p>

  <p class="calibre15">"Buna tanığın yok," dedi Mac.</p>

  <p class="calibre15">Dışardaki şerif yardımcılarından biri nöbetçilerin arasından içerisini görmeye çalışıyordu. "Hepiniz aptalsınız," dedi şef, "gerekirse istediğim her şey için bir değil, bir düzine tanık bulurum ben. Son sözümü söyledim artık, gerisi size kaim iş bir şey."Nöbetçiler, şefin geçmesi için açıldılar. Şerif yardımcıları adamın iki yanına geçtiler. Kalabalıktan çıt çıkmıyordu. Üç kişinin geçmesi için aralarında bir yol açıldı. Sessiz işçiler gözleriyle izliyorlardı geçenleri. Bakışları şaşkın ve öfkeliydi. Üç adam yol kenarındaki büyük arabaya binip gözden kayboldular. Kalabalık ancak ondan sonra London'un odasının kapısına baktı. London yorgun ve hasta bir halde kapı kenarına yaslanmıştı.</p>

  <p class="calibre15">Mac kapı önüne çıktı, kolunu London'un omuzlarına attı. Sessiz duran adamlardan kırk elli santim kadar yüksekteydiler.</p>

  <p class="calibre15">"Dinleyin, arkadaşlar!" diye bağırdı Mac. "Herifler gitmeden size söylemek istemedik Onları ayaklarınızın altında pestile çevirirsiniz diye korktuk. O herif buraya London'u sizi satması için kandırmaya gelmiş. London sürekli bir işe kavuşacak, sizin de ananız bellenecekti."</p>

  <p class="calibre15">&nbsp;Bir homurtu yükseldi kalabalıktan. Mac elini kaldırdı: "Öfkelenmenin yeri değil şimdi, durun bir dakika. Bunu daha sonra hatırlamanız için söyledim; London'u satın almaya çalıştılar... ve de başaramadılar. Susun biraz! Buradan çıkmamız gerek. Kalacak bir çiftlik bulduk. Ayrıca çok düzenli olacağız. Bunu ancak böylece kazanabiliriz. Hepimizin emirlere uymamız gerek. Arabası olanlar kadınlarla çocukları ve taşınamayacak eşyaları alacaklar. Diğerleri yürüyecekler. Sakin olun, hiçbir şey kırmayın... şimdilik. Ve hep birlikte kalın. Siz eşyalarınızı toplarken London da komite üyeleriyle konuşmak istiyor."</p>

  <p class="calibre15">Mac'ın sözleri biter bitmez bir dalgalanma oldu kalabalıkta. Gülerek, bağırarak dönüp durmaya başladı millet. Müthiş, çılgınca bir sevince kapılmış gibiydiler. Odalara dalıp eşyalarını çıkardılar, yerlere yığdılar; kap kacak, battaniyeler, giyecek torbaları. Kadınlar çocuk arabalarını çıkardılar. Komiteden altı kişi kalabalığın arasından kendilerine güçlükle yol açarak London'un odasına girdiler.</p>

  <p class="calibre15">Güneş ağaçların üstüne çıkmış, hava ısınmıştı artık. Barakaların ardında eski püskü arabalar patlamalarla çalıştırıldılar. Eşyalar kutulanırken çekiç sesleri duyuluyordu Ortalıkta hummalı bir çalışma başlamıştı, herkes koşuşturup duruyor, fikirler bağıra çağıra söyleniyor, kararlar verilip bozuluyordu.</p>

  <p class="calibre15">London komite üyelerini içeri alıp gürültüye karşı kapıyı örttü. Gelenler suskun, ağırbaşlı, ciddi ve önemliydiler. Kutulara oturmuşlar, elleriyle dizlerini kavrayıp duvarlara bakıyorlardı.</p>

  <p class="calibre15">"London, izin verirsen bir iki şey söylemek istiyorum," dedi Mac.</p>

  <p class="calibre15">"Elbette."</p>

  <p class="calibre15">"Durumu ele almak gibi bir niyetim yok beyler," dedi Mac. "Ancak bu konuda deneyimliyimdir, daha önce de bu olayları yaşadım ben. O yüzden işlerin nerede kötüye gideceğini ve böyle bir durumda ne yapıp bunu atlatacağımızı anlatmak istiyorum."</p>

  <p class="calibre15">"Anlat bakalım ahbap, dinliyoruz," dedi biri.</p>

  <p class="calibre15">"Pekâlâ. Şimdi epey körükledik ateşi. Irgatlarla çalışmanın güç yanlarından biri de budur. Bir an bir bira fıçısı gibi dumanları tüter, bir an sonra orospu yüreği gibi buz kesilirler. Biz buharı önleyip soğuğu ısıtacağız. Bir fikrim var benim. Sizler bunu iyice düşünün, sonra belki bu konuda herkesin oyunu alabilirsiniz. Çoğu grevin yarıda kalmasının nedeni disiplinsizliktir. Herkesi mangalar halinde bölsek ve her mangaya bir lider seçsek, lider de mangasından sorumlu olsa... O zaman gruplar halinde çalışabiliriz."</p>

  <p class="calibre15">Adamlardan biri, "Bu insanların çoğu askerlik yapmışlardır, böyle şeylerden hoşlanmazlar," dedi.</p>

  <p class="calibre15">&nbsp;"O zaman hoşlanmamalardı kuşkusuz. Başka biri adına savaşıyorlardı çünkü. Subaylar kendilerine sorulmadan başlarına geçirilmişti. Ama subaylarını kendileri seçerler ve kendileri için çarpışırlarsa durum değişik olur."</p>

  <p class="calibre15">"Bu insanların çoğu subaylardan hoşlanmazlar."</p>

  <p class="calibre15">"Bunun başka yolu yok. Disiplin olmazsa hiçbir şey yapamayız. Manga liderinden hoşlanmazsa oybirliğiyle onu görevinden alıp bir başkasını seçer. Bu onları tatmin edecektir. Ondan sonra yüz kişinin başına bir kişi geçmeli, hepsinin başında da bir başkan olmalı. Bunu bir düşünün, baylar. İki saate kadar büyük toplantı yapılacak. O zamana kadar bir plan hazırlamamız gerekiyor."</p>

  <p class="calibre15">London kafasının dazlak yerini kaşıdı: "Bence olmayacak bir şey değil, Dakin'i görünce konuşurum bunu."</p>

  <p class="calibre15">"Pekâlâ," dedi Mac, "şimdi berekete geçelim artık. Jim, sen benim yanımdan ayrılma."</p>

  <p class="calibre15">"Bana da bir iş ver," diye yalvardı Jim.</p>

  <p class="calibre15">"Olmaz, sen yanımdan ayrılma, sana ihtiyacım olabilir."</p>

  <p class="calibre11"><span class="calibre12"><span class="calibre13">&nbsp;</span></span></p>

  <div class="mbppagebreak" id="calibre_pb_8"></div>
</body>
</html>
