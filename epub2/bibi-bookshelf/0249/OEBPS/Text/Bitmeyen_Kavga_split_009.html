<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos255223"></p>

  <p class="calibre11"><span class="calibre12"><span class="bold"><span class="calibre13">8</span></span></span></p>

  <p class="calibre14">Anderson'un beş dönümlük toprağı üç yandan büyük elma ağaçlarıyla çevriliydi, dördüncü yanında ise dar ve tozlu bir kır yolu vardı, işçiler güle oynaya, bağırışa çağırışa geldiklerinde kendileri için bir ön hazırlığın yapılmış olduğunu gördüler. Yumuşak toprağa çakılan kazıklar kampın sokaklarını işaret ediyordu. Kasaba yoluna paralel beş sokak vardı ve her sokağın ucuna birer hela çukuru kazılmıştı.</p>

  <p class="calibre15">Kampın kurulması başlamadan genel bir toplantı yapıldı. Dakin başkan seçildi, komitesi onaylandı, işçiler mangaların kurulmasını heyecanla karşıladılar.</p>

  <p class="calibre15">Daha henüz işe koyulmuşlardı ki beş motosikletli polis gelip motosikletlerini kasaba yoluna park ettiler, araçlarına yaslanıp çalışmaları izlemeye başladılar. Çadırlar kuruluyor, tenteler geriliyordu. Üzgün bakışlı Dr. Burton her yerdeydi. Yol üzerinde en az yüz otomobil burunları yola gelmek üzere park edilmişti. Döşemeleri paramparça hurda Ford'lar, burunları paslı, boyasız, çamurlukları sökülmüş Dodge ve Chevrolet'ler. Çalışırken makineli tüfek gibi ses çıkaran Hunter'ler. Hepsi emekli askerler toplantısındaymış gibi dimdik duruyorlardı. Arabaların bir ucunda Dakin'in temiz, yeni ve parlak Chevrolet kamyonu vardı. Arabaların içinde bir tek o iyi durumdaydı. Kamp içinde komite üyeleriyle birlikte oradan oraya giden Dakin, kamyonunu hiç gözden kaybetmezdi. Konuşurken ya da dinlerken soğuk, gizli bakışları hep parlak yeşil kamyona kayardı.</p>

  <p class="calibre15">Külrengi eski çadırlar kurulurken Burton, hepsinin bezlerinin sabunlu suyla silinmesi gerektiğinde ısrar etti. Dakin'in kamyonu, Anderson'un deposundan fıçı fıçı su taşıdı, kadınlar çadırları eski süpürgeleriyle yıkadılar.</p>

  <p class="calibre15">Anderson beş dönüm toprağının kamp yerine dönüşmesini endişeli gözlerle gelip izledi bir süre. Öğle olduğunda kamp yeri hazırdı; dokuz yüz kişi hemen meyve bahçesine dalıp elmaları tencerelerine, şapkalarına, torbalarına doldurmaya başladılar. Herkese yetecek kadar merdiven yoktu, işçiler ağaçlara tutuna tutuna tırmanıyorlardı. Akşam olduğunda elmalar toplanmış, kutular doldurulmuş ve Anderson'un samanlığına yığılmıştı.</p>

  <p class="calibre15">Dick çok hızlı çalışmıştı. Bir çocuk yollayıp kasabaya bir kamyon ve birkaç kişi gönderilmesini istemişti. Kamyon kampa döndüğünde içi şemsiye çadırlar, iki kişilik çadırlar, on kişilik asker çadırlarıyla doluydu. Ayrıca iki çuval yulaf, torba torba un, kutu kutu konserve, patates, soğan ve bir de kesilmiş bir sığır vardı.</p>

  <p class="calibre15">Yeni çadırlar da sokaklar boyunca kuruldu hemen. Dr. Burton yemek pişirme işlerine de bakıyordu. Kamyonlar kasaba çöplüğüne gidip üç tane paslı yemek ocağıyla döndüler. Ocakların üstlerine tenekeler kesilip yerleştirildi. Aşçılar kararlaştırıldı, leğenler suyla dolduruldu, sığır parçalandı, içine soğan ve patates katılıp kaynatıldı. Kova kova fasulye haşlandı sonra. Elma toplama işi bitip de erkekler bahçeden döndüklerinde, leğen leğen yahniyi hazır buldular. Yere oturup teneke kutularla, maşrapalarla yemeye koyuldular.</p>

  <p class="calibre15">Karanlık basınca motosikletli polislerin yerini, silahlı beş şerif yardımcısı almıştı. Bunlar yol boyunca bir süre asker adımlarıyla yürüdüler ama sonunda yolun kıyısına oturup kampı seyre koyuldular. Kampta pek az ışık vardı. Şurada burada bir çadır fenerle aydınlatılıyordu. Yakılan küçük ateşler gölgeler oluşturmuşlardı. Birinci sokağın sonunda parlak yeşil kamyonun arkasında Dakin'in ortadan brandayla ayrılmış, iki odalı büyük çadırı kuruluydu. Portatif masası ve iskemleleri odalardan birine yerleştirilmişti. Yere bir bez serilmiş, orta direğe de bir gaz lambası asılmıştı. Dakin iyi bir yaşam sürüyor, lüks denecek biçimde yola çıkıyordu. Kötü alışkanlıkları yoktu, kendisinin ve karısının kazandığı her kuruş geçimine, kamyonuna ve yeni kamp eşyalarına harcanırdı.</p>

  <p class="calibre15">Hava kararınca London, Mac ve Jim çadıra girdiler. Dakin'in yanında asık suratlı bir İrlandalı olan Burke ile birbirlerine pek benzeyen kısa boylu iki İtalyan vardı. Bayan Dakin öteki bölmeye çekilmişti. Lüks lambasının beyaz ışığında Dakin'in sarı saçları arasından güneşten yanmış kafa derisi görünüyordu. Gizemli bakışlarıyla gözlerini çevresinde dolaştırıp duruyordu.</p>

  <p class="calibre15">"Selam çocuklar, oturun bakalım."</p>

  <p class="calibre15">&nbsp;London tek iskemleye oturdu, Mac ile Jim de çöktüler. Mac, Durham tütünü dolu kesesini çıkartıp bir sigara sardı, "işler iyi gidiyor sanırım," dedi.</p>

  <p class="calibre15">Dakin adama kaçamak bir bakışla baktı, sonra gözlerini çevirdi. "Evet öyle görünüyor."</p>

  <p class="calibre15">"Polisleri pek çabuk getirdiler," dedi Burke, "bir ikisinin hesabını görmek isterdim doğrusu."</p>

  <p class="calibre15">Dakin sakin bir sesle azarladı adamı: "Zorunlu kalmadıkça polislere el sürmek yok. Şimdilik bir şey yapmıyorlar."</p>

  <p class="calibre15">"Mangalar ne durumda?" diye sordu Mac.</p>

  <p class="calibre15">"iyi. Hepsi şeflerini seçtiler. Bazıları seçtikleri şefleri atıp yenilerini bile seçtiler. Şey, bu Doktor Burton çok esaslı insanmış yahu."</p>

  <p class="calibre15">"Öyledir, iyi adamdır. Şu anda nerelerde acaba? Mangalardan biri ona göz kulak olsun. Grev başlayınca onu buradan kaçırmaya çalışacaklardır. Onu çıkardıktan sonra da 'kamu sağlığına zararlı' diye bizi atıverirler."</p>

  <p class="calibre15">Dakin, Burke'e döndü: "Bunu hemen hallet olmaz mı Burke? Doktora göz kulak olması için esaslı bir grup ayarla. Herkes seviyor onu." Burke dışarı çıktı.</p>

  <p class="calibre15">"Mac, bana söylediklerini ona da söyle," dedi London.</p>

  <p class="calibre15">"Çocuklar bunu bir piknik falan gibi görüyorlar Dakin. Yarın piknik sona erecek. Eğlence başlayacak."</p>

  <p class="calibre15">"Grev kırıcılar mı?"</p>

  <p class="calibre15">"Evet, bir tren dolusu. Kasabada bir adamın var. Benim için telgrafhaneye gider gelir. Bu akşam bir tel aldım. Bugün kentten bir tren dolusu grev kırıcı yola çıkıyormuş. Sabaha burada olurlar."</p>

  <p class="calibre15">"Öyleyse o treni karşılayıp yeni gelenlerle bir konuşmamız gerekecek," dedi Dakin. "Meyve bahçelerine dağılmadan bir yararı olabilir."</p>

  <p class="calibre15">"Ben de o fikirdeyim. Durum açık açık anlatıldığında hepsinin grevcilerden yana geçtiğini görmüşümdür."</p>

  <p class="calibre15">"Biz de anlatırız öyleyse."</p>

  <p class="calibre15">"Bakın," dedi Mac, "polisler bize engel olmaya çalışacaklar. Onun için bizimkileri gün ışımadan ağaçlar arasından kaçırsak da polislere boş kampı bekletsek... "</p>

  <p class="calibre15">Dakin'in buz gibi bakışları birden parıldadı: "Bu bir işe yarar mı dersiniz, ha arkadaşlar?" Hepsi sevinçle güldüler. "Pekâlâ, gidip adamlara durumu anlatın," dedi Dakin.</p>

  <p class="calibre15">&nbsp;"Bir dakika Dakin," diye atıldı Mac, "Çocuklara bu gece söylersen işin gizliliği kalmaz."</p>

  <p class="calibre15">"Ne demek istiyorsun?"</p>

  <p class="calibre15">"Kampta casus olabileceğini hiç düşünmüyorsun, değil mi? En azından beş tane olduğuna bahse girerim, birkaç kuruş karşılığında bunu yapacaklar vardır. Kötü ama, her zaman boyladır bu. Yola çıkmaya hazır olana kadar hiçbir şey söyleme onlara."</p>

  <p class="calibre15">"Arkadaşlara güvenmeyelim ha?"</p>

  <p class="calibre15">"Bu kumarı oynamak istersen sana engel olamam. Ama polislerin de bizimle trene geleceklerinden hiç kuşkum yok."</p>

  <p class="calibre15">"Siz ne diyorsunuz?" diye sordu Dakin.</p>

  <p class="calibre15">Kısa boylu italyanlardan biri, "Bence haklı," dedi.</p>

  <p class="calibre15">"Pekâlâ. Demek kampı koruması için burada bir grup bırakmalıyız."</p>

  <p class="calibre15">"En azından yüz kişi," dedi Mac. "Kampı boş bırakırsak, o saatte yakacaklarından hiç kuşkun olmasın."</p>

  <p class="calibre15">"Çocuklar, Anderson'un elmalarını çabucak toplayıverdiler."</p>

  <p class="calibre15">"Şu anda yandaki bahçede iki üç yüz kişi hâlâ çalışıyor," dedi Dakin. "Anderson düşündüğünden daha fazla ürün elde edecek."</p>

  <p class="calibre15">"Şimdi bir karışıklık çıkarmazlar umarım," dedi Mac. "Sonra yeteri kadar olacak zaten."</p>

  <p class="calibre15">"Kaç grev kırıcı geldiğini öğrenebildin mi?"</p>

  <p class="calibre15">"Yarın gelecekler dört beş yüz kişi. Daha sonra sayıları artar sanırım. Bizimkilere ceplerini taşla doldurmalarını söylemeyi unutma."</p>

  <p class="calibre15">"Söylerim."</p>

  <p class="calibre15">Burke içeri girdi: "Doktor o büyük askeri çadırlardan birinde yatacak. Yanında on kişi olacak."</p>

  <p class="calibre15">"Doktor şimdi nerede?" diye sordu Mac.</p>

  <p class="calibre15">"Birinde mantar hastalığı buldu, sobanın başında onu tedaviye çalışıyor."</p>

  <p class="calibre15">Tam o anda dışardan sesler yükseldi, öfkeli bir ses bağırmaya başladı. Altı adam koşa koşa çıktılar dışarı. Gürültü kampın yola bakan tarafında duran bir gruptan geliyordu. Dakin hemen aralarına girdi.</p>

  <p class="calibre15">"Ne oluyor burada?"</p>

  <p class="calibre15">&nbsp;Öfkeli ses, "Ben söyleyeyim," dedi. "Adamların taş atmaya başladılar. Son kez söylüyorum bir daha taş atarlarsa, biz de ateş edeceğiz, hem de hedef gözetmeksizin."</p>

  <p class="calibre15">Mac, yanı başında duran Jim'e döndü: "Keşke ateşe başlasalar," diye mırıldandı. "Pis bir şey olmazsa, bu adamlar kısa zamanda çözülürler. Kendilerini pek keyifli hissediyorlar. Böyle giderse birbirleriyle kavgaya bile başlayabilirler."</p>

  <p class="calibre15">London öfkeyle daldı kalabalığın arasına: "Çekilin bakalım!" diye bağırdı. "Çocuk oyunlarına başvurmayacak kadar işimiz var zeten. Haydi, hepiniz yerlerinize bakayım." London'un otoriter tavrı adamları istemeye istemeye gerilemeye zorladı.</p>

  <p class="calibre15">Şerif yardımcısı, "Ya onları disiplin altında tutarsın, ya da biz bunu silahlarımızla yaparız," dedi.</p>

  <p class="calibre15">Dakin buz gibi bir sesle, "Uzun etmeyin, yatın uyuyun artık," dedi.</p>

  <p class="calibre15">Mac yine fısıldadı: "Polislerin de ödleri patlıyor. O yüzden tehlikeliler zaten. Ürkmüş çıngıraklı yılanlar gibi. Önlerine gelene ateş edebilirler."</p>

  <p class="calibre15">Kalabalık dağılmıştı, herkes ağır ağır çadırına dönüyordu. "Gel bir doktora bakalım Jim," dedi Mac. Doktor Burton’u bir sandığın üstüne oturmuş, birinin kolunu sararken buldular. Bir gaz lambası zayıf sarı bir ışık veriyordu çalıştığı yere. Doktor sargıyı flasterle tutturdu.</p>

  <p class="calibre15">"İşte oldu. Bir daha yaranı böyle azdırma. Yoksa kolum kaybetmen işten bile değildir."</p>

  <p class="calibre15">"Teşekkür ederim doktor," dedi adam, gömleğinin kolunu indirerek yürüdü gitti.</p>

  <p class="calibre15">"Selam Mac. Selam Jim. Bitti sanırım."</p>

  <p class="calibre15">"Mantar hastalığı olan o muydu?"</p>

  <p class="calibre15">"Hayır, küçük bir kesik ve iltihaplanma. Kesiklere özen göstermeyi öğrenemeyecek bunlar."</p>

  <p class="calibre15">"Doktor bir çiçek hastalığı teşhis edip karantina koğuşu kurabilse, yeryüzünde ondan mutlusu olamaz," dedi Mac. "Şimdi ne yapacaksın doktor?"</p>

  <p class="calibre15">Üzgün kahverengi gözler yorgun bakışlarını Mac'a çevirdi: "İşim bitti sanırım. Gidip helaların dediğim gibi ilaçlanıp ilaçlanmadığına bakacağım."</p>

  <p class="calibre15">"İlaçlanmış gibi kokuyorlar. Neden biraz uyumuyorsun doktor? Dün gece hiç uyumadın."</p>

  <p class="calibre15">&nbsp;"Yorgunum ama uykum yok. Bir saattir, işim bitince bir elma ağacının dibine gidip de otursam diye düşünüyordum."</p>

  <p class="calibre15">"Yanında arkadaş olmasının sence sakıncası var mı?"</p>

  <p class="calibre15">"Aksine, gelseniz sevinirim." Burton kalktı. "Dur ellerimi yıkayayım." Ellerini bir tencere sıcak suyun içinde yeşil sabunla iyice ovuşturdu, duruladı. "Yürüyelim, haydi."</p>

  <p class="calibre15">Üçü çadırlı sokaklardan karanlık elmalığa doğru yürüdüler. Sürülmüş toprağın küçük kesekleri ayaklarının altında eziliyordu.</p>

  <p class="calibre15">Burton yorgun bir sesle, "Mac, benim için bir bilmecesin sen," dedi. "Kimin yanındaysan hemen onun gibi konuşmaya başlıyorsun. London ile Dakin'le birlikteyken onlar gibi konuşuyorsun. Sen bir aktörsün."</p>

  <p class="calibre15">"Hiç de değil. Konuşmanın kendine göre bir havası vardır. Ben bunu içimde hissediyorum ve doğal olarak öyle konuşuyorum. Yoksa ille de şöyle ya da böyle konuşmaya çabalamıyorum. Elimde değil bu. Doktor, bilirsin insanlar kendileri gibi konuşmayanlara kuşkuyla bakarlar. Bir insana anlamadığı bir sözcüğü kullanarak hakaret edebilirsin. Belki kalkıp sana bir söyleyemez, ama anlamadığı sözcükleri kullanıyorsun diye nefret eder senden. Senin için söz konusu değil bu. Sen onlardan başka olarak kabul edilirsin, öyle olmasaydın sana güvenemezlerdi."</p>

  <p class="calibre15">Dallarının kemerler oluşturduğu ağaçların arasına girdiler; dallar ve yapraklar, gökyüzünün daha iyice kararmamış ışığı altında kapkaraydılar. Kampın uğultuları da işitilmiyordu artık. Tepelerinde yırtıcı sesler çıkaran bir baykuş adamları ürküttü.</p>

  <p class="calibre15">"Bu baykuştur Jim," dedi Mac. "Fare avlıyor." Sonra Burton'a döndü. "Jim kırsal bölgede pek bulunmamış. Bizim bildiklerimiz onun için yepyeni şeyler. Şuraya oturalım hele."</p>

  <p class="calibre15">Mac ile doktor yere oturup yaşlı bir elma ağacının gövdesine dayandılar. Jim, bacaklarını kavuşturup karşılarına çöktü. Gece sessizdi. Başları üstündeki kapkara yapraklarda hiçbir kıpırtı yoktu.</p>

  <p class="calibre15">Sanki gece kendilerini dinliyormuş gibi, alçak sesle söze başladı Mac:</p>

  <p class="calibre15">"Sen benim için bir sırsın doktor."</p>

  <p class="calibre15">"Ben mi? Sır mı?"</p>

  <p class="calibre15">"Evet sen. Partili bile değilsin, ama yine de hep bizim için çalışıyorsun; karşılığındaysa, hiçbir şey almıyorsun. Senin bizim yaptıklarımıza inanıp inanmadığını bilemiyorum. Hiçbir şey söylemezsin, yalnızca çalışırsın. Daha önce de seninle birlikte oldum, davamıza inandığını hiç sanmıyorum."</p>

  <p class="calibre15">&nbsp;Doktor Burton sessizce güldü: "Bunu söylemek güç. Sana düşüncelerimi açabilirim, ama bunlardan hoşlanmayabilirsin. Hatta hiç hoşlanmayacağından eminim."</p>

  <p class="calibre15">"Duyalım hele."</p>

  <p class="calibre15">"Benim davaya inanmadığımı söylüyorsun. Bu aya inanmamak gibi bir söz. Daha önce de komünler vardı, bundan sonra da olacak. Ama sizlerde bir inanç var: bir şeyi oturttunuz mu; işiniz bitecek sanıyorsunuz. Hiçbir şey sona ermez Mac. Bir fikri yarın uygulamaya koysan, bunun hemen bir değişime girdiğini göreceksin. Bir komün kur, o da aynı değişimi gösterecektir."</p>

  <p class="calibre15">"O zaman davanın doğruluğuna inanmıyorsun, öylemi?"</p>

  <p class="calibre15">Burton içini çekti: "Gördün mü? Yine o kayaya çarptık işte. Bu yüzden çok konuşmayı sevmem. Dinle beni Mac. Benim duygularım kınanamaz demek istemiyorum, ama onlar da benim sahip olduğum şeyler. Ben o tabloyu mümkün olduğu kadar tam olarak görmek isterim. 'İyi' ya da 'kötü' gözlüğü takıp görüş alanımı sınırlamak istemem. Bir şeyi 'iyi' olarak nitelesem, onu inceleme hakkını kaybederim, çünkü kötü bir yanı da olabilir. Anlamıyor musun? Ben bir şeyin tümünü görebilmek isterim."</p>

  <p class="calibre15">Mac ateşli bir sesle, "Ya toplumsal adaletsizlik?" dedi. "Kâr düzeni? Bunların kötü okluğunu söylemek zorundasın."</p>

  <p class="calibre15">Doktor Burton başını kaldırıp gökyüzüne baktı.</p>

  <p class="calibre15">"Mac, fizyolojik adaletsizliğe, tetanosun adaletsizliğine, frenginin adaletsizliğine, dizanterinin gangster yöntemlerine bak... benim alanım bu."</p>

  <p class="calibre15">"Devrim ve sosyalizm toplumsal adaletsizliği düzeltecektir."</p>

  <p class="calibre15">"Evet, dezenfektanlar ve koruyucu hekimlik de diğerlerini..."</p>

  <p class="calibre15">"Bunlar değişik şeyler ama; birini insanlar yapıyor, diğerini mikroplar."</p>

  <p class="calibre15">"Ben arada pek bir fark göremiyorum Mac."</p>

  <p class="calibre15">"Allah kahretsin doktor, tetanos her yerde var. Frengiye Park Avenue'de de rastlayabilirsin. Eğer bizimle birlik değilsen, neden yanımızdan ayrılmıyorsun."</p>

  <p class="calibre15">"Görmek istiyorum," dedi Burton. "Parmağını kestiğinde mikroplar yaraya girer, parmağın şişer ve iltihaplanır. O şişme vücudunun karşı koyması, acı da savaşıdır. Hangisinin kazanacağını bilmezsin, ama yara ilk savaş alanıdır. Hücreler ilk çarpışmayı kaybederlerse, mikroplar istilaya geçerler ve savaş koluna doğru yayılır. Mac, bu küçük grevler de iltihaplanma gibidir. Adamların içine bir şey girdi, hafif bir ateş başladı ve lenfatik hücreler yedek kuvvet gönderiyorlar. Şen görmek istediğim için yaralı olan yere gidiyorum."</p>

  <p class="calibre15">"Bu grev bir yara mı sertçe?"</p>

  <p class="calibre15">"Evet. Grup halindeki insanlar hep iltihap kaparlar. Bu da kötü bir şey gibi geliyor bana. Görmek istiyorum Mac. Bu grup halinde yaşayan insanları gözlemek istiyorum, bunlar tek tek insanlara hiç benzemeyen yeni birer varlık gibi geliyor bana. Grup içinde yaşayan bir insan artık kendisi değildir, organizmada bir hücredir. Nasıl vücudundaki hücreler sana benzemezse, o da gruba benzemez. Ben grubu incelemek, neye benzediğini anlamak istiyorum. 'Halk kitleleri çılgındır, ne yapacağı bilinmez' denir. Neden insanlar halk kitlelerine insan olarak bakmazlar da halk kitlesi olarak bakarlar? Bir halk kitlesi, karşında halk kitlesi olduğunu düşünürsen, her zaman mantıklı hareket eder oysa."</p>

  <p class="calibre15">"Bunun dava ile ne ilgisi var?"</p>

  <p class="calibre15">"Şöyle düşün, Mac: grup içinde yaşayan insan harekete geçmek istediğinde kendisine bir ölçü yaratır. 'Tanrı bizim Kutsal Toprakları ele geçirmemizi istiyor veya 'Dünyayı demokrasi için güvenli bir yer yapmak amacıyla savaşıyoruz' ya da 'Komünizmle toplumsal adaletsizliği silip atacağız.' Ama grup Kutsal toprakları, demokrasiyi ya da komünizmi umursamaz bile. Grup belki de yalnızca bir yere gitmek istemiştir, savaşmak istemiştir ve bu sözcükleri bireylerin beyinlerini rahat ettirmek için kullanmaktadır. Bunun böyle olabileceğini söylemeye çalışıyorum Mac."</p>

  <p class="calibre15">"Dava böyle olamaz."</p>

  <p class="calibre15">"Belki de; ben böyle düşünüyorum ama."</p>

  <p class="calibre15">"Doktor, senin derdin komünist olamayacak kadar solda olman. Kolektifliğe çok bel bağlıyorsun. Benim gibi insanların birtakım şeyleri yönetmesini, harekete geçirmesini nasıl açıklıyorsun peki? Senin grup içinde yaşayan insan kuramın suya düşüyor böylece.""Sen neden olduğun kadar, sonuç da olabilirsin Mac. Grup içinde yaşayan inşanın ifadesi olabilirsin, özel bir görev yüklenmiş bir hücre olabilirsin, göz hücresi gibi gücünü grup insanından alırsın, aynı zamanda bir göz gibi onu bir yere yöneltebilirsin. Gözün de hem beyinden emir alır, hem beyne emir verir."</p>

  <p class="calibre15">"Pratik bir şey değil bu," dedi Mac hoşlanmamışçasına, "bu tür konuşmaların aç insanlarla, işten atılanlarla, işsizlikle ne ilgisi var?"</p>

  <p class="calibre15">"Pek çok ilgisi olabilir. Tetanos ile kazıklıhummanın birbirleriyle ilgisi keşfedileli çok olmadı. Dünyada hâlâ çocukların cinsel ilişki sonunda doğduğunu bilmeyen ilkeller var. Evet; grup insanının doğasını, isteklerini, amaçlarını daha fazla bilmek yararlı olabilir. Onun bu şeyleri bizimkine benzemez. Bizim kaşınan bir yerimizi kaşımamızın verdiği zevkin karşılığı, bir dizi hücrenin ölmesidir. Belki de grup insanı bir savaşta tek tek insanların ölmesini görmekten zevk alır. Ben elimdeki bütün olanakları kullanarak olabildiği kadar çok şey görmek istiyorum Mac."</p>

  <p class="calibre15">Mac kalkıp pantolonunun arkasını silkeledi. "Çok şey görürsen hiçbir şey yapamazsın." Burton da kıs kıs gülerek kalktı: "Belki de günün birinde... ama boş ver şimdi. Bu kadar çok konuşmamalıydım. Ama bir düşünce, kimse dinlemese bile, dile getirildiğinde biraz daha berraklaşır."</p>

  <p class="calibre15">Uyuyan kampa doğru yürümeye başladılar. "Hiçbir şeye bakacak halde değiliz doktor. Sabaha gelecek olan grev kırıcıları yola getirmemiz gerek."</p>

  <p class="calibre15">"Tanrı isterse," dedi Burton. "Anderson'un o av köpeklerini gördün mü? Şahane hayvanlar, bana duyusal bir zevk verdi, âdeta cinsel bir zevk."</p>

  <p class="calibre15">Dakin'in çadırında hâlâ ışık vardı. Kamp ise uykudaydı. Sokaklarda sönmemiş bir iki kömür ateşi kalmıştı. Yolun kıyısında eski arabalar sessiz bir duvar oluşturuyordu; yolda ise dikkati elden bırakmayan şerif yardımcılarının sigaraları olan kıvılcımlar yanıp sönmekteydi.</p>

  <p class="calibre15">"Duydun ya Jim. Burton'un nasıl biri olduğunu gördün işte. İki tane esaslı köpek, avcı köpeği, ama bizim doktora bunlar köpek değil de birtakım duygular. Benim için ise köpektir onlar. Burada uyuyanlar da mideleri olan insanlar. Ama doktor için bunlar insan değil de, kolektif bir dev. Eğer doktor olmasaydı, onu pek aramızda tutmazdık. Mesleğine ihtiyacımız var, ama kafası bizi karmaşıklığa itiyor."</p>

  <p class="calibre15">Burton özür dilercesine güldü: "Neden konuştuğumu ben de bilmiyorum zaten. Siz pratik insanlar, mideleri olan başka pratik insanları yönetirsiniz. İnsanlarınız sözünüzden dışarı çıkarlar, sağduyu kurallarını izlemezler ve siz pratik insanlar ya bunun böyle olmadığını savunursunuz, ya da böyle bir şeyi hiç düşünmezsiniz. Birisi mideli bir insanın sizin kurallarınızın izin verdiğinden daha başka bir şey olduğunu söylediği zaman da 'hayalci, mistik, metafizikçi' diye yaygarayı kopartırsınız. Ben pratik bir insana neden bunlardan söz ediyorum bilemiyorum doğrusu. Tarihte, mideli insanları yöneten pratik insanlar kadar şaşkınlığa ve karmaşaya düşmüş başka insan yoktur."</p>

  <p class="calibre15">"Bizim yapacak bir işimiz var," diye ısrar etti Mac, "öyle fantezi düşüncelerle eğlenecek zamanımız yok."</p>

  <p class="calibre15">"öyle ve siz de elinizdekini bilmeden başlıyorsunuz işe. Böylece bilgisizliğiniz her art size ayak bağı oluyor."</p>

  <p class="calibre15">Çadırlara iyice yaklaşmışlardı artık. "Bu şekilde başkalarıyla da konuşursan seni kovmak zorunda kalırız," dedi Mac.</p>

  <p class="calibre15">Yerden bir karaltı dikildi önlerine. "Kim o?" dedi bir ses. "Selam, sizi tanıyamadım," dedi sonra.</p>

  <p class="calibre15">"Dakin nöbetçi mi çıkardı?" diye sordu Mac.</p>

  <p class="calibre15">&nbsp;"Evet."</p>

  <p class="calibre15">"Esaslı adam. Onun soğukkanlı, aklı başında biri olduğunu anlamıştım zaten."</p>

  <p class="calibre15">Büyük, sivri tepeli çadırın önünde durdular: "Ben artık yatayım," dedi doktor, "koruyucularım da yatıyorlar."</p>

  <p class="calibre15">"İyi fikir. Yarına epey sargı işin olacak sanırım."</p>

  <p class="calibre15">Doktor çadıra girince Mac, Jim'e döndü: "Senin de biraz uyumaman için hiçbir neden yok."</p>

  <p class="calibre15">"Sen ne yapacaksın Mac?"</p>

  <p class="calibre15">"Ben mi? Her şey yolunda mı diye şöyle bir çevreye bakayım diyordum."</p>

  <p class="calibre15">"Ben de seninle gelmek istiyorum. Arkandan gelirim."</p>

  <p class="calibre15">"Öyle yüksek sesle konuşma." Mac arabalara doğru yürüdü. "Bana gerçekten yardım ediyorsun Jim. Zaman zaman bir yaşlı kadın gibi elim ayağıma dolaşıyor, ama sen beni korkmaktan koruyorsun."</p>

  <p class="calibre15">"Ben senin arkanda dolaşmaktan başka bir şey yapmıyorum ki."</p>

  <p class="calibre15">"Biliyorum. Ben pek yufka yürekli olup çıktım galiba. Senin başına bir şey geleceğinden korkuyorum. Seni buraya getirmemeliydim Jim. Sana iyice yaslanmaya başladım artık."</p>

  <p class="calibre15">"Şimdi ne yapacağız, Mac?"</p>

  <p class="calibre15">"Keşke gidip yatsan. Ben yoldaki polislerle konuşmaya çalışacağım."</p>

  <p class="calibre15">"Neden?"</p>

  <p class="calibre15">"Bak Jim, doktorun sözleri keyfini kaçırdı mı?"</p>

  <p class="calibre15">"Hayır, dinlemedim bile."</p>

  <p class="calibre15">"Palavra hepsi; ama palavra olmayan bir şey söyleyeyim sana. Bir grev iki yolla kazanılır. Grevciler sürekli mücadeleye hazırdırlar ve kamuoyu senden yanadır. Bu vadinin tümü birkaç kişinin elinde. Kısacası, geri kalanların pek toprakları yok gibi bir şey. O birkaç kişi de onlara ya para verir, ya da yalan söyler. Yoldaki polisler özel şerif yardımcılarıdır, iki hafta önce işe alınmış, eline bir tabanca ile göğsüne bir yıldız takılmış insanlar yani. Onları bir yoklamayı düşünüyorum, bakalım grev hakkında ne düşünüyorlar. Patronlar ne düşünmelerini söylemişse öyle düşünüyorlardır. Ama ben yine de belki bir yolunu bulur onlarla bir ilişki kurabiliriz diye düşünüyorum."</p>

  <p class="calibre15">"Ya seni tutuklarlarsa? Gece yoldaki herifin söylediğini unutma."</p>

  <p class="calibre15">&nbsp;"Bunlar yalnızca şerif yardımcıları Jim. Normal bir polis gibi kim olduğumu anlamazlar benim."</p>

  <p class="calibre15">"Ben yine de seninle gelmek istiyorum."</p>

  <p class="calibre15">"Pekâlâ, ama ortalıkta bir şeyler sezersen hemen kampa koş ve avazın çıktığı kadar bağır."</p>

  <p class="calibre15">Arkalarındaki çadırda biri uykusunda bağırmaya başladı. Birkaç kişi adamı uyandırıp gördüğü rüyayı yarıda kestiler. Mac ile Jim sessizce arabaların arasından geçip sigara ateşlerinin parıltısına doğru yürüdüler. Onlar yaklaşırken ateşler yer değiştirdi.</p>

  <p class="calibre15">"Hey, arkadaşlar, oraya gelebilir miyiz?" diye seslendi Mac.</p>

  <p class="calibre15">"Kaç kişisiniz?" diye biri sordu.</p>

  <p class="calibre15">"iki."</p>

  <p class="calibre15">"Gelin öyleyse." Mac ile Jim adamlara yaklaşırlarken bir fener yandı, bir an yüzlerinde dolaşıp söndürüldü. Şerif yardımcıları ayağa kalktılar. "Ne istiyorsunuz?' dedi sözcüleri.</p>

  <p class="calibre15">"Uyuyamadık," dedi Mac. "Gelip biraz konuşalım dedik."</p>

  <p class="calibre15">Adam güldü: "Bu akşam gelen gidenimiz çok oldu doğrusu."</p>

  <p class="calibre15">Mac karanlıkta tütün kesesini çıkardı: "Sigara isteyen var mı?"</p>

  <p class="calibre15">"Sigaramız var. Siz ne istiyorsunuz bakalım?"</p>

  <p class="calibre15">"Anlatayım, bizimkiler sizin bu grev hakkında ne düşündüğünüzü merak ediyorlar. Bizi bunu sormaya yolladılar. Sizin de onlar gibi işçi olduğunuzu biliyorlar. Kendinizden olan insanlara yardım edip etmeyeceğinizi merak ediyorlar."</p>

  <p class="calibre15">Mac'ın sözleri sessizlikle karşılanmıştı. Mac huzursuzca baktı çevresine.</p>

  <p class="calibre15">"Pekâlâ yavrular," dedi yumuşak bir ses. "Kaldırın ellerinizi bakalım! Bir ses çıkaracak olursanız kurşunu yediniz demektir."</p>

  <p class="calibre15">"Ne demek oluyor bu? Ne yapmak istiyorsunuz?"</p>

  <p class="calibre15">"Jack, arkalarına geç şunların. Ed, sen de. Silahlarınızı arkalarına dayayın. Kıpırdayacak olurlarsa mıhlarsınız."</p>

  <p class="calibre15">Şutlarına dayanmış tüfeklerle karanlığa doğru itekleniyorlardı. Liderleri, "Kendinizi kurnaz sanıyorsunuz ha?" dedi. "Polislerin gündüz ikinizi gösterdiklerinin farkında değilsiniz herhalde."</p>

  <p class="calibre15">Yolu geçip karşı taraftaki ağaçların arasına girdiler. "Gün ışımadan milleti buradan çıkarıp bize boş kampı bekletecektiniz, değil mi? Bu numaranızı karar verdiğinizden on dakika sonra öğrendik biz."</p>

  <p class="calibre15">&nbsp;"Kim söyledi bayım?"</p>

  <p class="calibre15">"Bilmek isterdin, değil mi?" Silahlar arkadan dürtüklüyordu.</p>

  <p class="calibre15">"Bizi hapishaneye mi götürüyorsunuz bayım?"</p>

  <p class="calibre15">"Ne münasebet. Siz lanet kızıllar doğruca asayiş komitesine gidiyorsunuz. Eşek sudan gelinceye kadar dayak yiyip eyalet sınırı dışına atılırsanız talihinize şükredin. Talihiniz yaver gitmezse ipe çekilirsiniz. Bu vadide radikallere yer yok, anlaşıldı mı?""Ama siz polissiniz, bizi hapishaneye götürmek zorundasınız."</p>

  <p class="calibre15">"Sen öyle san. Burada epey uzakta küçük bir ev var, doğruca oraya gidiyoruz şimdi."</p>

  <p class="calibre15">Ağaçların altında, yıldızların soluk alışları bile görünmez olmuştu.</p>

  <p class="calibre15">"Şimdi sesinizi kesin bakalım artık."</p>

  <p class="calibre15">Jim, "Kaç Mac!" diye bağırırken bir yandan da kendini yere attı. Arkasındaki adam Jim'in üstünden öne devrildi. Jim bir ağacın gövdesine kadar yerde yuvarlanarak gitti, sonra ayağa kalkıp koşmaya başladı. İkinci sıradaki elma ağaçlarından birisinin tepesine tırmandı. Boğuşmaların gürültüsüyle homurdanmalar duydu arkasında. El feneri sağı solu, yerleri, düşen çürük bir elmayı aydınlattı. Bir kumaşın yırtılışı, ardından ayak sesleri duyuldu. Bir el uzanıp feneri aldı ve söndürdü. Boğuşma olan yerde, boğuk seslerle tartışanlar vardı.</p>

  <p class="calibre15">Jim yapraklar titredikçe korkuyla soluyarak ağaçtan yavaşça indi. Gürültü etmemeye çalışarak yola çıktı, karşıya geçti. Arabaların yanında bir nöbetçi kendisini durdurdu.</p>

  <p class="calibre15">"Bu gece ikidir görüyorum seni, evlat. Neden yatmıyorsun?"</p>

  <p class="calibre15">"Bana bak, Mac geçti mi buradan?"</p>

  <p class="calibre15">"Evet, yıldırım gibi hem de. Dakin’in çadırında şimdi."</p>

  <p class="calibre15">Jim koşa koşa gidip kahverengi çadır kapağını açtı, içeri girdi. Çadırda Mac, Dakin ve Burke vardı. Mac heyecanla bir şeyler anlatıyordu. Jim içeri girince sözü yarıda kaldı.</p>

  <p class="calibre15">"işte buna çok sevindim," dedi. "Az sonra bir grup gönderecektik seni ellerinden kurtarmak için. Çok sersemlik ettim doğrusu. Dakin, silahlarını sırtımıza dayamış götürüyorlardı bizi. Ateş edeceklerini sanmıyordum ama belli olmazdı. Jim, sen nasıl kaçtın peki?"</p>

  <p class="calibre15">"Kendimi yere attım, arkamdaki herif üzerimden devrildi, tüfeği yere saplandı. Okul bahçesinde yapardık bu numarayı."</p>

  <p class="calibre15">&nbsp;Mac huzursuzca güldü: "Silahlar sırtımıza değmediği anda birbirlerini vurmaktan korkmuşlardır. Ben kendimi yana atıp herifin karnına bir tekme savurdum."</p>

  <p class="calibre15">Burke, Mac'ın arkasındaydı. Jim, Mac'ın Dakin'e göz kırptığını gördü. Buz gibi bakışlar soluk kirpikler arasında kaybolmuş gibiydi. Dakin, "Burke, git bir bak bakalım, bizim nöbetçiler uyuyakalmasınlar," dedi.</p>

  <p class="calibre15">Burke duraksadı: "Uyumamışlardır canım."</p>

  <p class="calibre15">"Git bir bak sen yine de. Bir daha baskın falan istemeyiz. Burke, bizimkilerin ellerinde ne var?"</p>

  <p class="calibre15">"Hepsinde gayet güzel sopalar var."</p>

  <p class="calibre15">"Peki, haydi gidip bir bak öyleyse."</p>

  <p class="calibre15">Burke çadırdan Çıktı. Mac, Dakin'e yaklaştı: "Çadır ses geçirir, seninle konuşmak istiyordum. Biraz yürüyelim mi?"</p>

  <p class="calibre15">Dakin başını iki kere salladı. Üçü birden karanlığa çıkıp daha önce Doktor Burton'un gittiği yöne yürüdüler. Önlerinden geçtikleri bir nöbetçi dikkatle baktı yüzlerine. "Biri bizi gammazlamaya başlamış bile," dedi Mac. "Şerif yardımcıları gün doğmadan gideceğimizi biliyordu."</p>

  <p class="calibre15">Dakin buz gibi sesle, "Burke mi dersin?" diye sordu. "O yanımızda bile değildi."</p>

  <p class="calibre15">"Kim olduğunu bilmiyorum. Çadırın çevresinde dolaşan herhangi biri de bizi duymuş olabilir."</p>

  <p class="calibre15">"Peki, ne yapacağız şimdi? Sen bu işleri iyi biliyora benziyorsun," diye buz gibi ses davam etti. "Siz kızılların bize bir yararınız olamayacağını düşünüyorum doğrusu. Bu gece biri geldi, sizi başımızdan atacak olursak patronların anlaşmaya yanaşabileceklerini söyledi."</p>

  <p class="calibre15">"Bunu gerçekten yaparlar mı dersin? Unutma ki biz ortalıkta yokken indirmişlerdi ücretleri. Bu grevi bizim başlatmadığımızı da çok iyi biliyorsun. Bizse, işler sarpa saracağına doğru dürüst bir yola girsin diye uğraşıyoruz."</p>

  <p class="calibre15">Dakin'in tekdüze sesi Mac'ın sözünü kesiverdi: "Bu işten sizin ne avantanız var?" "Hiçbir şey," dedi Mac öfkeyle. "Buna nasıl emin olabilirim?"</p>

  <p class="calibre15">"İnanmadıktan sonra emin olamazsın. Bunu kanıtlayacak hiçbir yol yoktur."</p>

  <p class="calibre15">Dakin'in sesi bir parça ısınır gibi olmuştu: "Eğer dediğin doğruysa size güvenmek doğru mu bilemem. Bir insan bir işten bir çıkar sağlıyorsa iki şeyden birini yapar: ya emir kuludur ya da bir kazık atacaktır. Ama hiçbir çıkarı yoksa, ne yapacağı belli olmaz."</p>

  <p class="calibre15">&nbsp;"Pekâlâ," dedi Mac. "Bırak bu palavraları artık. Bizim gitmemizi istiyorlarsa arkadaşlar oylarıyla belirtsinler bunu. Bize de kendimizi savunma hakkı ver. Ama şunu da bil ki, birbirimize düşmenin hiçbir yararı olamaz."</p>

  <p class="calibre15">"Ne yapacağız peki Polisler bildiğine göre bizimkileri sabah gizlice buradan çıkarmanın hiçbir anlamı kalmadı demektir."</p>

  <p class="calibre15">"öyle. Biz de açıkça çıkar, şansımızı deneriz. Grev kırıcıları görüp nasıl davranacaklarını anlayınca konuşmak mı, dövüşmek mi gerekiyor ona göre bir karar alırız."</p>

  <p class="calibre15">Dakin durdu, ayakkabısının kenarıyla toprağı eşeledi: "Beni neden getirdin buraya?"</p>

  <p class="calibre15">"Sana içimizde bir hainin olduğunu söylemek istedim. Polislerin bilmelerini istemediğin bir şey varsa hiç kimseye söyleme."</p>

  <p class="calibre15">"Pekâlâ, bu kadarını anladım. Sonunda herkesin bileceği bir şeyi saklamak da doğru değil zaten. Ben yatıyorum, sizler de sabaha kadar bir işe bulaşmayın artık."</p>

  <p class="calibre15">Mac ile Jim toprak üstüne kurulmuş iki kişilik bir çadırda kalıyorlardı. İn gibi olan çadıra yere sürünerek girip eski püskü yorganlarına sarındılar.</p>

  <p class="calibre15">"Dakin dürüst biri bence," diye fısıldadı Mac. "Ama ; emir falan alacağı yok."</p>

  <p class="calibre15">'Bizi buradan attırır mı dersin Mac?" "Olabilir. Ama bunu yapacağını sanmam. Yarın akşama kadar adamlar öylesine öfkeli ve hırpalanmış olacaklar ki, tam istediğimiz kıvama gelecekler. Jim, bu işin t ucunu bırakamayız. Durum çok esaslı." "Mac?" "Ne var?"</p>

  <p class="calibre15">"Polisler neden gelip seninle beni alıp götürmüyorlar buradan?"</p>

  <p class="calibre15">"Korkuyorlar. İşçilerin çılgına döneceklerinden korkuyorlar. Dan'ın merdivenden düştüğünde olduğu gibi birşey olabilir. Polisler ırgatların üstüne gitmeyecekleri zamanı çok iyi bilirler. Uyuyalım haydi."</p>

  <p class="calibre15">"Mac, ağaçların arasında sen nasıl kurtuldun o heriflerin elinden ha? Epey boğuştun, değil mi?"</p>

  <p class="calibre15">"Hem de nasıl, herifler karanlıkta kime vurduklarını göremiyorlardı, ben ise önüme çıkana vurabilirdim."</p>

  <p class="calibre15">Jim bir süre konuşmadı. "Silahlarını sırtımıza dayadıklarında korkmuş muydun Mac?"</p>

  <p class="calibre15">"Elbette. Daha önce de bu asayişçilerle karşılaştım ben, zavallı Joy da. On, on beşi üstüne saldırıp eşek sudan gelinceye kadar döverler seni.</p>

  <p class="calibre15">&nbsp;Çok da yüreklidirler s doğrusu. Genellikle, maske takarlar. Ebette korktum, sen, korkmamış mıydın?"</p>

  <p class="calibre15">"İlk başta korkmuştum. Bizi yürütmeye başladıklarında korkudan titriyordum. Kendimi yere attığımda neler olacağını tahmin ettim ama. O herif üzerime yuvarlanmadan yuvarlandığını görür gibi oldum. Ben daha çok seni kurşunlayacaklarından korkuyordum."</p>

  <p class="calibre15">"Garip şeydir Jim, insan ne kadar çok tehlikede olursa, o kadar az 'korkar. Gürültü başladıktan sonra korkmuyordum artık. Yine de sırtımdaki o silahı hissetmekten hoşlanmıyordum."</p>

  <p class="calibre15">Jim çadırın aralığından dışarı baktı, içerdeki karanlıkla kıyaslanınca gece daha griymiş gibiydi. Toprak keseklerini ezerek birileri geçti yanlarından.</p>

  <p class="calibre15">"Bu grevi kazanacak mıyız dersin Mac?"</p>

  <p class="calibre15">"Artık uyumamız gerek Jim. Bu geceki olaylar olmasaydı bunu sana söylemeyecektim ama, hayır, kazanma şansımız olduğuna hiç inanmıyorum. Bu vadi iyice örgütlenmiş. Ateşe başlayacaklar ve olacaklardan paçalarını sıyırabilecekler. Hiçbir şansımız yok bizim. Gürültü koptuğunda buradakilerin çoğunun kaçacaklarına kalıbımı basarım. Ama sen bunları düşünme Jim. Bu iş burada olmaz, başka yerde olur. Günün birinde de başarıya ulaşacaktır. Bir gün kazanacağız. Buna inanmamız gerek." Mac bir dirseği üzerinde doğruldu. "Buna inanmasaydık burada olmazdık. Doktor iltihap konusunda haklıydı, ama iltihap yatırılmış sermayedir. Bizi, bu bizim yüreklerimizi bulup bizi öldürmeden, bunu üstümüzden atacağımıza inanmalıyız. Sen hiç değişmiyorsun Jim. Hep buradasın. Bana güç veriyorsun."</p>

  <p class="calibre15">"Harry bana daha başta söylemişti neler bekleyeceğimi," dedi Jim. "Herkes bizden nefret ediyor Mac."</p>

  <p class="calibre15">"İşin en güç yanı da budur. Herkes bizden nefret eder: bizim taraftakiler de, düşman da. Kazanırsak Jim, bunu başarırsak, bizi bizimkiler öldürecektir. Bunu neden yapmaya devam ettiğimi çok merak ederim doğrusu. Aman, haydi yat uyu artık!"</p>

  <p class="calibre5" style="margin:0pt; border:0pt; height:1em">&nbsp;</p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_9"></div>
</body>
</html>
