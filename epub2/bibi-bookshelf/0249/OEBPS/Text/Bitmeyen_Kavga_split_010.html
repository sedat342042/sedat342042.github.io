<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos298697"></p>

  <p class="calibre11"><span class="calibre12"><span class="bold"><span class="calibre13">9</span></span></span></p>

  <p class="calibre14">Gece sona ermeden uyanan insanların gürültüsüyle dolmuştu kamp. Tahtaya çarpan baltaların sesi, ardından paslı ocakların takırtıları işitilmeye başlandı; çok geçmeden ortalığı yanan elma ve çam dallarının tatlı kokusu kapladı. Aşçılar işe koyulmuşlardı. Gürül gürül yanan ocakların yanına kahve maşrapaları yerleştirildi. Kazan dolusu fasulye kaynamaya başladı, insanlar çadırdan çıkıp aşçılara çalışacak yer bırakmayacak kadar sıkışık bir halde ocakların çevresine doluşuyorlardı.</p>

  <p class="calibre15">Dakin'in kamyonu Anderson'un evinden üç bidon su getirdi: "Dakin derhal manga liderleriyle konuşmak istiyor," sözü kulaktan kulağa yayıldı. Liderler kasıla kasıla , Dakin'in çadırına yollandılar.</p>

  <p class="calibre15">Gökyüzünün doğusuna doğru meyve bahçesinin silueti belirmeye başlamış park edilmiş arabalar da gölgeler haline dönüşmüşlerdi artık. Kahve maşrapaları kaynamaya başladı, fasulye kazanlarından imrendirici bir koku yükseldi. Aşçılar milletin getirdiği tencerelerin, kavanozların, tabakların, tenekelerin içine kaşık kaşık dolduruyorlardı fasulyeyi. Çoğu yere çökmüşler, çakılarıyla dallardan yaptıkları kaşıklarla fasulyelerini yiyorlardı. Kahve koyu ve acıydı; ancak sessiz ve rahatsız olan kadınlarla, erkeklerin içleri ısınmaya başladığından artık konuşuyorlar, gülüyorlar, birbirlerini selamlıyorlardı. Gün ışığı ağaçların üstünden belirince ortalık grimsi mavi bir " renk aldı. Gökte, üç yabanördeği sürüsü uçuyordu.</p>

  <p class="calibre15">Yanında Burke ile London olan Dakin çadırının önü, ' ne çıkmıştı. Dakin'in önünde de manga liderleri bekleşiyorlardı. Mac ile Jim de onların aralarındaydılar.</p>

  <p class="calibre15">"Bir süre pek göze çarpmamalıyız," demişti Mac, ' "Adamların bizi şimdiden başlarından atmaları işimize ' gelmez."</p>

  <p class="calibre15">Dakin kısa bir işçi ceketi ile bir kasket giymişti. Soluk gözleri yüzden yüze dolaşıyordu.</p>

  <p class="calibre15">Sizlere durumu anlatacağım," dedi. "Böylece isterseniz şimdiden çekilebilirsiniz. Gelmek. istemeyenlerin gelmelerini istemiyorum. Bir tren dolusu grev kırıcı geliyor. Biz kasabaya gidip onları önlemeyi düşündük. Onlarla konuşacağız önce, ama sonra da dövüşmemiz gerekebilir. Ne diyorsunuz?"</p>

  <p class="calibre15">Kalabalıktan Dakin'i onaylayan bir mırıltı yükseldi.</p>

  <p class="calibre15">"Pekâlâ. Yürüyeceğiz o halde. Mangalarınızı disiplin altında tutun. Sakin olsunlar ve yolun kenarından yürüsünler." Dakin sırıttı. "Yerden birkaç taş alıp ceplerine doldurmak isterlerse bunun bir sakıncası yok sanırım."</p>

  <p class="calibre15">Adamlar takdir edercesine güldüler.</p>

  <p class="calibre15">"Tamam. Durumu anladıysanız gidip adamlarınızla konuşun. Yola çıkmadan önce bütün pürüzlerin çözümlenmesini istiyorum. Kampı korumak için yüz kişiyi burada bırakacağım. Şimdi gidip kahvaltılarınızı edin bakalım."</p>

  <p class="calibre15">Adamlar dağılıp ocakların başına koştular. Mac ile Jim liderlerin olduğu yere yürüdüler. London, "Onların pek canla başla çalışacaklarını sanmıyorum," diyordu. "Bana hiç de öyle sertmişler gibi gelmedi."</p>

  <p class="calibre15">&nbsp;"Daha çok erken," diye güvence verdi Mac, "kahvelerini bile içmediler. Yemek yiyen insanın hali başka olur."</p>

  <p class="calibre15">"Siz de geliyor musunuz?" diye sordu Dakin.</p>

  <p class="calibre15">"Ebette geliyoruz. Bak Dakin, bize erzak ve malzeme gönderenler olduğunu biliyorsun. İşi öyle ayarla ki, haber geldiğinde gidip getirecek bir iki araba olsun."</p>

  <p class="calibre15">"Tamam. Üstelik zahirenin bu gece gelmesi gerek. Fasulye bitti sayılır. Böyle bir kalabalık kolay kolay beslenmiyor doğrusu."</p>

  <p class="calibre15">"Ben grev kırıcılar trenden iner inmez bir kargaşalık çıkmasından yanayım," dedi Burke. "Ödlerini patlatırız böylece."</p>

  <p class="calibre15">"önce konuşmak gerek," dedi Mac. "Şen önce konuşulduğu takdirde grevcilerin yanına geçen tren dolusu grev kırıcı görmüşümdür. Üzerlerine saldıracak olursanız bazıları korkar, bazıları ise öfkeden kudurur."</p>

  <p class="calibre15">Dakin, Mac konuşurken kuşkuyla izliyordu onu. "Eh, gidelim artık," dedi. "Ben kalacakları ayırayım. Doktor ile adamları kampı temizlerler. Ben kendi kamyonumla gideceğim, London ile Burke benimle gelebilirler. Külüstür arabaları burada bırakmak daha doğru olur."</p>

  <p class="calibre15">Uzun kafile yola koyulduğunda güneş de doğuyordu. Manga liderleri, adamlarının yol kenarında yürümelerine dikkat etmekteydiler. Jim birinin, "Toprak parçalarını almayın, demiryolunun orada esaslı granit taşlar var," dediğini duydu.</p>

  <p class="calibre15">Şarkılar söylenmeye başlamıştı, eğitim görmemiş insanların uyumsuz sesleriyle çınlıyordu ortalık. Dakin'in yeşil Chevrolet kamyonu öne geçti. Kalabalık arkasından yürümeye başladığında kampta kalanlar ve kadınlar kendilerini bağırarak uğurladılar.</p>

  <p class="calibre15">Yola daha yeni çıkmışlardı ki, on polis motosikleti belirip yol boyunca belirli aralıklarla dizildiler. Yarım mil kadar gittikten sonra içi insan dolu büyük ve üstü açık bir araba kafilenin başına geçip yol üstünde durdu. Arabanın içindekilerin hepsi silahlıydı ve şerif yardımcısı rozeti taşıyorlardı. Sürücü ayağa kalktı:</p>

  <p class="calibre15">"Düzenli yürüyeceksiniz, sakın unutmayın! Trafiği aksatmadıkça istediğiniz kadar yürüyebilirsiniz. Ama kimseye engel olmayacaksınız. Anlaşıldı mı?"</p>

  <p class="calibre15">Adam yerine oturdu, arabasını Dakin'in kamyonunun önüne çekti ve kafilenin başında gitmeye başladı.</p>

  <p class="calibre15">Jim ile Mac, Dakin'in kamyonunun elli adim gerisinde yürüyorlardı.,"Bizi karşılamaya adam çıkarmışlar," dedi Mac. "Ne kadar kibar insanlar değil mi?" Çevresindekiler gülüştü. "Greve hakkınız var, ama grev kırıcılarına engel olmak için grev yerinin çevresinde yürüyüş yapamazsınız diyorlar. Yürüyüş olmadan grevin başarıya ulaşamayacağını bilirler elbette." Bu kez gülen falan olmadı. Adamlar homurdandılar, ancak tepkilerinde pek bir hiddet yoktu. Mac sinirli bir tavırla Jim'e baktı. "Hiç hoşlanmıyorum," diye fısıldadı; "Bu serseri güruhu öfkeli değil. Umarım çok geçmeden bunları çileden çıkaracak bir olay olur. Bir şey olmazsa bu iş de yatar."</p>

  <p class="calibre15">Dağınık dağınık yürüyen kafile kasabaya girdiğinde, kaldırımları doldurmuştu. Adamlar sessizdiler artık, çoğu da yaptığı hareketten utanıyor gibiydi. Kasabaya girdiklerinde kasabalılar evlerinin pencerelerinden, çocuklar bahçelerden kendilerini seyretmeye başladılar. Ana babalar çocuklarını bahçelerden eve sokup kapılarını kapattılar. Sokaklarda pek az insan vardı. Polislerin motosikletleri o kadar ağır gidiyordu ki, sürücüler araçlarını dik tutmak için zaman zaman ayaklarını yere dayıyorlardı. Şerifin arabası önde olmak üzere kafile, kasabanın arka sokaklarından geçerek trenin manevra yerine vardı. Adamlar yolun sağına çekilip durdular. Tren yolu, tüfekli ve gaz bombalı yirmi kişi tarafından korunuyordu.</p>

  <p class="calibre15">Dakin kamyonunu kaldırım kenarına park etti.</p>

  <p class="calibre15">Adamlar sessizce yayılıp özel polislerin karşısına geçtiler. Dakin ile London, kalabalık işçi grubu boyunca yürüyüp talimatlarını verdiler. Ellerinden geldiği gürece çatışmayacaklardı polisle. Yeni işçilerle önce konuşulacaktı, hepsi o kadar, başka bir şey yapılacak değildi.</p>

  <p class="calibre15">Demiryolu üzerinde iki soğutma vagonu duruyordu. Jim, Mac'ın kulağına, "Belki de yük katarını daha önce durdurup herifleri indirirler," dedi. "O zaman işçilerle karşılaşma fırsatı bulamayız."</p>

  <p class="calibre15">Mac başını salladı: "Daha sonra belki, ama şimdi bir gösteri yapmak isteyeceklerdir. Bizi böyle korkutmayı umuyorlar. Tren bir an önce gelse bari. Beklemek bizimkileri çılgına çevirir. Beklemek zorunda kalınca korkuya kapılabilirler."</p>

  <p class="calibre15">Adamların çoğu kaldırıma oturmuşlardı. Bir yandan demiryolu muhafızlarıyla, öte yandan da motosikletli polislerle ve şerif yardımcıları tarafından iyice sıkıştırılmışlardı. Sinirli ve sıkılmış gibi görünüyorlardı. Şerif yardımcıları silahlarını iki elleriyle kavramışlar, göbeklerinin üstünde tutuyorlardı.</p>

  <p class="calibre15">"Polisler de korkuyor," dedi Mac.</p>

  <p class="calibre15">London bir grubu sakinleştirmeye çalışıyordu. "Ateş falan edileceği yok. Bunu yapamazlar."</p>

  <p class="calibre15">"Geliyor!" diye bağırdı biri. Hattın öteki ucundaki işaret kolu kalkmıştı. Ağaçlar arasından bir buhar bulutu yükseldi, raylar yaklaşan tekerlekler nedeniyle titrediler. Adamlar kaldırımdan kalkıp treni görebilmek için başlarını çevirdiler.</p>

  <p class="calibre15">"Sıkı durun, sırayı bozmayın!" diye bağırdı London.</p>

  <p class="calibre15">&nbsp;Kara lokomotifle ağır ağır ilerleyen yük vagonlarını, vagonların kapılarından sarkan bacakları görüyorlardı. Lokomotif, tekerlekleri arasından buharlar koy vererek ağır ağır yaklaştı. Yan hatta girip fren yaptı. Vagonlar birbirlerine çarptılar, tren homurtular çıkararak durdu.</p>

  <p class="calibre15">Sokağın karşı sırasında bir dizi harap evle üst katlarında kiralık mobilyalı odalar olan lokantalar vardı. Mac omzu üzerinden arkaya baktı. Üst kat pencerelerinde kendilerini seyreden bir sürü insan vardı.</p>

  <p class="calibre15">"Şu heriflerden hiç hoşlanmadım,".</p>

  <p class="calibre15">"Neden?"</p>

  <p class="calibre15">"Bilemiyorum. Aralarında kadın da olmalıydı oysa bir tane bile göremedim."</p>

  <p class="calibre15">Grev kırıcıları vagonların açık kapıları önünde duruyorlardı. Arkalarında da ayakta duranlar vardı bakıyorlardı çevrelerine. İnmek için bir hareket yapmadılar.</p>

  <p class="calibre15">London birden öne çıktı, nöbetçilerden birine öylesine yaklaştı ki, adamın silahının namlusu çevrilip göbeğine değmişti. Nöbetçi bir adım geriledi. Lokomotif kocaman yorgun bir hayvan gibi soluk soluğaydı. London ellerini ağzının önünde boru yaptı.</p>

  <p class="calibre15">"Bize katılın, arkadaşlar. Bize karşı olmayın. Polislere yardım etmeyin."</p>

  <p class="calibre15">Lokomotifin yanından fırlayan bembeyaz bir buhar bulutu, London'un sesini de öteki gürültüleri de örtüp ortalıkta yalnızca kendi çığlığını bıraktı. Grevcilerin oluşturduğu hattın ortası muhafızlara doğru hafifçe bel verdi. Silah namluları kalabalığa çevrildi. Muhafızların yüzleri gerilmişti, ama oluşturdukları tehdit de kalabalığın ilerlemesini önlemişti. Buhar hâlâ çığlıklar çıkararak yükseliyor, bin bir parçaya ayrılıyordu.</p>

  <p class="calibre15">Vagonlardan birinin kapısında bir karışıklık, kalabalıkta bir dalgalanma fark ediliyordu. Bir adam grev kırıcıların arasından geçip yere atladı.</p>

  <p class="calibre15">Mac, Jim'in kulağına neşeyle, "Tanrım! Joy bu!" diye fısıldadı.</p>

  <p class="calibre15">Eciş bücüş, cüce gibi adamın yüzü kapıya dönüktü. Kollarını grev kırıcılara doğru sallıyordu. Buhar hâlâ çığlıklar kopararak fışkırmaktaydı. Kapının önündeki adamlar yere atlayıp çılgınca hareketlerle kollarını sallayan Joy'un karşısında durdular. Joy dönüp grevcilere el salladı. Dayaktan biçimi kaybolmuş yüzü gergindi. Arkasına düşen beş altı kişiyle grevcilere doğru yürümeye başladı. Muhafızlar her iki tarafı da gözden kaçırmamaya çalışarak yan döndüler.</p>

  <p class="calibre15">Gözleri kalabalığı tarıyor gibiydi dizüstü devrilip parmaklarıyla toprağı eşelemeye başladı. Muhafızlar yerde kıvranan adama inanmayan gözlerle bakıyorlardı. Birden buhar sesi kesildi, sessizlik yeni bir gürültü dalgası gibi çöktü kalabalığın üstüne. Grevciler, hayal içinde yüzüyorlarmış gibi bir garip duruyorlardı. Joy bir kertenkele gibi kolları üzerinde doğruldu, sonra bir daha yere yığıldı. Toprağın kırma taşları üstünde dere gibi akıyordu kanı.</p>

  <p class="calibre15">Grevciler arasında garip bir kaynaşma başladı. London robot gibi öne doğru bir adım attığında, adamlar da kendisini izlediler. Kaskatıydı hepsi. Muhafızlar silahlarını üzerlerine doğrultmuşlardı, ama kalabalık hiçbir şey görmeden, hiçbir yere aldırış etmeden yürüyordu. Muhafızlar adamların yollarından çekilmek için kenara kaçıştılar. Bu sırada vagonların açık kapılarından da sessiz bir kalabalık boşanıyordu. Uzun insan kuyruğunun uçları kıvrılarak, koyun sürüsü gibi ölü adamın çevresinde birleşti.</p>

  <p class="calibre15">Jim titreyerek sarılmıştı Mac'ın koluna. Mac dönüp, "Hayatının ilk gerçek ve yararlı işini yaptı," diye fısıldadı. "Bunu görseydi öylesine mutlu olurdu ki. Polislere bak Jim. Bırak kolumu. Sakın heyecanlanma şimdi. Polislere bak!"</p>

  <p class="calibre15">Muhafızlar da kaskatı kesilmişlerdi; isyanları bastırabilirlerdi, çatışmaları önleyebilirlerdi, ama uykuda gezerlerin açık gözleriyle ağır ağır yürüyen bu insanlardan korkmuşlardı. Oldukları yerde duruyorlardı. Şerif arabasını çalıştırdı. Motosikletli polisler gözle görülmeyecek kadar ağır hareketlerle araçlarına doğru gerilediler.</p>

  <p class="calibre15">Grev kırıcılar da vagonlardan inmişlerdi artık. Bazıları yük vagonlarının altından, tekerleklerin arasından geçerek öteki yana doğru koşuşmuşlardı. Ama çoğu, Joy'un çevresindeki halkaya katılmışlardı.</p>

  <p class="calibre15">Mac, Dakin'in kalabalığın kıyısında durduğunu gördü. Soluk, küçük gözleri bir kerelik olsun hiç kıpırtısız dimdik ileri bakıyordu. Mac onun yanına yürüdü:</p>

  <p class="calibre15">"Onu senin kamyona atıp kampa götürsek iyi olur."</p>

  <p class="calibre15">Dakin ağır ağır döndü: "Ona el süremeyiz. Onu polislerin alıp götürmeleri gerek."</p>

  <p class="calibre15">Mac sert bir sesle, "Polisler pencerelerdeki o herifleri neden yakalamadılar?" diye sordu. "Polislere bak hele. Ödleri kopuyor. Onu bizim alıp götürmemiz gerek. Bizimkileri yüreklendirmek, bir arada tutmak için kullanmalıyız onu. Bu olay onları yakınlaştıracak, mücadele etmelerini sağlayacak."</p>

  <p class="calibre15">Dakin yüzünü buruşturdu: "Ne kadar da duygusuz orospu çocuğunun tekiymişsin sen! Grevden başka bir bok düşünmez misin?"</p>

  <p class="calibre15">"Dakin, o ufak tefek herif bize yardım etmek isterken öldü," diye Jim araya girdi. "Bunu yapmasını önlemek mi istiyorsun şimdi?"</p>

  <p class="calibre15">&nbsp;Dakin'in bakışları Mac'dan Jim'e çevrildi, sonra yine Mac'a döndü: "Onun ne yapmak istediğini nereden biliyorsun? Lanet buhar gürültüsünden bir şey duyamadık ki."</p>

  <p class="calibre15">"Biliyoruz," dedi Mac, "arkadaşımındı o bizim."</p>

  <p class="calibre15">Dakin'in bakışları hoşnutsuzlukla dolmuştu. "Arkadaşınızdı ve siz de şimdi onun ölüsünü bile rahat bırakmıyorsunuz ha! Onu kullanmak istiyorsunuz. İkinizin de bu duygusuzluğuna pes doğrusu!"</p>

  <p class="calibre15">"Sen bu işten ne anlarsın?" diye bağırdı Mac. "Joy rahat arayan bir insan değildi. Joy çalışmak isterdi ve ne yapacağını bilemezdi: Şimdi eline bir çalışma fırsatı geçti, sen de bunu çok görüyorsun."</p>

  <p class="calibre15">Bir kısım insan heyecansız bir merakla gürültünün geldiği yere dönmüşlerdi. Dakin bir an baktı Mac'ın yüzüne "Yürü!" dedi. istemeye istemeye kendilerine yol açan kalabalığın arasına daldılar.</p>

  <p class="calibre15">"Yol açın, arkadaşlar!" diye bağırdı Mac. "Bu zavallıyı oradan çıkarmalıyız." Adamlar arkalarındakini güçlükle iterek daracık bir yol açtılar.</p>

  <p class="calibre15">London da yanlarına gelip yol açmalarına yardımcı oldu. Joy ölmüştü. Çevresinde biraz yer açınca London adamı çevirip ağzındaki kan bulaşmış toprağı sildi. Joy'un açık gözlerinde kurnazca bir ifade vardı, ağzı müthiş bir sırıtmayla aralanmıştı.</p>

  <p class="calibre15">'Yapma London,"dedi Mac, "Öyle kalsın, olduğu gibi."</p>

  <p class="calibre15">London ufak tefek adamı kolları arasına aldı. London'un göğsüne yasladığı yerde Joy küçücük görünüyordu. Bu kere yol hemencecik açılmıştı. London yürümeye başladı, grevciler de bir kafile oluşturup ardından yürüdüler.</p>

  <p class="calibre15">Dakin’in yeşil kamyonunun yanında, çevresi yardımcılarıyla sarılı şerif duruyordu. London durdu, arkasındakiler de durdular.</p>

  <p class="calibre15">"Cesedi istiyorum," dedi şerif.</p>

  <p class="calibre15">"Olmaz, veremeyiz."</p>

  <p class="calibre15">"Bir grev kırıcısı öldürdünüz. Bunun için gereken yapılacaktır. Cesedi otopsi için istiyorum."</p>

  <p class="calibre15">London'un gözlerinden alevler fışkırıyordu: "Bayım, bu adamcağızı öldürenin kimler olduğumu siz çok iyi biliyorsunuz. Yasaları siz yaptınız ve şimdi de siz çiğniyorsunuz."</p>

  <p class="calibre15">Kalabalıktan çıt çıkmıyordu.</p>

  <p class="calibre15">"Sana o cesedi istiyorum dedim."</p>

  <p class="calibre15">&nbsp;London yakınan bir sesle, "Bayım anlamıyor musunuz?" dedi. "Bir an önce buradan defolup gitmezseniz gebertileceğinizi anlamıyor musunuz hâlâ? Olduğunuz yerden daha ileri gidemeyeceğinizi göremiyor musunuz?"</p>

  <p class="calibre15">Kalabalıktan bırakılan solukların hışırtısı işitildi. "Seninle işimiz bitmedi daha," dedi şerif. Ama o da, yardımcıları da gerilediler. Kalabalıktan iniltiyi andıran hafif bir homurtu yükseliyordu. London, Joy'u kamyonun indirilmiş arka kapağına yerleştirdi, sonra arkaya atlayıp çekti, sürücü yerinin arkasına uzattı.</p>

  <p class="calibre15">Dakin motoru çalıştırdı, kamyon ağır ağır yola koyuldu, öfkeli ve sessiz kalabalık arkasına düştü. Hiç ses çıkarmıyorlardı. Ağır, gürültülü adımlarla yürüyorlardı yalnızca.</p>

  <p class="calibre15">Yolda motosikletli polisler yoktu artık. Sokaklar ve caddeler bomboştu. Mac ile Jim kamyonun yanında yürüyorlardı. "Bunu yapanlar asayiş komitesi miydi, Mac?"</p>

  <p class="calibre15">"Evet. Ama bu sefer ipin uçunu kaçırdılar. O buhar... bizimkiler silah seslerini daha iyi duysalardı kaçarlardı sanırım. Ama buhar çok gürültülüydü. Olay da göz açıp kapayıncaya kadar bittiğinden bizimkilere korkacak zaman kalmadı. Hayır dostum, yanlışlık yaptılar bu sefer."</p>

  <p class="calibre15">Kafilenin yanında yürüyorlardı onlar da. "Mac kimdir bu asayiş komitesi, bu gözcüler? Ne biçim insanlardır bunlar?"</p>

  <p class="calibre15">"Herhangi bir kasabanın en sefil insanları. Savaş sırasında yaşlı Almanların evlerini yakanlar onlardı. Zencileri linç edenler onlardı, işkenceden zevk alırlar. İnsanların canını acıtmayı severler ve buna yurtseverlik ya da anayasayı koruma gibi kılıflar uydururlar. Ama temelinde hâlâ, o zencilere işkence eden eski insanlardır. Patronlar onları kullanırlar, halkı kızıllara karşı korumak gerektiğini söylerler. Böylece kendileri hiçbir tehlikeye girmeden ev yakarlar, insanlara işkence ederler. Zaten bütün yapmak istedikleri de budur. Cesaretleri yoktur, yalnızca gizli yerlerden ateş ederler ve bir insanın üstüne ancak bire on oldukları zaman saldırırlar. Dünyanın en aşağılık insanlarıdır onlar." Mac'ın bakışları kamyonda yatmakta olan Joy'a çevrildi. "Savaş sırasında bizim kasabada şişman bir Alman terzi vardı, bu yurtsever orospu çocuklarından ellisi, adamın evini kundaklayıp kendisini öldüresiye dövdüler. Esaslı adamlardır bu asayiş komitesindekiler. Bir süre önce bir benzin kamyonuna izli mermi atıp bir yatakhaneyi ateşe verdiler. Bu işi kibritle yapacak yürekleri yoktu çünkü."</p>

  <p class="calibre15">Kafile arkasında kocaman bir toz bulutu bırakarak yoluna devam ediyordu. Grevciler yavaş yavaş daldıkları uykudan uyanır gibiydiler. Alçak seslerle konuşuyorlardı. Ayakları daha güçlü basıyordu toprağa.</p>

  <p class="calibre15">"Zavallı Joy," dedi Jim. "İyi insandı. O kadar çok dayak yemişti ki. O hiç eksilmeyen öfkesiyle bana babamı hatırlatırdı."</p>

  <p class="calibre15">&nbsp;"Joy'a acıma" diye azarladı arkadaşını Mac. "Ne yaptığını bilseydi, gururundan yanına varılmazdı. Joy oldum olası insanlara önderlik etmek isterdi, bunu ölüsüyle başaracak olsa bile."</p>

  <p class="calibre15">"Grev kırıcılar ne olacak, Mac? Bir grubu bize katıldı bile."</p>

  <p class="calibre15">"Doğru, ama bizimkilerden bazıları da kaçtılar. Başladığımız sayıdayız şimdi. Bizimkilerin vagonların altından geçip kaçtıklarını görmedin mi? Şunlara bak hele. Henüz uyanıyorlar. Bir süre gaz bombası etkisi altında kalmışlar gibi. İşte en tehlikeli insanlar bunlardır." "Polisler de bunu biliyorlardı," dedi Jim. "Elbette. Bir kalabalıktan çıt çıkmayınca, yüzlerinde hiçbir ifade yoksa polisin ortalıktan toz olma zamanı gelmiş demektir."</p>

  <p class="calibre15">Anderson'un çiftliğine yaklaşıyorlardı. "Şimdi ne yapacağız, Mac?"</p>

  <p class="calibre15">"Cenaze töreni yapacağız, meyve bahçelerine grev kırıcıların girmemeleri için çevresinde gözcülük edeceğiz. Durum şimdilik yatışacak. Grev kırıcılarını kamyonlarla getirecekler."</p>

  <p class="calibre15">"Peki, hâlâ yenilecek miyiz diyorsun Mac?" "Bilemiyorum. Bu vadi çok iyi örgütlenmiş. Toprağı, mahkemeleri, bankaları, kısacası her şeyi birkaç adam denetimleri altında tutuyorlarsa örgütlenme güç değildir. Borç vermeyi keserler, bir insanı sudan bir nedenle cezaevine tıkarlar ve her zaman bolca rüşvet verebilirler."</p>

  <p class="calibre15">Dakin'in kamyonu duran arabaların sonuna gidip geri basarak yerine girdi. Kamp nöbetçileri karşılayıcı çıktılar, dönenler onların arasına karıştı. Küme küme insanlar toplanıp olayı tekrar tekrar dinlediler. Doktor Burton koşa koşa kamyonun yanına gitti. London ayağa kalktı. Mavi gömleği Joy'un kanından lekelenmişti. Burton, Joy'a baktı: "öldürdüler ha?"</p>

  <p class="calibre15">"Evet," dedi London.</p>

  <p class="calibre15">"Benim çadırıma getirin onu."</p>

  <p class="calibre15">Çadırların arkasından bir çığlık koptu. Herkes donmuş bir halde sesin geldiği yöne döndü. Burton, "Bir domuz kesiyorlar," dedi "Arabalardan biri canlı bir domuz getirdi. Cesedi çadırıma taşıyın."</p>

  <p class="calibre15">London yorgun bir tavırla eğilip Joy'u kolları arasına aldı. Arkasından gelen bir grup büyük askeri çadırın önünde toplandı. Mac ile Jim, Burton'un ardından çadıra girdiler. Doktorun katılaşmış cesetten kanlı gömleği çıkartıp göğsündeki yaraya baktığını gördüler.</p>

  <p class="calibre15">"Tamam, öldüren bu olmuş işte."</p>

  <p class="calibre15">"Onu tanıdın mı doktor?"</p>

  <p class="calibre15">Burton, bu çarpık surata dikkatle baktı: "Daha önce görmüşlüğüm var."</p>

  <p class="calibre15">&nbsp;"Gördün ebette. Joy bu. Vücudundaki bütün kemikleri sen düzeltmiştin."</p>

  <p class="calibre15">"Eh, bu sefer hapı yutmuş artık. Esaslı adamdı. Cesedi kasabaya göndermeniz gerek. Adli tıp doktoru da görmeli."</p>

  <p class="calibre15">"O zaman adamı gömüp cinayeti örtbas ederler," dedi London.</p>

  <p class="calibre15">"Cesedi tekrar buraya göndermelerini sağlayabiliriz. Cesedi geri alana kadar morgun çevresine gözcü dikeriz. O kahrolası asayiş komitesi yaptığı yanlışı anlamıştır artık."</p>

  <p class="calibre15">Dakin çadıra girdi: "Domuzu kızartıyorlar, doğrusu pek çabuk kestiler."</p>

  <p class="calibre15">"Dakin, bir platform gibi bir şey yaptırtabilir misin?" diye sordu Mac. "Tabutu koyacak bir yer gerek. Sen de bir yere çıkıp bir konuşma yapmalısın."</p>

  <p class="calibre15">"Bunu bir gösteriye çevirmek istiyorsun, öyle mi?"</p>

  <p class="calibre15">"Elbette. Sen beni yanlış tanıdın Dakin. Neyle sürdüreceğiz kavgamızı? Taş ve sopayla. Kızılderililerin bile ok ve yaylan vardı. Ama biz kendimizi korumak için küçücük bir tabanca alsak ihtilali önlemek için askerleri çağırırlar. Mücadele edecek hiçbir şey yok elimizde. Biz de neyimiz varsa onu kullanmalıyız. Bu adam benim dostumdu. Onun bizim kendisini kullanmak istememizi iyi karşılayacak olduğuna inan. Onu kullanmamız gerek." Mac durakladı. "Anlamıyor muşun Dakin? Büyük bir cenaze töreni düzenlersek milletin büyük bir çoğunluğu bizden yana geçecektir. Kamuoyuna sahip olmamız gerek."</p>

  <p class="calibre15">London başını aşağı yukarı sallayıp duruyordu: "Adam haklı Dakin."</p>

  <p class="calibre15">"Sen de öyle istiyorsan, öyle olsun London. Birinin konuşma yapması gerekecek sanırım, ama bu ben olmayacağım."</p>

  <p class="calibre15">"Zorunlu kalırsam ben yaparım konuşmayı," dedi London. "Adamın bize doğru gelmekte olduğunu gördüm. Vurulduğunu gördüm. Sen konuşmazsan ben konuşurum."</p>

  <p class="calibre15">"Tam Cock Robin gibi," dedi Burton.</p>

  <p class="calibre15">"Ha?"</p>

  <p class="calibre15">"Yok bir şey. Kendi kendime konuşuyordum. Cesedi şimdi adli tıp doktoruna gönderin artık."</p>

  <p class="calibre15">"Ben bizimkilerden birini onunla kalmaları için göndereceğim," dedi London Jim'in dışardan sesi işitildi. "Mac buraya gelir misin, Anderson seninle konuşmak istiyor."</p>

  <p class="calibre15">Mac hemen dışarı çıktı. Anderson Jim'in yanındaydı. Çok yorgun ve yaşlı görünüyordu. "Canımıza okudun işte!" diye söze başladı.</p>

  <p class="calibre15">"Ne oldu, Bay Anderson?"</p>

  <p class="calibre15">"Hani koruyacaktın bizi?"</p>

  <p class="calibre15">"Koruyoruz ya. Buradakiler sizin kılınıza bile zarar gelmemesi için çalışıyorlar. Ne oldu?"</p>

  <p class="calibre15">"Anlatayım ne olduğunu. Dün gece bir grup gelip Al'ın lokantasını yaktı. Sonra Al'a saldırıp kolunu ve altı kaburgasını kırdılar. Lokanta kül oldu."</p>

  <p class="calibre15">"Tanrım!" dedi Mac. "Bunu yapacaklarını sanmıyordum."</p>

  <p class="calibre15">"Sanmıyordun ama yaptılar işte."</p>

  <p class="calibre15">"Al nerede şimdi, Bay Anderson?"</p>

  <p class="calibre15">"Evde. Hastaneden çıkarmak zorunda kaldım."</p>

  <p class="calibre15">"Hemen doktoru getireyim."</p>

  <p class="calibre15">"Bin sekiz yüz dolar!" diye bağırdı yaşlı adam. "Birazını kendisi toplamıştı, gerisini de ben vermiştim. Sonra da siz çıkageldiniz. Şimdi hiçbir şeyi yok artık."</p>

  <p class="calibre15">"Çok üzüldüm," dedi Mac.</p>

  <p class="calibre15">"Üzüldün elbette. Ama üzüntün ne Al'ın arabasını onartabilir, ne de kolu ile kaburgalarını iyileştirir. Beni korumak için ne yapıyorsun ha? Yakılma sırası benim evime geldi şimdi."</p>

  <p class="calibre15">"Evinizin çevresine nöbetçiler dikeriz.'"</p>

  <p class="calibre15">"Nöbetçiymiş, hah! Bu serseri topluluğu ne boka yarar ki? Keşke sizi toprağıma sokmasaydım. Beni mahvedeceksiniz sizler!" Adamın sesi çığlık gibi tizleşmişti. Yaşlı gözleri sulanıyordu. "Berbat ettiniz her şeyi! Kahrolası radikallere karışanın sonu budur işte!"</p>

  <p class="calibre15">Mac adamı yatıştırmaya çalıştı. "Gidip Al'a bir bakalım. Al esaslı çocuktur. Onu görmek istiyorum."</p>

  <p class="calibre15">"Gör bakalım. Başına da tekmeyle vurmuşlar."</p>

  <p class="calibre15">Mac, işçiler yavaş yavaş tiz sese doğru yaklaştıklarından adamı kenara çekti.</p>

  <p class="calibre15">&nbsp;"Bizi neden suçluyorsun ki? Olanları biz yapmadık. O kibar komşuların yaptı."</p>

  <p class="calibre15">"Sizin işlerinize bulaşmasaydık, bunlar gelmeyecekti başımıza."</p>

  <p class="calibre15">Mac öfkeyle döndü adama: "Bana bak arkadaş, bir belaya çattınız, anladık bunu. Senin ve benim gibi küçük adamların başına gelen hep budur işte. Biz senin gibi adamların rahat etmeleri için yapıyoruz bunları." ' "O araba bin sekiz yüz dolara mal olmuştu. Artık kasabaya indiğimde çocuklar bile beni taşa tutuyorlar. Mahvettiniz bizi, mahvettiniz!"</p>

  <p class="calibre15">"Al ne diyor peki?"</p>

  <p class="calibre15">"Al da kızılın biri zaten. O yalnızca bunları yapan adamlara sövüp duruyor."</p>

  <p class="calibre15">"Al akıllı," dedi Mac, "olayı tümüyle görebiliyor. Siz nasıl olsa atılacaktınız yerinizden. Şimdi atılırsanız arkanızda koskoca bir kalabalık var. Bu insanlar sizin kendilerine yaptığınızı unutacak insanlar değildir. Bu gece evinizin çevresine nöbetçi dikeceğiz. Doktoru da Afi muayene etmesi için getireceğim az sonra."</p>

  <p class="calibre15">Yaşlı adam yorgun bir tavırla dönüp yürüdü.</p>

  <p class="calibre15">Paslı ocaklardan yükselen dumanlar kampın üzerine çökmüştü. Adamlar birer ikişer kızarmış domuz kokusuna doğru yürüdüler. Mac uzaklaşan Anderson'un ardından baktı. "Partili olmaya ne diyorsun şimdi Jim? Okurken iyidir... romantiktir. Hanımlar 'patronlar sınıfından', 'ezilen emekçilerden' söz etmeyi severler. Ama bu bizimki çok ağır bir yüktür, Jim. Zavallı adamcağız! O lokanta arabası onun için dünyadan büyüktü. Bu yüzden de sorumlu tutuyorum kendimi. Seni buraya bir şeyler öğrenmen için, sana güven vermek için getirmiştim sanıyordum, oysa kendi dertlerimi sıralayıp duruyorum işte. Seni yüreklendirecek, sana... ne boka yarar ki! insanın gözlerini asıl davadan ayırmaması çok güç bir iş. Neden bir bok söylemiyorsun?"</p>

  <p class="calibre15">"Bana fırsat tanımıyorsun ki."</p>

  <p class="calibre15">"Doğru. Bir şey söyle peki. Ben o vurulmuş zavallı Jodan başka bir şey düşünemiyorum. Pek akıllı değildi, ama hiçbir şeyden de korkmazdı."</p>

  <p class="calibre15">"İyi adamdı," dedi Jim.</p>

  <p class="calibre15">"Ne dediğini hatırlıyor musun? Kimse kendisinin orospu çocuklarına, 'orospu çocukları' demesine engel olamayacaktı. Kimi zaman kendimi bu kadar yitik hissetmiyor olmayı isterdim Jim."</p>

  <p class="calibre15">"Biraz domuz kızartması sana yardımcı olur sanırım.</p>

  <p class="calibre15">"Haklısın. Bu sabah pek bir şey yememiştim. Gidelim haydi."</p>

  <p class="calibre15">&nbsp;Yolun başında görünen uzun bir yük arabası arabaların önünde durdu, ön koltuktan ufak tefek bir adam inip kampa girdi. "Buranın sorumlusu kim?" diye sordu Mac'a.</p>

  <p class="calibre15">"Dakin. Şu büyük çadırdadır." "Ben adli tıp doktoruyum. Cesedi istiyorum." "Koruyucun nerede?" diye sordu Mac. Ufak tefek adam soluyarak, "Koruyucuya ne gerek var?" dedi. "Adli tıp doktoruyum ben. Ceset nerede?" "Şuradaki büyük çadırda. Sizi bekliyor."</p>

  <p class="calibre15">"öyle desene be adam." Doktor küçük bir lokomotif gibi soluyarak o yana yürüdü.</p>

  <p class="calibre15">Mac derin bir soluk aldı: "Tanrıya şükürler olsun ki , karşımızda bunun gibiler pek az. Bu herif yürekli biri. Tek başına geldi. Bir bakıma Joy'u andırmıyor değil."</p>

  <p class="calibre15">Ocaklara doğru yürüdüler. Joy'un cesedini taşıyan iki kişi geçti yanlarından. Doktor da telaşla arkalarından geliyordu.</p>

  <p class="calibre15">Ocaklardan ellerinde yağlı domuz kızartması parçaları taşıyan adamlar geliyorlardı. Ağızlarını kollarına sildiler. Ocakların üstünde cızırdayan et parçaları vardı.</p>

  <p class="calibre15">"Şahane kokuyor," dedi Mac. "Haydi yiyelim biraz. ölesiye acıktım doğrusu." Aşçılar kötü kesilmiş, iyi pişmemiş etlerden birer parça verdiler. Mac'la, Jim yumuşak eti ısıra ısıra uzaklaştılar oradan.</p>

  <p class="calibre15">"Yalnız dışını ye," dedi Mac. "Doktor milletin çiğ domuz yemesine izin vermemeli. Hepsi hastalanacak yoksa."</p>

  <p class="calibre15">"Bekleyemeyecek kadar açlar," dedi Jim.</p>

  <p class="calibre5" style="margin:0pt; border:0pt; height:1em">&nbsp;</p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_10"></div>
</body>
</html>
