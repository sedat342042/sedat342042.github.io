<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos59759"></p>

  <p class="calibre11"><span class="calibre12"><span class="bold"><span class="calibre13">4</span></span></span></p>

  <p class="calibre14">Güneş, kentteki apartmanların üstünde görünmeye başladığı şırada Jim ile Mac, parlak rayların birleşip ayrıldıkları ve art arda dizili vagonların durduğu tren manevra alanına varmışlardı.</p>

  <p class="calibre15">"Saat yedi buçukta boş bir yük treni kalkacak," dedi Mac. "Haydi yürüyelim biraz." Manevra alanının sonuna, bir sürü hattın ana hatla birleştiği yere yürüdüler.</p>

  <p class="calibre15">"Hareket ederken mi atlayacağız?"</p>

  <p class="calibre15">&nbsp;"Hızlı gitmez merak etme. Unutmuştum, sen hiç yük katarına atlamamıştım, değil mi?"</p>

  <p class="calibre15">Jim bir travers atlayarak yürüyebilmek için adımlarını uydurmaya çalıştı ama başaramadı. "Pek bir şey yapmamışım," dedi. "Her şey yeni geliyor bana."</p>

  <p class="calibre15">"Şimdi işler kolay. Şirket kaçak binenlere ses çıkarmıyor. Eskiden çok güçtü doğrusu. Tren görevlileri beleşçileri yakaladıkları gibi, hareket eden trenden aşağı atarlardı."</p>

  <p class="calibre15">Demiryolunun yanında kaz boynunu andıran hortumu yukarı dikilmiş kocaman kapkara bir su deposu vardı, iç içe geçmiş rayların büyük bir bölümü arkalarında kalmıştı artık, şimdi önlerinde iyice aşınmış ve ayna gibi parlayan bir çift ray uzanıyordu. "Oturup bekleyelim bari," dedi Mac. "Az sonra gelir."</p>

  <p class="calibre15">Tren düdüğünün uzun, yapayalnız ıslığı, kazandan boşaltılan buharın ağır homurtusu işitildi. Düdükle birlikte demiryolu kenarındaki hendeklerden birtakım adamlar ortaya çıkıp serin sabah güneşinde tembelce gerinmeye başladılar.</p>

  <p class="calibre15">"Yol arkadaşlarımız da olacak," dedi Mac.</p>

  <p class="calibre15">Kırmızı furgonlar, sarı soğuk hava vagonları, ağır yük taşıma vagonları ve yuvarlak yakıt depolarıyla boş yük vagonlarından oluşan uzun katar ağır ağır çıkıyordu manevra yerinden. Lokomotif, yürüyen bir insandan çok daha az bir hızla geçti yanlarından. Makinist hendektekilere siyah, parlak eldivenini salladı. "Pikniğe mi gidiyorsunuz?" Sonra oyun oynarmış gibi tekerlekler arasından beyaz buhar bulutları fırlattı.</p>

  <p class="calibre15">"Kapalı vagona binmeliyiz," dedi Mac. "işte, şuna. Kapı aralık, bak!" Vagonun yanında koşarak kapıyı açmaya çalıştı. "El ver haydi!" diye seslendi. Jim kapının demir kolunu kavrayıp olanca ağırlığıyla yüklendi. Büyük kayar kapı paslı sesler çıkararak bir iki karış açıldı. Mac ellerini vagonun kenarına dayayıp sıçradı, havada döndü ve kapının önüne oturur biçimde düştü. Jim de kendisi gibi yaparken hemen kalkıp içeri çekildi. Vagonun döşemesi duvarlardan kopartılmış kâğıtlarla kaplıydı. Mac kâğıtları ayağıyla iteleyip bir köşeye topladı.</p>

  <p class="calibre15">"Sen de topla biraz, esaslı yastık olur bunlardan."</p>

  <p class="calibre15">Jim kâğıtlarını toplayamadan kapıda yeni bir baş belirmişti. Bir adam kendini içeri attı, ardından iki kişi daha geldi, ilk gelen vagonun döşemesine baktı önce, sonra gidip Mac’ın başına dikildi. "Hepsini kendine aldın, değil mi?"</p>

  <p class="calibre15">"Neyin?" diye sordu Mac safça"Kâğıdın. Esaslı bir temizlik yapmışsın."</p>

  <p class="calibre15">&nbsp;Mac iyi yüreklilikle gülümsedi: "Konuklarımız olacağını bilmiyorduk." Ayağa kalktı. "Al birazını öyleyse."</p>

  <p class="calibre15">Adam bir an Mac'ın yüzüne baktı, sonra eğilip kâğıtların hepsini toparladı.</p>

  <p class="calibre15">Mac hafifçe dokundu adamın omzuna. Sakin bir sesle, "Tamam, babalık," dedi. "Koy şimdi hepsini yere. Domuzluk edeceksen bir avuç bile alamazsın."</p>

  <p class="calibre15">Adam kâğıtları bıraktı: "Bırakmazsam zorla mı alacaksın yani?"</p>

  <p class="calibre15">Mac topukları üstünde yaylanarak geriledi. Ellerini açıp iki yanında gevşekçe salladı. "Hiç Rosanna Stadyumuna boks maçı seyretmeye gider misin sen?"</p>

  <p class="calibre15">"Giderim, ne olacakmış yani?"</p>

  <p class="calibre15">"Yalancının tekisin" dedi Mac, "gitseydin benim kim olduğumu bilirdin, ayağını denk alsan iyi edersin."</p>

  <p class="calibre15">Adamın yüzüne kuşkulu bir bakış yerleşmişti. Arkasından gelen iki adama baktı huzursuzca. Biri kapının önünde durmuş manzara seyrediyor, öteki mendiliyle burnundan çıkardıklarını inceliyordu. Birinci adam yine Mac'a baktı: "Hır çıkarmak istemiyorum. Üzerinde oturacağım bir parça kâğıt bütün istediğim."</p>

  <p class="calibre15">Mac çömeldi: "Oklu işte. Birazını al, ama bana da bırak." Adam yığına yaklaşıp küçük bir avuç kâğıt aldı.</p>

  <p class="calibre15">"Bundan fazlasını alabilirsin canım, az dedikse o kadar da değil."</p>

  <p class="calibre15">"Pek uzağa gitmiyoruz." Adam kapının yanına oturup kollarıyla dizlerini sardı, çenesini dizkapaklarına dayadı.</p>

  <p class="calibre15">Kent gerilerinde kaldığı için, tren giderek hızlanıyordu. Tahta vagon sanki bir müzik kutusuymuş gibi gümbürdemekteydi. Jim kalktı, sabah güneşinin içeri girmesi için kapıyı iyice açtı. Sonra kapının önüne oturup ayaklarını dışarı sallandırdı. Hızla akıp giden, toprak başını döndürünceye kadar bir süre yere baktı, sonra bakışlarını demiryolunun kenarındaki sapsarı tarlalara çevirdi. Hava dipdiriydi, lokomotiften gelen dumanın karışmasıyla hoş bir kokusu vardı.</p>

  <p class="calibre15">Mac onun yanına geldi: "Dikkat et de düşme. Yere bakarken başı dönen ve yüzüstü yuvarlanıveren birini biliyorum."</p>

  <p class="calibre15">Jim beyaz bir çiftlik binası ile okaliptüs fidanları arasına yarı yarıya gömülü kırmızı bir samanlığı gösterip, "Bizim gideceğimiz yor de burası kadar güzel mi?" dedi.</p>

  <p class="calibre15">&nbsp;"Daha da güzel. Göz alabildiğince elma ağaçları uzanır. Bu mevsim hepsi elmayla örtülüdür. Dallar kentte tanesine beş sent ödeyeceğin elmaların ağırlığından yerlere sürtünür."</p>

  <p class="calibre15">"Mac, doğrusu neden daha sık gelmemişim kırsal kesime, şaşıyorum, insan bir şeyi çok yapmak ister, ama hiç fırsat bulamaz işte. Bir keresinde çocukken o derneklerden biri beş yüz kadarımızı toplayıp pikniğe götürmüştü. Kamyonlarla gittik. Öyle çok yürümüştük ki. Büyük ağaçlar vardı. Ağacın birinin tepesine tırmandım ve öğleden sonramın çoğunu orada geçirdim. Elime geçen her fırsatta oraya gideceğime söz verdim, ama bir daha hiç gidemedim işte."</p>

  <p class="calibre15">"Kalk artık Jim," dedi Mac, "kapıyı da kapatalım. Wilson'a geliyoruz. Demiryolu bekçilerini sinirlendirmeye hiç gerek yok."</p>

  <p class="calibre15">Kapıyı birlikte iterek kapattılar, şimdi içersi karanlık ve sıcacık olmuş, bir viyola gövdesi gibi tınlamaya başlamıştı. Katar kentin içinden geçmek için yavaşladıkça tekerleklerin de rayların eklenti yerlerine vurması azaldı. Üç adam kalktılar. Liderleri, "Burada iniyoruz," dedi. Kapıyı hafifçe araladı. İki arkadaşı aşağı atladılar. Adam, Mac'a döndü: "Umarım bana kızmamışsındır, ahbap."</p>

  <p class="calibre15">"Ne münasebet!"</p>

  <p class="calibre15">"Eyvallah, öyleyse." Adam aşağı atladı, yere değer değmez de, "Seni pis orospu çocuğu!" diye bağırdı.</p>

  <p class="calibre15">Mac gülerek kapıyı pek az aralık kalana kadar kapattı. Tren bir süre ağır ağır gittikten sonra, hızı artmaya başladı, Mac o zaman kapıyı yine ardına kadar açıp güneşte oturdu.</p>

  <p class="calibre15">"Şu güzelliğe bak."</p>

  <p class="calibre15">"Gerçekten boksör müsün sen?" diye sordu Jim.</p>

  <p class="calibre15">"Yok canım. Herif avanağın biriydi. Kâğıtların bir kısmını kendisine verince ondan korktuğumu sandı. Belki genelleme yapamazsın, ama çoğunlukla seni korkutmaya çalışan bir insan korkutulmaya hazır biri demektir." Mac, geniş ve iyilik dolu yüzünü Jim'den yana çevirdi. "Nedenini bilmiyorum, ama ne zaman seninle konuşsam ya ders veriyorum, ya nutuk çekiyorum."</p>

  <p class="calibre15">"Ben dinlemeyi severim Mac."</p>

  <p class="calibre15">"Herhalde ondan olacak. Eh, biz de Weaver'de inip oradan da doğuya giden bir yük treni bulmalıyız. Yüz mil falan bir yolumuz kaldı. Şansımız varsa gece yarısı Torgas'da oluruz."</p>

  <p class="calibre15">Mac cebinden bir kese tütün çıkartıp rüzgârdan sakınarak bir sigara sardı: "İçer misin Jim?"</p>

  <p class="calibre15">&nbsp;"Teşekkür ederim, istemem."</p>

  <p class="calibre15">"Kötü huyun yok , değil mi? Öyle dini bütün Hıristiyan da değilsin. Kızlarla da çıkmaz mısın?"</p>

  <p class="calibre15">"Hayır. İhtiyaç duyunca geneleve giderdim. Belki inanmayacaksın Mac, ama ben büyümeye başladığımdan beri kızlardan korkarım. Paçayı ele vereceğim diye herhalde."</p>

  <p class="calibre15">"Çok yakışıklısın, öyle mi."</p>

  <p class="calibre15">"Hayır. Arkadaşların kızlarla başlarının nasıl belaya girdiğini çok gördüm. Kereste deposunda, ilan tahtalarımın ardında sıkıştırırlardı kızları. Ama bir gün gelin kızlardan birinin karnı şişerdi mutlaka... sonra da iki odalı ve odun sobalı bir ev. Mac, ben anam babam gibi olmaktan korkardım. Doğrusu lükste gözüm yok ama tanıdığım çocuklar gibi öyle sille tekme yaşamak da istemiyorum. Sabahları işe giderken sefertası, içinde bir parça katıksız çörek, bir de termos dolusu bayat kahve... "</p>

  <p class="calibre15">"Ezilmek istemiyorsan tam yerine düşmüşsün öyleyse. Hele şu işi bitirelim bak bakalım ezilmek neymiş öğrenmiş misin."</p>

  <p class="calibre15">"Bu başka," dedi Jim. "Arada bir yumruk almaya bir dediğim yok. Ama ölümüne olsun istemiyorum, bütün fark bu işte."</p>

  <p class="calibre15">Mac esnedi: "Beni uyanık tutacak bir fark değil bu. Genelevler de pek eğlenceli yerler değildir." Kalkıp kâğıt yığınının başına döndü, kâğıtları yere serip uzandı, uyudu.</p>

  <p class="calibre15">Jim uzun bir süre kapı önünde oturup yanından akıp giden çiftliklere baktı. Yusyuvarlak yeşil salatalarıyla, dizi dizi çamı andıran havuçlarıyla, kırmızı yapraklı pancarlarıyla, fideler arasından akan parlak sularıyla büyük bostanlar vardı. Tren yonca tarlalarının, rüzgârın gübre ve amonyağın zengin, sağlıklı kokusunu getirdiği büyük mandıraların önünden geçiyordu. Az sonra katar tepeler arasındaki bir geçide girdi, güneş görünmez oldu. Trenin gök gürültüsü gibi sesi Jim'in duygularını etkilemiş, üzerine bir uyuşukluk çökmüştü. Geçtikleri yeri doyasıya görebilmek için uykuya karşı koymaya çalıştı, uyanık kalmak için başını sertçe salladı, ama sonunda kapıyı bir iki parmak aralık kalıncaya kadar itti, kendi topladığı kâğıt yığınının üstüne döndü. Uykusu yankılanan, gürültülü kapkara bir mağaraydı ve sonsuzluğa kadar uzanıyordu.</p>

  <p class="calibre15">Mac genci uyandırmak için birkaç kere sarsmak zorunda kaldı: "inme zamanı geliyor."</p>

  <p class="calibre15">Jim doğruldu: "Ne? Yani yüz mil mi gittik?"</p>

  <p class="calibre15">"Hemen hemen. Gürültü insanı çarpıyor, değil mi? Ben yük vagonunda uyanık duramam. Haydi, toparlan biraz. İki dakikaya kadar yavaşlayacağız."</p>

  <p class="calibre15">&nbsp;Jim başını bir an elleri arasında sıktı: "Kafama bir şey yemiş gibiyim."</p>

  <p class="calibre15">Mac kapıyı açtı: "Gittiğim yöne doğru atla ve yere değince koşmaya devam et."</p>

  <p class="calibre15">Mac sözü biter bitmez atladı, Jim de onu izledi.</p>

  <p class="calibre15">Jim neredeyse başları üstünde olan güneşe baktı. İlerde küçük bir kasabanın yanyana dizili evleriyle ağaçları görünüyordu. Katar onları orada bırakıp uzaklaştı.</p>

  <p class="calibre15">"Demiryolu buradan ayrılıyor," dedi Mac. "Bizim istediğimiz de şuradan Torgas Vadisine gitmek. Kasabaya girmeyeceğiz. Haydi, tarlalardan geçip gidelim."</p>

  <p class="calibre15">Jim adamın ardından dikenli telden atladı, bir tarla geçti ve toprak bir yola girdi. Küçük kasabanın kenarından geçip yarım mil sonra öteki hatta çıktılar.</p>

  <p class="calibre15">Mac yol kenarındaki sete oturup Jim'i yanına çağırdı.</p>

  <p class="calibre15">"Burası güzel işte. Epey de tren geçiyor. Yalnız ne kadar bekleyeceğimizi bilemiyorum." Kahverengi bir sigara sardı. "Jim, sigaraya başlasan iyi edersin. İyi bir toplumsal alışkanlıktır. Zamanı gelince pek çok yabancı ile konuşacaksın. Bir yabancıyı bir sigara ikramından, hatta bir sigara istemekten daha kolay yumuşatacak şey yoktur bence. Sana sigara ikram ettiklerinde almazsan pek çok kişi de hakarete uğramış sanır kendisini. Başlasan iyi olur anlayacağın."</p>

  <p class="calibre15">"Başlayayım bari dedi Jim. "Çocukken içerdim. Bilmem yine içimi bulandırır mı."</p>

  <p class="calibre15">"Bir dene. Dur, ben sana bir tane sarayım."</p>

  <p class="calibre15">Jim sigarayı alıp yaktı: "Hoş bir tadı var. Doğrusu unutmuştum."</p>

  <p class="calibre15">"Sevmesen bile bizim işimizde çok yararlıdır. Bizim durumumuzdaki insanların tek toplumsal alışkanlıklarıdır bu. Bir tren geliyor." Mac ayağa kalktı. "Yük trenine benziyor üstelik."</p>

  <p class="calibre15">Tren ağır ağır yaklaşıyordu. "Şuna baki" diye bağırdı Mac. "Seksen yedi Bizim tren bu. Kentte bunun güneye gideceğini söylemişlerdi. Kimi vagonları bırakıp yoluna devam ediyor olmalı."</p>

  <p class="calibre15">"Haydi o eski vagonumuza binelim. Orasını sevmiştim."</p>

  <p class="calibre15">Vagon yanlarına gelince atladılar. Mac eski kâğıt yığınının içine gömüldü. "Keşke hiç uyanmasaydık."</p>

  <p class="calibre15">&nbsp;Tren alçak kahverengi tepelerin ve iki kısa tünelin arasından geçerken Jim, yine kapının önünde oturdu. Ağzında hâlâ tütün tadı vardı. Hoş bir tattı bu doğrusu. Birden elini mavi işçi tulumunun ceketinin cebine soktu.</p>

  <p class="calibre15">"Mac!"</p>

  <p class="calibre15">"Ne var?"</p>

  <p class="calibre15">"Dün akşam iki çikolata almıştım."</p>

  <p class="calibre15">Mac çikolatalardan birini aldı, tembel tembel kâğıdını çıkardı. "Sen devrime çok yararlı olacaksın gördüğüm kadarıyla."</p>

  <p class="calibre15">Bir saat kadar sonra Jim'in üzerine yeniden bir uyuşukluk çökmüştü. İstemeye istemeye kapıyı kapatıp kâğıtların arasına uzandı. Bir anda yine o karanlık, gürültülü mağaraya girmişti, gürültüden rüyasında üzerine sular döküldüğünü gördü. Suyun içinde hayal meyal tahta parçaları görüyordu. Su kendisini alıp o karanlık yere doğru sürüklüyordu.</p>

  <p class="calibre15">Mac'ın omzunu sarsmasıyla uyandı: "Bıraksam bir hafta uyuyacaksın yahu. Bugün on iki saat uyudun."</p>

  <p class="calibre15">Jim gözlerini ovuşturdu: "Başıma bir şey yemiş gibiyim yine."</p>

  <p class="calibre15">"Toparlan artık. Torgas'a giriyoruz."</p>

  <p class="calibre15">"Sahi mi? Saat kaç?"</p>

  <p class="calibre15">"Gece yarısı olmalı. Tamam geldik işte, atlamaya hazır mısın?"</p>

  <p class="calibre15">"Hazırım."</p>

  <p class="calibre15">"Haydi."</p>

  <p class="calibre15">Tren ağır ağır uzaklaştı yanlarından. Torgas istasyonu az ötelerindeydi, kırmızı ışığı yanıyordu. Hareket memuru elindeki feneri ileri geri sallamaktaydı. Sağ tarafta kasabanın soğuk, yapayalnız ışıkları yanıyor, gökyüzüne soluk bir parıltı yayılıyordu. Hava iyice soğumuştu. Sessiz, sert bir rüzgâr esiyordu.</p>

  <p class="calibre15">"Acıktım," dedi Jim. "Yemek hakkında bir fikrin var mı Mac?"</p>

  <p class="calibre15">"Bir sokak lambasının altına gidene kadar bekle. Listemde iyi bir şeyler var sanırım." Jim, Mac'ın ardından karanlığa daldı. Az sonra kasabanın içine girmişler, bir köşedeki ışığın altında durmuşlardı. Mac cebinden bir kâğıt çıkardı. "Esaslı bir kasaba burası Jim. Hemen hemen elli tane aktif sempatizan var. Sana yardım edeceklerine inanabileceğin insanlar. Hah, işte benim aradığım. Alfred Anderson, Townsend, Dördüncü ve Beşinci Sokaklar kavşağında, Al'ın Lokanta Arabası. Ne dersin, ha?"</p>

  <p class="calibre15">"O kâğıt ne?" diye sordu Jim.</p>

  <p class="calibre15">&nbsp;"Kasabada sempatizan olduğunu bildiklerimizin listesi. Elimizde bu liste oldukça yün bileklikten bir kutu mermiye kadar istediğimizi bulabiliriz. Ama Al'ın Lokanta Arabası! Bu gezici lokantalar genellikle gece sabaha kadar açık olurlar Jim. Townsend ana caddelerden biri olmalı. Haydi yürü, ama sen sakın bir şeye karışma, tamam mı!"</p>

  <p class="calibre15">Az sonra ana caddeye çıkmış sonuna doğru yürüyorlardı, boş dükkânların çoğaldığı, binalar arasında arsaların göründüğü ucuna doğru buldular Al'ın Lokanta Arabasını. Araba, kapısı yana kayarak açılan, pencerelerinde renkli camları olan ufak, sevimli bir yerdi. Pencereden içerdeki taburelerde iki müşterinin oturduğunu gördüler. Tezgâhın ardında da beyaz kolları çıplak, şişman bir genç vardı.</p>

  <p class="calibre15">"Kahve ve çörekçi bunlar," dedi Mac. "Yemeklerini bitirene kadar bekleyelim."</p>

  <p class="calibre15">Onlar kapının önünde dururlarken bir polis yanlarına yaklaşıp kendilerini süzdü. Mac, yüksek sesle, "Bir parça pasta yemeden eve gitmem işte," dedi.</p>

  <p class="calibre15">Jim durumu kavramıştı: "Yürü diyorum sana," dedi. "Ağzıma bir lokma koymayacak kadar uykum geldi benim."</p>

  <p class="calibre15">Polis yanlarından geçti. Geçerken neredeyse koklayacaktı ikisini de. "Lokantayı soymak için cesaret toplamaya çalıştığımızı sanıyor," diye fısıldadı Mac. Polis dönüp kendilerine doğru yürümeye başladı. "Sen istersen git," dedi Mac. "Ben gidip bir parça pasta yiyeceğim." Üç basamağı çıkıp arabanın kapısını açtı.</p>

  <p class="calibre15">Lokanta sahibi yeni müşterilerine gülümsedi: "iyi geceler beyler. Hava iyice soğudu, değil mi?"</p>

  <p class="calibre15">"Öyle," dedi Mac. Gidip öteki iki müşteriden uzakça bir köşeye oturdu. Al'ın yüzünde bir kuşku gölgesi dolandı.</p>

  <p class="calibre15">"Bana bakın," dedi. "Paranız yoksa birer fincan kahve ve yiyecek bir lokma bir şey verebilirim. Ama öyle mükellef bir yemek ısmarlayıp da sonra bana polis çağırmamı söylemeyin. Şu dilenciler beni batıracaklar bir gün..."</p>

  <p class="calibre15">Mac güldü: "Kahve ve yiyecek bir şeyler Al, teşekkür ederiz."</p>

  <p class="calibre15">Lokanta sahibi kuşkuyla baktı Mac'a, uzun beyaz aşçı külahını çıkardı, başını kaşıdı.</p>

  <p class="calibre15">Diğer müşterileri kahvelerini bitirmişlerdi. Biri, "Sen hep serserileri mi beslersin Al" diye sordu.</p>

  <p class="calibre15">"Sen olsan ne yapabilirsin ki? Herifin biri soğuk bir gecede bir fincan kahve istemişse, boktan bir beş senti yok diye umutlarını boşa mı çıkarayım yani?"</p>

  <p class="calibre15">&nbsp;Müşteri bir kahkaha attı: "Yirmi fincan kahve bir dolar eder Al. Böyle gidersen topu çabuk dikersin? Geliyor musun, Will?" İki adam kalktılar, paralarını ödeyip lokantadan çıktılar.</p>

  <p class="calibre15">Al adamların ardından kapıya yürüdü, kapıyı sıkıca kapattı. Sonra tezgâhın ardına geçip Mac'ın önüne geldi: "Kimsiniz siz?"</p>

  <p class="calibre15">Beyaz, tombul kolları dirseklerine kadar çıplaktı. Elindeki ıslak bezle tezgâhı siliyordu bir yandan. Konuşurken öne eğilmesi söylediği her şeye bir sır havası veriyordu.</p>

  <p class="calibre15">Mac bir fesat hazırlığı içindeymiş gibi gözünü kırptı: "Bir iş için kentten gönderdiler bizi."</p>

  <p class="calibre15">Al'ın tombul yanakları, heyecandan kıpkırmızı kesildi: "Tamam! Daha içeri girdiğinizde anlamıştım. Beni nasıl buldunuz?"</p>

  <p class="calibre15">Mac durumu açıkladı: "Bizimkilere karşı iyi davranmıştınız, biz böyle şeyleri unutmayız."</p>

  <p class="calibre15">Al, sanki kendisinden beleş bir yemek kopartılmaya çalışılmıyormuş da, bir ödül veriliyormuş gibi kendisini önemseyerek gülümsedi: "Durun hele," dedi, "bugün bir şey yememişsinizdir. iki köfte pişireyim size."</p>

  <p class="calibre15">"Çok iyi olur," dedi Mac. "Açlıktan ölüyorduk."</p>

  <p class="calibre15">Al buzdolabından iki avuç kıyma çıkardı, avuçları arasında köfte biçimine soktu, ocağın üstüne biraz yağ sürüp köfteleri attı. Üzerlerine ve çevrelerine kıyılmış soğan doldurdu. Oda bir anda mis gibi bir kokuyla dolmuştu.</p>

  <p class="calibre15">"Şu anda tezgâhın üstünden atlayıp o köftelerin yanına uzanmaktan başka bir şey düşünemiyorum," dedi Mac.</p>

  <p class="calibre15">Köfteler cızırdıyordu, soğanlar pembeleşmeye başlamıştı. Al yine eğildi: "Burada ne işiniz var?"</p>

  <p class="calibre15">"Buraların elması güzel demişlerdi."</p>

  <p class="calibre15">Al dirsekleri üzerinde doğruldu. Gözlerine gizli ve çok bilmiş bir bakış yerleşmişti. "Aha!" dedi. "Şimdi anladım."</p>

  <p class="calibre15">"Köfteleri çevir öyleyse."</p>

  <p class="calibre15">Al köfteleri çevirdi, kaşığıyla üzerlerine bastırdı, sonra soğanları toplayıp etin üstüne doldurdu, kaşığıyla yine bastırdı. Bu işleri bir ineğin geviş getirmesi gibi titizlikle derinden derine düşünüyormuşçasına yapıyordu. Sonunda gelip Mac'ın önüne yerleşti. "Babamın küçük bir meyveliği ile biraz toprağı var. Ona bir zarar vermezsiniz, değil mi? Ben size hep iyilik yaptım bugüne kadar."</p>

  <p class="calibre15">&nbsp;"İyilik yaptın, doğru," dedi Mac. "Küçük çiftliklerle bir alıp veremediğimiz yok bizim. Babana bizden kendisine zarar gelmeyeceğini söyle. Bize bir fırsat tanırsa meyvelerini de toplatırız."</p>

  <p class="calibre15">"Teşekkürler, bunu kendisine söyleyeceğim." Al köfteleri aldı, tabaklara patates püresi koydu, kaşığıyla pürenin üstüne bastırıp çukurlara açık kahverengi bir salça doldurdu.</p>

  <p class="calibre15">Mac ile Jim aç kurtlar gibi yemeklerini yiyip Al'ın önlerine bıraktığı kahveyi de içtiler. Sonra tabaklarını ekmekle sıyırıp ekmeği de ağızlarına attılar, Al birer fincan kahve daha doldurdu. "Çok esaslı bir yemekti Al," dedi Jim. "Açlıktan ölüyordum."</p>

  <p class="calibre15">"Gerçekten güzeldi," dedi Mac. "Sen iyi bir insansın Al."</p>

  <p class="calibre15">"Kendi işim olmasaydı, babamın da toprağı olmasaydı ben de size katılırdım. Şimdi bile size yardım ettiğim duyulursa burayı paramparça ederler."</p>

  <p class="calibre15">"Bizden sır çıkmaz Al."</p>

  <p class="calibre15">"Biliyorum."</p>

  <p class="calibre15">"Al, hasat için gelen çok mu?"</p>

  <p class="calibre15">"Evet, epey fazla. Çoğu burada yer. Yirmi beş sente çorba, et, iki sebze, ekmek, tereyağ, pasta, iki de kahve. Kâr az ama sürümden kazanıyorum."</p>

  <p class="calibre15">"Aferin," dedi Mac. "Bak Al, ırgatların bir liderden falan söz ettiklerini duydun mu?"</p>

  <p class="calibre15">"Lider mi?"</p>

  <p class="calibre15">"Evet, yani ne yapmaları gerektiğini kendilerine söyleyecek biri."</p>

  <p class="calibre15">"Anlıyorum. Ama doğrusu böyle bir şey hatırlayamadım."</p>

  <p class="calibre15">"Peki, onları nerede bulurum?"</p>

  <p class="calibre15">Al çenesini ovuşturdu: "Benim bildiğim iki grup var. Biri kasaba yolu üzerinde Palo Road'da. Öteki de ırmak kıyısında. Söğütlerin orası bayağı vahşi orman gibidir."</p>

  <p class="calibre15">"Güzel. Nasıl gidilir oraya?"</p>

  <p class="calibre15">Al kalın parmağı ile işaret etti: "Şu karşı sokağa girin, kasabanın sonuna gelene kadar yürüyün. Irmak oradadır, bir de köprü göreceksiniz. Söğütler arasında bir patika vardır, sola doğru. Çeyrek mil kadar izleyin patikayı, oraya varırsınız. Kaç kişi olduklarını bilmiyorum ama."</p>

  <p class="calibre15">&nbsp;Mac kalkıp şapkasını başına geçirdi: "İyi bir insansın Al. Eh, artık yola düşelim. Yemek için teşekkür ederiz."</p>

  <p class="calibre15">"Babamın içinde bir yatak olan bir kulübesi var," dedi Al. "İsterseniz orada kalabilirsiniz."</p>

  <p class="calibre15">"Olmaz Al. Çalışacaksak adamların arasında olmalıyız."</p>

  <p class="calibre15">"Karnınız acıkınca buraya gelin. Yalnız bu geceki gibi kimsenin olmadığı bir saati kollayın, tamam mı?"</p>

  <p class="calibre15">"Olur Al. Anladık. Teşekkürler."</p>

  <p class="calibre15">Mac, Jim'e yol verip kendisi arkadan çıktı, kapıyı da sıkıca kapattı. Basamaklardan inip Al'ın gösterdiği sokağa yürüdüler. Polis köşe başındaki bir kapı aralığından önlerine çıktı.</p>

  <p class="calibre15">"Durun bakalım! Kimsiniz siz?"</p>

  <p class="calibre15">Jim polisin birden çıkıvermesi karşısında irkilip gerilemişti. Ama Mac sakindi: "iki ırgat bayım. Biraz elma toplamaya geldik."</p>

  <p class="calibre15">"Gecenin bu saatinde sokakta ne işiniz var?"</p>

  <p class="calibre15">"Bir saat önce geçen trenden indik."</p>

  <p class="calibre15">"Şimdi nereye gidiyorsunuz?"</p>

  <p class="calibre15">"Irmağın kıyısındaki çocukların yanına gidelim dedik."</p>

  <p class="calibre15">Polis yerinden kıpırdamamıştı: "Paranız var mı?"</p>

  <p class="calibre15">"Az önce yemek yediğimizi gördünüz. Serserilikten içeri girmeyecek kadar paramız var."</p>

  <p class="calibre15">Polis o zaman yana çekildi: "Öyleyse haydi yürüyün bakalım, gece vakti de sokaklarda dolaşmayın."</p>

  <p class="calibre15">"Baş üstüne, bayım."</p>

  <p class="calibre15">Hızlı adımlarla yürüdüler.</p>

  <p class="calibre15">"Doğrusu iyi konuştun Mac."</p>

  <p class="calibre15">"Konuşurum elbette. Birinci ders bu. Bir polisle, hele gece saatinde, hiç tartışmayacaksın. Şu anda serserilikten otuz gün yemek iyi olmazdı, değil mi?"</p>

  <p class="calibre15">Tulumlarının ceketlerine sıkıca sarınıp lambaların giderek seyrekleştiği sokakta yürüdüler.</p>

  <p class="calibre15">"işe nasıl başlamayı düşünüyorsun?" diye sordu Jim.</p>

  <p class="calibre15">&nbsp;"Bilmiyorum. Her yola başvurmamız gerek. Bak, normal olarak genel bir planla başlarız, ama ayrıntıları elde edebildiğimiz şeylere göre düzenleriz. Elimize her geçeni de kullanmaya çalışırız. Yapabileceğimiz tek şey budur. Şimdi önce durumu bir görelim da."</p>

  <p class="calibre15">Jim yepyeni bir canlılıkla adımlarını sıklaştırdı: "Bana da iş vereceksin değil mi Mac? Ben bütün yaşamımca ikinci planda kalmak istemiyorum."</p>

  <p class="calibre15">Mac güldü: "Sen de kullanılacaksın. Hem de kentte sekiz saatlik bir işte çalışıyor olmayı isteyeceğin kadar."</p>

  <p class="calibre15">"Bunu isteyeceğimi hiç sanmıyorum Mac. Daha önce hiç bu kadar keyifli hissetmemiştim kendimi. İyi duygularla dolu içim. Senin de böyle bir şey duyduğun olur mu?"</p>

  <p class="calibre15">"Zaman zaman. Çoğunlukla neler hissettiğimi bilemeyecek kadar çok işim vardır."</p>

  <p class="calibre15">Sokaktaki binalar giderek köhneleşiyordu. Kaynakçılar, elden düşme araba sergileri, hurda oto parçası yığınları doluydu iki yanları. Sokak ışıkları eski ve başıboş bırakılmış evlerin boş pencerelerinde yansıyor, çoktan çalılığa dönüşmüş bahçelerde gölgeler oluşturuyordu.</p>

  <p class="calibre15">"Köprü ışıklarını gördüm sanırım," dedi Jim. "Şu her iki yandaki üçer ışığı görüyor musun?" "Görüyorum. Sola mı sapılacaktı?" "Evet, sola."</p>

  <p class="calibre15">Bu mevsimde kumluk bir yatağın ortasında ağır ağır akan bir dereye dönmüş olan dar ırmağın üzerinde iki kemerli bir köprü vardı. Jim ile Mac köprünün solundan ırmağın yatağına dönerlerken söğütler arasında bir geçit gördüler. Mac öne geçti. Az sonra köprü ışıklarının dışına çıkmışlardı, çevrelerinde söğüt dalları dışında hiçbir şey yoktu. Oldukça aydınlık olan gökyüzünün yardımıyla söğüt dallarını ve sağlarında, ırmak yatağının kıyısında iri kavakların oluşturduğu duvarı görebiliyorlardı.</p>

  <p class="calibre15">"Önümü göremiyorum," dedi Mac. "Ayaklarımla adım adım yoklayarak ilerleyeceğim. Dalların yüzüne çarpmaması için kollarını başının önünde tut, Jim."</p>

  <p class="calibre15">"Öyle yapıyorum zaten. Az önce ağzımın ortasına bir tane yedim."</p>

  <p class="calibre15">Bir süre basılmaktan ezilmiş patikada yürüdüler.</p>

  <p class="calibre15">"Duman kokusu alıyorum," dedi Jim. "Yaklaştık sanırım."</p>

  <p class="calibre15">Mac birden durdu: 'İlerde ışık var. Bak Jim, burada da deminki gibi olacak: ben konuşacağım."</p>

  <p class="calibre15">"Tamam."</p>

  <p class="calibre15">&nbsp;Patika, küçük bir kamp ateşi ile aydınlanan kocaman bir düzlüğe çıkmıştı. Bir kenarda üç tane kirli, beyaz çadır vardı. Birinin içinde ateş yanıyor, çadır bezinin üstünde iri karaltılar oynaşıyordu. Düzlükte kimisi battaniyesine sarınarak uyuyan, kimisi de ateşin çevresinde oturan elli kişi vardı. Jim ile Mac söğütlerin arasından çıkarken ışık yanan çadırdan gelen, başladığı gibi kesilen kısa ve tiz bir çığlık duydular. Çadır bezinin üstündeki iri gölgeler heyecanla koşuştular.</p>

  <p class="calibre15">"Biri hasta," dedi Mac. "Ama daha duymadık. Başkasının işine burnunu sokmamak her zaman iyidir."</p>

  <p class="calibre15">Ateşe doğru yürüdüler, adamlar dizlerini tutmuşlar oturuyorlardı.</p>

  <p class="calibre15">"Bu kulübe girmek serbest mi?" diye sordu Mac. "Yoksa önce seçim mi yapılıyor?"</p>

  <p class="calibre15">Gözlerinde kamp ateşi parıldayan sakallı yüzler Mac’tan yana çevrildi. Biri yer vermek için toparlandı: "Toprak bedava bayım."</p>

  <p class="calibre15">Mac güldü: "Benim geldiğim yerde öyle değil ama."</p>

  <p class="calibre15">Ateşin öte tarafından zayıf, aydınlık bir yüz, "Tam yerine düştün öyleyse, ahbap," dedi. "Burada her şey bedava, yemek, içki, arabalar, evler. Gel de şu hindi ziyafetine yumul bakalım."</p>

  <p class="calibre15">Mac çömeldi, Jim'e yanına oturmasını işaret etti. Cebinden tütün kesesini çıkardı, kendisine titizlikle esaslı bir sigara sardı. Sonradan aklına gelmiş gibi, "Siz kapitalistlerden de sigara isteyeniniz var mı?" diye sordu.</p>

  <p class="calibre15">Birkaç el uzandı. Kese elden ele dolaştı.</p>

  <p class="calibre15">"Yeni mi geldiniz?" diye sordu zayıf yüzlü olanı.</p>

  <p class="calibre15">"Yeni. Birkaç elma toplayıp parasıyla geçinip gidelim dedik işte."</p>

  <p class="calibre15">Zayıf yüzlü birden parladı: "Kaç para verdiklerini biliyor musun, ahbap? On beş sent, on beş boklu sent!"</p>

  <p class="calibre15">"Ne bekliyordun yani?" dedi Mac. "İnsaf yahu! Kamınızın aç olduğunu söyleyecek yüreğiniz yok mu sizin? Çalışırken elma yiyebilirsiniz, değil mi? Ne elmalar hem de!" Sesi birden sertleşti. "Peki, ya toplamazsak?"</p>

  <p class="calibre15">"Toplamak zorundayız. Buraya gelmek için cebimizdeki son kuruşumuzu da harcadık."</p>

  <p class="calibre15">"Esaslı elmalar," dedi Mac yine. "Biz toplamazsak, , hepsi çürür."</p>

  <p class="calibre15">"Biz toplamazsak başkası toplar." "Ya onların toplamalarını engellersek?" Ateşin çevresindekilerde bir gerginlik seziliyordu. Zayıf yüzlü, "Yani... grev mi?" diye sordu. Mac güldü: "Öyle bir şey demedim." Çenesini dizlerine dayamış olan kısa boylu biri, "Kaç para verdiklerini duyunca, London'a inme iniyordu az daha." Yanındaki adama döndü. "Öyle değil mi, Joe? Az daha inme inmiyor muydu adama?"</p>

  <p class="calibre15">"Yemyeşil kesildi," dedi Joe. "Durduğu yerde yemyeşil kesildi. Kaptığı bir dalı avuçları içinde parçaladı."</p>

  <p class="calibre15">Tütün kesesi başladığı yere dönmüş, içiyse hemen hemen boşalmıştı. Mac tütünü parmaklarıyla yoklayıp keseyi cebine yerleştirdi: "London kim?" diye sordu.</p>

  <p class="calibre15">Zayıf yüzlü, "Esaslı adamdır London," dedi. "Onunla birlikte dolaşırız. Büyük adamdır."</p>

  <p class="calibre15">"Patron ha?"</p>

  <p class="calibre15">"Patron değil ama iyi adam işte. Biz hep birlikte dolaşırız gibi bir şey. Onu polislerle konuşurken dinleyeceksin. O..."</p>

  <p class="calibre15">Çadırdan bu kez biraz daha uzun bir çığlık yükselmişti. Adamlar başlarını çevirip baktılar, sonra pek umursamamış gibi ateşe döndüler.</p>

  <p class="calibre15">"Hasta mı var?" diye sordu Mac.</p>

  <p class="calibre15">"London'un gelini. Doğuruyor."</p>

  <p class="calibre15">"Çocuk doğuracak yer değil burası. Doktor var mı?"</p>

  <p class="calibre15">"Doktoru nereden bulacaklar ki."</p>

  <p class="calibre15">"Neden ilçe hastanesine götürmüyorlar?"</p>

  <p class="calibre15">Zayıf yüzlü güldü: "Irgatları ilçe hastanesine almazlar. Bilmiyor muydun? Yerleri yoktur. Hep doludur."</p>

  <p class="calibre15">"Bilirim," dedi Mac. "Siz biliyor musunuz diye merak etmiştim."</p>

  <p class="calibre15">Jim titredi, küçük bir söğüt dalı alıp ucu alevlenene kadar ateşte tuttu. Mac'ın eli karanlıkta bir an gencin kolunu kavradı.</p>

  <p class="calibre15">"Bu konuda bir şeyler bilen biri var mı yanında?"</p>

  <p class="calibre15">"Yaşlı bir kadın var." Zayıf yüzlünün gözleri kuşku doluydu artık. "Bunlardan sana ne kuzum?"</p>

  <p class="calibre15">"Bu konuda birazcık eğitim görmüştüm. Bir şeyler bilirim yani. Belki yardımım dokunabilir diye düşündüm."</p>

  <p class="calibre15">"Git London'la konuş öyleyse." Zayıf yüzlü sorumluluğu üzerinden atmıştı. "Onun hakkında sorulara cevap vermek bizim işimiz değil."</p>

  <p class="calibre15">Mac kuşkuyu anlamazlıktan geldi: "Konuşayım o halde. "Ayağa kalktı. "Yürü Jim! London, ışıklı çadırda mı?"</p>

  <p class="calibre15">&nbsp;"Evet."</p>

  <p class="calibre15">Jim ile Mac'ı izledi; ateşte aydınlanan yüzler, sonra yine ateşe döndüler, iki adam uyuyan insanlar olan yerdeki eşya yığınlarına basmamaya. çalışarak açıklıkta yürüdüler.</p>

  <p class="calibre15">"Ne fırsat!" diye mırıldandı Mac. "Bir başarabilsem, işimiz iştir."</p>

  <p class="calibre15">"Sen ne demek istiyorsun Mac? Senin ebelik eğitimi gördüğünü bilmiyordum."</p>

  <p class="calibre15">"Bunu pek çok kişi bilmez."</p>

  <p class="calibre15">Brandanın üstüne kara gölgelerin vurduğu çadıra yaklaşmışlardı. Mac, "London!" diye seslendi.</p>

  <p class="calibre15">Çadır kanatları açıldı, iriyarı bir adam göründü. Omuzları genişti. Kafasının ortası kel kalmıştı, ama kenarlarında kapkara saçlar vardı. Yüzü sert, kırışıklarla doluydu, gözleri bir gorilinkiler kadar vahşi ve kırmızıydı. Adamda bir güçlülük seziliyordu. Soluk aldığı gibi doğal olabilirdi insanları yönetmesi, iri elinin bir hareketiyle çadır kanadı kapandı.</p>

  <p class="calibre15">"Ne istiyorsunuz?"</p>

  <p class="calibre15">"Az önce geldik," diye Mac anlattı. "Ateşin başında oturanlar, doğum yapan bir kadın olduğunu söylediler."</p>

  <p class="calibre15">"Eee ne olacak yani?"</p>

  <p class="calibre15">"Doktor olmadığına göre size yardımcı olabilirim diye düşünmüştüm."</p>

  <p class="calibre15">London çadırın kanadını açıp Mac'ın yüzüne ışık düşürdü: "Ne yapabilirsin ki?"</p>

  <p class="calibre15">"Hastanelerde çalışmışlığım var. Daha önce de çocuk doğurttum. Bu iş kumara gelmez London."</p>

  <p class="calibre15">İriyarı adamın sesi yumuşadı: "Gel içeri. Burada yaşlı bir kadın var, ama bana sorarsan kaçığın biri. Gel bir bak." içeri girmeleri için çadırın kanatlarını araladı.</p>

  <p class="calibre15">İçersi kalabalık ve çok sıcaktı. Bir tabağın içinde bir mum yanıyordu. Çadırın ortasında gaz tenekesinden yapılma bir sobanın yanında çok yaşlı ve buruşuk yüzlü bir kadın oturuyordu. Çadırın bir köşesinde de yüzü bembeyaz kesilmiş bir genç vardı. Arka tarafta yere yerleştirilmiş bir şilte üzerinde yüzü soluk ve kirden yol yol iz olmuş, saçları başına yapışmış, kaskatı kesilmiş genç bir kadın yatmaktaydı. Üçü de Jim ile Mac'a baktılar. Yaşlı kadın da bir an başını kaldırıp baktı, sonra bakışlarını kıpkırmızı kesilmiş tenekeye çevirdi. Bir elinin tırnaklarıyla öteki elini kaşıdı.</p>

  <p class="calibre15">&nbsp;London şiltenin yanına yürüyüp çömeldi. Genç kadın korku dolu bakışlarını Mac’tan ayırıp London'a çevirdi. "Doktorumuz var artık," dedi London. "Artık korkmana gerek kalmadı."</p>

  <p class="calibre15">Mac kıza bakıp göz kırptı. Genç kadının yüzü korkudan kaskatı kesilmişti. Delikanlı köşeden gelip Mac'ın omzuna dokundu: "iyileşecek mi, doktor?"</p>

  <p class="calibre15">"Elbette."</p>

  <p class="calibre15">Mac, yaşlı kadına döndü: "Ebe misin sen?"</p>

  <p class="calibre15">Kadın ellerinin üstlerini kaşıyor, bomboş gözlerle adamın yüzüne bakıyor, ama konuşmuyordu.</p>

  <p class="calibre15">"Ebe misin diye sordum sana?" diye bağırdı Mac.</p>

  <p class="calibre15">"Hayır, ama bir iki çocuk doğurtmuştum zamanında."</p>

  <p class="calibre15">Mac uzanıp kadının elini tuttu, mumu yakınına getirdi. Kadının tırnakları uzun, kırık ve kirliydi, elleri de mavimsi bir renk almıştı. "Öyleyse ölü doğurtmuşsundur. Bez olarak ne kullanacaktın?"</p>

  <p class="calibre15">Yaşlı kadın kenardaki gazete yığınını gösterdi: "Lisa'nın sancısı iki kere geldi daha. işte bu kâğıtları kullanacaktık silmek için."</p>

  <p class="calibre15">London öne eğilmiş, ağzı şaşkınlıktan açılmış bir halde soru dolu bakışlarla Mac'a bakıyordu.'Dazlak kafası parlıyordu ışıkta. Kadının sözlerini doğruladı: "Lisa ikinci sancıyı az önce atlattı."</p>

  <p class="calibre15">Mac başıyla dışarsını işaret etti. Çadır kanadını aralayıp dışarı çıktı, Jim ile London kendisini izlediler. Mac, "Bak," dedi London'a. "Ellerini gördün. O ellerle tutulan bebek yaşar belki ama kızın kurtulma şansı bile olamaz. O karıyı kovalasan iyi olur."</p>

  <p class="calibre15">"Sen mi doğurtacaksın o halde?"</p>

  <p class="calibre15">Mac bir an konuşmadı: "Ben yaparım. Jim bana yardım eder, ama daha çok kişinin yardımı gerekli."</p>

  <p class="calibre15">"Ben yardım ederim," dedi London.</p>

  <p class="calibre15">"Yeterli değil. Oradakilerden başka el verecek çıkar mı?"</p>

  <p class="calibre15">London güldü: "Ben söyledikten sonra vermesinler bakalım."</p>

  <p class="calibre15">"Söyle öyleyse," dedi Mac. "Şimdi söyle."</p>

  <p class="calibre15">London öne geçti, ateşin çevresinde sessiz oturan adamlara doğru yürüdüler. Adamlar başlarını kaldırıp baktılar.</p>

  <p class="calibre15">"N'aber London?" dedi zayıf yüzlü.</p>

  <p class="calibre15">&nbsp;London yüksek sesle konuşuyordu: "Doktoru biraz dinlemenizi istiyorum." Bir iki kişi daha yaklaştı yanlarına, isteksiz ve kayıtsızdılar, ama otoritenin sesine koşup gelmişlerdi.</p>

  <p class="calibre15">Mac öksürdü: "London'un gelini doğuruyor, ilçe hastanesine götürmek istemiş ama almamışlar. Doluymuşlar, üstelik bizler bitli ırgatlardan başka bir şey değilmişiz. Tamam, bize yardım etmiyorlar. O zaman biz de kendi işimizi kendimiz yapacağız."</p>

  <p class="calibre15">Adamlar şimdi biraz silkinmiş, bir araya sokulmuş gibiydiler. Uyuşukluğu atıyorlardı üzerlerinden. "Ben hastanede çalıştım, yardımcı olabilirim," diye Mac devam etti. "Ama sizlerin de yardım etmenizi istiyorum, ihtiyaçları olduğu zaman, bizden olanların yanında olmalıyız. Başka kimse olmayacak çünkü."</p>

  <p class="calibre15">Zayıf yüzlüye bir cesaret geldi: "Pekâlâ ahbap, ne istiyorsun bizden?"dedi.</p>

  <p class="calibre15">Ateş ışığında Mac'ın yüzünde bir sevinç ve zafer gülümsemesi göründü: "Çok güzel! Sizler, birlikte çalışmanın ne demek olduğunu bilirsiniz. Önce kaynar su gerek. Su kaynayınca içine beyaz bez atıp onu da kaynatmalıyız. Bezi nereden bulacağınız beni ilgilendirmez, ben iyice kaynamış bez istiyorum, o kadar." Üç kişiyi işaret etti: "Sizler büyük bir ateş yakın. Siz de büyük kazanlar bulun. Çevrede beş galonluk bidonlar vardır. Diğerleri de bez toplamaya başlasın: ne olursa, mendil, eski gömlekler falan, beyaz olsun da ne olursa olsun. Su kaynayınca bezleri içine atın ve yarım saat kaynatın. Bana da en kısa zamanda küçük bir tas sıcak su gerek." Adamlar kıpırdanmaya başlamışlardı.</p>

  <p class="calibre15">"Durun! Bir şey daha var. Bir lamba istiyorum, iyi bir lamba. Biriniz bana iyi bir lamba bulsun. Bulamazsanız çalın. Işığa ihtiyacım olacak."</p>

  <p class="calibre15">Havada bir değişiklik vardı. Şimdi adamların kayıtsızlıkları yok oluvermişti. Uyuyanlar uyandırılıp durum anlatılmış onlar da ayaktakilere karışmışlardı. Ormanı bir heyecan dalgası doldurmuştu, ama neşeli bir heyecan. Ateşler yakılıyordu. Dört büyük bidon ateşe sürülmüştü. Sonra bezler ortaya çıkmaya başladı. Herkesin yığına ekleyecek bir şeyi var gibiydi. Biri fanilasını çıkartıp suya attı, gömleğini çıplak sırtına geçirdi. Birdenbire herkes mutlu oluvermiş gibiydi. Dalları kırıp ateşe atarlarken gülüyorlardı.</p>

  <p class="calibre15">Jim, Mac'ın yanında durmuş bu hummalı çalışmayı seyrediyordu. "Ne yapmamı istersin?" diye sordu.</p>

  <p class="calibre15">"Benimle gel, bana çadırda yardım edersin." Tam o anda çadırdan bir çığlık koptu. Mac, "Bana bir tas sıcak su getir Jim," dedi. Küçük bir şişe uzattı. "Şunu al, o büyük bidonlara bu tabletlerden dörder tane at. Suyu getirirken şişeyi de getir." Sonra acele adımlarla çadıra girdi.</p>

  <p class="calibre15">Jim tabletleri bidonlara attı, birinden bir tas su alıp Mac'ın ardından yürüdü. Yaşlı kadın ayak altından çekilmiş, bir köşeye büzülmüştü. Ellerini kaşıyor, suya iki tablet atıp ellerini içine sokan Mâc'a kuşkuyla bakıyordu. "Önce ellerimizi temizlemeliyiz," dedi Mac.</p>

  <p class="calibre15">"Şişede ne var?"</p>

  <p class="calibre15">"Cıva biklorür. Hep yanımda taşırım. Jim, sen de ellerini yıka sonra yeni su getir."</p>

  <p class="calibre15">Dışardan biri, "Lambaların geldi, doktor!" diye bağırdı.</p>

  <p class="calibre15">Mac çadırın kanadını açıp lambaları aldı: yuvarlak fitilli bir lüks ile güçlü bir gaz lambası. Jim'e "Zavallının biri karanlıkta süt sağacak dedi. Gaz lambasının pistonuna bastı. Lambanın sert, beyaz ışığı çadırı doldurdu. Dışardan kırılan dal sesleriyle konuşmalar duyuluyordu.</p>

  <p class="calibre15">Mac lambayı şiltenin yanına yerleştirirken, "Her şey yolunda, Lisa," dedi. Kızı örten kirli örtüyü çekmeye çalıştı. London ile beyaz yüzlü genç bakıyorlardı. Lisa utanarak örtüyü tutmaya çalıştı. "Haydi haydi Lisa, seni hazırlamam gerek," dedi Mac ikna edici bir sesle. Kız hâlâ sımsıkı tutuyordu örtüyü.</p>

  <p class="calibre15">London yanlarına geldi: "Lisa, denileni yap." Kızın korku dolu gözleri London'a çevrildi, istemeye istemeye bıraktı örtüyü. Mac örtüyü kızın göğsü üzerine doğru katladı, pazen geceliğinin düğmelerini açtı.</p>

  <p class="calibre15">"Jim, git bana bir parça bezle biraz sabun getir."</p>

  <p class="calibre15">Jim buharları tüten bezle sert ve ince bir kalıp sabun getirince Mac kızın bacaklarını, baldırlarını ve karnını yıkadı. O kadar yumuşak hareketlerle çalışıyordu ki, Lisa'nın yüzündeki korku az da olsa silinmişti artık.</p>

  <p class="calibre15">Adamlar kaynamış bezleri getirdiler.</p>

  <p class="calibre15">Sancılar sıklaşmıştı bu arada.</p>

  <p class="calibre15">Doğum başladığında şafak söküyordu. Mac omzu üzerinden baktı: "London, oğlun bayıldı. Onu dışarı açık havaya çıkarsan iyi edersin." London utançla zayıf oğlunu omuzlayıp dışarı taşıdı.</p>

  <p class="calibre15">Bebeğin başı görünmüştü. Mac elleriyle bebeğe yardımcı olurken Lisa da zayıf zayıf hıçkırıyordu. Doğum tamamlanmıştı. Mac göbek bağını sterilize ettiği bir çakıyla kesti.</p>

  <p class="calibre15">Güneş çadır brandasında parlıyor, gaz lambası hışırtıyla yanıyordu. Mac bebeği yıkadıktan sonra, Jim sıcak bezleri sıkıp kurutarak ona verdi. Ardından da çocuğu tutmadan önce yaşlı kadının ellerini iyice yıkadı. Bir saat sonra son da gelmişti. Mac bir daha temizledi Lisa'yı.</p>

  <p class="calibre15">"Şimdi bütün bu pisliği at ve bütün bezleri yak," dedi London'a.</p>

  <p class="calibre15">&nbsp;"Kullanmadıklarını da mı?"</p>

  <p class="calibre15">"Evet, hepsini yak. Bir işe yaramaz bunlar." Mac'ın gözlerinden yorgunluğu okunuyordu. Çadıra son bir kere baktı. Yaşlı kadın bezlere sarılı bebeği kucağında tutuyordu. Lisa'nın gözleri kapalıydı, sakin sakin soluyordu.</p>

  <p class="calibre15">"Haydi Jim, gidip uyuyalım biraz."</p>

  <p class="calibre15">Meydandaki adamlar yeniden uykuya dalmışlardı. Güneş söğütlerin tepelerini aydınlatıyordu. Mac ile Jim çalılar arasında bir hendeğe girip uzandılar.</p>

  <p class="calibre15">"Gözlerim yanıyor," dedi Jim. "Çok yorgunum. Senin hastanede çalıştığını bilmiyordum Mac."</p>

  <p class="calibre15">Mac ellerini başının arkasında kavuşturdu: "Çalışmadım ki."</p>

  <p class="calibre15">"Peki, doğum yaptırtmayı nereden öğrendin?" "Şimdiye kadar bilmiyordum. Daha önce de hiç görmemiştim. Bildiğim tek şey temizliğin gerektiğiydi. Talihim varmış ki, her şey yolunda gitti. Bir şey olsaydı işimiz tamamdı. O yaşlı kadın benden çok şey biliyordu. Bunun da farkında olduğuna eminim."</p>

  <p class="calibre15">"Ama sen kendinden pek eminmiş gibi davrandın." "Öyle gerekiyordu. Elimize geçen her fırsatı kullanmak zorundayız. Bu işte bir şansımız vardı. Bunu kullanmamız gerekiyordu. Kıza yardım iyi bir şeydi kuşkusuz, ama bu onun ölümü demek olsaydı da... her fırsattan yararlanmalıyız işte." Mac yan dönüp, başını koluna dayadı. "Çok yoruldum, ama çok da iyi hissediyorum kendimi. Bir akşamda hem adamların, hem de London'un güvenini kazandım. Bundan da önemlisi adamların kendi savunmaları için bir grup olarak birlikte çalışmasını sağladık. Bizim burada bulunmamızın nedeni de onlara birlikte savaşmalarını öğretmek. Ücretlerin yükseltilmesi değil sadece. Bunları bilirsin sen."</p>

  <p class="calibre15">"Bilirim, ama nasıl yapılacağını bilmiyordum."</p>

  <p class="calibre15">"Bir tek kural vardır: eline geçen malzemeyi kullanacaksın. Makineli tüfeklerimiz, askerlerimiz yok bizim. Bu gece durum iyiydi, malzeme hazırdı, biz de hazırdık. London bizimle birlik artık. Doğal bir lider o. Ona yönünü göstereceğiz biz. Kolay bu. Liderliğin insanlardan gelmesi gerekir. Biz onlara yöntemi öğretiriz ama işi kendileri yapmalıdır. Yakında London'a yöntemi öğreteceğiz, o da yanındakilere öğretmeye başlar. Dün akşamın hikâyesi bu akşama kadar bütün bölgeye yayılacak, bak görürsün. Biz ağırlığımızı koyduk ve durum umduğumdan da iyi artık. Daha sonra sahte doktorluktan bizi deliğe tıkabilirler, ama bu da adamları bize daha çok bağlar."</p>

  <p class="calibre15">"Peki nasıl oldu bu iş?" diye sordu Jim. "Çok şey söylemedin, ama saat gibi çalışmaya başladılar ve çalışmaktan da memnundular."</p>

  <p class="calibre15">&nbsp;"Elbette memnundular. İnsanlar birlikte çalışmayı severler, insanın içinde başkalarıyla çalışmak için bir açlık vardır. On kişinin, bir kişinin kaldıracağı yükün tam on iki katını kaldırabildiğini bilir misin? Onları harekete geçirmek için bir kıvılcım yeterlidir. Çoğunlukla kuşku içindedirler, çünkü ne zaman biri kendilerini bir grup olarak çalıştırsa çalışmalarının kârı ellerinden alınır. Ama bir de onları kendileri için çalışırken gör. Bu geceki çalışma onların kendi işleriydi, ne kadar iyi başardıklarını da gördün işte."</p>

  <p class="calibre15">"O kadar beze ihtiyacın yoktu ama. Neden London'a hepsini yakmasını söyledin?"</p>

  <p class="calibre15">"Jim, anlamıyor musun? Üstündekilerden bir parça veren her adam, işin kendisinin olduğunu hissetti. O bebekten hepsi sorumluluk duyuyorlar artık. Kendilerinden bir şey doğumuna gittiği için bebek onların oldu. Bezleri geri vermek onları bundan yoksun bırakmaktır. İnsanları bir eylemin parçası yapmanın en iyi yolu onların kendilerinden bir şey vermelerini sağlamaktır. Şimdi hepsi de huzur içindeler."</p>

  <p class="calibre15">"Bugün çalışacak mıyız?" diye sordu Jim.</p>

  <p class="calibre15">"Hayır, dün gecenin hikâyesi yayılsın hele. Yarına kalmaz büyük bir olay olacaktır bu iş. Daha sonra çalışmaya başlarız. Şimdi uyumalıyız biraz. Şimdiye kadar şansımız çok yaver gitti doğrusu."</p>

  <p class="calibre15">Söğütler başları üzerinde salınıyor, yapraklan üzerlerine dökülüyordu. "Kendimi hiç bu kadar yorgun hissetmemiştim," dedi Jim. "Ama çok keyifliyim."</p>

  <p class="calibre15">Mac bir an gözlerini açtı. "iyi gidiyorsun evlat, iyi bir örgütçü olacağına eminim. Benimle geldiğine gerçekten memnunum. Dün gece çok yardımcı oldun bana. Şimdi gözlerini ve ağzını biraz kapat da uyu artık."</p>

  <p class="calibre5" style="margin:0pt; border:0pt; height:1em">&nbsp;</p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_5"></div>
</body>
</html>
