<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos403014"></p>

  <p class="calibre11"><span class="calibre12"><span class="bold"><span class="calibre13">12</span></span></span></p>

  <p class="calibre14">Jim sanki bir sandıkta yatmış gibiydi. Uyandığında vücudunun bir yanı kaskatı kesilmişti. Gözlerini açıp çevresine bakındı. Boz bulanık, sıkıntılı bir gün başlıyordu. Tabut hâlâ ortadaydı, ama Mac ile London görünürlerde yoktu. Kendisini uyandırmış olan çekiç seslerini duydu yine. Bir süre kıpırdamadan yatıp çadıra baktıktan sonra doğrulmaya çalıştı. Ama sancıdan kıpırdayamıyordu bile. Yattığı yerde dönüp dizüstü doğruldu, sonra ayağa kalktı. Omzunu germemek için vücudunu yana eğiyordu.</p>

  <p class="calibre15">&nbsp;Çadırın kanatları aralandı. Mac içeri girdi. Mavi işçi ceketi ıslaktı. "Nasılsın Jim? Biraz uyudun değil mi? Kolun nasıl?"</p>

  <p class="calibre15">"Kaskatı. Hâlâ yağmur yağıyor mu?"</p>

  <p class="calibre15">"İnceden inceye. Doktor az sonra omzuna bakmaya gelecek. Dışarsı sırılsıklam. Millet yürümeye başlayınca çamurdan geçilmeyecek."</p>

  <p class="calibre15">"Bu gürültü ne?"</p>

  <p class="calibre15">"Joy için bir platform yapıyoruz. Tabutun üzerine sermek için eski bir bayrak bile buldum." Mac kolunun alındaki kumaş yığınını açıp düzeltince ortaya lime lime olmuş, soluk bir Amerikan bayrağı çıktı. Bayrağı dikkatle gerdi tabutun üstüne. "Hayır, olmadı galiba. Çizgiler göğünün sol tarafına gelmeli, öyle değil mi?"</p>

  <p class="calibre15">"Çok pis bir bayrak bu."</p>

  <p class="calibre15">"Biliyorum, ama etkisi büyük olacak. Doktor da şimdi gelir."</p>

  <p class="calibre15">"Çok açım," dedi Jim.</p>

  <p class="calibre15">"Kim aç değil ki? Kahvaltı için yulaf lapası var, ne şeker ne de süt, yalnızca yulaf."</p>

  <p class="calibre15">"O bile ağzımı sulandırıyor. Bu sabah o kadar keyifte değil gibisin Mac."</p>

  <p class="calibre15">"Ben mi? Millet sandığım kadar bezgin değil. Kadınlar kıyameti kopartıyorlar, ama erkekler o kadar kötü değiller."</p>

  <p class="calibre15">Burton girdi içeri: "Kolun nasıl Jim?"</p>

  <p class="calibre15">"Sancıyor."</p>

  <p class="calibre15">"Şuraya otur da sargını değiştireyim." Jim bir sandığa oturup dişlerini sıktı, ama doktor ustaca hareketlerle canını acıtmadan eski sargıyı çıkartıp yenisini sardı.</p>

  <p class="calibre15">"Dan çok bozuk çalıyor," dedi. "Cenaze törenine gidemeyeceği için köpürüyor. Bu grevi kendisinin başlattığını, oysa şimdi herkesin onu unuttuğunu söylüyor."</p>

  <p class="calibre15">"Onu bir kamyona yükleyip yanımızda götürebilir miyiz doktor?" diye sordu Mac. "Esaslı bir reklam olur bu."</p>

  <p class="calibre15">"Götürebilirsin Mac, ama bu ihtiyarın canına okur ve şok komplikasyonları ortaya çıkabilir. Yaşlı bir adam. Dur Jim, az kaldı bitiyor, kıpırdama. Hayır, bak sana ne yapabileceğimizi söyleyeyim. Kendisine onu da götüreceğimizi söyleriz. Kaldırmaya kalkıştığımızda da yerinden kımıldatılmaması için yalvaracaktır. Şimdilik gururu incinmiş durumda.</p>

  <p class="calibre15">&nbsp;Joy'un oyununu elinden aldığına inanıyor." Burton sargıyı okşadı, "işte bitti, Jim. Kendini nasıl hissediyorsun şimdi?'</p>

  <p class="calibre15">Jim hafifçe omzunu oynattı: "Çok daha iyi."</p>

  <p class="calibre15">"Jim kahvaltıdan sonra gidip moruğu bir görsene," dedi Mac. "Senin dostun ne de olsa."</p>

  <p class="calibre15">"Giderim."</p>

  <p class="calibre15">"Kafası pek yerinde değil Jim," dedi Burton. "Onu heyecanlandırma. Bu olanlar biraz aklını çelmedi değil."</p>

  <p class="calibre15">"Gerekeni yaparım," dedi Jim. Ayağa kalktı. "Omzum bayağı rahatlamış."</p>

  <p class="calibre15">"Haydi biraz yulaf lapası yiyelim," dedi Mac. "Cenaze törenine öyle bir saatte başlamalıyız ki, kasabada öğle trafiğini aksatalım."</p>

  <p class="calibre15">"Bir de insan dostusun hal" dedi doktor. "Sen bir akrepsin Mac öteki yandan olsaydım, seni yakaladığım gibi kurşuna dizerdim doğrusu."</p>

  <p class="calibre15">"Günün birinde onu da yapacaklar sanırım. Onun dışında her şeyi yaptılar zaten."</p>

  <p class="calibre15">Çadırdan çıktılar. Dışarda hava pusluydu, incecikten bir yağmur çiseliyordu. Meyve ağaçları boz bir sis perdesi altındaydılar. Jim sırılsıklam çadırlara baktı. Çadırlar arasındaki sokaklar gidip gelenlerin ayakları altında çamur deryasına dönmüştü. Oturacak kuru bir yer olmadığından herkes yürüyordu. Sokakların sonundaki helaların önünde kuyruklar oluşmuştu.</p>

  <p class="calibre15">Burton, Mac ve Jim ocaklara doğru yürüdüler. Islak odunların koyu mavi dumanları tütüyordu bacalardan. Ocakların üstünde yulaf lapası kazanları fokurduyordu. Jim, sisin ensesinden içeri kaydığını hissetti. Ceketine iyice sarınıp üst düğmesini de ilikledi. "Yıkanmam gerek," dedi.</p>

  <p class="calibre15">"Süngerle silin. Burada ancak bunu yapabiliriz. Al, yemek kabını getirdim."</p>

  <p class="calibre15">Ocağın başında bekleyen kuyruğun sonuna sokuldular. Aşçılar herkesin kabına bir kepçe lapa doyuruyorlardı. Jim lapasından bir topağı kaşığının ucuna bulayıp üfledi, "Doğrusu çok lezzetliymiş," dedi. "Açlıktan ölüyordum az daha."</p>

  <p class="calibre15">"Yakında o da olacak, hiç merak etme. London platformun başında, gel oraya gidelim." Çiğnenmemiş yerlere basmaya çalışarak çamurun içinden geçtiler. Ocakların arkasında eski çit direklerinden ve kalaslardan oluşan küçük bir yükselti vardı. Topraktan bir metre kadar yüksekte olan platforma London bir parmaklık çivilemekteydi. "Kahvaltı nasıldı?" diye sordu.</p>

  <p class="calibre15">&nbsp;"Bu sabah pislik kızartması bile insana lezzetli gelirdi," dedi Mac. "Bu son yiyeceğimizdi, değil mi?"</p>

  <p class="calibre15">"Evet, bu da bitince hiçbir şey kalmamış olacak."</p>

  <p class="calibre15">"Dick'in şansı yaver gider belki," dedi Jim. "Mac neden benim gidip yiyecek bir şeyler aramama izin vermiyorsun sanki? Bir iş yaptığım yok ki."</p>

  <p class="calibre15">"Buradan ayrılmayacaksın sen. London, bu herif mimlendi bir kere. İki kere öldürmeye kalkıştılar, yine de tek başına gidip dolaşmak istiyor."</p>

  <p class="calibre15">"Budalalığın sırası değil," dedi London. "Seni tabutun bulunduğu kamyona bindireceğiz. O omuzla yürüyemezsin. Kamyonda gideceksin."</p>

  <p class="calibre15">"Neden sanki?" diye karşı çıkacak oldu Jim.</p>

  <p class="calibre15">"Bana ukalalık taslama," dedi London, "burada başkan benim, başkan sen olduğunda sen bana emir verirsin. Şimdilik emirleri ben veriyorum."</p>

  <p class="calibre15">Jim'in gözleri isyanla parladı. Mac'a bakınca onun sırıtarak beklediğini gördü. "Pekâlâ," dedi. "Senin istediğin olsun."</p>

  <p class="calibre15">"Jim bak sana ne yapabileceğini söyleyeyim," dedi Mac. "London, sen de dinle, bakalım ne diyeceksin. Jim arkadaşların arasına girip konuşsun derim ben. Neler düşündüklerini öğrensin. Bu işte nereye kadar gideceğimizi bilmemiz gerek. Jim'e açılırlar sanıyorum."</p>

  <p class="calibre15">"Öğrenmek istediğin nedir?" diye sordu London.</p>

  <p class="calibre15">"Şu anda grev hakkında ne düşündüklerini bilmek istiyorum."</p>

  <p class="calibre15">"Eh, olabilir."</p>

  <p class="calibre15">Mac, Jim'e döndü. "Git Dan'la konuş. Sonra bir iki kişiyi bir arada görünce yanlarına git ağızlarını ara. Onlara bir şey öğretmeye kalkma. Ne hissettiklerini öğrenene kadar her dediklerine peki de. Bunu yapabilir misin Jim?"</p>

  <p class="calibre15">"Elbette. Dan nerede kalıyor?"</p>

  <p class="calibre15">"Şu ikinci sırada, diğerlerinden daha beyaz olan çadır var ya, orada işte. Doktorun hastane çadırı o."</p>

  <p class="calibre15">"Gider bakarım." Jim lapasının son lokmasını da yedi, su fıçılarından birine daldırdığı tenekesini çadırının önünden geçerken içeri attı. Çadırda biri var gibi gelmişti. Diz çöküp içeri girdi. Lisa içerdeydi. Bebeğini emziriyordu. Jim'i görünce aceleyle göğsünü örttü.</p>

  <p class="calibre15">"Merhaba," dedi Jim.</p>

  <p class="calibre15">Kızın yüzü kızardı, hafifçe, "Merhaba," dedi.</p>

  <p class="calibre15">&nbsp;"Senin hastane çadırında kalacağını sanıyordum."</p>

  <p class="calibre15">"Orası doluydu."</p>

  <p class="calibre15">"Umarım gece ıslanmamışsındır."</p>

  <p class="calibre15">Kız omzundaki battaniyeyi çekti. "Su girmedi içeri."</p>

  <p class="calibre15">"Neden korkuyorsun?" diye sordu Jim. "Sana bir zararım dokunmaz ki. Mac ile sana yardım etmiştik."</p>

  <p class="calibre15">"Biliyorum. O yüzden işte."</p>

  <p class="calibre15">"Neden söz ediyorsun sen kuzum?"</p>

  <p class="calibre15">Kızın başı battaniyenin altında kaybolacaktı neredeyse: "Beni... beni çırılçıplak gördün," diye fısıldadı.</p>

  <p class="calibre15">Jim gülecekken kendini tuttu: "Hiçbir anlamı yok onun. Utanacak bir şey yok bunda. Sana yardım etmemiz gerekiyordu."</p>

  <p class="calibre15">"Biliyorum." Kız bir an gencin yüzüne baktı, "garip bir şey hissediyorum işte."</p>

  <p class="calibre15">"Unut onu," dedi Jim, "bebek nasıl?"</p>

  <p class="calibre15">"Çok iyi."</p>

  <p class="calibre15">"Meme emiyor mu?"</p>

  <p class="calibre15">"Evet." Kız kıpkırmızı kesilmişti. "Emzirmeyi seviyorum," dedi.</p>

  <p class="calibre15">"Elbette seveceksin."</p>

  <p class="calibre15">"Çünkü... çünkü., hoşuma gidiyor işte." Kız yüzünü sakladı. "Bunu sana söylememeliydim."</p>

  <p class="calibre15">"Neden?"</p>

  <p class="calibre15">"Bilmem, ama söylememeliydim işte. Ayıp... doğru değil. Kimseye söylemeyeceksin değil mi?"</p>

  <p class="calibre15">"Söylemem elbette." Jim başını çevirip dışarı baktı. Sis bulutu aşağı iniyor, iri damlalar boncuk boncuk süzülüyordu çadırın üstünden. Kızın kendisine bakmak istediğini ve kendisi başka yana bakana kadar da bakamadığını güdüsel olarak seziyordu.</p>

  <p class="calibre15">Kızın bakışları, genç adamın ışığın önündeki kara profilinde dolaştı. Sarılı omzunu gördü sonra. "Koluna ne oldu?'' Jim başını çevirdi, göz göze geldiler: "Dün vuruldum," dedi.</p>

  <p class="calibre15">&nbsp;"Oh! Acıyor mu?"</p>

  <p class="calibre15">"Biraz."</p>

  <p class="calibre15">"Vuruldun yani? Biri ateş edip seni vurdu, öyle mi?"</p>

  <p class="calibre15">"Grev kırıcılarla kapışmıştık. Mal sahiplerinden biri bir kurşunda deldi omzumu."</p>

  <p class="calibre15">"Sen mi kavga ediyordun? Sen ha?"</p>

  <p class="calibre15">"Evet."</p>

  <p class="calibre15">Kızın gözleri irileşti. Hayranlıkla baktı gencin yüzüne: "Silahın yok, değil mi?"</p>

  <p class="calibre15">"Yok."</p>

  <p class="calibre15">Kız içini çekti: "Dün gece çadıra gelen o adam kimdi?"</p>

  <p class="calibre15">"Genç olanı mı? Dick'ti. Arkadaşımdır."</p>

  <p class="calibre15">"İyi bir insana benziyor."</p>

  <p class="calibre15">Jim gülümsedi: "iyidir, elbette."</p>

  <p class="calibre15">"Biraz küstah ama," dedi kız. "Kocam Joey o davranışından hiç hoşlanmadı. Ama ben iyi bir insan diye düşündüm."</p>

  <p class="calibre15">Jim dizleri üstünde doğrulup çadırdan çıkmaya hazırlandı.</p>

  <p class="calibre15">"Kahvaltı ettin mi?"</p>

  <p class="calibre15">"Joey getirmeye gitti." Kızın bakışları daha cüretliydi şimdi. "Cenazeye gidecek misin?"</p>

  <p class="calibre15">"Elbette."</p>

  <p class="calibre15">"Ben gitmiyorum, Joey izin vermiyor."</p>

  <p class="calibre15">"Hava çok kötü zaten." Jim sürünerek dışarı çıktı. "Hoşça kal kızım. Kendine iyi bak."</p>

  <p class="calibre15">"Güle güle." Kız bir an duraksadı. "Kimseye söyleme olmaz mı?"</p>

  <p class="calibre15">Jim dönüp kıza baktı. "Neyi söylemeyeyim? Bebeği mi? Söylemem."</p>

  <p class="calibre15">"Beni öyle görmüştün ya, onun için söyledim. Nedenini bilmiyorum doğrusu."</p>

  <p class="calibre15">"Ben de. Hoşça kal küçük." Jim doğrulup yürüdü, gitti. Sisler arasında pek az insan vardı. Grevcilerden çoğu çapalarını alıp çadırlarına dönmüşlerdi. Ocaklardan çıkan dumanlar toprağın üstüne çöküyordu. Hafif hafif esen rüzgâr, yağmuru döne döne savurmaktaydı. Jim, London'un çadırının önünden geçerken tabutun çevresinde sekiz on kişi gördü, hepsi de tabuta bakıyorlardı. Jim de içeri girecek oldu, ama kendini toparlayıp az ilerdeki hastane çadırına yürüdü. Çadırın içinde garip, etkin bir derli topluluk göze çarpıyordu, içerde gittikçe azalan sağlık malzemesi, sargı bezleri, tentürdiyot şişeleri ve bir doktor çantası düzenle bir sandığın üzerine dizilmişti.</p>

  <p class="calibre15">Yaşlı Dan portatif bir karyolada yatıyordu, yanı başında geniş ağızlı bir sidik şişesi ile eski bir yatak oturağı duruyordu. Sakalı uzamış, avurtları çökmüştü. Jim'e pırıl pırıl gözlerle baktı. "Geldin sonunda ha! Siz gençler istediğinizi elde ettikten sonra insanı terk edersiniz zaten."</p>

  <p class="calibre15">"Nasılsın Dan?" diye sordu Jim yatıştırıcı bir sesle.</p>

  <p class="calibre15">"Nasıl olduğum kimin umurunda sanki? Doktor iyi adam, bu pistik yığını içinde tek insan o zaten."</p>

  <p class="calibre15">Jim bir elma sandığı çekip oturdu: "Kızma Dan. Bak ben de vuruldum; omzumdan yedim kurşunu."</p>

  <p class="calibre15">"Çok iyi olmuş öyleyse. Siz gençler kendinize dikkat etmeyi bilmezsiniz. Hepinizin olduğunuz yerde ölmemenize şaşmak gerek aslında." Jim konuşmadı. "Beni burada kendi başıma bıraktınız," diye bağırdı Dan. "Hiçbir şey hatırlamıyorum sanıyorsunuz, değil mi? O elma ağacının üstünde grevden başka söz etmiyordun. Kim başlattı grevi? Sen mi? Ne münasebet! Ben başlattım işte. Bunu bilmiyorum sanıyorsunuz. Kalça kemiğim kırılınca başlattım grevi. Sonra da hepiniz beni tek başıma bıraktınız burada."</p>

  <p class="calibre15">"Her şeyi biliyoruz Dan, hepimiz biliyoruz bunu." "Neden benim sözüm dinlenmiyor öyleyse? Bebekmişim gibi davranıyorsunuz bana. Herkes cenaze töreni' ne giderken beni burada bırakacaksınız. Ölsem kalsam kimsenin umurunda değil!"</p>

  <p class="calibre15">"Hiç de öyle değil Dan," diye Jim adamın sözünü ' Kesti. "Seni bir kamyona koyup götüreceğiz, hem de törenin en başında."</p>

  <p class="calibre15">Dan'ın ağzı açık kaldı, dört tavşan dişi ortaya çıktı: "Sahi mi? Kamyonla mı?"</p>

  <p class="calibre15">"Başkan öyle dedi. Gerçek başkanın sen olduğunu ve gitmen gerektiğini söyledi."</p>

  <p class="calibre15">Dan'ın yüzü asılmıştı. Ağzı askerce kıvrıldı. "Doğru demiş, işini biliyor o." Sonra ellerine baktı. Bakışları yumuşadı, çocuksulaştı. "Onlara önderlik edeceğim," dedi. "Irgatların yüzyıllardır bir lidere ihtiyaçları vardı. Onları aydınlığa ulaştıracağım ben. Benim söylediklerimi yapsınlar, yeter. 'Çocuklar şöyle yapın' diyeceğim, öyle yapacaklar. 'Ulan tembeller, buraya gelin' diyeceğim, hemen koşup gelecekler. Benim tembel insana tahammülüm yoktur ha! Ağzımdan bir şey çıktı mı, hemen o an yerine getirilmeli." Sonra sevgiyle gülümsedi. "Zavallıcıklar. Kendilerine ne yapmaları gerektiğini söyleyen biri çıkmadı ki şimdiye kadar. Gerçek bir liderleri hiç olamadı."</p>

  <p class="calibre15">"Haklısın," dedi Jim.</p>

  <p class="calibre15">"Şimdi ne değişiklikler olacak bir gör bak. Beyle söylediğimi anlat onlara. Bir plan hazırladığımı söyle. Bir iki güne kadar ayağa kalkacağım artık. Onlara o zamana kadar sabretmelerini söyle."</p>

  <p class="calibre15">"Hiç kuşkun olmasın, aynen böyle söylerim," dedi Jim.</p>

  <p class="calibre15">Doktor Burton çadıra girdi: "Günaydın Dan. Merhaba Jim. Dan, sana bakması için burada bıraktığım adam nerede?"</p>

  <p class="calibre15">"Gitti," dedi Dan yakınarak, "bana kahvaltı almaya gitti, bir daha da gelmedi."</p>

  <p class="calibre15">"Oturağı ister misin Dan?'</p>

  <p class="calibre15">"İstemem."</p>

  <p class="calibre15">"Müshil verilmiş miydi?"</p>

  <p class="calibre15">"Hayır."</p>

  <p class="calibre15">"Sana başka bir hasta bakıcı bulmam gerekecek dan."</p>

  <p class="calibre15">"Doktor, bu delikanlı bana cenaze törenine Kamyonla gideceğimi söylüyor."</p>

  <p class="calibre15">"İstersen gidebilirsin doğru, Dan."</p>

  <p class="calibre15">Dan gülümseyerek arkasına yaslandı. Tatmin olmuşçasına, "Eh insanın değerini bilme zamanı gelmişti," dedi.</p>

  <p class="calibre15">Jim sandıktan kalktı: "Sonra görüşürüz Dan." Burton da kendisiyle dışarı çıkmıştı. "Bu keçileri mi kaçırıyor yoksa doktor?"</p>

  <p class="calibre15">"Hayır. Çok yaşlı. Şok da geçirdi.,Kemikleri pek kolay kaynamaz artık."</p>

  <p class="calibre15">"Aklını kaçırmış gibi konuşuyor ama."</p>

  <p class="calibre15">"Kendisine bakması için bıraktığım adam kaçmış. Müshil gerekiyor. Kabızlık bazen insanın kafasını karıştırır. Ama gerçekte yaşlı da ondan. Onu mutlu ettin sen Jim. Sık sık görmeye gelsen iyi olur."</p>

  <p class="calibre15">"Cenaze törenine katılacak mı dersin?"</p>

  <p class="calibre15">&nbsp;"Sanmam. Kamyonda sarsıntı berbat eder adamcağızı. Bunu ona ne yapıp yapıp anlatmaya çalışacağız. Kolun nasıl?"</p>

  <p class="calibre15">"Unuttum bile."</p>

  <p class="calibre15">"Güzel. Üşütmemeye çalış. Dikkat etmezsen başına bir iş açabilirsin. Sana sonra bakarım. Millet tuvaletlere toprak atmıyor. Dezenfektan da bitti oysa. Ne olursa olsun dezenfektan bulmalıyız." Doktor kendi kendine söylenerek yürüyüp gitti.</p>

  <p class="calibre15">Jim çevresinde konuşacak birini aradı. Ortalıkta dolaşan birkaç kişi yağmur altında hızlı adımlarla bir çadırdan diğerine koşuyorlardı. Sokaklardaki çamur diz boyuydu artık. Bir kenarda büyük kahverengi manga çadırlarından biri vardı. İçerden sesler geldiğini duyan Jim oraya girdi. O girerken konuşanlar susmuşlardı. Adamlar yüzüne bakıp beklediler. Jim cebinden Mac'ın verdiği tütün kesesini çıkardı. "Selam," dedi. Adamlar hâlâ bakıyorlardı. "Kolum çok ağrıyor, biriniz bana bir sigara sarar mıydınız?" diye sordu Jim.</p>

  <p class="calibre15">Önünde oturanlardan biri elini uzattı, keseyi alıp çabucak bir sigara sardı. Jim sigarayı alıp diğerlerini işaret etti. "Dolaştır arkadaşlar arasında. Bu kampta tütün falan kalmadı doğrusu." Kese elden ele dolaştı. Kısa bıyıklı tıknazca bir adam, "Evlat, gel şöyle yatağıma otur " dedi.</p>

  <p class="calibre15">"Dün vurulan sendin, değil mi?"</p>

  <p class="calibre15">Jim güldü: "Vurulanlardan biriyim, ölen değilim. Kurtulanım."</p>

  <p class="calibre15">Hepsi güldüler. Uzun çeneli, parlak elmacık kemikli biri, "O ufak tefek adamı neden bugün gömüyorlar?" diye sordu.</p>

  <p class="calibre15">"Neden gömmesinler ki?"</p>

  <p class="calibre15">"Herkes üç gün bekler, âdettir bu."</p>

  <p class="calibre15">Ufak tefek tıknazca adam dumanını havaya savurdu: "Ölen ölmüştür, arkadaş, gerisi boş."</p>

  <p class="calibre15">Uzun çeneli, "Ya ölmemişse," dedi. "Ya baygınsa? Ya canlı canlı gömersek herifi. Bence herkes gibi üç gün beklemeliyiz biz de."</p>

  <p class="calibre15">Alaycı bir ses cevap verdi. Jim adamın beyaz alnında bir kırışık olmadığını gördü. "Uyumuyor, merak etme. Buna emin olabilirsin. Cenaze kaldırıcının neler yaptığını bilseydin onun 'baygın' olmadığını iyi anlardın."</p>

  <p class="calibre15">Uzun çeneli, "Yine de olabilir ama," dedi. "Bu kumarı oynamak doğru değil bence."</p>

  <p class="calibre15">Beyaz alınlı alaylı sesiyle, "Damarlarına tahnit sıvısı sıkılmışken uyuyabiliyorsa gerçekten derin uykusu varmış derim," dedi.</p>

  <p class="calibre15">&nbsp;"Öyle mi yaparlar?"</p>

  <p class="calibre15">"Öyle ya. Ben bir cenaze kaldırıcısının yanında çalışan birini tanımıştım. Akla hayale sığmayacak şeyler anlatırdı bana."</p>

  <p class="calibre15">"Hiç duymasam daha iyi," dedi uzun çeneli. "Böyle konuşmak iyi değildir."</p>

  <p class="calibre15">Tıknaz adam, "O ufak tefek adam kimdi?" diye sordu. "Onu grev kırıcıları bizden yana çekmeye çalışırken gördüm, tam da bize doğru geliyordu ki... bum! Devrildi gitti."</p>

  <p class="calibre15">Jim yakmadığı sigarasını dudakları arasına aldı: "Onu tanırdım, iyi bir insandı. Bir tür işçi lideriydi."</p>

  <p class="calibre15">Beyaz alınlı, "işçi liderlerinin ömrü de az olurmuş," dedi. "Şu Sam denilen çıngıraklı yılana bakın. Liman işçisiymiş. Altı aya kalmaz o da ölür derim ben."</p>

  <p class="calibre15">Esmer bir delikanlı, "Ya London?" diye sordu. "Dakin gibi onun da gereğine bakacaklar mı dersiniz?"</p>

  <p class="calibre15">Uzun çeneli, "London kendini kollamasını bilir," dedi. "Aklı başındadır London'un."</p>

  <p class="calibre15">Beyaz alınlı, "Aklı başındaysa ne demeye bizi burada oturtuyor?" diye atıldı. "Bu grevin garip bir yanı var. Biri bu işten para kazanıyor olmalı, işler kızışınca biri bizi satıp yüzüstü bırakacaktır derim ben. İriyarı, adaleli bir adam dizleri üstünde bir hayvan gibi doğruldu: "Bu kadarı da yeter ukala herif. London'u eskiden beri tanırım ben. London'un bizi satacağını söylemeye çalışıyorsan fazla konuşmadan çık karşıma. Ben grevden falan anlamam. London bu işe tamam dedi diye katıldım ben. Bu ukalaca lafları bırak, anlaşıldı mı?"</p>

  <p class="calibre15">Beyaz alınlı soğuk soğuk baktı adama: "Pek de kabadayısın öyle mi?"</p>

  <p class="calibre15">"Seni eşek sudan gelinceye dövecek kadar..." "Kesin kavgayı," dedi Jim. "Kavgaya ne gerek var?</p>

  <p class="calibre15">Eğer kavga için kaşınıyorsanız, hepinizin eline bol bol fırsat geçecek yakında. İriyarı adam homurdanarak battaniyesinin üstüne oturdu: "Ben varken London'un arkasından kimse konulmaz, bu böyle biline."</p>

  <p class="calibre15">Ufak tefek tıknazca adam Jim'e baktı: "Sen nasıl vuruldun evlat?"</p>

  <p class="calibre15">"Kaçıyordum. Kaçarken vuruldum." "Biri sizin grev kırıcıları epey benzettiğinizi söylüyordu"</p>

  <p class="calibre15">"öyle oldu."</p>

  <p class="calibre15">&nbsp;Beyaz alınlı, "Yeni bir grev kırıcı grubunun kamyonca geldiğini söylüyorlar" dedi. "Hepsinin de ceplerinde göz yaşartıcı bombalar varmış."</p>

  <p class="calibre15">"Yalan," dedi Jim. "Milleti korkutmak için hep böyle yalanlar uydururlar."</p>

  <p class="calibre15">Beyaz alınlı devam etti: "Patronlar London'a, kampta kızıllar olduğu sürece anlaşmaya yanaşmayacakları haberini göndermişler."</p>

  <p class="calibre15">İriyarı, adaleli adam yine canlandı birden: "Kimmiş bu kızıllar? Sen tanıdığım kızıllardan daha çok kızılmış gibi konuşuyorsun?"</p>

  <p class="calibre15">Beyaz alınlı sözünü sürdürdü: "Bence doktor kızıldır. Doktorun burada ne işi var? Para pul aldığı yok. Kim veriyor parasını ha? Ama o bir yerlerden para alıyordur, siz hiç merak etmeyin." Bilmiş bilmiş baktı çevresine. "Belki 'de parasını Moskova'dan alıyordur."</p>

  <p class="calibre15">Jim yere tükürdü. Suratı bembeyaz kesilmişti: "Hayatımda senin kadar namussuz bir orospu çocuğu görmedim," dedi. "Herkesi kendin gibi sanıyorsun sen."</p>

  <p class="calibre15">İriyarı adam yine dizleri üstünde doğruldu: "Delikanlı haklı. O seni dövemez ama ben o kenef ağzını kapatmadığın takdirde ne yapacağımı çok iyi bilirim."</p>

  <p class="calibre15">Beyaz alınlı kalkıp çadırın kapısına doğru yürüdü. Arkasına baktı: "Pekâlâ, dediğiniz olsun, ama dikkati elden bırakmayın. Yakında London size grevi bırakmanızı söyleyecektir. Ardından da yeni bir araba, ya da sürekli bir işe kavuşacaktır. Bekleyin görün."</p>

  <p class="calibre15">İriyarı adam ayağa fırladıysa da beyaz alınlı çadırdan dışarı attı kendini.</p>

  <p class="calibre15">"Kim bu?" diye sordu Jim. "Burada mı yatıyor?"</p>

  <p class="calibre15">"Yok canım az önce geldi."</p>

  <p class="calibre15">"Peki kendisini daha önce görmüş müydünüz?"</p>

  <p class="calibre15">Adamlar başlarını salladılar: "Ben görmemiştim."</p>

  <p class="calibre15">"Ben de."</p>

  <p class="calibre15">"Öyleyse onlar yolladı buraya!" diye bağırdı Jim.</p>

  <p class="calibre15">"Kim?" diye sordu şişman adam.</p>

  <p class="calibre15">"Patronlar. Böyle konuşup sizi London hakkında kuşkuya düşmeniz için gönderdiler. Anlamıyor musunuz? Böylece kamp ikiye ayrılacak. Bir ikiniz gidip onu buradan kovalasanız iyi edersiniz."</p>

  <p class="calibre15">&nbsp;İriyarı adam ayağa kalktı: "Bu işi ben yaparım, hem de seve seve. O dışarı çıktı.</p>

  <p class="calibre15">"Çok dikkatli olmalısınız," dedi Jim. "Bunun gibi herifler sizlere grevin hiçbir işe yaramayacağı izlenimini vereceklerdir. Sakın onların yalanlarına kulak asmayın."</p>

  <p class="calibre15">Şişman olanı çadırdan dışarı baktı: "Yiyeceğin tükendiği yalan değil. Kaynamış inek yeminin pek kahvaltı sayılamayacağı da yalan değil. Bunları yaymak için casusa falan gerek yok."</p>

  <p class="calibre15">"Birlik olmalıyız," diye bağırdı Jim. "Ne olursa olsun beraberliğimizi bozmamalıyız. Bu grevi kaybedersek battık demektir ve batan da yalnızca biz olmayacağız. Ülkedeki her ırgat bu yenilgiden bir pay alacaktır."</p>

  <p class="calibre15">Şişman adam başını salladı: "Her şey birbiriyle uyum içinde. Birbirinden ayıracak bir durum yok ortada. Millet kendisi için rahat bir lokma istiyor, oysa herkes aynı şeyi alamadıkça buna kavuşmaları olanaksız."</p>

  <p class="calibre15">Çadırın diplerine doğru yatmakta olan orta yaşlı bir adam doğruldu: "Irgatların sorunu nedir bilir misiniz? Ben söyleyim de dinleyin öyleyse. Çok konuşurlar. Böyle cırcır böceği gibi öteceklerine biraz çalışsalar, şimdi çok daha ilerlemiş olurlardı." Adam sustu. Çadırdakiler kulak kesildiler. Dışardan ayak sesleri, konuşmalar, içeri bir koku gibi yumuşacık dolan insan gürültüleri geliyordu. Çadırdakiler hiç kıpırdamadan dinlediler. Sesler biraz daha arttı. Çamurda yürüyen ayak sesleri işitildi. Bir grup çadırın önünden geçti.</p>

  <p class="calibre15">Jim kalkıp kapıya doğru yürüdüğünde içeri bir baş uzandı: "Haydi arkadaşlar, tabutu getiriyorlar."</p>

  <p class="calibre15">Jim çadırın kanatlarını aralayıp çıktı. Sis kar tanecikleri gibi döne döne savruluyordu hâlâ. Rüzgârda çadırların açık kanatları çırpınıyordu. Haber yayılmıştı. Çadırlardan kadınlar ve erkekler çıkmaktaydılar. Herkes ağır ağır yürüyor, platformun çevresinde toplanıyordu. Kalabalık yoğunlaştıkça sesler tek bir sese dönüşüyor, ayak sesleri büyük bir huzursuzluk sesi oluyordu. Jim çevresindekilerin yüzlerine baktı. Hepsinin gözleri birden kör olmuştu sanki. Havada bir şeyler koklar gibi başları geriye atılmıştı. Platformun çevresinde saflarını sıklaştırdı London'un çadırından tabutu taşıyan altı kişi çıktı. "Tabutun kolları yoktu. Karşılıklı iki kişi tabutun altından ellerini kavuşturmuşlar, yüklerini kolları üzerinde taşıyorlardı. Zaman zaman aksıyorlar, adımlarını uydurmaya Çalışıyorlardı, sonunda tabutu uyumlu olarak sarsmadan çamurlar arasından geçirip platforma taşıdılar. Adamların başları çıplaktı, saçlarındaki nem taneleri bomboz toz gibi duruyordu. Kirli bayrağın bir ucu rüzgârla dalgalandı, tabuta çarptı, yine dalgalandı. Tabutun önünde kalabalığın açtığı yolda ilerliyordu adamlar, yüzleri törensel bir Ciddilikle kaskatıydı, boyunları dimdik, çeneleri ilerdeydi. ' Kenardaki insanlar tabuta bakıyorlardı. Tabut yanlarından geçerken susuyorlar, geçtikten sonra da alçak sesle konuşuyorlardı. Birkaç kişi haç işareti yaptı. Tabutu taşıyanlar platforma geldiler. Öndeki ikisi tabutun ucunu kalasların üstüne dayadı, arkadakiler de yerine sağlam oturana kadar arkadan ittiler.</p>

  <p class="calibre15">Jim, London'un çadırına koştu. London ile Mac çadırdaydılar.</p>

  <p class="calibre15">"Ne olur şu konuşmayı sen yapsan sanki," dedi London, "ben konuşma falan bilmem."</p>

  <p class="calibre15">"Sen pekâlâ becerirsin. Sözlerimi unutma. Onlardan bir cevap almaya çalış. Cevaplar bir başladı mı adamları avucunun içine almışsın demektir. Eski bir yöntemdir, ama kalabalıklarda çok etkili olur."</p>

  <p class="calibre15">London korkmuş görünüyordu: "Sen konuş Mac. Yemin ederim ki, konuşamam ben. Adamı tanımıyordum bile."</p>

  <p class="calibre15">Mac yüzünü buruşturdu. Çık şuraya da bir dene bakalım. Başaramazsan ben senin kaldığın yerden devam ederim.</p>

  <p class="calibre15">London mavi gömleğinin yakasını boğazını Örtecek biçimde kaldırdı. Eski siyah ceketimin düğmelerini de ilikleyip eteklerini çekiştirdi. Elini dazlak kafasında dolaştırıp ensesindeki ve yanlarındaki saçları iyice yatırdı. Artık tam bir ağırbaşlılığa kavuşmuş gibiydi. Zayıf yüzlü Sam içeri girip yanında durdu. London otoriter bir tavırla çadırdan çıktı. Mac, Jim ve Sam da arkasından yürüdüler. Ancak London önde tek başına yürüyordu çamurlu sokaklarda, küçük kafile de kendisini izliyordu. London yaklaşırken millet de ona bakmaya başladı. Liderin geçmesi için kalabalık aralandı.</p>

  <p class="calibre15">London platforma çıktı. Yapayalnızdı diğer insanların başları üzerinde. Yüzler hep kendisine dönüktü, gözler cam kadar ifadesizdi. London bir an çam tahtasından tabuta baktı, omuzlarını kastı. Soluk alıp veren o sessizliği bozmak istemiyor gibiydi. Sesi saygılı ve derinden geliyordu.</p>

  <p class="calibre15">"Buraya bir şeyler söylemeye çıktım," dedi. "Ve ben nutuk çekmesini bilmem." Susup kendisine dönük yüzlere baktı. "Bu ufak tefek adam dün öldürüldü. Hepiniz gördünüz olayı. Bizim tarafa geçecekken biri vurdu onu." Yine sustu, yüzünde bir şaşkınlık ifadesi vardı şimdi. "Bu durumda ne söylenebilir ki? Onu gömeceğiz. Bizden biriydi ve vuruldu. Ne söyleyebilirim? Onu hep birlikte gidip gömeceğiz şimdi. Bizden biriydi o. Hepimiz gibi bir insandı. Onun başına gelen şey buradaki herkesin başına gelebilir." London sustuğunda ağzı açık kalmıştı. Huzursuzlukla, "Ben nutuk çekmesini bilmem," dedi. "Burada bu adamcağızı tanıyan biri var. Şimdi sözü ona vereceğim." Başını Mac'ın durduğu yana doğru salladı. "Haydi gel Mac, bu ufak tefek adamcağızdan söz et onlara."</p>

  <p class="calibre15">Mac platformun üstüne sıçradı. Omuzları bir boksörünkü gibi durmadan oynuyordu.</p>

  <p class="calibre15">"Anlatayım," diye heyecanla bağırdı. Adı Joy'du.</p>

  <p class="calibre15">&nbsp;'Radikaldi. Anladınız mı? Radikal. Sizin gibi insanların Yetecek kadar yiyecekleri ve ıslanmadan, başlarını sokacakları bir damları olmasını isterdi. kendisi için hiçbir şey istemezdi bir radikaldi o ne olduğunu anladınız mı? Namussuz bir orospu çocuğu, hükümete karşı bir tehditti Yüzünü görüp görmediğinizi bilmiyorum. Dayaktan paramparçaydı yüzü. Radikal olduğu için polisler o hale getirmişlerdi. El kemikleri, çene kemiği kırıktı. Bir keresinde ' grev gözcülüğü yaparken kırdılar çenesini. Sonra da yakaladıkları gibi deliğe tıktılar. Doktor geldiğinde, 'ben namussuz bir kızıla bakmam" dedi. Ve Joy kırık çenesiyle kaldı orada. Tehlikeliydi... çünkü sizin gibi insanların yeterli yiyecekleri olsun istiyordu." Mac'ın sesi giderek yumuşuyor, ama gözleri bir an bile kalabalığın üzerinden , ayrılmıyordu. Karşısındaki yüzlerin gerginleştiğini, sözlerini işitebilmek için milletin öne doğru eğildiğini görüyordu. "Onu tanıyordum ben!" diye bağırdı birdenbire. "Siz ne yapacaksınız bakalım? Onu bir çukura atıp üstünü çamurla örtecek misiniz? Unutacak mısınız onu?"</p>

  <p class="calibre15">Kalabalık içinde bir kadın hıçkırmaya başladı: "Sizin için savaşıyordu," diye bağırdı Mac. "Bunu unutacak mısınız?"</p>

  <p class="calibre15">Kalabalıktan biri, "Asla!" diye bağırdı. Mac devam etti: "O öldürülürken siz seyirci mi kalacaksınız?"</p>

  <p class="calibre15">Sesler bir koro halinde yükseldi bu kere: "Hayır!" Mac'ın sesi yumuşadı yine: "Onu çamurlara mı atacaksınız?"</p>

  <p class="calibre15">"Hayır!" Kalabalık hafifçe dalgalanmıştı.</p>

  <p class="calibre15">"O sizin için savaştı. Siz onu unutacak mısınız?"</p>

  <p class="calibre15">"Hayır!"</p>

  <p class="calibre15">"Kasabadan geçeceğiz. Polislerin bizi durdurmalarına göz yumacak mısınız?"</p>

  <p class="calibre15">Yeni bir kükreme, "Hayır!" Kalabalık uyumla dalgalanıyordu artık. Bir sonraki cevapları için hazır bekliyorlardı.</p>

  <p class="calibre15">Mac birden ahengi bozunca hepsi şaşırıverdiler.</p>

  <p class="calibre15">Mac, yumuşacık bir sesle, "Bu ufak tefek adamcağız hepimizin ruhudur," dedi. "Onun için dua etmeyeceğiz. Onun duaya ihtiyacı yok. Bizim de duaya ihtiyacımız yok. Bizim sopaya ihtiyacımız var."</p>

  <p class="calibre15">Kalabalık eski ahengi sağlamak istiyordu acıkmışçasına, "Sopa! Sopa!" diye bağırdı. Sonra sessizce beklediler.</p>

  <p class="calibre15">"Pekâlâ," dedi Mac, "pis bir radikali çamura atacağız, ama o aynı zamanda bizim yanı başımızda olacak. Bize engel olmaya kalkışanın Tanrı yardımcısı olsun." Sonra kalabalığı aç ve huzursuz bırakarak atladı platformdan. Herkes birbirine baktı.</p>

  <p class="calibre15">&nbsp;London da indi platformdan. Tabutu taşıyanlara, "Onu Albert Johnson'un kamyonuna koyun," dedi. "Birkaç dakikaya kadar yola çıkıyoruz." Kalabalıktan sıyrılmaya çalışan Mac'ın ardından yürüdü sonra.</p>

  <p class="calibre15">Mac kalabalıktan çıkınca, Doktor Burton yanına geldi: "Milleti canlandırmayı iyi biliyorsun Mac," dedi. "Hiçbir vaiz senin gibi duygulandıramazdı insanı. Neden kısa kestin, ha? Biraz daha konuşsan kendilerinden geçip istediğini yaparlardı."</p>

  <p class="calibre15">"Üstüme varma doktor, benim yapacak bir işim var ve bunun için önüme çıkan her fırsattan yararlanmam gerek."</p>

  <p class="calibre15">"Peki ama bunu nerede öğrendin Mac?"</p>

  <p class="calibre15">"Neyi?"</p>

  <p class="calibre15">"Bütün o numaraları."</p>

  <p class="calibre15">"Her şeyi bu kadar iyi görmeye çalışma doktor," dedi Mac yorgun bir sesle. "Onları öfkeden çılgına çevirmek istedim. Bunun nasıl yapıldığını öğreneceksin de ne olacak?"</p>

  <p class="calibre15">Nasıl yapıldığını biliyorum," dedi Burton. "Nasıl öğrendiğini merak ettim sadece. Hah, aklıma gelmişken söyleyeyim, Dan gitmediğine pek memnun. Kendisini kaldırmaya çalıştığımızda gitmemeye karar verdi."</p>

  <p class="calibre15">London ile Jim yanlarına gelmişlerdi: "Burada kalabalık bir nöbetçi grubu bırakman doğru olur London," dedi Mac.</p>

  <p class="calibre15">"Tamam. Sam'a yüz kişiyle burada kalmasını söylerim. Çok güzel konuştun Mac."</p>

  <p class="calibre15">"önceden bir şeyler düşünecek zamanım yoktu. Herifler henüz heyecanlıyken yola koyulsak iyi olur. Bir kere yola çıktılar mı gerisinden korkma. Ama şimdi burada boşu boşuna durup heyecanlarını kaybetmeleri de hoş olmaz."</p>

  <p class="calibre15">Dönüp arkalarına baktılar. Tabutu kolları üzerinde Çıyanlar kalabalık arasında görünmüştü. Millet dağılıp tabutun arkasına geçti. Hafif bir sis çökmüştü. Batıya doğru yarılan bulutlar arasında bir parça mavi gökyüzü görünüyordu. Yükseklerdeki sessiz rüzgâr, bulutları parlıyordu.</p>

  <p class="calibre15">"Hava iyi olabilir," dedi Mac. Jim'e döndü: "Seni 'unutmuştum doğrusu. Nasılsın?" "İyiyim."</p>

  <p class="calibre15">"O kadar yolu yürümen doğru olmaz. Kamyona bin en."</p>

  <p class="calibre15">"Hayır, yürüyeceğim. Kamyona binmem milletin hoşuna gitmez."</p>

  <p class="calibre15">&nbsp;"Bunu ben de düşündüm," dedi Mac. "Tabutu taşıyanları da kamyona bindireceğim. O zaman sen de binebilirsin. Hazır mıyız London?" "Hazırız."</p>

  <p class="calibre5" style="margin:0pt; border:0pt; height:1em">&nbsp;</p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_13"></div>
</body>
</html>
