<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos363838"></p>

  <p class="calibre11"><span class="calibre12"><span class="bold"><span class="calibre13">11</span></span></span></p>

  <p class="calibre14">Yemekleri domuz yağında yüzen fasulyeden oluşuyordu. Mac ile Jim çadırlarından aldıkları kutularla kuyruğa girdiler. Yemeklerini alınca yürüdüler. Jim cebinden tahta bir kaşık çıkartıp fasulyeyi tattı. "Ben bunu yiyemem Mac."</p>

  <p class="calibre15">"Daha iyi şeylere alışkınsın, öyle mi? Yemek zorundasın." Mac kendisininkinden bir kaşık tadar tatmaz kutuyu yere boşalttı. "Sakın yeme Jim. Fasulye ile yağ, Mideni bozacaksın. Çocuklar kıyameti kopartacaklar şimdi."</p>

  <p class="calibre15">Çadırlarının önlerine oturmuş yemek yemeye çalışan adamlara baktılar. Fırtına bulutu gökyüzüne yayılıp yıldızları örtmüştü. "Biri aşçıları öldürmeye kalkışır artık," dedi Mac. "Haydi London'un çadırına gidelim."</p>

  <p class="calibre15">"Dakin'in çadırını ortalıkta göremiyorum Mac."</p>

  <p class="calibre15">"Bayan Dakin çadırı söküp kasabaya gitti. Garip adam şu Dakin, yine de parası olacak işi bitmeden. Haydi London'u bulalım."</p>

  <p class="calibre15">London'un çadırına doğru yürüdüler, içerde ışık yanıyordu. Mac çadırın kapağını araladı. London bir sandığın üstünde elinde bir kutu sardalye balığı ile oturuyordu. Esmer Lisa ise, yerde şiltenin üstünde bebeğini emzirmekteydi, içeri girenleri görünce, battaniyenin ucuyla çıplak memesini örttü. Adamlara hafifçe gülümseyip bebeğine döndü yine.</p>

  <p class="calibre15">"Yemeğe yetiştik," dedi Mac.</p>

  <p class="calibre15">London utanmış gibiydi: "Kalmış bir şeyler vardı da."</p>

  <p class="calibre15">&nbsp;"Dışardaki pisliği tattın mı?"</p>

  <p class="calibre15">"Tattım."</p>

  <p class="calibre15">"Başkalarının da kalmış bir şeyleri olduğunu umalım öyleyse. Bundan daha iyisini çıkaramazsak bizi ortada bırakıp toz olur bunların hepsi."</p>

  <p class="calibre15">"Yiyecek birden kesildi," dedi London. "Bir kutu sardalyem daha var. İster miydiniz?"</p>

  <p class="calibre15">"ister misiniz de laf mı yani!" Mac uzatılan kutuyu alıp anahtarını hemen çevirdi, açtı. "Çakını çıkar da şunu paylaşalım Jim," dedi.</p>

  <p class="calibre15">"Kolun nasıl?' diye sordu London.</p>

  <p class="calibre15">"Kaskatı kesiliyor."</p>

  <p class="calibre15">Çadırın dışında biri, "işte şu ışıklı olanı," dedi. Çadır kanadı aralandı, içeri Dick girdi. Saçları taralıydı, elinde gri bir kasket vardı. Gri elbisesi temiz ama ütüsüzdü. Yürüyerek geldiği ancak tozlu ve boyanmamış ayakkabılarından anlaşılıyordu. Çadırın eşiğinde durup çevresine 'bakındı.</p>

  <p class="calibre15">"Selam Mac. Selam Jim." Kıza döndü. "Nasılsın, yavru?" Kızın gözleri parlamıştı. Yanakları hafifçe kızardı. Battaniyeyi işveli bir tavırla omuzlarına çekiştirdi. , Mac elini salladı: "Bu London... bu da Dick." Dick selamlar gibi bir hareket yaptı. "Nasılsınız bakalım? Bana bak Mac, kasabadaki yavrular birinden ders almaya başlamışlar."</p>

  <p class="calibre15">"Ne demek istiyorsun? Hem senin buralarda ne işin var?"</p>

  <p class="calibre15">' Dick cebinden bir gazete çıkartıp uzattı. Mac gazeteyi açtı, London ile Jim omzu üzerinden uzandılar, "öğleden önce geldi," dedi Dick.</p>

  <p class="calibre15">"Vay orospu çocukları!" dedi Mac. Gazetede şöyle bir başlık vardı:" 'Dün akşamki toplantıda Denetçiler Kurulu elma yetiştiricilerine karşı başlatılan grevdeki isçilere yiyecek yardımı yapmayı kararlaştırdı'... "</p>

  <p class="calibre15">"Derslerini iyi öğrenmişler," dedi Mac. "işlemeye başladı mı Dick?" "Hem de nasıl!"</p>

  <p class="calibre15">"Ben bunda yakınacak bir şey göremedim," diye London söze karıştı. "Salamla yumurta göndermek istiyorlarsa bence hiçbir sakıncası yok."</p>

  <p class="calibre15">"Öyle," dedi Mac alay edercesine. "İsterlerse, Bu gazetede o kararın iptal edildiği diğer toplantıdan hiç söz edilmiyor."</p>

  <p class="calibre15">"Bunun oyun neresinde?" diye sordu London. "Neler oluyor?"</p>

  <p class="calibre15">"Dinle, London. Eski bir numaradır bu, ama başarılıdır. Dick sempatizanları toplayıp yardım işini bir düzene soktu. Yiyecek, battaniye ve para sağlamaya başladık. Sonra da bu durum çıkıyor ortaya. Dick dolaşmaya devam ediyor. Sempatizanlar, 'Neden yardım edecekmişiz? Kasaba besliyor ya' diyorlar. Dick, yok öyle bir şey diyor. Adam da, nasıl olmazmış, gazetede okudum. Size yiyecek gönderiyorlarmış. Senin bu işten çıkarın ne söyle bakalım, diyor. İşte böyle London. Bugün yiyecek geldi mi?"</p>

  <p class="calibre15">"Hayır.. "</p>

  <p class="calibre15">"Dick de kimseden bir şey almadı. Şimdi öğrendin işte. Bizi açlıktan öldürmeyi planlıyorlar. Eğer yardım bulamazsak olacak da budur." Mac, Dick'e döndü. "İşi iyi tezgâhlamıştın oysa"</p>

  <p class="calibre15">"Çok rahattı. Bir daha aynı şeyi kurmam epey zaman alır. Buraya hiçbir yiyecek maddesi gönderilmediği konusunda bir yazı istiyorum. Grev başkanı imzalayacak."</p>

  <p class="calibre15">"Tamam," dedi London.</p>

  <p class="calibre15">"Torgas'da pek çok sempatizan var. Aslında vadiyi Üreticiler Birliği ele geçirmiş o yüzden sempatizanlar yeraltında çalışıyorlar. Aralarına girebilirsem çok şey var ellerinde."</p>

  <p class="calibre15">"Bu iş çıkana kadar iyi gidiyordun."</p>

  <p class="calibre15">"Elbette. Yaşlı bir kadınla başım derde girdi. Davaya büyük bir yardımda bulunmak istiyordu."</p>

  <p class="calibre15">Mac bir kahkaha attı: "Seni önleyecek bir bakire utangaçlığı duymadım bugüne kadar. Herhalde her şeyini davaya vermek istiyordu, öyle mi?"</p>

  <p class="calibre15">Dick ürperdi: "Dev gibi bir şeydi."</p>

  <p class="calibre15">"Senin kâğıdını verelim de bir an önce çek git buradan. Seni henüz fark etmediler, değil mi?"</p>

  <p class="calibre15">"Bilemiyorum," dedi Dick. "Fark etmiş de olabilirler. Bob Schwartza mektup yazıp gelmesini söyledim. Yakında benim suyum ısınır sanırım. O zaman işe Bob el koyar."</p>

  <p class="calibre15">London bir kutudan kalem kâğıt çıkardı. Mac bunları onun elinden alıp bildiriyi yazdı. "Güzel yazın var," dedi London.</p>

  <p class="calibre15">"Ne? Elbette. Senin adına imzalayabilir miyim, London?"</p>

  <p class="calibre15">"İmzala bakalım."</p>

  <p class="calibre15">"Tüh!" dedi Dick. "Bunu ben de yapabilirdim." Kâğıdı alıp dikkatle katladı. "Mac, sizinkilerden birinin öldüğünü duydum."</p>

  <p class="calibre15">Bilmiyor muydun Dick? Joy'du ölen."</p>

  <p class="calibre15">"Tüh allan kahretsin!"</p>

  <p class="calibre15">&nbsp;"Grev kırıcılarla birlikte gelmişti. Vurulduğunda onları bizim tarafa çekmeye çalışıyordu."</p>

  <p class="calibre15">"Zavallı."</p>

  <p class="calibre15">"Hemen öldü, bir saniye falan sürmedi."</p>

  <p class="calibre15">Dick içini çekti. "Kaderi böyleymiş. Er geç olacağı buydu. Cenaze töreni yapacak mısın?"</p>

  <p class="calibre15">"Yarın."</p>

  <p class="calibre15">"Yürüyüşe herkes katılacak mı?"</p>

  <p class="calibre15">Mac, London'a baktı: "Elbette. Belki böylece kamuoyunun sempatisini bizden yana çevirebiliriz."</p>

  <p class="calibre15">"Joy hoşlanırdı bundan," dedi Dick. "Çok hoşlanırdı hem de. Ne yazık ki göremeyecek. Eh, haydi eyvallah, ben artık gidiyorum." Dick çadırdan çıkarken Lisa başını kaldırdı. "Hoşça kal yavrum, yine görüşürüz," dedi Dick. "izin yanakları yine kızardı. Dudakları aralandı, çadır kanatları Dick'in arkasından kapandıktan sonra bile, bir süre bakışları o yönden ayrılmadı.</p>

  <p class="calibre15">"Burada esaslı bir örgüt var," dedi Mac. "Dick de esaslı bir insandır. Eğer o yiyecek bulamazsa, yiyecek tek lokma bulunamayacak demektir."</p>

  <p class="calibre15">"Konuşmanın yapılacağı platformdan ne haber?' diye sordu Jim.</p>

  <p class="calibre15">Mac, London'a döndü: "Bir şeyler yapabildin mi London?"</p>

  <p class="calibre15">"Çocuklar sabaha bir şey hazırlayacaklar Bir iki çit direğinden başka bir şey bulamadık. Küçük bir şey olacak."</p>

  <p class="calibre15">"Önemi yok. Herkesin Joy'u görebileceği kadar yüksek olsun, yeter."</p>

  <p class="calibre15">London'un yüzünde endişeli bir ifade vardı: "Ben ne Söyleyeceğim peki?" diye sordu. "Konuşma yapmam gerektiğini söylemiştin."</p>

  <p class="calibre15">"Nasıl olsa bir şeyler bulursun. Bu ufak tefek adamın onlar için öldüğünü söylersin. Eğer o bunu yaptıysa onlar da hiç olmazsa kendileri için mücadele verebilirler falan."</p>

  <p class="calibre15">"Ben hiç konuşma yapmamıştım," diye söylendi London.</p>

  <p class="calibre15">"Nutuk atacak değilsin. Konuş onlarla. Bunu pek çok kere yaptın. Bir şeyler söyle. Böylesi nutuk atmaktan iyidir zaten."</p>

  <p class="calibre15">"O olur işte."</p>

  <p class="calibre15">Mac kıza döndü: "Bebek nasıl bakalım?"</p>

  <p class="calibre15">&nbsp;Kızın yüzü kızardı, battaniyeyi omuzları üstüne çekti. Kirpikleri yanağına gölge düşürüyordu. "İyi," diye fısıldadı, "ağlamıyor artık."</p>

  <p class="calibre15">Çadır kanadı açıldı, sert ve hızlı adımları üzgün bakışlarıyla çelişkili olan doktor girdi içeri.</p>

  <p class="calibre15">"Ben genç Anderson'u görmeye gidiyorum Mac. Geliyor musun?"</p>

  <p class="calibre15">"Elbette." Mac London'a döndü. "Anderson'un evine nöbetçi gönderdin mi?"</p>

  <p class="calibre15">"Evet. Gitmek istemiyorlardı ama gönderdim."</p>

  <p class="calibre15">"Pekâlâ. Haydi gidelim, doktor. Gücün varsa sen de geldim."</p>

  <p class="calibre15">"Bir şeyim yok," dedi Jim.</p>

  <p class="calibre15">Burton sertçe baktı gence: "Senin yatıyor olman gerekirdi."</p>

  <p class="calibre15">Mac kıs kıs güldü: "Onu yalnız başına bırakmaya korkuyorum. Bir an bile kendi başına kalsa kıyameti koparıyor. Sonra görüşürüz London."</p>

  <p class="calibre15">Dışarda kopkoyu bir karanlık vardı. Büyük bulut bütün gökyüzünü örtene kadar yayılmış, yıldızlar gözden kaybolmuştu. Birkaç küçük ateşin çevresinde oturan üç beş kişi fısıltılarla konuşuyorlardı. Hava sakin, nemli ve ılıktı. Doktor, Mac ve Jim kamptan çıkıp çevredeki karanlığa daldılar.</p>

  <p class="calibre15">"Sanırım yağmur yağacak," dedi Mac, "Islandıkları zaman bizimkiler epey güçlük çıkaracaklar. İnsanın yüreğini soğutmakta üzerine ateş edilmesinden daha güçlüdür yağmur. Çadırların çoğu da deliktir herhalde."</p>

  <p class="calibre15">"Hiç kuşkun olmasın," dedi Burton.</p>

  <p class="calibre15">Ağaçlar arasında yürüyorlardı şimdi. Ortalık öylesine anlıktı ki, bir yere çarpmamak için ellerini öne uzatmışlar, öyle yürüyorlardı. "Grevinden hoşnut musun?" diye sordu doktor. "Pek değilim. Bu vadi, İtalya gibi örgütlenmiş durum Yiyecek yardımı kesildi. Yiyecek bir şeyler bulamazsak bu iş biter. Bu gece sert bir yağmur yağdığı takdirde çoğu sıvışıp gidecektir. Buna kazanamayacaklardır, ip bir şey bu doktor. Davaya inanmıyorsun sen, ama adan belki de en son ayrılacak olan sensin yine. Seni anlamıyorum."</p>

  <p class="calibre15">"Ben de kendimi anlamıyorum zaten. Davaya inanıyorum, ama insanlara inanıyorum." "Ne demek istiyorsun?" "Bilmiyorum. Onların insan olduklarına, hayvan oluklarına inanıyorum sanırım. Belki de bir köpek kulübesi görsem; içinde aç, hasta ve pis köpekler bulsam ve yardım edebilsem onlara da ederdim diyorum. Onların öyle olmaları kendi suçları değil. Bu köpeklerin hırsları yok, o yüzden öyleler diyemez kimse. Kemiklerini biriktiriyorlar. Köpekler hep böyledirler, diyemezsin. Onları izlemeye, beslemeye çalışırsın, işte ben de böyleyim diyorum. İnsanlara yardım edebilme becerim var, yardıma ihtiyacı olan birini görünce bunu kullanıyorum işte. Bu konuda fazla yormam kafamı. Bir ressam bir tuval görse ve boyası da varsa hemen bir resim yapmak ister, bunu neden istediğini düşünmez bile."</p>

  <p class="calibre15">"Anlıyorum. Bir kenarda durup insanlara böyle bakmak, onların arasına karışmamak bir bakıma soğukkanlı bir şey gibi görünüyor, ama bir bakımdan da şeytanca bir kurnazlık ve üstüne toz sıçratmamak gibi de görünüyor doktor."</p>

  <p class="calibre15">"Mac, dezenfektanım bitti gibi bir şey. Biraz daha karbolik bulamazsan yakında böyle güllük gülistanlık kokmayacak burası."</p>

  <p class="calibre15">"Bir şeyler yapmaya çalışırım." Yüz metre kadar ilerde sarı bir ışık parlıyordu. "Anderson'un evi bu mu?" diye sordu Jim. "Sanırım. Az sonra nöbetçilere de rastlarız herhalde." Işığa doğru yürüdükleri halde kendilerini durduran kimseye rastlamadılar. "London'un gönderdiği adamlar nerede, yahu?" diye söylendi Mac. "Doktor, sen içeri gir, ben onları arayacağım." Burton ışığı yanan mutfağa girdi. Mac ile Jim samanlığa gittiler. London'un nöbetçileri samanlıkta yatmışlar sigara tüttürüyorlardı. Duvardaki çengele asılı bir gaz lambası boş bölmelere ve Anderson'un pazara götürülmeyi bekleyen elma sandıkları üzerine sapsarı bir ışık saçmaktaydı.</p>

  <p class="calibre15">Mac'ın öfkeden tepesi atmıştı, ama kendini hemen toparladı. Konuştuğunda sesi yumuşacık ve dostçaydı.</p>

  <p class="calibre15">"Arkadaşlar, şaka değil bu. Anderson'un bizi tarlasında barındırması üzerine asayiş komitesinin evine bir şeyler yapacağını haber almış bulunuyoruz. Ya bizim orada kalmamıza izin vermeseydi? O zaman bizi sille tokat kovmuşlardı buradan. Anderson iyi bir insan. Ona bir zarar gelmesine göz yummamalıyız."</p>

  <p class="calibre15">"Ortalıkta kimseler yok ki," dedi biri. "Bayım, biz bütün gece burada dolanıp duramayız ki. Zaten öğleden sonra grev gözcülüğü yapmıştık."</p>

  <p class="calibre15">"Pekâlâ öyleyse!" diye bağıdı Mac. "Bırakın bassınlar burayı. Anderson da bizi toprağından atsın. Sonra nereye gideriz sanıyorsunuz."</p>

  <p class="calibre15">"Irmak kenarına ormana giderdik bayım." "Sen öyle san. Kendini öyle çabuk kasaba sınırı dışında bulursun ki, ne olduğunu anlamazsın bile."</p>

  <p class="calibre15">Adamlardan biri ağır ağır doğruldu: "Adam haklı. Buradan çıksak iyi olur. Karım kampta, başına bir şey gelmesini istemem."</p>

  <p class="calibre15">"Bir çizgi çekin ve oradan içeri kimseyi bırakmayın," dedi Mac. "Anderson'un oğluna yaptıklarını duydunuz mu? Lokanta arabasını yakıp kendisini de bir güzel dövmüşler."</p>

  <p class="calibre15">"Al iyi yahni yapardı," dedi biri. Yorgun argın doğruldular. Hepsi dışarı çıkınca Mac feneri söndürdü. "Asayişçiler ışık gördüler mi ateş ederler. Böyle bir hedefi hiç kaçırmazlar. Anderson'un perdelerini de indirtsek iyi olur."</p>

  <p class="calibre15">&nbsp;Nöbetçiler karanlıkta kayboldular. "Şimdi nöbet tutarlar mı dersin?" diye sordu Jim.</p>

  <p class="calibre15">"Keşke buna inanabilsem. On dakikaya kalmadan yine samanlığa döneceklerine eminim. Askerde nöbette uyuyanı kurşuna dizerler. Biz ise konuşmaktan başka bir şey yapamayız. Bu çaresizlikten nasıl bıktım, anlatamam. Bir silah kullanabilseydik. Disiplini sağlamak için cezalandırma yoluna başvurabilseydik." Nöbetçilerin ayak sesleri karanlıkta işitilmez olmuştu. "Dönmeden önce onları bir kere daha uyandırırım," dedi Mac. Mutfağa doğru yürüyüp kapıya vurdular. Havlayan köpekler karşılık verdi. Köpeklerin evin içinde sıçradıklarını Anderson'un da onları sakinleştirmeye çalıştığını duyuyorlardı. Kapı hafifçe aralandı.</p>

  <p class="calibre15">"Biz geldik Bay Anderson."</p>

  <p class="calibre15">Köpekler içerde sıçrayıp duruyorlar, ince ve sert kuyruklarını kamçı gibi şaklatıyorlar, sevinçle havlıyorlardı. Mac uzanıp ikisini de okşadı.</p>

  <p class="calibre15">"Köpekleri dışarda bıraksanız daha iyi olurdu Bay Anderson. Karanlıktan nöbetçiler hiçbir şey göremiyorlar. Ama köpekler yaklaşan olursa kokusunu alırlardı."</p>

  <p class="calibre15">Al sobanın yanında bir yatakta yatıyordu. Yüzü solgundu, zayıf görünüyordu. Yanakları sarkmış gibiydi. Sırtüstü yatıyordu, sarılmış kolu önündeydi. Doktor yatağın yanındaki iskemleye oturmuştu.</p>

  <p class="calibre15">"Merhaba Al," dedi Mac. "Nasılsın bakalım evlat?" Al'ın gözleri parladı, "iyiyim. Canım çok acıyor, ama doktor bir süre kalkamayacağımı söylüyor." Mac uzanıp Al'ın sağlam elini tuttu. "Çok sıkma sakın," dedi Al. "O yanda kırık kaburgalar var."</p>

  <p class="calibre15">Anderson gözleri yaşla dolu olduğu halde bir yanda duruyordu. "Neler olduğunu gördünüz mü şimdi? Lokanta yandı, Al yaralı, gördünüz mü yaptığınızı?'</p>

  <p class="calibre15">"Baba, Tanrı aşkına başlama yine. Adın Mac senin değil mi?"</p>

  <p class="calibre15">"Evet."</p>

  <p class="calibre15">"Bak Mac, beni partiye alırlar mı dersin?"</p>

  <p class="calibre15">"Yani eylemci olarak mı çalışmak istiyorsun?"</p>

  <p class="calibre15">"Evet. Alırlar mı dersin?"</p>

  <p class="calibre15">"Sanırım.. Sana bir başvuru kâğıdı veririm. Bunu neden istiyorsun Al?"</p>

  <p class="calibre15">Al'ın şişman yüzü buruştu birden. Başını ileri geri salladı: "Düşündüm," dedi, "beni dövdüklerinden beri düşünüyorum. O herifler aklımdan çıkmıyor bir türlü. Lokantanın yanışı, heriflerin üstümde zıplamaları, köşedeki iki polisin hiçbir şey yapmadan olayı seyretmeleri... Bunu bir türlü unutamıyorum işte."</p>

  <p class="calibre15">"Ve bu yüzden bize katılmak istiyorsun, öyle mi Al?"</p>

  <p class="calibre15">"Onlara karşı olmak istiyorum. Hayatım boyunca onlarla mücadele etmek istiyorum. Öteki taraftan olmak istiyorum."</p>

  <p class="calibre15">"Daha beter dayak yersin o zaman Al. Seninle açık konuşuyorum. Canına okurlar."</p>

  <p class="calibre15">"Umurumda bile değil, onlarla mücadele ediyor olacağım çünkü. Oysa ben küçük bir lokanta arabası işletiyor, cebi deliklere arada sırada bir yemek veriyordum..." Sesi tıkanır gibi oldu, gözlerinden yaşlar boşandı.</p>

  <p class="calibre15">Doktor Burton hafifçe dokundu gencin yanağına: "Artık konuşma Al."</p>

  <p class="calibre15">"Sana bir başvuru kâğıdı vereceğim," dedi Mac. "Ne kadar garip bir şey, polisin copunu yiyen bize katılıyor. Ne zaman milleti dövseler sürüyle katılan olur bize. Los Angeles'te bir Kızıl Manga polisi var, bize kendi örgütleyişlerimizden bir düzinesinin gönderdiğinden fazla üye kazandırır. Ve sersemlerde bunu anlayacak kafa yok işte. Pekâlâ Al. Adaylık kâğıdını alacaksın. Kabul edilip edilmeyeceğini bilmem, ama ben elimden geleni yapacağım." Al'ın sağlam kolunu okşadı. "Kabul edileceğini umarım. İyi bir insansın Al. Lokantan için beni suçlama sakın."</p>

  <p class="calibre15">"Bilemiyorum Mac. Kimi suçlayacağımı bilemiyorum."</p>

  <p class="calibre15">"Sakin ol Al" dedi Burton, "dinlenmeye ihtiyacın var."</p>

  <p class="calibre15">Anderson bu konuşma sırasında odanın içinde dolanıp duruyordu. Köpekler de çevresinde dönüyorlar, ciğer rengi burunlarını kaldırıp ortalığı kokluyorlar, kuyruklarını kırbaç gibi sallıyorlardı. "Umarım tatmin olmuşsunuzdur artık," dedi adam çaresizlik içinde. "Benim olan her şeyi mahvediyorsunuz. Al'ı bile elimden alıyorsunuz. Buna pek memnun olmuşsunuzdur herhalde."</p>

  <p class="calibre15">"Hiç endişe etmeyin Bay Anderson," dedi Jim. "Evinizin çevresinde nöbetçiler var. Vadide elmaları toplanan tek kişi sizsiniz."</p>

  <p class="calibre15">"Elmaları ne zaman götüreceksiniz?" diye sordu Mac</p>

  <p class="calibre15">"Yarından sonra."</p>

  <p class="calibre15">"Kamyonlara nöbetçi ister misiniz?"</p>

  <p class="calibre15">"Bilmem ki."</p>

  <p class="calibre15">"Kamyonlara adam yerleştirelim," dedi Mac. "Ürününüze zarar vermek isteyen olabilir. Şimdi gidiyoruz artık. İyi geceler Bay Anderson. İyi geceler Al. Bir bakıma bu olanlara sevindim diyebilirim."</p>

  <p class="calibre15">&nbsp;Al gülümsedi: "İyi geceler, arkadaşlar. Sakın kartımı unutma Mac."</p>

  <p class="calibre15">"Unutmam. Bay Anderson, perdelerinizi çekseniz iyi edersiniz. Pencerelerden içeri ateş edeceklerini sanmam ama yapabilirler de. Başka yerlerde çok yaptılar bunu."</p>

  <p class="calibre15">Kapı hemen kapandı arkalarından. Perde çekilince yere düşen ışık demeti de birden karardı. Mac el yordamıyla bahçe kapısını buldu, çıktıktan sonra arkalarından kapattı.</p>

  <p class="calibre15">"Siz bir dakika bekleyin burada. Ben o nöbetçilere bir kere daha bakmak istiyorum."</p>

  <p class="calibre15">Jim doktorun yanındaydı, "Omzuna iyi bak," dedi Burton. "Daha sonra başına iş açabilir."</p>

  <p class="calibre15">"Umurumda bile değil doktor. Böyle bir yaram olduğu için mutluyum."</p>

  <p class="calibre15">"Böyle hissedeceğinden emindim."</p>

  <p class="calibre15">" Ne demek istiyorsunuz."</p>

  <p class="calibre15">"Gözlerinde dini denilebilecek bir parıltı var Jim. Daha önce de gençlerde gördüm bunu."</p>

  <p class="calibre15">"Dinle ilgisi yok," diye parladı Jim. "Dinle ilgim yok benim."</p>

  <p class="calibre15">"Tahmin ederim. Canını sıkmak istemiyorum Jim. Birtakım terimlerle kafanı bulandırmak da istemem. Ne ad verirsen ver, iyi bir hayat yaşıyorsun işte."</p>

  <p class="calibre15">"Mutluyum. Ve ilk olarak mutluyum, dopdolu hissediyorum kendimi."</p>

  <p class="calibre15">"Biliyorum. Bunun kaybolmasına izin verme. Cennetin görüntüsüdür bu."</p>

  <p class="calibre15">"Ben cennete falan inanmam," dedi Jim. "Dine de inanmam."</p>

  <p class="calibre15">"Peki, bu konuda daha fazla tartışmayacağım. İnsanları, senin gibi olmazsa bile, kimi zaman en az senin kadar sevdiğim için, sana gerektiği gibi gıpta duyamıyorum Jim."</p>

  <p class="calibre15">"Sen de bunu hisseder misin, doktor? Sanki sürüyle insan, içine giriyormuş gibi? Sen de onları örtüyormuşsun sanki?"</p>

  <p class="calibre15">"Onun gibi bir şey işte. Hele budalaca bir şey yaptıkları zaman... bir insan yanlış bir şey yapmış ve bunun yüzünden ölmüşse... Evet Jim, sık sık hissederim bunu."</p>

  <p class="calibre15">&nbsp;Mac'ın sesini duydular o anda. "Neredesiniz çocuklar? Burası çok karanlık."</p>

  <p class="calibre15">"Buradayız." Mac'ın yanına gidip hep birlikte ağaçların altında yürümeye başladılar.</p>

  <p class="calibre15">"Nöbetçiler samanlıkta değillerdi. Belki de verdikleri sözü tutarlar."</p>

  <p class="calibre15">Yolun ilersinde kendilerine doğru gelen bir kamyonun homurtusu duyuluyordu. "Anderson'a acıyorum," dedi Burton. "Saygı duyduğu, korktuğu her şey kendisine karşı artık. Ne yapacağını merak ediyorum doğrusu. Onu buradan sürüp atacakları kuşkusuz."</p>

  <p class="calibre15">"Elimizden hiçbir şey gelmez doktor, insanlar için kurban edileceklerden biri o. Bütün millet mezbahaya gidiyorsa birinin feda edilmesi gerekir. Tek bir insanın acısını düşünemeyiz doktor. Bu gerekli bir şeydir."</p>

  <p class="calibre15">"Ben ne senin amaçlarını, ne de nedenlerini kuşkuyla karşılıyor değilim. Zavallı adamcağıza acıdım, o kadar İşte. Kendine olan saygısı yok olmuş durumda. Bu, onun için çok acı bir darbe, sen öyle düşünmüyor musun Mac?"</p>

  <p class="calibre15">"Bir tek insanın duygularını düşünecek zamanım yok benim. Ben insan yığınlarıyla uğraşıyorum."</p>

  <p class="calibre15">"Vurulan zavallının durumu değişikti," diye doktor devam etti. "O yaptığını severdi. Başka türlüsünü kabul etmezdi zaten."</p>

  <p class="calibre15">"Doktor, yüreğimi parçalıyorsun artık. Duygusal saçmalıklar arasında kaybedeceksin kendini. Varılacak bir amaç var. Gerçek bir amaç bu, insanların özsaygılarını kaybetmeleriyle ilgisi olmayan bir şey. Mideleri dolduracak ekmek bulunması. Gerçek budur, öyle yüksek düşüncelerle hiçbir ilgisi de yoktur. Kalçası kırık adam nasıl?"</p>

  <p class="calibre15">"Pekâlâ, değiştir konuyu bakalım. Yaşlı adam akrepten farksız artık. İlk başlarda herkes üstüne düştüğünde gururdan yanına varılmıyordu, şimdi kimse gelip kendisini dinlemiyor diye öfkeden kuduracak neredeyse."</p>

  <p class="calibre15">"Sabah gider görürüm onu," dedi Jim. "iyi bir adamdı."</p>

  <p class="calibre15">"Hey! Kamyon durdu galiba!" dedi Mac.</p>

  <p class="calibre15">"Galiba. Kampta durdu gibi geldi bana."</p>

  <p class="calibre15">"Neler oluyor acaba? Acele edelim, haydi. Ağaçlara dikkat edin." Az bir şey gitmişlerdi ki, kamyon tekrar hareket etti, vites değiştirdi ve uzaklaştı. "Umarım kötü bir şey olmamıştır," dedi Mac.</p>

  <p class="calibre15">Ağaçlar arasından koşarak geçip düzlüğü geçtiler. London'un çadırında hâlâ ışık vardı, bir grup insan da çadırın çevresinde dolaşıyordu. Mac koşarak gitti, çadırın kanadını kaldırıp içeri girdi. Yerde çam tahtasından kaba saba bir kutu vardı. Kutunun üstünde oturan London aksi bakışlarla gelenlere baktı. Kız şiltesinin üstünde büzülmüş gibiydi. London'un kara saçlı, soluk yüzlü oğlu, kızın yanında oturmuş saçlarını okşuyordu. London parmağıyla tabutu işaret etti. "Ne yapacağım bunu? Kızın ödü patlıyor. Bunu burada tutamam."</p>

  <p class="calibre15">"Joy mu?"</p>

  <p class="calibre15">"Evet, az önce getirdiler."</p>

  <p class="calibre15">Mac dudaklarını büküp tabuta baktı. "Dışarı koyabiliriz. Ya da çocuklarını bu gece hastane çadırında yatırır, tabutu burada bırakırız. Sen de korkmuyorsan yani London."</p>

  <p class="calibre15">"Benim umurumda bile değil. Bir ceset hepsi hepsi. Zamanında pek çok ceset görmüşümdür."</p>

  <p class="calibre15">"Burada kalsın öyleyse. Jim ile ben burada kalıcız. Bizim arkadaşımızdı ne de olsa." Arkadan doktorun kıs kıs güldüğünü duydu. Mac'ın yüzü kızardı. Arkaya dönüp, "Pekâlâ, sen haklı çıktın, ne olacak yani?" dedi. "Adamcağızı tanırdım."</p>

  <p class="calibre15">"Ben bir şey demedim ki."</p>

  <p class="calibre15">London kızla oğlana bir şeyler söyledi, az sonra ikisi de çıktılar. Kız bebeği örttüğü battaniyenin ucunu omuzlarına atmıştı.</p>

  <p class="calibre15">Mac tabutun bir ucuna oturdu, parmağıyla tahtayı yokladı. Kaba çam tahtası kıymıkları küçük dereler gibiydi. Jim, Mac'ın arkasında durmuş omzu üzerinden bakıyordu. London bakışlarını tabuttan uzak tutarak çadırın içinde dolaşmaktaydı. "Belediye esaslı bir tabut vermiş," dedi Mac.</p>

  <p class="calibre15">"Bedavaya daha başkasını mı isterdin?" "Ben cesedimin yakılmasını isterim, geriye benden hiçbir iz kalmasın diye." Mac kalkıp blucinin cebinden iri bir çakı çıkardı. Çakının uçlarından biri tornavidaydı. Tabutun vidasına dayayıp çevirdi.</p>

  <p class="calibre15">"Neden açıyorsun?" diye sordu London. "iyi değil bu. Bırak adamcağızı."</p>

  <p class="calibre15">"Onu görmek istiyorum."</p>

  <p class="calibre15">"Neden? Ölü işte..."</p>

  <p class="calibre15">"Siz gerçekçiler kimi zaman dünyanın en duygusal insanlarısınız," dedi doktor.</p>

  <p class="calibre15">Mac homurdanarak vidayı yere bıraktı. "Buna duygusallık diyorsan kafadan zorun var derim sana. Yarın l milletin onu görmesinin iyi bir şey olup olmayacağına karar vermek istiyorum. Milleti canlandırmamız gerek. L Ayakta uyuyorlar yoksa."</p>

  <p class="calibre15">&nbsp;"Cesetleri kullanmak ha?" dedi Burton.</p>

  <p class="calibre15">"Her şeyi kullanmalıyız," diye ısrar etti Jim. "Her silahı kullanmamız gerek doktor."</p>

  <p class="calibre15">Mac takdir edercesine baktı gence: "Tamam. Öyle ' işte. Joy öldükten sonra bir işe yarayacaksa, bu yapılmalıdır. Bu insanlar arasında kişisel duygu diye bir şey olamaz. Olmamalı. Zevk diye de bir şey olamaz, unutma bunu."</p>

  <p class="calibre15">London dinliyor, iri kafasını aşağı yukarı sallıyordu: "Haklısınız," dedi sonunda. "Dakin'e bakın. O lanet kamyonu yüzünden keçileri kaçırdı. Yarın polise saldırmak suçundan yargılanacakmış."</p>

  <p class="calibre15">Mac bütün vidaları çıkartıp yere dizdi. Tabutun kapağı sıkışmıştı. Ayağı ile tekmeleyip gevşetti.</p>

  <p class="calibre15">Joy ufacık, temiz ve kalıp gibiydi. Üzerinde temiz bir mavi gömlek ve yağlı blucini vardı. Kolları midesinin üstünde kavuşturulmuştu. "Biraz formaldehid doldurmuşlar damarlarına," dedi Mac. Joy'un hafifçe uzamış sakalı, yüzünün balmumu rengi yanında simsiyah görünüyordu. Yüzü sakindi. O acılı halinden eser kalmamıştı.</p>

  <p class="calibre15">"Sakin görünüyor," dedi Jim.</p>

  <p class="calibre15">"işin kötü yanı da bu," dedi Mac. "Onu göstermenin bir yararı yok. Öyle rahat bir hali var ki, millet yanına uzanmak isteyecek." Doktor yaklaşıp bir an cesede baktı, sonra gidip bir sandığın üstüne oturdu. İri, yakınan gözleri Mac'ın yüzüne dikildi, Mac hâlâ Joy'a bakıyordu.</p>

  <p class="calibre15">"iyi bir adamcağızdı," dedi Mac. "Kendisi için hiçbir şey istemezdi. Pek akıllı değildi. Ama yeryüzünde bir şeylerin yanlış olduğuna inanmıştı. İnsanlar açlıktan ölürlerken yiyeceklerin niçin atılıp çürümeye terk edildiğini anlayamazdı bir türlü. Bunu hiç anlayamadı zavallı. Buna engel olabilirim sanıyordu. Acaba ne kadar yardımcı olabilirdi merak ederim doğrusu. Bunu söylemek çok güç. Belki hiçbir yararı dokunamadı... belki de çok dokundu, insan hiçbir şey söyleyemiyor ki..." Mac'ın sesi titriyordu. Doktorun bakışları yüzünden ayrılmamıştı. Doktorun yüzünde ise garip, yarı sevecen yarı alaycı bir gülümseme vardı.</p>

  <p class="calibre15">"Joy hiçbir şeyden korkmazdı," dedi Jim.</p>

  <p class="calibre15">Mac tabutun kapağını kapattı: "Neden zavallı diyoruz bilmiyorum doğrusu. Hiç de zavallı değildi. Kendisinden çok daha büyüktü. Bunu bilmezdi, umursamazdı da. Ama dayak yediği zamanlar bile içinde aşırı bir sevinç vardı. Jim haklı... hiçbir şeyden korkmazdı o."</p>

  <p class="calibre15">Mac vidalardan birini alıp deliğine soktu, çakıyla sıkıştırdı.</p>

  <p class="calibre15">&nbsp;"Bir nutuk verir gibi konuştun," dedi London. "Konuşmayı sen yapsan daha iyi olur belki de. Ben konuşmaktan hiç anlamam. Seninki bayağı bir nutuktu. Kulağa hoş geliyordu."</p>

  <p class="calibre15">Mac suçlu bakışlarla başını kaldırıp London'un yüzünde alaycı bir ifade aradı. Ama böyle bir şey göremedi. "Nutuk falan değildi," dedi. "Olabilirdi sanırım, ama değildi. Bir insana boşuna ölmediğini söylemek gibi bir şeydi benimkisi."</p>

  <p class="calibre15">"Yarınki konuşmayı neden sen yapmıyorsun? Çok güzel konuşuyorsun işte."</p>

  <p class="calibre15">"Olamaz. Başkan sensin. Ben konuşursam millet bozulur. Bunu senden bekliyorlar."</p>

  <p class="calibre15">"Ne söyleyeceğim peki?"</p>

  <p class="calibre15">Mac vidaları yerine yerleştirdi. "Her zaman söylenen şeyleri. Joy'un kendileri için öldüğünü söyle. Onlara yardım etmeye çalıştığını ve onların da onun için yapabilecekleri en iyi şeyin birbirine kenetlenmek olduğunu söyle."</p>

  <p class="calibre15">"Anladım."</p>

  <p class="calibre15">Mac kalkıp tabutun kapağına baktı: "Birinin bizi önleme çalışacağını umarım," dedi. "Asayişçilerin önümüze çıkmasını isterim. Kasabadan geçmemizi önlemeye kalkışmalarını isterim."</p>

  <p class="calibre15">"Anlıyorum," dedi London.</p>

  <p class="calibre15">Jim'in gözleri parladı: "Umarım öyle olur."</p>

  <p class="calibre15">Burton oturduğu sandıktan yorgun bir halde kalkıp Mac'a doğru yürüdü. Hafifçe omzuna dokundu. "Mac, senin gibi taş yürekli ve kadın gibi duygulu, açık görüşlü ve toz pembe gözlüklü bir insana hayatımda rastlamamıştım. Bütün bunları aynı anda kendinde nasıl topladığına akıl erdiremiyorum doğrusu."</p>

  <p class="calibre15">"Saçmalıyorsun," dedi Mac.</p>

  <p class="calibre15">Doktor esnedi: "Pekâlâ, öyle olsun. Ben yatmaya gidiyorum. Beni ararsan nerede bulacağını biliyorsun, ama aramamanı tercih ederim."</p>

  <p class="calibre15">Mac çadırın tavanına baktı. Brandaya iri damlalar düşmeye başlamıştı. Bir, iki, üç... sonra daha hızlı, daha fazla. "Yağmayacağını umuyordum," diye içini çekti. "Yarın sabah bizimkiler sırılsıklam olacaklar. O zaman da bir kobay gibi ruhsuzlaşacaklar."</p>

  <p class="calibre15">"Ben yine de yatmaya gidiyorum." Doktor çadırdan çıktı.</p>

  <p class="calibre15">&nbsp;Mac çöker gibi oturdu tabutun üstüne. Yağmur hızlanmıştı. Dışarıda millet birbirine seslenmeye başladı. :î Yağmur seslerini çarpıtıyordu. "Kampta akmayan bir tek çadır bile yoktur," dedi Mac. "Tanrım, neden bir fırsat tanımıyorsun bize? Neden hep okkanın altına biz gidiyoruz?"</p>

  <p class="calibre15">Jim de yavaşça ilişti tabutun üstüne. "Kaygılanma Mac. Bazen bir insan ne kadar güç koşullar altında olursa, o kadar çok artar mücadele hırsı. Annem ölürken, benimle konuşmuyorken bana da öyle olmuştu. Öyle bozulmuştum ki, her şeyi yapmaya hazırdım. Bunun için kaygılanma artık."</p>

  <p class="calibre15">Mac, ona döndü: "Yine bana akıl öğretiyorsun değil mi? Günün birinde tepemi attıracaksın ama. Git kızın şiltesine uzan biraz. Kolun yaralı. Epey sancıyordur şimdi."</p>

  <p class="calibre15">"Zaman zaman yanıyor."</p>

  <p class="calibre15">"Git yat da biraz uyumaya çalış."</p>

  <p class="calibre15">Jim itiraz edecek oldu, ama sonra yere serili şilteye gidip uzandı. Yarası kolunu ve göğsünü zonklatıyordu. Yağmur, sanki brandanın üstü süpürgeyle süpürülüyormuş gibi artmıştı. İri damlaların içeri düştüğünü duydu. Az sonra tabutun üstüne boşalan suyun şapırtısı duyuldu.</p>

  <p class="calibre15">Mac başını kolları arasına almış tabutun yanındaydı. London'un kedi gözü gibi parlayan uykusuz bakışları lambaya dikilmişti. Kampa sessizlik çökmüştü yine; rüzgârsız gökyüzünden boşanırcasına yağıyordu yağmur. Çok geçmeden uyuyakaldı Jim. Yağmur ise hiç kesilmedi. Çadırın orta direğine asılı lambanın ışığı sarardı, fitili ufaldı. Mavi alev bir süre titredi ve sonunda söndü.</p>

  <p class="calibre5" style="margin:0pt; border:0pt; height:1em">&nbsp;</p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_12"></div>
</body>
</html>
