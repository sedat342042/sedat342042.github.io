<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos334823"></p>

  <p class="calibre11"><span class="calibre12"><span class="bold"><span class="calibre13">10</span></span></span></p>

  <p class="calibre14">Adamlara bir uyuşukluk çökmüştü, önlerine bakıp duruyorlardı, konuşacak enerjileri kalmamış gibiydi. Aralarında üstleri başları pejmürde, mutsuz görünüşlü kadınlar da vardı. İnsanlar etlerini isteksizce, düşünceli düşünceli kemiriyorlar, yemekleri bitince ellerini üstlerine başlarına siliyorlardı. Hava onların mutsuzlukları ve uyuşuklukları ile ağırlaşmıştı.</p>

  <p class="calibre15">Jim ile kampı dolaşmakta, olan Mac da huzursuzdu: "Bir şeyler yapmalılar," diye söyleniyordu. "Ne olursa olsun, umurumda bile değil. Onların böyle bomboş oturmalarına göz yumamayız. Grev parmaklarımızın arasından kayıp gidecek. Nesi var bunların Allah aşkına? Daha bu sabah bir insan öldürüldü, yalnızca bu neden için biraz gayretli olmaları gerekirdi. Oysa öğle oldu, hepsi yığılmış, yıkılmış haldeler. Onları bir şeyle meşgul etmeliyiz. Şunların gözlerine bak Jim."</p>

  <p class="calibre15">&nbsp;"Belirli bir yere baktıkları yok ki, hepsinin bakışları bomboş."</p>

  <p class="calibre15">"Öyle. Kendilerini düşünüyorlar. Her biri bu işin kendisine ne kadar zarar vereceğini, ya da savaşta kazandıkları paraları düşünüyor. Çözülmeye başladılar bile."</p>

  <p class="calibre15">"Bir şey yapalım öyleyse. Harekete geçirelim şunları. Ne yapabiliriz ki?"</p>

  <p class="calibre15">"Bilemiyorum. Bir çukur kazdırmanın bile yararı olur şu anda. Bir şey ittirsek, herhangi bir şeyi kaldırtsak, ya da hepsini aynı yönde yürütebilsek.. ne olursa olsun. Bir şey yapamadığımız, onları harekete gevremediğimiz takdirde birbirleriyle kavgaya başlayacaklar. Aksilenecek hepsi... "</p>

  <p class="calibre15">Yanlarından geçen London sözün sonunu duymuştu: "Kim aksilenecek?".</p>

  <p class="calibre15">Mac döndü: "Merhaba London. Bu millet konusunda konuşuyorduk. Hepsi iplik iplik çözülüyorlar."</p>

  <p class="calibre15">"Farkındayım. Bunu anlayacak kadar uzun süre bulundum bunlarla."</p>

  <p class="calibre15">"Eğer onları bir işe koşmazsak aralarında kavgaya başlayacaklarını söylüyordum."</p>

  <p class="calibre15">"Başladılar bile. Bu sabah kampta bıraktığımız grup arasında hır çıkmış. Heriflerden biri bir başkasının karısına sulanmış. Öteki de gelip makasla yaralamış herifi. Doktor gereken müdahaleyi yaptı. Kan kaybından gidecekti yoksa."</p>

  <p class="calibre15">"Gördün mü Jim? Sana söylemiştim. Dinle London, Dakin bana kızgın. Benim sözlerime kulak bile asmaz, ama seni dinler. Bu adamları başları belaya girmeden 1 ayağa kaldırmamız gerek. Biraz yürüsünler, çukur kazıp doldursunlar, önemi yok, ama bir iş yapsınlar."</p>

  <p class="calibre15">"Biliyorum. Grev gözcülüğüne ne dersin?"</p>

  <p class="calibre15">"Olur ama şimdilik pek iş yok sanırım."</p>

  <p class="calibre15">"Herifler kıçlarını kımıldatacaksa bize ne."</p>

  <p class="calibre15">"Akıllısın, London. Dakin'i kandır da ellişer kişilik gruplar halinde ayrı ayrı yönlere göndersin milleti. Yoldan ayrılmasınlar, elma toplayan görürlerse engel olsunlar."</p>

  <p class="calibre15">"Oldu," dedi London dönüp Dakin'in çadırına doğru yürürken.</p>

  <p class="calibre15">"Mac, sen benim de grev gözcüleriyle gidebileceğimi söylemiştin," dedi Jim.</p>

  <p class="calibre15">&nbsp;"Benim yanımda kalmanı tercih ederim."</p>

  <p class="calibre15">"Ben de bir şeyler yapmak istiyorum ama."</p>

  <p class="calibre15">"Peki, öyleyse gruplardan birine katıl. Ama yanlarından sakın ayrılma Jim. Burada seni tanıyorlar artık. Ele geçmemeye çalış."</p>

  <p class="calibre15">Dakin ile London'un çadırdan çıktıklarını gördüler. London hiç durmadan konuşuyordu.</p>

  <p class="calibre15">"Dakin'i işe katmakla yanlış bir iş yaptık galiba," dedi j Mac. "Kamyonuna, çadırına, çocuklarına çok bağlı. Çok dikkatli. London daha iyi bir başkan olabilirdi. London'un kaybedecek hiçbir şeyi yok. Acaba Dakin'i attırıp yerine London'u seçtirtebilir miyiz diye düşünüyorum. London'u daha çok seviyorlar gibime geliyor. Dakin'in malı mülkü Çok. O portatif ocağını gördün mü? Adamlarıyla birlikte yemek bile yemiyor. Bir çalışmaya girip London'u seçtirtme çaresini arasak diyorum. Dakin'in soğukkanlı olduğunu sanıyordum, ama şimdi bakıyorum da gereğinden Çok soğukkanlıymış. Bize milleti biraz heyecana getirecek biri gerek."</p>

  <p class="calibre15">"Dakin grev gözcülerini ayırıyor işte," dedi Jim. Jim elli kişilik bir gruba katıldı, kasabanın aksi yönünde yola çıkıp yürümeye başladılar. Yola çıkar çıkmazda adamların uyuşuklukları kaybolmuştu. Hızlı adımlarla yürüyorlardı.</p>

  <p class="calibre15">Grubun başında zayıf yüzlü Sam vardı; hem yürüyor, hem de adamlarına talimat veriyordu. "Taş toplayın. Ceplerinizi iyice doldurun. Ağaçlar arasından da gözlerinizi ayırmayın."</p>

  <p class="calibre15">Önünden geçtikleri meyve bahçelerinde kimseler yoktu. Adamlar uyumsuz sesleriyle bir şarkıya başladılar.</p>

  <p class="calibre15">Adada yılbaşı geldi çattı Tüm mahpuslar hep birlikte...</p>

  <p class="calibre15">Adımlarını şarkıya uyduruyorlardı. Yol kavşağından geçerlerken arkalarında bir toz bulutu yükseliyordu. "Fransa gibi," dedi biri. "Ortalık çamurdan geçilmiyorsa, Fransa gibidir."</p>

  <p class="calibre15">"Sen Fransa'ya gitmedin ki."</p>

  <p class="calibre15">"Nasıl gitmedim? Beş ay kaldım orada."</p>

  <p class="calibre15">"Hiç de asker gibi yürümüyorsun."</p>

  <p class="calibre15">"Asker gibi yürümek isteyen kim. Yeteri kadar yürüdüm asker gibi. İçimde hâlâ şarapnel parçaları var."</p>

  <p class="calibre15">"Şu grev kırıcılar nerede acaba?"</p>

  <p class="calibre15">"Onları korkuttuk sanırım. Çalışan falan yok ortalıkta. Bu grevi kazandık bana sorarsan."</p>

  <p class="calibre15">&nbsp;"Elbette kazandın arkadaşım," dedi Sam. "Kıçının üstünde oturarak kazandın değil mi? Budalalığı bırak, tamam mı!"</p>

  <p class="calibre15">"Polisleri bu sabah iyi korkuttuk ama. Ortalıkta polis falan görüyor musun, hepsi toz oldular işte."</p>

  <p class="calibre15">"Bu işin sonu gelmeden daha çok göreceksin onları," dedi Sam. "Sen de dünyadaki diğer ırgatlardan farksızsın işte. Şu anda kral gibisin. Az sonra karnın ağrır, ardından da sıvışır gidersin?" Öfkeli bir homurtu yükseldi kalabalıktan.</p>

  <p class="calibre15">"öyle mi sanıyorsun, ukala herif? Yapacak bir iş göster de sonra gör bakalım öyle miymiş?"</p>

  <p class="calibre15">"öyle konuşmaya, hakkın yok senin. Ne bok yaptın da böyle konuşuyorsun şimdi?"</p>

  <p class="calibre15">Sam yere tükürdü: "Ne yaptığımı söyleyeyim. Kanlı Perşembe'de San Francisco'daydım. Bir vuruşta atının üstünden devirdim bir polisi. Polisler için hazırlanan copları gidip marangozhaneden alanlardan biri de bendim. Hatta anı diye birini hâlâ saklarım."</p>

  <p class="calibre15">"Yalan söylüyorsun. Sen liman işçisi değilsin, boktan bir meyve toplayıcısısın."</p>

  <p class="calibre15">"Öyleyim elbette. Nedenini öğrenmek ister misin? Ülkenin bütün gemi şirketlerinin kara listesine geçtim de ondan." Gururla konuşuyordu Sam. Sözleri derin bir sessizlikle karşılandı. "Ben sizlerin hepinizin toplamından daha fazla şey görmüş geçirmişimdir." Duyduğu hor görü adamları yatıştırmıştı. "Şimdi gözlerinizi ağaçlardan ayırmayın ve bu lafları da kesin artık." Bir süre daha yürüdüler.</p>

  <p class="calibre15">"Bakın. Kutular var şurada."</p>

  <p class="calibre15">"Nerede?"</p>

  <p class="calibre15">"Şu ağaçların ilersinde."</p>

  <p class="calibre15">Jim gösterilen yöne baktı: "Orada insanlar var."</p>

  <p class="calibre15">Biri, "Haydi liman işçisi, göster bakalım kendini," dedi.</p>

  <p class="calibre15">Sam yolun ortasında kıpırdamadan duruyordu: "Emirlerimi dinleyecek misiniz?"</p>

  <p class="calibre15">"Eğer işe yarayacaksa dinleyeceğiz elbette."</p>

  <p class="calibre15">"Pekâlâ. Bir arada durun, ilk başta saldırmanızı sonra da kargaşalık çıkınca tavşan gibi kaçmanızı istemiyorum, tamam mı? Bir arada kalmaya gayret edin."</p>

  <p class="calibre15">&nbsp;Yoldan çıkıp derin sulama kanalını geçerek ağaçların arasına girdiler. Kutu yığınına yaklaştıkça ağaçlardan inen meyve toplayıcıları heyecanlı bir grup toplanıyorlardı.</p>

  <p class="calibre15">Kutuların yanında bir kontrolör vardı. Grev gözcülerinin yaklaştıklarını görünce kutunun birinden bir çifte alıp adamlara doğru bir iki adım attı: "Çalışmak mı istiyorsunuz?" diye seslendi.</p>

  <p class="calibre15">Alaycı seslerden bir koro kendisini yanıtladı. Grevcilerden biri parmaklarını ağzına sokup keskin bir ıslık çaldı.</p>

  <p class="calibre15">"Defolun bu araziden!" diye bağırdı kontrolör: "Burada bulunmaya hakkınız yok."</p>

  <p class="calibre15">Grevciler ağır ağır ilerlediler. Kontrolör kendi meyve toplayıcılarının ürkek gözlerle olayı gözledikleri kutu yığınına Kadar geriledi.</p>

  <p class="calibre15">Sam omzu üzerinden, "Pekâlâ, burada durun artık," dedi. Kendisi bir iki adım daha attı. "Dinleyin, arkadaşlar. Gelin bize katılın. Bizleri arkamızdan bıçaklamayın. Gelin birleşin bizimle."</p>

  <p class="calibre15">"Çabuk adamlarını al buradan defol, yoksa hepinizi tutuklatırım," dedi kontrolör.</p>

  <p class="calibre15">Alaycı sesler, keskin ıslıklar başladı yine.</p>

  <p class="calibre15">Sam öfkeyle arkasına döndü: "Susun ulan kaçık herifler. Müziği kesin!"</p>

  <p class="calibre15">Meyve toplayıcılar kaçacak yol arıyorlardı. Kontrolör onlara, "Sakın korkmayın ondan," diye güvence verdi, "isterseniz çalışırsınız, sizin hakkınız bu."</p>

  <p class="calibre15">"Arkadaşlar, size bize katılmanız için son bir şans tanıyoruz," diye seslendi Sam.</p>

  <p class="calibre15">"Korkmayın ondan!" diye bağırdı kontrolör. Sesi daha yüksek çıkıyordu şimdi. "Ne yapıp yapmamanız gerektiğini o buyuramaz size."</p>

  <p class="calibre15">İşçiler hiç kıpırdamıyorlardı.</p>

  <p class="calibre15">"Geliyor musunuz?" diye sordu Sam. Bir yanıt alamadı. Ağır ağır adamlara doğru yürüdü.</p>

  <p class="calibre15">Kontrolör bir adım attı: "Silahımın içi saçma dolu. Defolup gitmezseniz ateş ederim."</p>

  <p class="calibre15">Sam hem yürüyor, hem de konuşuyordu: "Kimseye ateş edecek değilsin, ahbap. Birimizi vurursun belki, ama geri kalanımız seni paramparça ederler." Sesi alçak ve sakindi. Adamları da üç metre gerisinden izliyorlardı kendisini. Sam tam kontrolörün önüne gelince durdu. Titreyen silah göğsüne doğrultulmuştu. "Konuşmak istiyoruz sadece," dedi Sam. Ani bir hareketle eğilip yere daldı; bir futbol oyuncusu gibi, kontrolörün ayaklarına sarıldı. Silah patladı, yerde bir çukur açıldı. Sam olduğu yerde dönüp dizini kontrolörün bacakları arasına sertçe soktu. Sonra yerde acı bir sesle bağırıp çırpınan adamı bırakıp ayağa fırladı. Bir an grevciler de işçiler de donup kalmışlardı. Meyve toplayıcılar, çok geç akıl ettiler kaçmayı. Grevciler sövüp sayarak ötekilerin üzerine atladılar. Meyve toplayıcılar bir anlık bir mücadeleden sonra yere serildiler.</p>

  <p class="calibre15">Jim biraz geride duruyordu; grev kırıcılardan birinin kendisini tutan adamın elinden kurtulup kaçmaya başladığını gördü. Hemen yerden bir topak toprak alıp adama fırlattı. Kesek adamın sırtına çarpar çarpmaz adamı devirdi. Birkaç kişi yere düşen adamın çevresini sardı, tekmeler atılmaya başlandı. Meyve toplayıcı acıyla bağırıyordu aralarında. Jim kontrolöre baktı. Adamın yüzü üzüntüden bembeyaz, çektiği acıdan ter içindeydi.</p>

  <p class="calibre15">Sam kontrolörü bırakıp yerde tekmelenen adama doğru koştu. "Allah kahretsin! Bırakın adamı, çekilin oradan!" diye bağırmasına rağmen grevciler tekmelemeyi, küfürler savurmayı sürdürüyorlardı. Ağızlarından salyalar akıyordu. Sam yığından bir elma sandığı alıp önüne gelenlerden birinin kafasına indirdi. "Öldürmeyin herifleri!"</p>

  <p class="calibre15">Öfke geldiği gibi ansızın yatışıvermişti. Grevciler, kurbanlarını bırakıp çekildiler. Soluk soluğaydı hepsi. Jim yerde kıvranıp duran, yüzleri tekmelenmekten darmadağın olmuş on kişiye hiçbir heyecan duymadan baktı. Birinin dudağı patlamış, diş etleriyle kanlı dişleri ortaya çıkmıştı, bir diğeri kolu ters çevrilip öylece bırakıldığı için çocuk gibi ağlıyordu. Öfkeleri geçen grevciler, şimdi öfke bezlerinin salgılarıyla zehirlenmişlerdi, hastaydılar, zayıftılar; biri sanki müthiş bir baş ağrısı çekiyormuş gibi başını elleri içinde sıkıyordu.</p>

  <p class="calibre15">Ansızın grevcilerden biri olduğu yerde acı çığlıklar atarak dönmeye başladı. Ağaçların arasından bir silah sesi duyuldu. Beş kişi, arada sırada ateş etmek için duraklayarak koşmaya başladı kendilerine doğru. Grevciler ateş hattından kaçmak için ağaçların arasına dağıldılar.</p>

  <p class="calibre15">Jim de onlarla koşuyordu. "Silah karşısında direnemeyiz! Silaha karşı hiçbir şey yapamayız!" diye ağlıyordu bir yandan. Gözyaşları önünü görmesine engel oluyordu. Omzuna inen ağır bir darbeyle sendeledi. Grup yola çıktı, arkalarına bakarak koşmaya devam etti.</p>

  <p class="calibre15">Sam, Jim'in yanında koşuyordu: "Tamam! Durdular!" diye bağırdı. Grevcilerden bir kısmı panik içinde koşmaya devam edip yol kavşağında kayboldular. Sam diğerlerini yakaladı.</p>

  <p class="calibre15">"Durun!" diye bağırdı. "Durun! Kovalayan falan yok sizi!"</p>

  <p class="calibre15">Yol kenarında durdular. "Kaç kişi vuruldu?" diye sordu Sam.</p>

  <p class="calibre15">Grevciler birbirlerine baktılar. "Ben bir kişi gördüm," dedi Jim.</p>

  <p class="calibre15">&nbsp;"Belki de yarası fazla ağır değildir. Kurşunu göğsünden yemişti." Sam dikkatle baktı Jim'e. "Senin nen var evlat? Kan içinde kalmışsın."</p>

  <p class="calibre15">"Neresi?" diye sordu Jim.</p>

  <p class="calibre15">"Sırtın kan içinde."</p>

  <p class="calibre15">"Bir dala çarpmış olmalıyım."</p>

  <p class="calibre15">"Ne dalı be?" Sam Jim'in mavi keten ceketini çekti. "Bir kurşun da sen yemişsin. Kolunu oynatabiliyor musun?"</p>

  <p class="calibre15">"Elbette. Biraz uyuşmuş gibi ama..."</p>

  <p class="calibre15">"Kemiği parçalamamış sanırım. Omuz kasında kalmış. Çelik gömlekli kurşun olmalı. Kanama bile fazla değil. Haydi dönelim artık, çocuklar. Az sonra burası karınca sürüsü gibi polisle dolar."</p>

  <p class="calibre15">Hızlı adımlarla yürüdüler. "Yorgunluk hissediyorsan sana yardım edeyim evlat," dedi Sam.</p>

  <p class="calibre15">"Bir şeyim yok. Ateş karşısında tutunamadık Sam."</p>

  <p class="calibre15">"Bire beşken çok esaslıydık ama, diye acı acı söylendi Sam," o grev kırıcıların canlarına okuduk"</p>

  <p class="calibre15">"Kimseyi öldürdük mü dersin?"</p>

  <p class="calibre15">"Sanmıyorum. Bazıları bir daha eski durumlarına dönemeyecekler ama."</p>

  <p class="calibre15">Korkunç bir şey, değil mi? O dudağı parçalanmış herifi gördün mü?"</p>

  <p class="calibre15">"Dudağını dikerler, önemli değildir. Bunu yapmamız gerek evlat. Yapmamız gerek! Bize katılmadıkları takdirde onların içine korku satmalıyız."</p>

  <p class="calibre15">"Biliyorum," dedi Jim. "Beni endişelendiren onların durumu değil."</p>

  <p class="calibre15">Uzaktan canavar düdüğü sesleri geliyordu. "Hendese atlayın, çocuklar!" diye bağırdı Sam. "Polisler geliyor, yatın yere!" Adamlarının hepsinin yol kenarındaki derin su kanalına yatmalarını bekledi. Motosikletler yanlarından hızla geçip kavşağı geçtiler, arkadan da bir cankurtaran gidiyordu. Motosikletler kavşakta dönüp gözden kaybolana kadar grevciler başlarını kaldırmadılar. Sam ayağa fırladı sonra, "Yürüyün haydi! Acele etmemiz gerek."</p>

  <p class="calibre15">Yol boyunca koşmaya başladılar. Güneş artık batıyordu, akşamın mavi gölgesi inmişti yola. Koca bir bulut gemi gibi güneşe doğru yüzüyor, güneşe yaklaştıkça koyu renkli kenarları kızarıyordu. Cankurtaran geri dönerken grevciler, yine hendeğe atladılar. Motosikletliler bu kez daha ağır ilerliyor, polisler geçerken ağaçların arasına bakıyorlardı. Ama eğilip hendeğin içine bakmadılar.</p>

  <p class="calibre15">Akşam çökerken grev gözcüleri de kampa dönmüşlerdi, Jim'in ayakları titriyor, dizleri tutmuyordu. Omzu çok ağrıyordu artık, uyuşmuş olan sinirleri uyanmaya başlamıştı. Adamlar kampın içinde dağıldılar.</p>

  <p class="calibre15">Mac Jim'in yanına geldi, gencin yüzünün sararmış olduğunu görünce koştu: "Ne oldu Jim? Yaralandın mı?"</p>

  <p class="calibre15">"Pek önemli değil. Sam omzumdan vurulduğumu söylüyor. Ben yarayı görmedim. Çok acımıyor ama."</p>

  <p class="calibre15">Mac'ın yüzü kıpkırmızı kesilmişti. "Tanrım! Seni bırakmamalıydım."</p>

  <p class="calibre15">"Neden? Ben korkak mıyım?"</p>

  <p class="calibre15">"Değilsin, ama tek başına bırakılacak insan da değilsin. Haydi gel doktora göstereyim seni, az önce buradaydı. İşte orada şimdi. Hey, doktor!" Jim'i beyaz çadıra soktular. "Bu çadır yeni geldi. Doktor burasını hastane olarak kullanacak."</p>

  <p class="calibre15">Sonbahar karanlığı hızla bastırıyor, göğün batı tarafını kaplayan kapkara bulut gecenin gelişini hızlandırıyordu. Burton, Jim'in gömleğini çıkarırken Mac da feneri tuttu. Burton yarayı sıcak, steril suyla iyice yıkadı.</p>

  <p class="calibre15">"Talihin varmış," dedi. "Mermi, kurşun olsaymış omzunu paramparça ederdi. Şimdi kasın ortasında küçük bir delik var. Mermi delip geçmiş. Bir süre omzun kaskatı kesilecek." Becerikli elleri yarayı temizlemiş, sarıp bağlamıştı. "Önemli değil. Bir iki gün istirahat et. Mac, ben daha sonra Al Anderson'a gidip bakacağım, sen de gelmek ister misin?"</p>

  <p class="calibre15">"Elbette. Jim'e bir fincan kahve getireyim de." Jim'in eline bir teneke kutu içinde kapkara, zehir gibi kahve tutuşturdu. "Gel otur, bakalım." Yere ittiği bir sandığın üstüne Jim oturdu, Mac da yere uzandı. "Ne oldu Jim?"</p>

  <p class="calibre15">"Grev kırıcıların üstüne yürüdük. Mac, bizimkiler herifleri döve döve pestillerini çıkardılar. Başlarına tekmeyle vurdular."</p>

  <p class="calibre15">"Biliyorum, Jim. Korkunç bir şeydir bu, ama bize katılmadıkları takdirde yapacak başka şey yoktur. Bunu yapmamız gerek. Bir koyunun kesilmesini seyretmek de hoş değildir, ama etini yemek için buna zorunluyuz. Sonra ne oldu peki?"</p>

  <p class="calibre15">"Beş kişi ateş ede ede üzerimize yürüdüler. Bizimkiler tavşan gibi kaçtılar. Karşı koyamadılar."</p>

  <p class="calibre15">"Ellerinden başka karşı koyacak şeyleri yokken, neden buna kalkışsınlar ki Jim?"</p>

  <p class="calibre15">&nbsp;"Ben yaralandığımı fark etmedim bile. Bizimkilerden biri vurulup düştü. Ölüp ölmediğini bilmiyorum."</p>

  <p class="calibre15">"Ötekiler otuz grev kırıcı getirdiler. Başlarına hiçbir şey gelmemiş, adamlarla bir kere konuşmuşlar, onlar da bize katılmaya razı olmuşlar." Uzanıp Jim'in bacağını okşadı. "Omzun nasıl şimdi?"</p>

  <p class="calibre15">"Biraz sancıyor, çok değil ama."</p>

  <p class="calibre15">"Jim, yeni bir başkanımız olacak sanırım."</p>

  <p class="calibre15">"Dakin'i kovdunuz mu sonunda?"</p>

  <p class="calibre15">"Kovmadık ama başımızda değil artık. Dick biraz battaniye buldum diye haber yollamıştı. Dakin yanına altı kişi alıp o yeni kamyonuyla gitti. Gidenlerden biri geri dönüp bize olanları anlattı. Battaniyeleri yüklemiş dönerlerken, kasabanın çıkışında yere atılmış çivilerden lastikleri patlamış, lastiği değiştirmek için durmuşlar. Tam o anda silahlı sekiz on kişi üzerlerine saldırmış. Altısı bizimkileri hareketsiz tutarken, diğerleri kamyonu parçalayıp ateşe vermişler. Dakin silah üzerine çevrilmiş kıpırdamadan duruyormuş. Yüzü mosmor, sonra bembeyaz kesilmiş. Birden bir kurt gibi uluyarak adamların üzerlerine atılmış. Bacağından vurmuşlar, ama pes etmemiş Dakin. Koşamayınca emekleyerek saldırmış üzerlerine, ağzından kuduz köpek gibi salyalar akıyormuş. Çıldırmış düpedüz. O kamyonunu dünyada her şeyden çok severdi. Dönen adam, onun öyle saldırmasının müthiş bir şey olduğunu söyledi. Kudurmuş bir köpek gibi hırlıyormuş da. Isırmaya çalışmış herifleri. Tam o anda trafik polisleri gözükünce asayiş komitesi toz olmuş. Polisler Dakin'i tutuklamışlar. Bizim arkadaş bütün olayı çıktığı bir ağaçtan izlemiş. Dakin polisin elini ısırmış, çenelerini açabilmek için ağzına bir tornavida sokmak zorunda kalmışlar. Hiç öfkelenmeyecek dediğim adam bu işte. Şimdi içerde. Onun yerine London'u seçecekler sanırım."</p>

  <p class="calibre15">"Bana epey serinkanlı gibi görünmüştü," dedi Jim. "Kamyonuna el sürmediğime sevindim doğrusu."</p>

  <p class="calibre15">Mac eliyle yerdeki toprağı toplayıp bir öbek yaptı, sonra üstüne vurup düzleştirdi. "Ben biraz kaygılıyım Jim. Dick bugün hiç yiyecek göndermedi. O battaniyelerden sonra hiç haber alamadık ondan. Şimdi kalan fasulyeyi domuz kemikleriyle pişiriyorlar ama bunun dışında biraz mısır unundan başka bir bakıma yiyecek kalmadı."</p>

  <p class="calibre15">"Dick'i yakalamışlar mıdır dersin?"</p>

  <p class="calibre15">Mac biraz daha düzleştirdi toprak öbeğini. "Dick tilki kadar kurnazdır. Onu yakalayabileceklerini sanmam. Ne olduğunu bilemiyorum ama. Buraya yiyecek bulmamız gerek. Bu herifler aç kaldıkları anda her şey biter."</p>

  <p class="calibre15">"Belki bir şey toplayamamıştır. O domuzu bu sabah göndermişti ya."</p>

  <p class="calibre15">&nbsp;"öyle, domuz şimdi fasulyeye karıştı artık. Dick bu adamları doyurmak için ne kadar yiyecek gerektiğini bilir. Sempatizanları örgütlemiştir şimdiye kadar."</p>

  <p class="calibre15">"Milletin durumu nasıl?" diye sordu Jim.</p>

  <p class="calibre15">"Epey düzeldiler. Bu öğleden sonra canlandırdı onları, yaşam doldurdu. Belki aceleye getirmiş olacağız ama cenazeyi yarın kaldırmamız gerek. Bu onları bir süre istim üstünde tutar." Çadırdan dışarı başını uzattı Mac. "Şu buluta bak hele!" Dışarı çıkıp başını kaldırdı. Kalın bir bulut tabakasıyla kapkaraydı gökyüzü. Aniden çıkan rüzgâr tozu toprağı savurmaya, ateşlerin dumanını dağıtmaya, çadır bezlerini aralamaya, kampı çevreleyen elma ağaçlarının arasında ıslıklar çalmaya başladı. "Yağmur bulutuna benziyor," dedi Mac. "Umarım yağmur falan yağmaz. Yoksa sıçan sürüsü gibi boğulur gider bu insanlar."</p>

  <p class="calibre15">"Sen olabilecek şeyler konusunda gereğinden fazla endişe duyuyorsun Mac. Hep endişelisin. Bu insanlar açık havada yaşamaya alışkındırlar. Biraz yağmur hiçbir şey yapmaz onlara. Sen her şeyi dert ediniyorsun kendine."</p>

  <p class="calibre15">Mac yine yere çöktü: "Belki de haklısın Jim. Grevin başarısızlığa uğrayacağından öyle korkuyorum ki, belki de bazı şeyleri hayal ediyorum. Başarısızlığa uğrayan o kadar çok grev yaşadım ki Jim."</p>

  <p class="calibre15">"Ama sana ne bundan? Sen bunun huzursuzluğu pekiştirici bir şey olduğunu söylemiştin."</p>

  <p class="calibre15">"Orası öyle. Grevin şimdi kırılması pek önemli değil herhalde. Millet Joy'un nasıl öldürüldüğünü, Dakin'in kamyonunu kolay kolay unutmaz artık."</p>

  <p class="calibre15">"Yaşlı bir kocakarıdan farkın kalmadı Mac."</p>

  <p class="calibre15">"Benim grevim bu... yani ben bunu kendi grevimmiş gibi hissediyorum. Bundan sonra kırılmasını da istemiyorum."</p>

  <p class="calibre15">"öyle bir şey olmayacak Mac."</p>

  <p class="calibre15">"Ha? Sen ne bilirsin bu konuda?"</p>

  <p class="calibre15">"Bu sabah düşünüyordum da... Hiç tarih okudun mu Mac?"</p>

  <p class="calibre15">"Okulda biraz okumuştum. Neden sordun?"</p>

  <p class="calibre15">"Yunanlıların Salamis Savaşını nasıl kazandıklarını bilir misin?"</p>

  <p class="calibre15">"Belki bilirim belki bilmem, hatırlamıyorum."</p>

  <p class="calibre15">"Yunanlıların tüm gemileri limanda sıkışıp kalmıştı. Bir an önce dışarı çıkmak istiyorlardı, ama önlerinde Pers donanması vardı. Yunanlı amiral kendi askerlerinin kaçacaklarını bildiği için, düşmana kendilerini sıkıştırmaları için haber sızdırmış. Ertesi sabah Yunanlılar kaçacak delik kalmadığını, limandan çıkmak için ancak savaşmak gerekeceğini görmüşler ve savaşıp kazanmışlar. Pers donanmasını darmadağın etmişler." Jim sustu.</p>

  <p class="calibre15">İşçiler ocaklara doğru yürüyorlardı. Mac avucunun içiyle toprağı bastırdı. "Ne demek istediğini anlıyorum j Jim. Buna ihtiyacımız yok şu anda, ama olduğu takdirde l de, bir fikirdir doğrusu. Ben seni buraya bir iki şey öğretmeye getirdim, oysa sen bana öğretmeye başladın."</p>

  <p class="calibre15">"Saçmalama," dedi Jim.</p>

  <p class="calibre15">"Pekâlâ, öyle olsun. Milletin yemeğin hazır olduğunu, nasıl anladığını merak ediyorum doğrusu. Zihinden geçeni okuma belki. Ya da akbabalarınkine benzeyen bir duyuları vardır. Gidiyorlar işte. Haydi Jim, gel bir şeyler yiyelim."</p>

  <p class="calibre5" style="margin:0pt; border:0pt; height:1em">&nbsp;</p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_11"></div>
</body>
</html>
