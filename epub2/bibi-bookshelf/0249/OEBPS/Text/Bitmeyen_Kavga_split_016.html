<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bitmeyen Kavga</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos640715"></p>

  <p class="calibre11"><span class="calibre12"><span class="bold"><span class="calibre13">15</span></span></span></p>

  <p class="calibre14">Dışarı çıktıklarında sapsarı bir güneş ortalığı aydınlatıyordu. Kamp, bu temiz ışık altında karmakarışık ve kirli bir görünüm içindeydi. Burton'un gitmesinden sonra çöpler birikmişti. Çadır iplerinin üzerine çamaşırlar asılıydı. Mac ile Jim kamptan çıkıp çevredeki tarladan geçtiler, meyve bahçesinin kıyısına kadar yürüdüler. Ağaçların başladığı yerde durdu Mac. Gözleriyle çevreyi dikkatle taradı.</p>

  <p class="calibre15">"İyi bak, Jim. Böyle yapayalnız gitmek aptallığın büyüğüdür aslında. Doğru bir şey değil bu yaptığımız." Ağaçların arasındaki yollar bomboş ve sessizdi. Hiçbir hareket yoktu ortalıkta. "Öylesine sakin ki, insanı kuşkulandırıyor doğrusu. Çok sessiz." Bir dala uzanıp toplayıcıların bıraktıkları küçük, biçimsiz bir elma kopardı. "Ne de lezzetliymiş ama. Elmaları unutmuştum, insan akla kolay gelecek şeyleri çabuk unutur zaten." "Ortalıkta bir tek kişi bile yok," dedi Jim. "Ağaçların altında yürürüz. Sıralar arasından bakan biri bizi göremez." Büyük ağaçların altına girdiler. Gözleriyle çevrelerini tarıyorlardı. Dalların ve yaprakların gölgeleri altında yürüyorlar, güneş yumuşacık, ılık darbelerle vuruyordu yüzlerine.</p>

  <p class="calibre15">"Mac, bir gün izin alıp gelip de hiç kimsenin bizi tanımadığı bir yerde elma ağaçları altında oturabilir miyiz dersin?"</p>

  <p class="calibre15">"Aradan iki saat geçmeden oradan kalkmak için kaşınmaya başlarsın."</p>

  <p class="calibre15">"Benim hiçbir şeye dikkatle bakacak zamanım olmadı Mac. Yaprakların nasıl büyüdüğünü hiç göremedim. Bu sabah çadırda bir karınca sürüsü vardı. Bakamadım onlara. Başka bir şey düşünüyordum. Bir gün sabahtan akşama kadar oturup böceklere bakmak ve başka hiçbir şey düşünmemek istiyorum."</p>

  <p class="calibre15">"Keçileri kaçırırsın," dedi Mac. "insanlar yeteri kadar kötü, ama böcekler iyice delirtir insanı."</p>

  <p class="calibre15">"İnsan arada sırada öyle bir duyguya kapılıyor işte... Ben hiçbir şeye dikkatle, yakından bakamıyorum. Buna hiç bir zaman ayıramıyorum. Bir de bakacaksın her şey olup bitmiş ve ben bir elmanın bile nasıl yetişip büyüdüğünü görememişim."</p>

  <p class="calibre15">Ağır ağır yürüyorlardı. Mac'ın gözleri, ağaçların arasını tarıyordu. "Her şeyi göremezsin," dedi. "Ben bir keresinde izin alıp Kanada'ya ormanlara gittim, iki gün sonra kaçtım oradan. Karışıklık istiyordum, karışıklığı özlemiştim."</p>

  <p class="calibre15">"Eh, ben de bir kere denemek isterdim.. Dan ormanı öyle bir anlatıyor ki... "</p>

  <p class="calibre15">"Her şeye sahip olamazsın Jim. Biz Dan'ın sahip olamadığı bir şeye sahibiz. Her şeyi isteyip sahip olamazsın. Birkaç gün sonra kente döndüğümüzde yeni bir kargaşanın içine girmek için tırnaklarımızı yiyeceğiz sabırsızlıkla. Omzun iyileşene kadar beklemelisin. Şeni bir geneleve götüreceğim, orada istediğin kadar böcek incelersin artık. Ağaçların dışına çıkma. Kabak gibi ortaya çıkıyorsun."</p>

  <p class="calibre15">"Burası güzel," dedi Jim.</p>

  <p class="calibre15">"Biraz fazla güzel. Tuzak olmasından korkuyorum ben."</p>

  <p class="calibre15">Ağaçlar arasında Anderson'un küçük beyaz evi, tahtadan bahçe çit' ve avlusundaki kırmızı çiçekler görünüyordu.</p>

  <p class="calibre15">"Ortalıkta kimseler yok," dedi Jim.</p>

  <p class="calibre15">"Yine de acele etme." Mac son ağaç dizisi altında durup açıklığı iyice gözden geçirdi. Ambarın olduğu yerde kocaman kapkara bir leke vardı ve hâlâ dumanları tütüyordu. Beyaz su deposu upuzun ve yapayalnız görünüyordu. "Arkadan girelim," dedi Mac. Bahçe kapısını sessizce açmaya çalıştı, ama paslı kilit gacırdadı. Kısa yolu geçtiler. Mac kapıya vurdu.</p>

  <p class="calibre15">"Kim o?"</p>

  <p class="calibre15">"Sen misin Al?"</p>

  <p class="calibre15">"Evet."</p>

  <p class="calibre15">"Yalnız mısın?"</p>

  <p class="calibre15">"Evet. Sen kimsin?"</p>

  <p class="calibre15">"Mac."</p>

  <p class="calibre15">"Gel içeri, Mac. Kapı kilitli değil."</p>

  <p class="calibre15">Mutfağa girdiler. Al duvar dibindeki daracık yatağında yatıyordu. Birkaç gün içinde zayıflamış gibiydi. Yüzünün derileri sarkmıştı.</p>

  <p class="calibre15">"Selam Mac. Ben de hiç kimse gelmez sanıyordum. Babam erkenden çıktı gitti."</p>

  <p class="calibre15">"Daha önce gelmeye çalıştık ama olmadı Al. Yaraların nasıl?"</p>

  <p class="calibre15">"Canım çok acıyor, insan yalnız olunca sancısı bin kat artıyor. Ambarı kim yaktı Mac?"</p>

  <p class="calibre15">"Asayişçiler. Çok üzgünüz Al. Nöbetçiler koymuştuk, ama bir punduna getirip onları atlatmışlar işte."</p>

  <p class="calibre15">"Babam dün gece sabaha kadar bağırdı çağırdı. Konuştu durdu sabaha kadar. Kıyamet koptu anlayacağın."</p>

  <p class="calibre15">"Çok üzgünüz."</p>

  <p class="calibre15">&nbsp;Al örtünün altından elini çıkartıp yanağını kaşıdı. "Ben hâlâ senden yanayım Mac. Ama babam seni öldürmek istiyor. Bu sabah sizi arazisinden kovdurmak için şerife gitti. İzinsiz olarak toprağına girdiğinizi söyleyecek. Sizleri dinlemekle yeteri kadar cezalandırıldığını söylüyor. Sizden yana olacaksam beni de görmek istemiyormuş artık. Çılgına dönmüştü Mac."</p>

  <p class="calibre15">"Ben de bundan korkuyordum, Al. Dinle, senin bizden yana olduğunu biliyoruz. Ama bunun adamcağızı biraz daha üzmekten başka bir yararı yok şimdi. Yararı olsaydı başka türlü düşünebilirdik. Sen onun tarafını tutuyormuş gibi davran bir süre. Bunu biz anlayışla karşılarız Al, bizimle ilişkini kesmezsin. Baban için gerçekten çok üzgünüm."</p>

  <p class="calibre15">Al, derin bir soluk aldı: "Size ihanet ettiğimi sanacaksınız diye ödüm patlıyordu, ihanet etmediğimi biliyorsanız, şimdi ona sizin cehenneme kadar yolunuz olduğunu söylerim ben de."</p>

  <p class="calibre15">"Tamam, Al. Biz kasabada da seni destekleriz. Ha, Al, doktor dün gece sana uğradı mı?"</p>

  <p class="calibre15">"Hayır. Neden sordun?"</p>

  <p class="calibre15">"Yangından önce buraya gelmek için yola çıkmıştı, bir daha da dönmedi."</p>

  <p class="calibre15">"Tanrım! Başına bir şey mi geldi dersin?"</p>

  <p class="calibre15">"Zavallıyı kaçırmış olmalarından korkuyorum."</p>

  <p class="calibre15">"Sizi epey sıkıştırıyorlar, değil mi?"</p>

  <p class="calibre15">"öyle. Ama bizimkiler de bu sabah iyi bir iş becerdiler. Baban bizi ihbar ederse yarın sabah buradan atarlar ama."</p>

  <p class="calibre15">"Grev de suya düşer, öyle değil mi, Mac?"</p>

  <p class="calibre15">"Önemi yok bunun. Biz yapmak üzere geldiğimiz şeyi yaptık. Bu iş bundan sonra da devam eder, Al. Sen babanla barış ve bir daha böyle işlere bulaşmayacakmış gibi davran." Mac dışarı kulak verdi. "Biri mi geliyor?" Mutfaktan evin ön tarafına koştu, pencereden baktı.</p>

  <p class="calibre15">"Babam," dedi Al. "Ayak seslerinden tanıdım." Mac döndü: "Yanında kimse var mı diye baktım. Yalnızmış. O görmeden sıvışırız şimdi. Ona üzgün olduğumu söylemek isterdim ya."</p>

  <p class="calibre15">"Söylemesen daha iyi olur," dedi Al. "Senden söz edilmesini bile istemiyor. Öylesine nefret ediyor senden."</p>

  <p class="calibre15">Kapı ansızın açıldı. Anderson şaşkın ve öfkeliydi: "Allah kahretsin!" diye bağırdı. "Çabuk defolun gidin evimden! Gidip sizi ihbar ettim işte. Şerif hepinizi atacak toprağımdan." Öfkeden göğsü şişiyordu.</p>

  <p class="calibre15">&nbsp;"Biz size ne kadar üzüldüğümüzü söylemek için gelmiştik," dedi Mac. "Ambarınızı biz yakmadık. Kasabadan gelenler yaptı bunu."</p>

  <p class="calibre15">"O yakmış bu yakmış, umurumda mı benim? önemli olan yanmış olması. Ürünüm de yandı. Siz serseriler ne anlarsınız bundan? Şimdi evimi de kaybedeceğim artık." Adamın öfkeden gözleri sulanmıştı. "Siz orospu çocukları hiçbir şeye sahip olmuş değilsiniz ki. Ne ağaç diktiniz hayatınızda, ne de ağacın büyüdüğünü ellerinizle hissettiniz. Hiçbir şeyiniz olmadı sizin, gidip kendi elma ağaçlarınıza ellerinizle dokunmadınız. Ne bilirsiniz sizler?"</p>

  <p class="calibre15">"Bir şeye sahip olma şansımız olmadı bizim. Biz de bir şeylere sahip olmak, ağaç dikmek isterdik."</p>

  <p class="calibre15">Anderson onun sözlerini duymazlıktan geldi: "Sizin sözlerinizi dinledim. Olanlara bak bir de. Tüm ürünüm yandı, ipoteğin zamanı da geliyor."</p>

  <p class="calibre15">"köpekleriniz nasıl?" diye sordu Mac.</p>

  <p class="calibre15">Anderson'un elleri iki yanına düştü. Gözlerine soğuk, acımasız bir bakış yerleşti. "Köpek kulübesi... ambara bitişikti..."</p>

  <p class="calibre15">Mac, Al'a dönüp başını salladı. Al bir an sorgu dolu gözlerle baktı ona, sonra sert bir sesle, "O ne derse haklıdır," dedi. "Defolun gidin buradan, bir daha da hiç gelmeyin."</p>

  <p class="calibre15">Anderson yatağın yanına koştu: "Sizi şimdi öldürebilirdim, ama bunu şerif yapacak benim yerime."</p>

  <p class="calibre15">Mac, Jim'in koluna dokundu, dışarı çıkıp kapıyı kapattılar. Bahçe kapısından çıkarken çevrelerine bakmadılar bile. Mac öyle hızlı yürüyordu ki, Jim ona yetişmek için koşmak zorunda kaldı. Güneş de batıyordu artık, ağaçların gölgeleri aradaki yola vurmuştu. Rüzgâr dalları salladıkça hem ağaçlar, hem de toprak heyecanla titriyor gibiydi.</p>

  <p class="calibre15">Mac, "İnsan olaylara ayak uyduramıyor," dedi. "Yaralı birini görüyorsun, ya da Anderson gibi yıkılmış birini, bir polisin bir Yahudi kızını dövdüğünü ya da; bütün bunlara değer mi diye düşünüyorsun. Sonra milyonlarca insanın açlıktan ölmek üzere oldukları aklına geliyor, değer işte diyorsun. İkisi arasında gidip geliyorsun. Sen hiç böyle bir duyguya kapılmaz mısın Jim?"</p>

  <p class="calibre15">"Pek kapılmam. Annemi ölürken göreli çok olmadı, yıllar geçmiş gibi geliyor ama hiç de öyle değil. Benimle konuşmadı, yalnızca yüzüme bakmıştı, öylesine kırgındı ki, papaz bile istemedi. İşte o akşam içimden bir şeyler yok olup gitti sanırım. Anderson'a üzüldüm ama bundan ne çıkar ki. Ben kendi hayatımı ortaya koyabiliyorsam, o da hiç olmazsa bir ambarını feda etmekten çekinmemeli."</p>

  <p class="calibre15">"O insanların bazıları için malları canlarından değerlidir."</p>

  <p class="calibre15">&nbsp;"Yavaşla biraz Mac. Acelen ne? Çok çabuk yoruluyorum artık."</p>

  <p class="calibre15">Mac biraz ağırlaştırdı adımlarını: "Kasabaya bunun için indiğini tahmin etmiştim. Herhangi bir şey olmadan kampa dönmek istiyorum. Şerifin ne yapacağını bilmem ama bizi bölmek için elinden geleni yapacağından kuşkum yok." Yumuşak, kapkara toprak üzerinde gölgeler oynaşıyordu. Açıklığa gelince yavaşladılar.</p>

  <p class="calibre15">"Eh, şimdilik hiçbir şey olmamış," dedi Mac.</p>

  <p class="calibre15">Ocaklardan dumanlar yükseliyordu: "Bizimkiler neredeler dersin?" diye sordu Jim.</p>

  <p class="calibre15">"Uyuyorlardır. Biz de uyusak iyi olur. Bütün gece ayakta olacağız sanırım."</p>

  <p class="calibre15">Kendilerini London karşıladı: "işler yolunda mı?" diye sordu Mac.</p>

  <p class="calibre15">"Bıraktığın gibi."</p>

  <p class="calibre15">"Haklıymışım, Anderson gidip şeriften bizi toprağından çıkarmasını istemiş."</p>

  <p class="calibre15">"Eee"Bekleyeceğiz. Kimseye bir şey söyleme."</p>

  <p class="calibre15">"O konuda haklıymışsın," dedi London. "Ama bizimkilerin biraz yemek yiyecekleri konusunda yanıldın işte. Elde avuçta ne varsa bitirdiler. Bir tanecik fasulye bile kalmadı. Size bir iki lokma bir şey sakladım çadırda."</p>

  <p class="calibre15">"Belki de bir daha yemeğe ihtiyacımız olmayacak."</p>

  <p class="calibre15">"Ne demek istiyorsun?"</p>

  <p class="calibre15">"Büyük bir olasılıkla yarın burada olmayacağız."</p>

  <p class="calibre15">Çadıra girince London sandığın üstünde duran iki tenekeyi işaret etti: "Şerif bizi zorla mı çıkaracak diyorsun yani?"</p>

  <p class="calibre15">"Elbette. Böyle bir fırsatı kaçırmayacaktır."</p>

  <p class="calibre15">"Ateş ederek mi gelecek dersin? Yoksa önce bir kez uyanır mı?"</p>

  <p class="calibre15">"Bilemem. Bizimkiler nerede?"</p>

  <p class="calibre15">"Hepsi çadırlarına çekilmiş uyuyorlar."</p>

  <p class="calibre15">"Bir araba sesi duyuyorum," dedi Mac. "Bizimkiler dönüyor olabilirler."</p>

  <p class="calibre15">London dışarı kulak verdi: "Büyük bir araba sesi bu."</p>

  <p class="calibre15">&nbsp;Dışarı koştular. Torgas tarafından kocaman bir Mack inşaat kamyonu geliyordu. Kamyonun kasası ve yanları çeliktendi, tekerlekleri çift lastikliydi. Kamyon kampın önünde durdu. Kasanın içinde duran adamın elinde silindir fişeklikli büyük bir makineli tüfek vardı. Kamyonun kenarlarından diğerlerinin başları görünüyordu. Grevciler çadırlarından dışarı fırladılar.</p>

  <p class="calibre15">Ayakta duran adam, "Ben bu ilçenin şerifiyim," diye seslendi. "Bu kampta yetkili bir kimse varsa onunla konuşmak istiyorum." Kalabalık biraz daha yaklaşıp merakla baktı kamyona.</p>

  <p class="calibre15">"Dikkatli ol London," diye mırıldandı Mac. "Ateş edebilirler. Bunu şu anda isterlerse yapabilirler." Yolun kenarına yürüyüp durdular. Kalabalık da yol kenarına dizildi.</p>

  <p class="calibre15">"Yetkili benim bayım," dedi London.</p>

  <p class="calibre15">"Hakkınızda tapulu araziye izinsiz girmekten şikâyet var. Şimdiye kadar iyi davrandık sizlere. Çalışmaya dönmenizi ya da grev yapacaksanız gürültüsüz patırtısız yapmanızı söyledik. Ama siz mala ziyan verip cinayet işlediniz. Bu sabah mala ziyan vermek için adam gönderdiniz. Onlardan bir kısmını vurmak zorunda kaldık, diğerlerini de yakaladık." Şerif kamyondaki adamlara baktı. "Biz kan dökülmesini istemiyoruz, o yüzden sizi buradan çıkartacağız. Buradan çıkmanız için sabaha kadar vaktiniz var. Doğruca ilçe sınırına doğru gidecek olursanız yolda kimse sizi rahatsız etmeyecektir. Ama yarın sabah şafak söktüğünde bu kamp hâlâ buradaysa o zaman ezip geçeceğiz."</p>

  <p class="calibre15">Grevciler hiç ses çıkarmadan bakıyorlardı adama. Mac, London'a bir şeyler fısıldadı. "Tapulu araziye izinsiz girmek, size insan vurma hakkı vermez," dedi London.</p>

  <p class="calibre15">"Belki, ama polise karşı direnme, verir bu hakkı. Ben açık konuşuyorum, başınıza neler geleceğini görebilesiniz diye. Yarın sabah şafak sökerken bunun gibi on kamyonla yüz kişi gelecek buraya. Hepsinin silahı olacak, ayrıca üç kasa da Mills bombamız var. Bilenler bilmeyenlerinize anlatsın Mills bombasının ne olduğunu. Hepsi bu kadar işte. Sizinle oynaşmaktan bıktık. Sabaha kadar çıkacaksınız buradan. O kadar işte." Şerif öne döndü. "Gidelim artık, Gus." Şerif çelik kasanın ardında kayboldu, tekerlekler döndü, kamyon hızlandı.</p>

  <p class="calibre15">Grevcilerden biri yol kenarındaki alçak hendeğe atlayıp bir taş aldı. Kamyon uzaklaşırken sımsıkı tuttu taşı avucunda. Kamyon gözden kaybolunca yeniden kampa döndüler.</p>

  <p class="calibre15">"Eh emir verir gibi konuşuyordu," dedi London. "işin şakaya gelir yanı yok sanırım."</p>

  <p class="calibre15">"Açım," dedi Mac sabırsızlıkla. "Fasulyemi yiyeceğim ben." Onun ardından çadıra girdiler. Mac çabuk çabuk yedi yemeğini. "Sen de yemişsindir umarım London."</p>

  <p class="calibre15">&nbsp;"Ben mi? Yedim elbette. Şimdi ne yapacağız Mac?"</p>

  <p class="calibre15">"Dövüşeceğiz."</p>

  <p class="calibre15">"Ama dediği o el bombalarını falan getirirse burası mezbahaya döner, dövüş olmaz ki bu."</p>

  <p class="calibre15">"Saçma! Elinde malzeme olsaydı bunu bize söyleme gereğini duymazdı. Yeniden dövüşe kalkışmadan kaçacağımızı umuyor sadece. Bu gece kampı bozarsak bizi tek tek yakalayacaklardır. Onlar hiçbir zaman verdikleri sözü tutmazlar."</p>

  <p class="calibre15">London Mac'ın yüzüne baktı, gözlerini gözlerinden ayırmadan,. "Doğru mu bu söylediğin?" diye sordu. "Benim de sizlerden biri olduğumu söylemiştin. Benden bir şey mi saklıyorsun yoksa?"</p>

  <p class="calibre15">Mac başını çevirdi: "Dövüşmemiz gerek. Dövüşmeden gidersek bugüne kadar bütün yapılanlar boşuna yapılmış olacak."</p>

  <p class="calibre15">"İyi ama bir dövüşe girecek olursak kimseye zararları dokunmamış bir sürü insan vurulacak."</p>

  <p class="calibre15">Mac yarım bıraktığı yemeğini sandığın üstüne koydu: "Bak, savaşta bir general adamlarını kaybedeceğini bilir. Bu da bir savaştır. Buradan dövüşmeden kaçarsak toprak kaybetmiş oluruz." Bir an gözlerini elleriyle örttü.</p>

  <p class="calibre15">"London, büyük bir sorumluluk bu. Ben ne yapmamız gerektiğini biliyorum, ama lider sensin. Tanrı aşkına ne istiyorsan öyle olsun. Bütün suçu bana yıkma."</p>

  <p class="calibre15">London, yakınırcasına, "öyle ama bu işleri bilen de sensin," dedi. "Gerçekten dövüşmemiz gerek mi diyorsun sen?"</p>

  <p class="calibre15">"Evet."</p>

  <p class="calibre15">"Öyleyse canı cehenneme... dövüşürüz. Tabii bizimkileri buna razı edebilirsek."</p>

  <p class="calibre15">"Kaçabilirler," dedi Mac. "Hepsi kaçabilir. Şerifi duymuş olanlar bunu diğerlerine anlatacaklardır. Bize dönüp başlarını belaya bizim soktuğumuzu söyleyebilirler."</p>

  <p class="calibre15">"Bir yandan kaçsalar iyi olur diye düşünüyorum," dedi London. "Zavallıcıklar. Hiçbir şey bilmezler onlar. Ama dediğin gibi kaçacaksalar şimdi kaçsınlar. Peki, yaralılar ne olacak? Burke ile Dan. Bir de bileği kırık olan."</p>

  <p class="calibre15">"Kalsınlar. Yapabileceğimiz tek şey bu. Belediye bakar onlara."</p>

  <p class="calibre15">&nbsp;"Ben şöyle bir çevreyi dolaşacağım," dedi London. "Çok heyecanlandım."</p>

  <p class="calibre15">"Heyecanlanan yalnızca sen değilsin."</p>

  <p class="calibre15">London çıkınca Jim, Mac'a baktı, sonra soğumuş fasulyesini yemeye koyuldu: "Çok merak ediyorum dövüşecekler mi acaba?" dedi. "Kaçmak isteyenlere gerçekten fırsat tanıyacaklar mıydı dersin?"</p>

  <p class="calibre15">"Şerif sözünü tutardı. Onlardan kurtulduğuna sevinirdi bile, ama o asayişçilere hiç güvenmiyorum."</p>

  <p class="calibre15">"Bu gece yiyecek bir şey olmayacak Mac. Şu anda korkmuşsalar, onları yüreklendirecek bir lokma bile olmayacak ortalıkta."</p>

  <p class="calibre15">Mac tenekesini sıyırıp bir kenara bıraktı: "Jim, sana bir şey söylesem yapar mıydın?"</p>

  <p class="calibre15">"Bilemem. Söyle bakalım."</p>

  <p class="calibre15">"Az sonra güneş batacak, karanlık çökecek. Seninle beni yakalamak için tuzak kuracaklar Jim. Bunu sakın aklından çıkarma. Bizi yakalamak için her çareye başvuracaklardır. Onun için karanlık basar basmaz senin buradan çıkıp kasabaya gitmeni istiyorum."</p>

  <p class="calibre15">"Neden ama?"</p>

  <p class="calibre15">Mac'ın bakışları Jim'in yüzünden yere çevrildi: "Buraya geldiğimde kendimi matah bir şey sanırdım. Ama sen, benim on katım değerindesin Jim. Bana bir şey olursa yerimi alacak pek çok kişi vardır, ama senin bu iş için yaratılmış bir zekân var. Seni boşa harcayamayız Jim. Küçük bir grevde harcanman... yazık olur doğrusu."</p>

  <p class="calibre15">"Sana inanmıyorum. Bizler kullanılmak için toplanmışız, kaçmak, turşusu kurulmak için değil. Kaçamam zaten ben. Sen kendin bunun tümün bir parçası olduğunu söylemiştin. Küçük, ama önemli şeyin içindeyiz."</p>

  <p class="calibre15">"Senin gitmeni istiyorum Jim. O kolla dövüşemezsin. Burada hiçbir işe yaramazsın."</p>

  <p class="calibre15">Jim'in yüzü kaskatıydı: "Gitmeyeceğim. Burada bir yararım dokunabilir. Sen hep beni koruyorsun Mac. Kimi zaman beni parti için değil de kendin için koruyormuşsun gibi geliyor bana."</p>

  <p class="calibre15">Mac'ın öfkeden kıpkırmızı kesildi yüzü: "Pekâlâ öyleyse. Geber bakalım. Sana en iyisinin ne olduğunu söyledim. Domuzuna inatçı ol sen. Ben burada oturamam. Dışarı çıkıyorum. Sen de ne istersen yap." Mac öfkeyle çıkıp gitti.</p>

  <p class="calibre15">&nbsp;Jim çadırın arka tarafına baktı. Bezin üzerinde güneşin kırmızılığını görebiliyordu. Eliyle yaralı omzuna dokundu. Yaranın çevresini parmaklarıyla hafifçe okşadı, canı acıdıkça gözlerini kastı, öylece oturdu orada.</p>

  <p class="calibre15">Ayak sesleri duyunca başını çevirdi. Kucağında bebeğiyle Lisa duruyordu çadırın önünde. Jim, kızın arkasından yolun üstündeki arabaları, öteki taraftaki ağaçları görüyordu. Ağaçların tepelerinde hâlâ güneş vardı, ama aradaki yolları gölgeler kaplamıştı. Lisa merakla baktı içeri. Saçları ıslak ve başına yapışmış gibiydi, parmaklarıyla dalgalar yapmaya çalışmıştı. Omuzlarını örten kısa örtü, bir tür hafif meşreplikle yana kaydırılmıştı. "Yalnızsın bakıyorum," dedi. Şilteye gidip oturdu, basma eteğiyle dizlerini örttü. "Polisler bomba atıp hepimizi öldüreceklerin iş, öyle diyorlar," dedi.</p>

  <p class="calibre15">Jim şaşırmış gibiydi: "Bundan pek korkmuşa benzemiyorsun."</p>

  <p class="calibre15">"Ben böyle şeylerden hiç korkmam."</p>

  <p class="calibre15">"Polisler sana bir şey yapmaz," dedi Jim. "O söylediklerini de yapacaklarına inanmıyorum. Blöf bunlar. İstediğin bir şey var mı?"</p>

  <p class="calibre15">"Gelip oturayım burada diye düşündüm. Şey... burada oturmayı seviyorum."</p>

  <p class="calibre15">Jim gülümsedi: "Benden hoşlanıyorsun, değil mi Lisa?"</p>

  <p class="calibre15">"Evet."</p>

  <p class="calibre15">"Ben de senden hoşlanıyorum Lisa."</p>

  <p class="calibre15">"Çocuğumu doğurmama yardımcı oldun sen."</p>

  <p class="calibre15">"Dan nasıl?" diye sordu Jim. "İyi baktın mı ona?"</p>

  <p class="calibre15">"İyidir. Sayıklayıp duruyor işte."</p>

  <p class="calibre15">"Mac benden çok yardım etti sana."</p>

  <p class="calibre15">"Evet, ama onun bakışları... hoş değil. Senin konuşmanı dinlemeyi de seviyorum. Çok gençsin daha, ama güzel konuşuyorsun."</p>

  <p class="calibre15">"Çok konuşuyorum Lisa. Çok konuşuyorum ve az iş yapıyorum. Bak akşam nasıl çöküyor. Çok geçmeden feneri yakacağız. Burada yanımda karanlıkta oturur muydun?"</p>

  <p class="calibre15">"Otururum."</p>

  <p class="calibre15">Jim kızın gözlerine baktı, gördüğü şey kendini sevindirdi: "insan akşam olurken, nasıl da geçmişte olanları hatırlar; önemli şeyleri aklına bile getirmez, hiç dikkat etmiş miydin Lisa? Bir kere ben küçük bir çocukken güneş batıyordu, bir de tahta Çit vardı. Boz bir kedi çite tırmanıp bir an durdu orada. O kedi bir an için altın rengini almıştı... altın bir kediye dönüşüvermişti."</p>

  <p class="calibre15">"Kedileri severim. Bir zamanlar iki kedim vardı."</p>

  <p class="calibre15">"Bak, güneş battı batacak Lisa. Yarın bambaşka bir yerde olacağız. Nerede acaba? Sen yola çıkacaksın herhalde. Ben de sanırım hapiste olacağım. Daha önce de içeri girmişliğim var benim."</p>

  <p class="calibre15">London ile Mac konuşmadan girdiler içeri. London kıza baktı: "Senin ne işin var burada Lisa? Çık buradan. Bizim konuşacaklarımız var." Lisa kalkarken iyice sarındı battaniyesine. Geçerken yan gözle Jim'e baktı.</p>

  <p class="calibre15">"Doğrusu neler olup bittiğini anlayamadım," dedi London. "On ayrı toplantı yapılıyor ve beni hiçbirine almıyorlar."</p>

  <p class="calibre15">"Korkuyorlar. Ne yapacaklarını bilmiyorum ama bu gece kaçmak istiyorlar?" Konuşmaları Birden kesildi. London ile Mac, sandıkların üstüne, Jim'in karşısına oturdular. Güneş batıp da çadırın içi kararana kadar öylece oturdular.</p>

  <p class="calibre15">Sonunda Jim, "Kaçsalar bile boşuna olmuş olmayacak," dedi. "Bir süre birlikte hareket ettiler."</p>

  <p class="calibre15">Mac doğruldu: "Evet, ama son bir direniş gösterebilseydik."</p>

  <p class="calibre15">"Kaçmak isteyen insanları nasıl dövüştürebilirsin?" diye sordu London.</p>

  <p class="calibre15">"Bilmiyorum. Konuşabiliriz. Konuşarak onları dövüşmeye razı edebiliriz."</p>

  <p class="calibre15">"Korkuyorlarsa konuşmak bir işe yaramaz."</p>

  <p class="calibre15">"Biliyorum."</p>

  <p class="calibre15">Yine sessizlik çöktü çadıra. Dışardan alçak sesle konuşmalar duyuluyordu. Tek tek sesler birleşip su gibi fokurtu çıkarıyordu. "Kibritin var mı London?" diye sordu Mac. "Feneri yak."</p>

  <p class="calibre15">"Hava tam kararmadı daha."</p>

  <p class="calibre15">"Yeteri kadar karardı. Yak artık. Bu alacakaranlık sinirlendiriyor beni."</p>

  <p class="calibre15">London gacırdayan lamba şişesini kaldırdı, indirirken şişe yine gacırdadı.</p>

  <p class="calibre15">Mac korkmuş gibiydi: "Bir şey oldu. Ne oldu, ha?"</p>

  <p class="calibre15">&nbsp;"Adamlar sustular," dedi Jim. "Hepsi birden sustular." Üç adam gergin bir durumda dışarı kulak verdiler. Yaklaşan ayak sesleri vardı. Kapıda kısa boylu iki italyan belirdi. Sırıtırken dişleri görünüyordu.</p>

  <p class="calibre15">"içeri gelebilir miyiz?"</p>

  <p class="calibre15">"Elbette, buyrun arkadaşlar."</p>

  <p class="calibre15">Ödevlerini ezberlemiş öğrenciler gibi durdular İtalyanlar. Söze, biri diğerinin başlamasını istermiş gibi birbirlerinin yüzlerine bakıyorlardı.</p>

  <p class="calibre15">"Dışardaki arkadaşlar... bir toplantı yapılmasını istiyorlar."</p>

  <p class="calibre15">"öyle mi? Neden?"</p>

  <p class="calibre15">Ötekisi, "Grev için oy verdiklerini, yeniden oy verebileceklerini söylüyorlar. Herkesin ölümünden ne yarar gelir diyorlar. Grev yapmak istemiyorlar artık." London'un vereceği karşılığı bekleyerek sustular.</p>

  <p class="calibre15">London gözleriyle yardım istedi Maçtan. "Bir toplantı yap," dedi Mac. "Söz hakkı grevcilerindir. Onların dediği olur." Bekleyen elçilere baktı. "Gidip London'un yarım saat sonra bir toplantı yapacağını söyleyin; kaçacak mıyız yoksa, dövüşecek miyiz bunu oylayacağız işte."</p>

  <p class="calibre15">Adamlar onaylaması için London'a baktılar. London ağır ağır salladı başını: "Yarım saat sonra," dedi. "Arkadaşların dediği olacak." Ufak tefek adamlar yabancılara özgü bir selam verip eğilerek çıkıp gittiler.</p>

  <p class="calibre15">Mac kahkahayla güldü: "Bu iyi işte. Çok iyi hem de. Kaçacaklarını sanıyordum. Oylama istediklerine göre, grev hâlâ birleştiriciliğini sürdürüyor. Çok güzel. Kendi onaylarıyla yapacaklarsa grevi bırakabilirler artık."</p>

  <p class="calibre15">"Peki onları dövüştürmenin bir yolunu aramayacak mısın?" diye sordu Jim.</p>

  <p class="calibre15">"Arayacağız elbette. Bunun için bir plan kurmamız gerek. Ama dövüşmezlerse bile, köpekler gibi gizlice kaçacak da değiller. Bu kaçmaktan çok bir geri çekilme olur."</p>

  <p class="calibre15">"Toplantıda ne yapacağız?" diye sordu London.</p>

  <p class="calibre15">"Dur bakalım. Hava epey karardı şimdi. Önce sen konuş London. Onlara neden kaçmamaları, neden dövüşmeleri gerektiğini anlat. Benim konuşmamam daha iyi. Bu sabahki olaydan sonra benden pek hoşlanmıyorlar." Mac, Jim'e baktı sonra. "Tamam!" dedi. "işte beklediğin fırsat. Sen konuş. Bakalım onları kandırabilecek misin. Konuş Jim. Konuş. Baştan beri istediğin buydu işte."</p>

  <p class="calibre15">Jim'in gözleri heyecanla parladı: "Mac, sargıyı çözersem yaramı kanatabilirim. Bu onları canlandırabilir."</p>

  <p class="calibre15">&nbsp;Mac'ın gözleri kasıldı bunu düşünürken. "Olmaz..." dedi sonunda. "O zaman hemen bir hedef ararlar kendilerine. Bekletirsen de bütün heyecanları söner. Hayır, yalnızca konuş Jim. Onlara grevin ne demek olduğunu, nasıl büyük bir savaşın küçük bir çarpışması olduğunu anlat. Bunu yapabilirsin Jim."</p>

  <p class="calibre15">Jim yerinden fırladı: "Yapabilirim elbette. Boğulacak gibiyim heyecandan, ama yapabilirim." Yüzü bir anda değişivermişti. Şiddetli bir enerji ışığı fışkırıyordu içinden.</p>

  <p class="calibre15">Koşan ayak sesleri duydular. Küçük bir çocuk girdi çadıra. "Doktor olduğunu söyleyen biri geldi," dedi. "Yaralı."</p>

  <p class="calibre15">Üçü birden doğruldular. "Nerede?"</p>

  <p class="calibre15">"Karşı tarafta. Sabahtan beri orada yatıyormuş."</p>

  <p class="calibre15">"Onu nasıl buldun?" diye sordu Mac.</p>

  <p class="calibre15">"Sesini duydum. Gelip size haber vermemi söyledi."</p>

  <p class="calibre15">"Yolu göster bize. Çabuk ol!"</p>

  <p class="calibre15">Çocuk dönüp koşmaya başladı. "London, feneri getir!" diye bağırdı Mac. Jim ile Mac yanyana koşuyorlardı. Karanlık tam olarak çökmüştü artık. Önlerinde koşan çocuğu görüyorlardı. Açıklıktan koşarak geçtiler. Çocuk ağaçların arasına daldı. Ayak seslerini duyuyorlardı. Hiç düşünmeden ağaçların arasına daldılar onlar da.</p>

  <p class="calibre15">Mac birden Jim'i tutmak için uzandı.</p>

  <p class="calibre15">"Jim! Yat yere!"</p>

  <p class="calibre15">Bir gürültü kopmuş, iki ışık deliği belirmişti önlerinde.</p>

  <p class="calibre15">Mac yüzüstü yere atmıştı kendini. Koşan birkaç kişinin ayak seslerini işitti. Jim'e baktı ama parıltıdan gözleri kamaşmıştı, bir şey göremiyordu. Sonra Jim'i gördü. Delikanlı dizüstü çökmüştü, başı öne eğikti. "Tam zamanında yere attın kendini Jim."</p>

  <p class="calibre15">Jim kıpırdamadı. Mac dizleri üstünde sürünerek gencin yanına gitti.</p>

  <p class="calibre15">"Yaralandın mı Jim?"</p>

  <p class="calibre15">Jim öne doğru yıkıldı, yüzü toprağa değdi. "Tanrım!" diye bağırdı Mac. Gencin başını kaldırmak için elini uzattı. Sonra bir çığlık atıp elini çekti, pantolonuna sildi. Jim'in yüzü yoktu. Ağır ağır dönüp arkasına baktı.</p>

  <p class="calibre15">London'un koşan bacaklarını aydınlatan fener, sallana sahana kendisinden yana geliyordu.</p>

  <p class="calibre15">"Neredesin?" diye seslendi London.</p>

  <p class="calibre15">&nbsp;Mac karşılık vermedi. Topukları üstünde hiç kıpırdamadan oturuyordu. Namaz kılan biri gibi duran karaltıya bakıyordu.</p>

  <p class="calibre15">London sonunda gördü onları. Yaklaşıp durdu. Fenerden bir ışık halkası düştü yere. "Oo!" dedi. Feneri alçaktı. "Silah mı?"</p>

  <p class="calibre15">Mac başını sallayarak yapış yapış eline baktı.</p>

  <p class="calibre15">London, Mac'a baktı, donmuş yüzünü görünce titredi. Mac kaskatı bir halde doğruldu. Jim'i tutup bir Çuval gibi omzuna attı. Kanayan başı arkasında sallanıp duruyordu. Kaskatı adımlarla kampa doğru yürüdü sonra. London da elinde fenerle yanında yürüyordu.</p>

  <p class="calibre15">Açıklık meraklı insanlarla dolmuştu. Mac'ın ne taşıdığını görene kadar iyice yaklaştılar yanına. Sonra geri geri çekildiler. Mac onları görmüyormuş gibi geçti aralarından. Açıklığı geçti, ocakların yanından geçti... kalabalık da ardından yürüyordu. Platformun önüne geldi. Sırtındaki yükü parmaklığın altından platforma itip kendiside üstüne atladı. Jim'i çekip kenara dayadı, kayıp düşünce bir daha düzeltti.</p>

  <p class="calibre15">London feneri uzattı. Mac lâmbayı, ışığı Jim'in başına gelecek biçimde yere, cesedin yanına yerleştirdi.</p>

  <p class="calibre15">Doğrulup kalabalığa döndü sonra. Parmaklığı kavramıştı elleriyle. Gözleri iri ve bembeyazdı. Önünde gözleri gaz lambasının ışığında parıldayan insanları görüyordu, ilk sıradakilerin arkasındakiler karanlık gölgelerdi. Mac ürperdi. Konuşmak için çenelerini oynattı, donmuş olan çeneleri gevşer gibi oldu. Sesi gür ve tekdüzeydi.</p>

  <p class="calibre15">"Bu arkadaş kendisi için hiçbir şey istemedi..." diye söze başladı. Demirleri kavrayan parmakları bembeyaz kesilmişti.</p>

  <p class="calibre15">"Arkadaşlar! Kendisi için bir şey istemezdi o..."</p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_16"></div>
</body>
</html>
