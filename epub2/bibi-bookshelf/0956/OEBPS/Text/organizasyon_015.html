<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ogrenen Ogranizasyon Yolculugu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">8<br class="calibre3" />
  İlk Meyveler Dört Ay Sonra</h1>

  <h2 class="h2baslik" id="calibre_toc_41">ÇAĞLAR VE ÖNER</h2>

  <p class="normal1">Öner, telefonda sekreteri Ayşegül’e biri daha büyük olmak üzere iki pasta ve içecek siparişi verdi. “Daha küçük olanın üzerine ‘Tek Yumruk’ yazdırabilir misiniz?” diye sordu. Telefonda Ayşegül’ün söylediklerini dinledikten sonra, “Evet,” dedi, “eğer yapabilirlerse Tek Yumruk yazısının üzerinde bir yumruk resmi güzel olur.” Yüzünde gülümseme ve memnuniyet ifadesiyle Çağlar’a döndü;</p>

  <p class="normal1">“Çağlar, yaz tatilin bitiyor,” dedi. “Haftaya okullar açılıyor. Seni özleyeceğim. Ara sıra uğrarsın, değil mi? Bana ‘İyilik Damlacıkları’nın neler yaptığını anlatırsın.”</p>

  <p class="normal1">“Tabii uğrarım Öner Amca. Arkadaşlarımı özledim. Haftaya görüşeceğiz, çok heyecanlıyım.”</p>

  <p class="normal1">“Son görüşmemizde insanların iyilik yapmamasının nedenlerinden birisinin birbirini dinlememeleri olduğunu konuşmuştuk. Sonra ben seyahate çıktım, sen tatile gittin, bir türlü görüşemedik. Bu arada başka gözlemlerin oldu mu?”</p>

  <p class="normal1">“Evet Öner Amca, Tek Yumruk Takımı’nın toplantılarına katıldım. Bir de Abdullah Amca’nın oradaki toplantılara katıldım. Bir sürü iyilik yapılıyor.”</p>

  <p class="normal1">“Ne gibi iyilikler.”</p>

  <p class="normal1">“Örneğin doğaya iyilik yapıyorlar. Abdullah Amca ile Zeki Amca kumaşları yeniden işlemek için neler yapmaları gerektiğini konuşuyorlardı. Billur Teyze de onlara para arıyordu. Eğer bunu yapmayı başarırlarsa doğaya, çevreye büyük bir iyilik olacakmış. Pelin Teyze, doğaya yapılan iyiliğin aslında kendimize yapıldığını söylerdi. Doğaya her zarar verdiğimizde de kendimize zarar verdiğimizi. O yüzden bu büyük bir iyilik.”</p>

  <p class="normal1">“Çağlar yani insanların yeterince iyilik yapmamasının bir nedeni de doğaya yapılan iyiliğin ya da kötülüğün kendilerine geri döneceğini fark etmemeleri mi?”</p>

  <p class="normal1">“Bence öyle. Örneğin Ağabeyim Can’ın takımı geçen yıl kâğıt geri dönüşümü üzerinde çalıştılar. Sınıflara girerek, ağaçların yaşamımızda ne kadar önemli olduğunu, ağaçsız bir gezegende nefes alamayacağımızı anlattılar. Daha çok kâğıt kullandığımızda daha çok ağaç kesildiğini söylediler. Okulumuza geri dönüşüm kutuları yaptırdılar. Artık hem daha az kâğıt kullanmaya çalışıyoruz hem de kullandığımız kâğıtları, evden ve komşularımızdan getirdiğimiz kullanılmış kâğıtları geri dönüşüm kutularına atıyoruz. Ağabeyimler geri dönüşümden elde ettikleri para ve çevre dostu olarak kazandıkları ağaçlarla bir orman yapmaya başladılar. Biz ‘İyilik Damlacıkları’ da ormanı büyütmek için çalışıyoruz. Herkes ormanımız için yardımcı oluyor.”</p>

  <p class="normal1">“Çağlar, bir sürü iyilik yapıldığını söyledin. Başka neler var.”</p>

  <p class="normal1">“Toplantılara katılanlar kendilerini değerli hissettiklerini, fikirleri sorulduğu için gurur duyduklarını söylediler. Şimdi onlar da sorunları çözmek için çalışıyorlar. Bu sorunların çözümü herkese iyilik olacakmış.”</p>

  <p class="normal1">“Galiba bir neden daha bulduk Çağlar. İnsanlar kendilerine değer verilmediği, kendilerini değerli hissetmedikleri zaman iyilik yapmıyorlar.”</p>

  <p class="normal1">“Billur Teyze, ‘Sadece insanlarla konuşmaya, sorunları açıklıkla paylaşmaya başladık ve her şey kendiliğinden düzeliyor,’ dedi.”</p>

  <p class="normal1">“Aslında iyi bir şeyler yapmak, anlamlı bir yaşama katkıda bulunmak doğamızda var. Birbirimizle konuşup paylaştıkça bu yanımız ortaya çıkıyor. En büyük iyiliği de kendimize yapıyoruz. Yaşamımıza anlam ve değer katıyoruz. İşe yaradığımızı hissediyoruz. Firma’da insanlar birbirleriyle konuşmaya, birbirlerine değer vermeye, dinlemeye, saymaya, sevmeye başlayınca, sorunlar da ortadan kalkmaya başladı. Sorunları birlikte çözdükçe de birbirimize olan sevgimiz ve güvenimiz artıyor. Sevgimiz dışarıya, çevreye, doğaya, müşterilere, tedarikçilere kadar uzanmaya başladı. Al sana iyiliklerle dolu bir firma!…”</p>

  <p class="normal1">Ayşegül siparişlerin geldiğini haber verince, Öner ve Çağlar kalkarak toplantı salonuna geçtiler.</p>

  <h3 class="h2baslik1" id="calibre_toc_75">Pazartesi Toplantısı</h3>

  <p class="normal1">Öner elinde bir pastayla içeri girdi, “İçecekler de geliyor,” dedi. Herkes şaşırmıştı.</p>

  <p class="normal1">Rıza, “Bugün birinin doğum günü mü?” diye sordu.</p>

  <p class="normal1">“Hayır,” dedi Öner, “ama kutlanacak bir haberim var. Daha doğrusu Billur Hanım’ın var. Grafikleri ben gelene kadar açıklamamasını rica etmiştim. Böyle sakin sakin oturduğunuza göre beni bekleyip paylaşmamış. Teşekkür ederim Billur Hanım.”</p>

  <p class="normal1">Zeki, “Merak ettik ama,” dedi.</p>

  <p class="normal1">Öner gülümseyerek Billur’a baktı: “Arkadaşları daha fazla merak ettirmeyelim,” dedi.</p>

  <p class="normal1">Billur grafikleri göstermeye başladı: Satışların önceki aylara göre % 65 arttığını, kâr marjının ise iki puan yükseldiğini, firenin % 35 düştüğünü, maliyetlerin toplamda % 25 azaldığını, teslim gecikmelerinin % 50 azaldığını ve son ay hiç müşteri şikâyeti olmadığını ve iade alınmadığını gördüler. Billur son grafiği de gösterirken herkes ayakta birbirini tebrik ediyordu…</p>

  <p class="normal1">Güler: “Başardık.”</p>

  <p class="normal1">Rıza: “Yeni başladık.”</p>

  <p class="normal1">Zeki: “İşte Tek Yumruk.”</p>

  <p class="normal1">Mehmet: “Satış ve üretim ekiplerimizle de bu başarıyı kutlayalım.”</p>

  <p class="normal1">Öner: “Bir büyük pasta da mesaiden sonra hepimizin katılımıyla yenmek üzere onları bekliyor,” dedi.</p>

  <p class="normal1">Abdullah: “Sonbahara girdik. Bu güzel havalar son bulmadan ailelerin de katılacağı büyük bir pikniğe ne dersiniz?”</p>

  <p class="normal1">Billur: “Tedarikçilerimizi de çağıralım.”</p>

  <p class="normal1">Öner: “Rıza sen pikniği planlamaya başlar mısın?”</p>

  <p class="normal1">Rıza: “Memnuniyetle!”</p>

  <p class="normal1">Öner: “Yarın Akın Bey’le Emin Bey geliyor.”</p>

  <p class="normal1">Güler: “Bu güzel haberleri onlarla paylaşmak için sabırsızlanıyorum.”</p>

  <h3 class="h2baslik1" id="calibre_toc_76">Akın ve Emin’le Toplantı</h3>

  <p class="normal1">Tek Yumruk Takımı, Öner’in de katıldığı toplantıda Akın ve Emin’le grafikleri paylaştılar. Ortam son derece neşeliydi.</p>

  <p class="normal1">Akın, “Gurur duyduk,” dedi. “Hedeflerinize ulaşacağınızdan bir an bile şüphe etmedik, ancak beklentilerimizden de hızlı yol aldınız.”</p>

  <p class="normal1">Emin, “Sizce başarınızın altında neler yatıyor?” diye sordu.</p>

  <p class="normal1">Abdullah: “İnsanları dinlemek, yardım istemek, onlara güvenmek. Akın Bey, fire ve kalite sorunları konusunda çalışan arkadaşlarla tanıştınız. İçlerinden birisi, genç bir operatör, son derece sessiz ve çekingendi. Fireye yol açan sorunlarımızdan birisiyle ilgili olarak tıkanmıştık. Mühendisler, pek çok hesap yapıp sorunu farklı açılardan görmeye çalışıyorlardı. Bir gün bu genç operatör arkadaşımız; ‘Fire kumaşların bağlantı yerinde oluyor,’ dedi. Kumaşların sarımını o yaptığı için bu saptaması çok önemliydi. Hemen üretim alanına gittik, hep birlikte inceledik, gerçekten sorun bağlantı yerlerindeymiş, yani düşündüğümüz kadar karmaşık değilmiş. Bağlantı yerinde kullanılan iplik ile kumaşın cinsi arasında fark olunca sorun yaşanıyordu. İplik cinsini, kumaşa göre seçmeye başlayınca sorun ortadan kalktı.”</p>

  <p class="normal1">Zeki: “Yani aslında çok karmaşık, içinden çıkılamaz sandığımız sorunların o kadar da karmaşık olmayan, ancak görebilmek için resmin bütününe bakmamız gereken nedenleri olduğunu fark ettik. Resmin bütününü ise bir araya gelmeden görmek mümkün olmuyor.”</p>

  <p class="normal1">Rıza: “Geçen gün katıldığım toplantıda üretim şeflerimizden biri, ‘Sorunlar öyle bir hale gelmiş ki, sanki mesai arkadaşlarımız olmuşlar. Onları o kadar kanıksamışız ki, yanlarından geçip gidiyor ve farkına bile varmıyoruz,’ dedi. Bu beni çok etkiledi. Gerçekten de pek çok sorunu çözülemezmiş, onlarla yaşamak zorundaymışız gibi kabul etmişiz. Bu durumda da yapacak bir şey kalmıyor. Bu sorunların kaderimiz olmadığını, anlamaya, onları çözebileceğimize olan güvenimizi kazanmaya başladık. Birlikte çözdüğümüz her sorunda cesaretimiz daha da artıyor ve daha zorlu sorunların üstüne yürüyoruz.”</p>

  <p class="normal1">Mehmet: “Abdullah’la ben birlikte müşteri ziyaretleri yapmaya başladık. Satıştaki diğer arkadaşlar da bir süre sonra üretimdeki arkadaşları müşteri ziyaretlerine birlikte gitmek için davet etmeye ya da üretimdeki arkadaşlar, satıştakilerle birlikte ziyaret yapmayı talep etmeye başladılar. Satış ve üretimin birbirlerine bakış açıları, birbirleriyle ilgili düşünsel modelleri değişti. Satışçılarımız ürünleri çok daha iyi tanıyıp onlara güvenmeye başlarken, üretimcilerimiz müşteriyi daha iyi anlamaya ve daha esnek olmaya başladılar. Birbirine düşman iki taraf değil, aynı teknedeki kader arkadaşları olduklarını fark etmeleri çok şeyi değiştirdi.”</p>

  <p class="normal1">Billur: “Tedarikçilerimizle de önemli aşamalar kaydettik. Kalite sorunları yaşayan iki tedarikçimizi bizim arkadaşlar ziyaret etti ve sorunlarıyla ilgili teknik destek verdiler.”</p>

  <p class="normal1">Güler: “İlişkilerimizin temelindeki, ‘Sakın güvenme, kendini kolla ki zarar görmeyesin’ düşünsel modeli, ‘Birlikte çalış, yardımlaş ki, daha çok kazanasın’ düşünsel modeline dönüştü.”</p>

  <p class="normal1">Rıza: “Bu arada, kiralama ve geri dönüşümlü kumaş projemiz devam ediyor. Abdullah, başlangıç için mevcut üretim sistemimizde yapabileceklerinin dökümünü yaptı. Düşündüğümüz kadar bir yatırım gerektirmiyor. Mehmet ve ben de satış ve pazarlama altyapısını oluşturmaya çalışıyoruz. Müşterilerimizin görüşlerini ve önerilerini alıyoruz. Satış kadromuzun bir kısmı bu fikri çok sevdi. Bir kısmı ise imkânsız olduğunu, çok ütopik ve romantik olduğunu, yaşamın gerçekleriyle uyuşmadığını söylediler.”</p>

  <p class="normal1">Öner, “Haftaya bu konuyu daha kapsamlı konuşalım.”</p>
</body>
</html>
