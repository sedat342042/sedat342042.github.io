<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kışın Yüreği</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="bolum">
    <h1 class="baslik_1" title="21. Bir Mülk Meselesi">21<br />
    Bir Mülk Meselesi</h1>

    <p>Egeanin yatağına uzanmış, ellerini kaldırmış, avuçlarını tavana doğru açmış, parmaklarını germişti. Açık mavi eteği bacaklarının üzerinde yelpaze gibi yayılmıştı ve dar pilileri fazla kırıştırmamak için kıpırtısız yatmaya çalışıyordu. Elbiselerin insanın hareket etmesini nasıl engellediğine bakarak, Karanlık Efendinin icadı olmalıydılar diye düşündü. Orada yatarken, en az yarısını kırmadan eline halat alamayacağı kadar uzun tırnaklarını inceledi. Uzun senelerdir eline halat aldığından değil, ama her zaman gerektiğinde işe koyulabilecek durumda olmuştu.</p>

    <p>“...sırf budalalık!” diye hırladı Bayle, tuğla şöminede yanan kütükleri ocak süngüsüyle dürtükleyerek. “Talih beni dürtüklesin, <em>Denizşahini</em> rüzgârlara inşa edilmiş bütün Seanchan gemilerinden daha fazla yaklaşabilirdi ve daha hızlı giderdi. İleride bora da vardı ve...” Egeanin ancak adamın oda hakkında homurdanmayı bırakıp eski konuya giriştiğini anlayacak kadar dinledi. Koyu renk panelli oda Gezgin Kadın’daki en iyi oda değildi, en iyi oda olmaya yaklaşmıyordu bile, ama manzara dışındaki tüm gereksinimlerini karşılıyordu. İki pencere ahır avlusuna bakıyordu. Yeşil Kumandanı bayrak generali ile aynı rütbedeydi, ama bu mekânda, ancak Her Daim Muzaffer Ordu’daki üst düzey subayların yardımcılarından ya da sekreterlerinden daha yüksekti. Denizde olduğu gibi orduda da, Yüksek Kan’dan olmadığınız sürece Kan’dan olmak pek az işe yarıyordu.</p>

    <p>Serçe parmaklarındaki deniz yeşili tırnak boyası ışıldıyordu. Her zaman yükselmeyi ummuştu, belki annesi gibi, filoları yöneten Altın Kumandanlığına. Küçük bir kızken, tıpkı annesi gibi İmparatoriçe’nin Denizdeki Eli unvanını almayı, Kristal Taht’ın solunda durmayı, bizzat İmparatoriçe’nin, sonsuza dek yaşasın, <em>so’jhin</em>’i olmayı, onunla doğrudan konuşabilmeyi hayal etmişti. Genç kadınlar aptalca hayaller kurardı. Ve itiraf etmek zorundaydı. Öncellere seçildikten sonra yeni bir isim edinme olasılığını düşünmüştü. Ummamıştı kesinlikle –bu haddini aşmak olurdu– ama çalınan toprakların geri alınmasının Kan’a yeni katılanlar anlamına geleceğini herkes biliyordu. Artık, umduğundan on sene önce, Yeşil Kumandanı olmuştu ve yüce zirvesinde İmparatoriçe’nin, sonsuza dek yaşasın, oturduğu bulutlarla çevrili sarp dağın yamaçlarında duruyordu.</p>

    <p>Ama değil küçük bir filo, büyük gemilerden birinin kumandasının bile ona verileceğinden kuşkuluydu. Suroth hikâyesini kabul ettiğini söylemişti, ama o zaman neden hâlâ Cantorin’de kalıyordu? Sonunda emirler gelmişken, neden bir gemiye değil de buraya raporlamak zorundaydı? Elbette, bir Yeşil Kumandanı için bile ancak belli sayıda komuta görevi vardı. Sebep bu olabilirdi. Suroth’un yakınlarında bir pozisyon için seçilmiş olabilirdi, ama aldığı emirler ilk bulduğu taşıtla Ebou Dar’a gideceğini ve yeni talimatları bekleyeceğini bildirmişti. Belki. Yüksek Kan düşük olanla Ses araya girmeden konuşabilirdi, ama ona öyle geliyordu ki, ödülünü verip onu huzurundan kovaladıktan sonra Suroth onu unutuvermişti. Aynı zamanda Suroth’un kuşkulandığı anlamına geliyor olabilirdi. Savlar halkalar çiziyordu. Her durumda, o Arayıcı kuşkularından vazgeçmişse deniz suyu üzerinde yaşardı. Adamın elinde kuşkudan fazlası yoktu, yoksa Egeanin şimdi bir zindanda çığlıklar alıyor olurdu, ama aynı zamanda adam şehirdeydi, onu izliyor, yanlış adım atmasını bekliyordu. Şimdi tek damla kanını dökemezdi, ama Arayıcılar bu tür önemsiz sorunlarla uğraşmakla deneyimliydi. Ama izlemekle yetindiği sürece, gözleri büzülene kadar bakabilirdi. Artık Egeanin’in ayaklarının altında sağlam bir güverte vardı ve buradan sonra adımını nereye atacağına çok dikkat edecekti. Altın Kumandanlığı artık mümkün olmayabilirdi, ama Yeşil Kumandanı olarak emekli olmak da şerefli bir şeydi.</p>

    <p>“Ee?” diye sordu Bayle. “Buna ne dersin?”</p>

    <p>Geniş, sağlam ve güçlü bir adamdı, tam da Egeanin’in beğendiği gibi ve kaşlarını çatmış, yumruklarını kalçalarına dayamış, gömleği içinde yatağın yanında duruyordu. Bir <em>so’jhin</em>’in hanımı karşısında takınacağı bir poz değil. Egeanin içini çekerek ellerini karnına indirdi. Bayle bir <em>so’jhin</em>’in nasıl davranması gerekliğini bir türlü öğrenemiyordu. Hepsi bir şaka ya da oyunmuş gibi kabul ediyordu; hiçbiri gerçek değilmiş gibi. Egeanin kendisinin Yüksek Kan’dan olmadığını kaç kez açıklarsa açıklasın, bazen onun Sesi olmak istediğini söylüyordu. Bir kez dövdürmüşü onu ve daha sonra özür dileyene kadar adam onunla aynı yatakta yatmayı reddetmişti. Özür dileyene kadar!</p>

    <p>Telaşla adamın hırlamaları arasından yarı işittiği şeylerin üzerinden geçti. Evet; bunca zaman sonra, hâlâ aynı itirazlar. Yeni bir şey yok. Bacaklarını yatağın yanından sarkıtarak doğrulup oturdu ve parmaklarını tuta tuta saydı. Bunu o kadar sık yapmıştı ki artık ezbere tekrarlayabilirdi. “Kaçmaya kalkışsan, diğer gemideki <em>damane</em> direklerini dal gibi kırardı. Bu tesadüfi bir durdurma olayı değildi Bayle ve sen bunu biliyorsun; ilk soruları, senin <em>Denizşahini</em> olup olmadığındı. Seni rüzgâra salarak ve İmparatoriçe’ye, sonsuza dek yaşasın, bir armağanla Cantorin’e gitmekle olduğumuzu bildirmekle kuşkularını yatıştırdım. Başka herhangi bir şey –herhangi bir şeyi– yapmaya kalksak hepimiz ambara zincirlenirdik ve Cantorin’e varır varmaz satılırdık. Bunun yerine cellada gidecek kadar şanslı olacağımızı sanmıyorum.” Başparmağını kaldırdı. “Ve son olarak, sana söylediğim gibi sakin kalsan, sen de bloka gitmezdin. Bana çok pahalıya mal oldun!” Görünüşe göre Cantorin’deki pek çok kadın kendisiyle aynı zevke sahipti. Açık artırmadaki fiyatı çok yükseltmişlerdi.</p>

    <p>Adam inatçının tekiydi, kaşlarını çattı, kısa sakalını sinirle ovaladı. “Ben hâlâ kenardan aşağı atabilirdik, diyorum,” diye mırıldandı. “O Arayıcı’nın onun gemide olduğuna dair hiçbir kanıtı yoktu elinde.”</p>

    <p>“Arayıcıların kanıtlara ihtiyacı yoktur,” dedi Egeanin, adamın aksanını taklit ederek. “Arayıcılar kanıtı bulur ve bulma işi acı vericidir.” Uzun zaman önce kendisinin bile kabullendiği konuyu açıyorsa, belki Egeanin sonunda bu işin sonunu görecekti. “Her durumda, Bayle, o tasma ve bilezikleri Suroth’un almasının hiçbir zararının olmadığını kendin kabul ettin. Birisi yeterince yaklaşmadığı sürece adama takamazlar ve bunu birinin yaptığını ya da yapacağını düşündüren hiçbir şey duymadım.” Biri yapsa da fark etmeyeceğini eklemekten kaçındı. Bayle Dünya Denizi’nin bu yanındaki Kehanetleri bile bilmiyordu, ama hiçbirinin Yenidendoğan Ejder’in Kristal Taht’ın önünde diz çökeceğinden bahsetmediği konusunda ısrar ediyordu. Bu eril <em>a’dam</em>’ın takılması gerekli olabilirdi, ama Bayle bunu bir türlü anlayamıyordu. “Olan oldu, Bayle. Işık üzerimizde parlarsa, İmparatoriçe’nin hizmetinde uzun yaşayacağız. Şimdi, bu şehri bildiğini söylüyorsun. Görecek ya da yapacak ilginç ne var?”</p>

    <p>“Her zaman çeşit çeşit festival olur,” dedi adam yavaşça, istemeye istemeye. Boşuna olsa bile, savından vazgeçmeyi hiç sevmiyordu. “Bazılarını beğenebilirsin. Bazılarını sevmezsin, sanırım. Sen... seçicisin.” Bununla ne demek istiyordu? Adam aniden sırıttı. “Bir Bilge Kadın bulabiliriz. Burada evlilik yeminlerini onlar dinliyor.” Parmaklarını kafasının tıraşlanmış yerinden geçirerek, gözlerinin önüne getirmeye çalışıyormuş gibi bakışlarını kaldırdı. “Elbette, bana konumumla ilgili ‘haklarım ve ayrıcalıklarım’ hakkında verdiğin dersi düşünerek, ilk önce beni azat etmen gerekiyor. Talih beni dürtüklesin, daha vadedilen mülklerin bir adımını görmedin. Ben ticarete geri dönersem kısa zamanda sana mülk verebilirim.”</p>

    <p>Egeanin’in ağzı açık kaldı. Bu eski bir konu değildi. Bu çok, çok yeniydi. Egeanin her zaman sakin kafalı olmakla övünmüştü. Yeteneği ve cüreti sayesinde komuta seviyelerine yükselmişti. Deniz savaşlarında, fırtınalarda, gemi kazalarında deneyim edinmişti. Ve o anda panik içinde, başı dönerek ana direkteki gözlem yuvasından bakan, ilk yolculuğuna çıkmış bir acemi gibi hissediyordu. Sanki koca dünya çevresinde fırıl fırıl dönüyordu ve gözlerini dolduran denize düşmesi kaçınılmazdı.</p>

    <p>“O kadar basit değil,” dedi, ayağa fırlayarak. Bayle gerilemek zorunda kaldı. Işık’ın gerçeği, nefes nefese çıkan sesinden nefret ediyordu! “Seni azat ederken özgür bir adam olarak geçimini sağlayacak bir yol temin etmem gerekiyor.” Işık! Sözcüklerin ağzından çağlarcasına dökülmesi nefes nefese kalmaktan bile kötüydü. Kendini bir güvertede hayal etti. Bu biraz iyi geldi. “Senin durumunda, bu sana bir gemi satın almamı gerektiriyor, sanırım,” dedi, en azından kayıtsız konuşmayı başararak, “ve senin de bana hatırlattığın gibi, henüz mülk almadım. Dahası, senin kaçakçılık işine geri dönmene izin veremem ve sen bunu biliyorsun.” Bu kadarı basit gerçekti ve kalanlar da aslında yalan değildi. Denizde geçirdiği seneler kârlı olmuştu ve sahip olduğu altın miktarı Kan’dan birinin sahip olacağı yanında önemsiz kalsa da, büyük bir gemi olmasa bile bir gemi satın alabilirdi, ama gemi alabileceğini inkâr etmemişti.</p>

    <p>Adam kollarını açtı, yapmaması gereken bir şey daha ve bir an sonra Egeanin yanağını onun geniş omzuna dayadı ve adamın onu sarmalamasına izin verdi. “Her şey yoluna girecek, sevgilim,” diye mırıldandı adam nazikçe. “Bir şekilde her şey yoluna girecek.”</p>

    <p>“Bana ‘sevgilim’ dememelisin, Bayle,” diye payladı onu Egeanin, adamın omzunun üzerinden şömineye bakarak. Bir türlü bakışlarını odaklayamıyordu. Tanchico’dan ayrılmadan önce adamla evlenmeye karar vermişti, ona şöhret kazandıran o şimşek gibi kararlardan biri. Adam kaçakçı olabilirdi, ama Egeanin buna bir son verebilirdi ve adam azimli, güçlü ve zekiydi; tam bir denizci. Egeanin için bu sonuncusu her zaman şart olmuştu. Yalnız, adamın geleneklerini bilmiyordu. İmparatorluk’un bazı yerlerinde evlenme teklifini erkekler yapardı ve bir kadın bunu ima bile etse alınırdı. Bir erkeği baştan çıkarmak konusunda da pek az şey biliyordu. Sahip olduğu birkaç sevgili rütbece ona denk erkekler olmuştu hep, açık açık yaklaşabileceği ve içlerinden biri bir başka gemiye tayin edildiği ya da terfi aldığı zaman veda edebileceği erkekler. Ve şimdi adam <em>so’jhin</em>’di. İnsanın kendi <em>so’jhin</em>’i ile yatmasında yanlış olan bir şey yoktu elbette, ama bu gerçeği insanların gözüne sokamazdınız. Adam her zamanki gibi yatağın ayakucuna bir şilte seriyordu, ama asla orada yatmıyordu. Ama bir <em>so’jhin</em>’i azat etmek, Bayle’in alay ettiği bütün haklarından ve ayrıcalıklarından mahrum bırakmak zalimliğin zirvesiydi. Hayır, yine asıl meseleden kaçınarak yalan söylüyordu; daha da kötüsü, kendi kendine yalan söylüyordu. Bayle Domon’la evlenmeyi bütün yüreğiyle istiyordu. Ama azat edilmiş bir malla evlenmek konusunda acı bir kararsızlığı vardı.</p>

    <p>“Leydim nasıl emrederse öyle olacak,” dedi Bayle, tasasız bir sahte resmiyetle.</p>

    <p>Egeanin onu kaburgalarının altından yumrukladı. Sertçe değil. Yalnızca homurdanmasına yetecek kadar. Adam öğrenmek zorundaydı! Egeanin Ebou Dar manzaralarını daha fazla seyretmek istemiyordu. Yalnızca olduğu yerde, Bayle’in kollarında kalmak, karar vermek zorunda olmamak, oracıkta sonsuza dek durmak istiyordu.</p>

    <p>Kapı sertçe çalındı ve Egeanin adamı ittirdi. En azından buna itiraz etmeyecek kadar bilgisi vardı. O ceketini çekiştirirken Egeanin elbisesindeki pilileri silkeledi ve yatakta uzanırken oluşmuş kırışıklıkları sıvazladı. Ne kadar kıpırtısız yatmış olursa olsun bir sürü kırışık oluşmuştu. Kapıyı çalan, Suroth’un çağrısını ileten biri de olabilirdi, herhangi bir şey ihtiyacı olup olmadığını sormak için gelmiş bir hizmetkâr da, ama gelen her kimse, güvertede yuvarlanmayı yeni bitirmiş gibi görünmesine izin vermeyecekti.</p>

    <p>Faydasız çabasından vazgeçti ve Bayle’in düğmelerini ilikleyip bir <em>so’jhin</em> için uygun sandığı tavrı takınmasını bekledi –<em>Emirler haykırmaya hazırlanarak kıç güvertede duran bir kaptan gibi,</em> diye düşündü, kendi kendine içini çekerek– sonra, “Gel!” diye havladı. Kapıyı açan kadın, görmeyi beklediği son kişiydi.</p>

    <p>Bethamin onu tereddütle süzdükten sonra içeri daldı ve kapıyı arkasından yavaşça kapattı. <em>Sul’dam</em> derin bir nefes aldı, sonra diz çökerek sırtını dikleştirdi. Şimşek desenli kırmızı panelleri olan koyu mavi elbisesi yeni temizlenmiş ve ütülenmiş gibi görünüyordu. Egeanin’in dağınık, sinirli hali ile keskin bir zıtlık oluşturuyordu. “Leydim,” diye başladı kararsızca, sonra yutkundu. “Leydim, sizinle görüşmeyi diliyorum.” Bayle’e bakarak dudaklarını yaladı. “Sizi memnun edecekse yalnız olarak, Leydim?”</p>

    <p>Egeanin bu kadını en son Tanchico’da bir bodrumda görmüştü. Bethamin’in boynundaki tasmayı çıkarmış, gitmesini söylemişti. Yüksek Kan’dan olsa, bu şantaj için yeterli olurdu! Kuşkusuz, bir <em>damane</em>’yi serbest bırakmak kadar ağır bir suçla itham edilirdi. İhanetle. Yalnız, Bethamin kendi sonunu hazırlamadan bunu açıklayamazdı.</p>

    <p>“Söylemek istediğin her şeyi o da duyabilir, Bethamin,” dedi Egeanin sakin sakin. Sığ sulardaydı ve sakin olunacak yer değildi. “Ne istiyorsun?”</p>

    <p>Bethamin dizleri üzerinde kıpırdandı ve dudaklarını yalayarak biraz daha zaman israf etti. Sonra, aniden, sözcükler ağzından çağlarcasına döküldü. “Bir Arayıcı bana geldi ve bizim... tanışıklığımızı yenilememi, ona sizin hakkınızda rapor vermemi istedi.” Gevelemekten kendini almak istermiş gibi alt dudağını ısırdı ve Egeanin’e baktı. Kara gözleri çaresizlik ve yakarı doluydu, tıpkı Tanchico’daki bodrumda olduğu gibi.</p>

    <p>Egeanin kadının bakışlarını serinkanlılıkla karşıladı. Sığ sular ve beklenmedik bir bora. Ebou Dar’a gelmesini söyleyen tuhaf emir aniden açıklığa kavuşmuştu. Aynı adam olması gerektiğini bilmek için tarifini dinlemeye ihtiyacı yoktu. Bethamin’e, Arayıcı’yı ele vererek neden hainlik ettiğini sormasına da gerek yoktu. Adam kuşkularının onu sorguya çekmeye yetecek kadar güçlü olduğuna karar verirse, sonunda Egeanin ona bildiği her şeyi anlatırdı ve buna belli bir bodrum da dahildi ve Bethamin kısa sürede kendini bir kez daha <em>a’dam</em> takarken bulurdu. Kadının tek umudu, Egeanin’in Arayıcı’dan kaçınmasına yardım etmekti.</p>

    <p>“Kalk,” dedi. “Otur.” Neyse ki iki sandalye vardı, ama ikisi de rahat görünmüyordu. “Bayle, sanırım çekmeceli dolabın üzerinde bir matara brendi var.”</p>

    <p>Bethamin öyle titriyordu ki Egeanin’in onun kalmasına ve sandalyeye gitmesine yardım etmesi gerekti. Bayle içine biraz brendi koyduğu işlemeli gümüş kadehleri getirdi ve eğilerek ilk önce Egeanin’e sunmayı hatırladı, ama sonra dolaba döndü ve Egeanin adamın kendisi için de bir kadeh doldurduğunu gördü. Orada, elinde kadehle durdu ve dünyadaki en doğal şeymiş gibi onları izlemeye başladı. Bethamin faltaşı gibi açılmış gözlerle baktı ona.</p>

    <p>“Kazığa çakılmak üzereymiş gibi görünüyorsun,” dedi Egeanin ve <em>sul’dam</em> irkildi, korku dolu bakışlarını Egeanin’in yüzüne çevirdi. “Yanılıyorsun, Bethamin. İşlediğim tek gerçek suç seni serbest bırakmaktı.” Tam olarak doğru değildi, ama sonuçta, eril <em>a’dam</em>’ı Suroth’un ellerine o teslim etmişti. Ve Aes Sedailerle konuşmak suç değildi. Arayıcı kuşkulanıyor olabilirdi –Tanchico’da kapısını dinlemeye çalışmıştı– ama Egeanin <em>marath’damane</em> yakalamakla görevli bir <em>sul’dam</em> değildi. En kötü durumda azarlanırdı. “Bunu öğrenmediği sürece beni tutuklaması için sebep yok. Söylediklerimi ya da benimle ilgili başka bir şey bilmek istiyorsa, söyle ona. Yalnız, beni tutuklamaya karar verirse seni ele vereceğimi unutma.” Bethamin’in aniden güvenli bir çıkış yolu bulduğunu ve onu geride bırakabileceğini düşünmesine karşı bir hatırlatma koruyabilirdi onu ancak. “Bana bir kez bile çığlık attırması gerekmeyecek.”</p>

    <p><em>Sul’dam</em> isterik kahkahalar atmaya başlayarak onu şaşırttı. En azından Egeanin öne eğilip onu tokatlayana kadar.</p>

    <p>Bethamin asık suratla yanağını ovalayarak, “O bodrum <em>hariç</em> hemen her şeyi biliyor, Leydim,” dedi. Ve Egeanin, Bayle, Suroth, hatta Tuon’u Aes Sedailerle, eskiden Aes Sedai olan <em>marath’damane</em> ve <em>damane</em>’lerle ilişkilendiren fantastik ihanet ağını tarif etmeye başladı.</p>

    <p>Bir inanılmaz suçlamadan diğerine geçerken Bethamin’in sesi gittikçe daha panik dolu oldu ve fazla zaman geçmeden Egeanin brendisini yudumlamaya başladı. Küçük yudumlar alıyordu. Sakindi. Kendine hâkimdi. Ayrıca... Sığ suların ötesinde bir durumdu bu. Rüzgâraltı kıyısına yakın seyrediyordu ve Ruhköreden o fırtınaya binmiş, gözlerini çalmaya geliyordu. Bir süre dinledikten sonra Bayle’in kendi gözleri de irileştikçe irileşti, sonra ağzına kadar koyu renk, sert içkiyle dolu kadehi başına dikti. Egeanin onun şokunu görünce rahatladı ve rahatladığı için bir vicdan azabı sızısı hissetti. Onun bir katil olduğuna inanmayacaktı. Dahası, elleri oldukça becerikliydi, ama kılıç ustalığı yalnızca ortalamaydı; silahlı ya da çıplak ellerle, Yüksek Lord Turak sazan gibi bağırsaklarını dökerdi Bayle’in. Bunu düşünmek için tek bahanesi adamın Tanchico’da iki Aes Sedai ile birlikle bulunmasıydı. Bütün bunlar saçmalıktı. Öyle olmak zorundaydı! O iki Aes Sedai herhangi bir entrikanın parçası değillerdi, yalnızca tesadüfen karşılaşmışlardı. Işık’ın gerçeği, kız çocuklarından farksızdılar ve hemen hemen çocuk kadar masumdular, fırsat bulduklarında Arayıcı’nın gırtlağını kesmelerini önerdiğinde kabul edemeyecek kadar yumuşak yürekliydiler. Yazık. Eril <em>a’dam</em>’ı onlar <em>vermişti.</em> Belkemiğinden aşağı bir buz parçası yürüdü. Arayıcı Aes Sedailerin söylediği şekilde <em>a’dam</em>’dan kurtulmayı düşündüğünü öğrenirse, herhangi biri öğrenirse, onu okyanusun dibine göndermiş gibi ihanetle suçlanırdı. <em>Hain değil misin?</em> diye sordu kendi kendine. Karanlık Varlık gözlerini çalmaya geliyordu.</p>

    <p>Bethamin yanaklarından yaşlar akarak, kendi kendine sarılırmış gibi, kadehi göğsüne bastırdı. Titrememeye çalışıyorsa da, fena halde başarısızlığa uğruyordu. Titreyerek Egeanin’e ya da belki onun ötesinde bir şeye bakıyordu. Dehşet verici bir şeye. Ateş odayı yeterince ısıtmamıştı henüz, ama Bethamin’in yüzü boncuk boncuk terlemişti. “...ve Renna ile Seta’yı öğrenirse,” diye geveledi, “kesin olarak anlar! Benim ve diğer <em>sul’dam</em>’ların peşine düşer! Onu durdurmak zorundasın! Beni ele geçirirse ismini veririm! Veririm!” Aniden titreyerek kadehi kafasına dikti, içindekileri boğazından aşağı boca etti, boğulur gibi oldu, öksürdü, sonra yine doldurması için Bayle’e uzattı. Adam yerinden kıpırdamadı. Mızrak yemiş gibi görünüyordu.</p>

    <p>“Renna ve Seta kim?” diye sordu Egeanin. <em>Sul’dam</em> kadar korkmuştu, ama her zamanki gibi yüzü sertti. “Arayıcı onlar hakkında ne öğrenebilir?” Bethamin onunla göz göze gelmekten kaçınarak bakışlarını kaçırdı ve Egeanin aniden anladı. “Onlar da <em>sul’dam,</em> değil mii Bethamin? Ve tıpkı senin gibi tasmalandılar.”</p>

    <p>“Onlar Suroth’un hizmetinde,” diye sızlandı kadın. “Ama asla eşleşmelerine izin verilmiyor. Suroth biliyor.”</p>

    <p>Egeanin bitkin bitkin gözlerini ovaladı. Belki de bir komplo vardı gerçekten. Ya da Suroth o ikiliyi İmparatorluk’u korumak için saklıyordu. İmparatorluk <em>sul’dam</em>’lara dayanıyordu; gücü onların üzerine inşa edilmişti. <em>Sul’dam</em>’ların yönlendirmeyi öğrenebilecek kadınlar olduğu haberi İmparatorluk’u en derinden sarsardı. Onu sarsmıştı kuşkusuz. Belki paramparça etmişti. Bethamin’i görevbilirliğinden salıvermemişti. Tanchico’da çok şey değişmişti. Artık yönlendirebilen kadınların tasmalanmayı hak ettiğine inanmıyordu. Suçlular hak ediyordu kesinlikle, belki Kristal Taht’a yemin etmeyi reddedenler de ve... Bilmiyordu. Eskiden hayatı kaya gibi sağlam değerlerden, asla sarsılmayan rehber yıldızlara benzeyen değerlerden oluşuyordu. Egeanin eski hayatını geri istiyordu. Birkaç kesin değer istiyordu.</p>

    <p>“Düşündüm ki,” diye başladı Bethamin. Dudaklarını yalamayı bırakmazsa dudak falan kalmayacaktı kadının yüzünde. “Leydim, eğer Arayıcı... bir kazaya kurban giderse... belki onun ölümüyle tehlike de geçer.” Işık, kadın Kristal Taht’a karşı bir komplo düzenlendiğine <em>inanıyordu</em> ve kendi postunu kurtarmak için komployu halının altına süpürmeye razıydı!</p>

    <p>Egeanin ayağa kalktı ve <em>sul’dam</em>’ın taklit etmekten başka seçeneği yoktu. “Üzerinde düşüneceğim, Bethamin. Her boş gününde beni görmeye geleceksin. Arayıcı bunu bekleyecek. Ben kararımı verene dek hiçbir şey yapmayacaksın. Beni anlıyor musun? Kendi görevlerin ve benim sana söylediklerim dışında hiçbir şey.” Bethamin anlamıştı. Tehlike ile bir başkasının uğraşması kadını o kadar rahatlatmıştı ki yine diz çöktü ve Egeanin’in elini öptü.</p>

    <p>Egeanin kadını neredeyse sepetleyerek kapıyı kapattı, sonra kadehini şömineye fırlattı. Kadeh tuğlalara çarptı, sekti ve yerdeki küçük halının üzerinde yuvarlandı. Bir yanı içine çökmüştü. İlk komuta rütbesini kazandığı zaman babası vermişti o kadeh takımını ona. Bütün gücü tükenmiş gibiydi. Arayıcı ay ışığı huzmelerini ve tesadüfleri örmüş, ilmek yapıp boynuna geçirmişti. Bunun yerine mal ilan edilmezse. Bu olasılık karşısında ürperdi. Ne yaparsa yapsın, Arayıcı köşeye kıstırmıştı onu.</p>

    <p>“Onu öldürebilirim.” Bayle, vücudunun geri kalanı gibi geniş olan ellerini gerdi. “Hatırladığım kadarıyla sıska bir adamdı. Herkesten itaat görmeye alışık biri. Birinin boynunu kırmasını beklemiyor olacak.”</p>

    <p>“Onu asla bulamazsın ki öldüresin, Bayle. Kadınla asla aynı yerde iki kez buluşmayacak ve kadını gece gündüz izlesen bile, Arayıcı pekâlâ kılık değiştirebilir. Kadının konuştuğu her erkeği öldüremezsin.”</p>

    <p>Sırtını dikleştirerek yazı masasının üzerinde durduğu masaya gitti ve kapağı açtı. O ilk komuta rütbesinde, bu dalga oymaları ile süslü, cam mürekkep şişesi gümüşten bir yuvaya oturtulmuş, gümüş kum şişeli yazı masasını annesi armağan etmişti. Düzgünce yığılmış ince kâğıt yapraklar yeni armasını taşıyordu; bir kılıç ve halat dolanmış çapa. “Azat belgeni yazacağım,” dedi, gümüş kalemi mürekkebe batırarak, “ve sana buradan gitmene yetecek kadar para vereceğim.” Kalem sayfa üzerinde kaydı. Her zaman güzel bir el yazısı olmuştu. Seyir defteri kayıtlarının okunaklı olması gerekirdi. “Korkarım bir gemi satın almana yetmez, ama yeterli olmak zorunda. Yelken açan ilk gemi ile gideceksin. Başının geri kalanını da tıraşlarsan sorun yaşamazsın. Kel adamların peruk takmadığını görmek hâlâ şaşırtıyor beni, ama madem kimse...” Bayle kâğıdı kalemin altından çekince nefesini tuttu.</p>

    <p>“Beni özgür bırakırsan artık bana emir veremezsin,” dedi adam. “Dahası, beni serbest bırakırken kendi başıma geçinebileceğimden emin olmalısın.” Sayfayı ateşe attı ve tamamı kararana, kıvrılana kadar izledi. “Bir gemi alacağını söyledin ve sözünü tutmanı bekliyorum.”</p>

    <p>“Beni iyi dinle,” dedi Egeanin, en iyi kıç güvertesi sesiyle, ama adamı hiç etkilemedi. O lanet elbise yüzünden olmalıydı.</p>

    <p>“Bir mürettebata ihtiyacın var,” dedi adam, onu dinlemeden, “ve ben burada bile sana mürettebat bulabilirim.”</p>

    <p>“Mürettebatın bana ne faydası var? Gemim yok ki. Olsa bile, Arayıcı’nın bulamayacağı nereye gidebilirdim?”</p>

    <p>Bayle, bu hiç önemli değilmiş gibi omuzlarını silkti. “İlk önce mürettebat. Mutfaktaki o delikanlıyı tanıdım. Dizlerine bir kız oturtmuş olanı. Yüzünü buruşturmayı bırak. Biraz öpüşmekte hiçbir zarar yok.”</p>

    <p>Egeanin adama haddini bildirmeye hazırlanarak sırtını dikleştirdi. Kaş çatıyordu bir kere, yüzünü buruşturmuyordu; o ikili herkesin önünde hayvanlar gibi elleşiyorlardı ve Bayle onun malıydı! Onunla bu şekilde konuşamazdı!</p>

    <p>“Delikanlının adı Mat Cauthon,” diye devam etti Bayle, Egeanin ağzını açarken. “Giysilerine bakılırsa, epey basamak atlamış. Onu ilk gördüğümde çiftçi ceketi içinde, Trollocların bile korktuğu bir yerde Trolloclardan kaçıyordu. Son gördüğümde Beyazköprü kasabasının yarısı yanıyordu ve bir Myrddraal onu ve arkadaşlarını öldürmeye çalışıyordu. Kendim görmedim, ama aksine inanmam. Bana göre Trolloclar ve Myrddraaller karşısında hayatta kalabilen biri işimize yarar. Özellikle de şimdi.”</p>

    <p>“Bir gün,” diye hırladı Egeanin, “devamlı anlatıp durduğun bu Trollocları ve Myrddraalleri kendi gözlerimle görmem gerekecek.” O yaratıklar adamın anlattığının yarısı kadar bile korkunç olamazlardı.</p>

    <p>Bayle sırıtarak başını iki yana salladı. Egeanin’in bu sözde Gölgedölleri hakkında ne düşündüğünü biliyordu. “Üstelik genç Cauthon Efendi’nin gemimde arkadaşları vardı. Böyle bir durumda işe yarayacak iyi adamlar. Birini tanıyorsun. Thom Merrilin.”</p>

    <p>Egeanin nefesini tuttu. Merrilin akıllı bir yaşlı adamdı. Tehlikeli bir yaşlı adam. Ve Bayle ile tanıştığında o iki Aes Sedai ile birlikteydi. “Bayle, bir komplo var mı? Söyle bana. Lütfen?” Kimse mallara lütfen demezdi, <em>so’jhin</em>’lere bile. En azından çok istedikleri bir şey olmadığı sürece.</p>

    <p>Bayle yine başını iki yana salladı, elini taş şömine rafına dayadı ve alevlere bakarak kaşlarını çatlı. “Balıklar nasıl yüzerse Aes Sedailer de o şekilde entrika çevirir. Suroth ile birlikte komplo kuruyor olabilirler, ama asıl soru şu: Suroth onlarla birlikte komplo kurabilir mi? Onun <em>damane</em>’lere nasıl baktığını gördüm. Pireli, bulaşıcı hastalık taşıyan sokak köpeklerine bakar gibiydi. Bırak komplo kurmayı, bir Aes Sedai’yle konuşur mu?” Başını kaldırdı; gözleri açık ve berraktı, hiçbir şey saklamıyordu. “Bunu dürüstçe söylüyorum. Ninemin mezarı üzerine yemin ederim, benim entrikadan falan haberim yok. Ama on tanesini biliyor olsam bile, ne pahasına olursa olsun, yine de o Arayıcı’nın seni ya da başka birini incitmesine izin vermezdim.” Tam da sadık bir <em>so’jhin</em>’in söyleyeceği türden bir şeydi. Eh, Egeanin’in duyduğu hiçbir <em>so’jhin</em> bu kadar açıksözlü davranmazdı, ama duygular aynıydı yine de. Yalnız, adamın bunu kastetmediğini, asla kastedemeyeceğini biliyordu.</p>

    <p>“Teşekkür ederim, Bayle.” Titremeyen bir ses komuta seviyesinde biri için şarttı, ama Egeanin sesi şimdi titremediği için kendisiyle gurur duyuyordu. “Bulabiliyorsan, bu Cauthon Efendi’yi ve Thom Merrilin’i bul. Belki bir şeyler yapılabilir.”</p>

    <p>Adam çıkmadan önce eğilmedi, ama Egeanin onu paylamayı düşünmedi bile. O da Arayıcı’nın onu ele geçirmemesi konusunda kararlıydı. Onu durdurmak için ne gerekirse yapacaktı. Bu, Bethamin’i serbest bırakmadan önce vardığı bir karardı. Eğilmiş kupayı ağzına kadar brendi ile doldurdu. Düşünemez hale gelene kadar içmeyi düşünüyordu, ama bunun yerine koyu renk sıvıya dokunmadan bakarak oturdu. Her ne gerekirse. Işık, Bethamin’den farksızdı! Ama bunu bilmek hiçbir şeyi değiştirmiyordu. Her ne gerekirse.</p>
  </div>
</body>
</html>
