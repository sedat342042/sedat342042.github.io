<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - George Bernard Shaw - Sezar Ve Kleopatra.txt</title>
  <meta content="pdftohtml 0.36" name="generator" />
  <meta content="z" name="author" />
  <meta content="2007-02-17T11:38:33+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_0" title="SEZAR VE KLEOPATRA, GEORGE BERNARD SHAW">SEZAR VE KLEOPATRA</h2>

  <h3 class="sigilNotInTOC">GEORGE BERNARD SHAW</h3>

  <p class="calibre1"></p>

  <p class="calibre1">İngilizceden çeviren: Sevgi Sanlı</p>

  <p class="calibre1"></p>

  <p class="calibre1">GEORGE BERNARD SHAW: SÖZCÜKLERE ŞARKI SÖYLETEN YAZAR</p>

  <p class="calibre1">George Bernard Shaw, Pygmalion'u müzikal yapmak için kendisinden izin isteyen Alan Jay Lerner'e şu karşılığı</p>

  <p class="calibre1">vermişti. "Ne gerek var? Sözcüklerimin müziği size yeterli gelmiyor mu?" "My Fair Lady" ancak yazarın</p>

  <p class="calibre1">ölümünden sonra, mirasçılarının izniyle sahne ışıklarına kavuşabildi.</p>

  <p class="calibre1">"Ruhu müzikle yoğrulmamış olan adamdan kork," der Shakespeare. Shaw'un yaşantısı müzikle yoğrulmuştu.</p>

  <p class="calibre1">Gördüğü en esaslı eğitimin müziğe dayandığı söylenebilir.</p>

  <p class="calibre1">26 Temmuz 1856'da, Dublin'de, 33 Synge Sokağı'nda, beş odalı bir evde doğdu. Babası George Carr Shaw ne</p>

  <p class="calibre1">devlet memurluğunda, ne de zahire tüccarlığında tutunabilmişti. İyi huylu, içkiye düşkün, şaşı bir adam. Oscar</p>

  <p class="calibre1">Wilde'ın göz hekimi olan babası bir ameliyatla gözlerini düzeltmek istemiş. Öyle aşırı bir başarı göstermiş ki,</p>

  <p class="calibre1">adamcağızın gözleri ters yana kaymış. Yani şeşi beş görürken, beşi şeş görmeye başlamış.</p>

  <p class="calibre1">Bessie Gurley adındaki bir genç kız kendisini prenslere, düklere layık gören, bu yüzden eğitiminde fazla</p>

  <p class="calibre1">titizlenen kambur halasının baskısından kurtulmak için orta halli, orta yaşlı George Carr ile evlenmeye razı</p>

  <p class="calibre1">olmuş. Evlendiklerinin ertesi günü ne görsün? Kilerde dizi dizi içki şişeleri. Limanda almış soluğu.</p>

  <p class="calibre1">Gemilerde</p>

  <p class="calibre1">hosteslik bulup Amerika'ya kaçmayı kurmuş. Gelgelelim limandaki sarhoş gemicilerden öyle ürkmüş ki evdeki</p>

  <p class="calibre1">sarhoşa fit olmuş.</p>

  <p class="calibre1">George Bernard Shaw bu evlilikten doğan üçüncü çocuk. Annesi, Bessie halasından yalnızca yarım yamalak</p>

  <p class="calibre1">Fransızca konuşmayı ve piyano tıngırdatmayı öğrendiği için ev işlerinden anlamaz, çocuklarını dadıların eline</p>

  <p class="calibre1">bırakırdı. Shaw, "Annemi pek az görebildiğim için onu gözümde büyütürdüm," der. Dadısı oğlanı parka değil,</p>

  <p class="calibre1">eşinin dostunun oturduğu bakımsız, pis, kenar mahallelere götürürmüş. Daha o yaşta gönlünün katlanamadığı</p>

  <p class="calibre1">yoksulluğu ortadan kaldırmak için savaşmayı ilke edindi.</p>

  <p class="calibre1">Okuyup yazmayı, toplayıp çıkarmayı, çarpım tablosunu dadısından öğrenmişti. Okula gittiği ilk gün kendisine</p>

  <p class="calibre1">bölmeyi öğrettiler. Orada öğrendiği tek şeyin bölme olduğuna ant içiyor. Evde herkes müzikle uğraşırdı. Babası</p>

  <p class="calibre1">trombon çalar, ablası Lucy opera aryaları söyler, kendisi ses alıştırmaları yapardı. Ama müziğe en fazla düşkün</p>

  <p class="calibre1">olan annesiydi. Nefis bir mezzosoprano sesi vardı. Bu merakını sonunda müzik öğretmeniyle kaçacak kadar ileri</p>

  <p class="calibre1">götürdü. George Vandaleur Lee sevdiği kadının çocuklarına kol kanat gerdi. Özellikle Shaw'un yetişmesine</p>

  <p class="calibre1">yardımcı oldu.</p>

  <p class="calibre1"></p>

  <p class="calibre1">Yazar ergenlik çağındayken birçok saatini müzelerde geçirirdi. İncil'e yüzde yüz inanmasa da Michelangelo,</p>

  <p class="calibre1">Raffaello ve Leonardo da Vinci'ye inancı tamdı. Handel, Mozart, Beethoven ulu kişilerdi gözünde.</p>

  <p class="calibre1">Shelley,</p>

  <p class="calibre1">Dickens, Mary Woolstancraft, Samuel Butler'ın yapıtlarını ezbere bilirdi. Okulu bir çeşit tutukevi sayıyordu.</p>

  <p class="calibre1">Orada bir çocuğun kişiliğini yoğurmak gibi aptalca işlere kalkışılıyordu. Bir çocuğun kişiliğini yönlendirmeye</p>

  <p class="calibre1">kimsenin hakkı yoktu. Bir okul kitabına "Jan Dark" (Saint Joan) oyunundan bir bölüm almak isteyenlere şu</p>

  <p class="calibre1">karşılığı vermişti: "Kim benim oyunlarımı okullarda zorla okutur, benden de Shakespeare'den nefret edildiği</p>

  <p class="calibre1">kadar nefret edilmesine neden olursa, Allahından bulsun! Benim oyunlarım işkence aracı olmak için</p>

  <p class="calibre1">yazılmamıştır."</p>

  <p class="calibre1">Ancak on beş yaşına kadar okula gitti. Annesi iki kızını da alarak şan öğretmeniyle birlikte İngiltere'nin yolunu</p>

  <p class="calibre1">tuttuktan sonra, babası ağzına içki koymadı ama maddi durumu iyice sarsılmıştı. Shaw on beş</p>

  <p class="calibre1">yaşında çalışmaya</p>

  <p class="calibre1">başlamak zorunda kaldı. Bir emlak komisyoncusunun yanında kâtiplik yapıyordu. Öğlen tatilinde bürodaki</p>

  <p class="calibre1">memurları, hademeleri toplar, Verdi'nin Rigoletto operasındaki "Miserere" korosunu söyletirdi. Bir gün patron</p>

  <p class="calibre1">erken döndü. Shaw elinde şef değneğiyle donakaldı. Kovulacağını sanıyordu. Tersine maaşını artırdılar. Oralarda</p>

  <p class="calibre1">duramazdı artık. Böyle anlamsız bir çevrede sıradan bir memur olarak kalmak...Ver elini İngiltere!</p>

  <p class="calibre1">Londra'da basılan ilk sürekli yazıları "Corno di Basetto" takma adıyla yaptığı müzik eleştirileridir.</p>

  <p class="calibre1">Yaşlı, zengin</p>

  <p class="calibre1">bir Fransız madam, kanadı altına aldığı genç bir kemancıyı dinletmek için onu salonuna çağırmıştı.</p>

  <p class="calibre1">Resitalden</p>

  <p class="calibre1">sonra madam sordu:</p>

  <p class="calibre1">"Nasıl buldunuz Mr. Shaw?"</p>

  <p class="calibre1">"Bana Victor Hugo'yu hatırlattı."</p>

  <p class="calibre1">"İyi ama Victor Hugo keman çalmazdı."</p>

  <p class="calibre1">"Bu da çalmıyor."</p>

  <p class="calibre1">Daha sonra tiyatro eleştirilerine sıra geldi. Zengin bir lord bir oyun yazmış, beğeneceğini umarak Shaw'a</p>

  <p class="calibre1">göndermişti. Yerin dibine geçirildiğini görünce öfkesinden küplere bindi. Kapısını çalıp gırtlağına yapıştı. "Mr.</p>

  <p class="calibre1">Shaw, Mr. Shaw, siz yalnızca para için yazıyorsunuz. Oysa ben şan için, şöhret için, şeref için yazıyorum." Shaw</p>

  <p class="calibre1">soğukkanlılıkla omuzlarını kaldırdı. "Her ikimiz de kendimizde bulunmayan şeyler için yazıyoruz."</p>

  <p class="calibre1">Oyun yazmaya girişmeden önce beş tane roman yazmıştı. Bunlar altmış yayınevince geri çevrildi.</p>

  <p class="calibre1">Bu</p>

  <p class="calibre1">basımcılardan biri bir akşam yemeğinde yanına düşmüştü. Bir ara yazarın derin düşüncelere daldığını görünce,</p>

  <p class="calibre1">"Mr. Shaw, şu anda aklınızdan geçen düşünce için bir şilin veririm," dedi. Yazar, "Değmez," diye karşılık verdi.</p>

  <p class="calibre1">"Çünkü sizi düşünüyordum."</p>

  <p class="calibre1">Ekonomiyle ilgilenmek, "Das Kapital"i okumak önünde yeni ufuklar açmıştı. İngiliz İşçi Partisi'nin çekirdeği</p>

  <p class="calibre1">olan Fabian Derneği'nin kurucularındandır. Durmadan bildiriler yazar, açıkoturumlara katılır, konuşmalar</p>

  <p class="calibre1"></p>

  <p class="calibre1">yapardı. Bir kez Hyde Park'ta sosyalizm üstüne konuşurken, kendisine göz kulak olsun diye altı polis gönderildi.</p>

  <p class="calibre1">Yağmur çiselemeye başladı, sonra bir sağanağa döndü. Dinleyiciler dağıldı. Yalnızca görevli altı polis memuru</p>

  <p class="calibre1">yerlerinden kımıldanamıyordu. "Para aldınız, dinleyeceksiniz." diyerek bardaktan boşanırcasına yağan yağmur</p>

  <p class="calibre1">altında tam bir buçuk saat, polislere sosyalizmi anlattı.</p>

  <p class="calibre1">Oyun yazarı olarak ünlenmesi kırkından sonradır. O yaşa kadar annesinin desteğiyle yaşadı.</p>

  <p class="calibre1">Varlıklı bir ailenin</p>

  <p class="calibre1">kızı olan yeşil gözlü Charlotte ile evlendiğinde kırk iki yaşındaydı. Daha eli ekmek tutmadan evlilik bağına</p>

  <p class="calibre1">girmekten çekiniyordu. Evlenme önerisinde bulunan Charlotte oldu. Shaw buna pek şaşmadı.</p>

  <p class="calibre1">Çünkü kadın erkek</p>

  <p class="calibre1">ilişkilerinde inisiyatifin dişinin elinde olduğuna inanıyordu. Ona kalırsa, erkek bir kadını istediğini sanır. Aslında</p>

  <p class="calibre1">avını gözüne kestiren, ona türlü tuzaklar kuran kadındır. Charlotte'un açıksözlülüğü hoşuna gitmişti.</p>

  <p class="calibre1">Darwin, Lamarck ve Butler'ın yaratıcı gelişme üstüne görüşleri Shaw'u uzun uzun düşündürdü.</p>

  <p class="calibre1">"Men and</p>

  <p class="calibre1">Superman" (İnsan ve Üstün İnsan), "Back to Methuselah" (Methuselah'a Dönüş) adlı yapıtlarında, dirimselcilik</p>

  <p class="calibre1">(vitalism) ve yaşama coşkusu (élan vital) konularını işledi. Shaw'a göre dünyanın yaratılması daha tamamlanmamıştır. Bizler hem yaşamın sürüp gitmesini, hem daha üstün aşamalara varmasını sağlayacak birer</p>

  <p class="calibre1">aracız doğanın elinde. Dişilik erkeklikten daha ilkel, daha esaslı, daha güçlüdür. Yaşamın süregitmesi için ağır</p>

  <p class="calibre1">biyolojik yük dişiye düşmüştür. Erkeğin biyolojik görevi çok daha hafif, çok daha önemsizdir. Fazla enerjisi</p>

  <p class="calibre1">kaslarına ve beynine gitmiş, dişinin yuvayı kurmasından da yararlanarak, ona danışmadan uygarlığı yaratmıştır.</p>

  <p class="calibre1">Ulaşamadığı düşünceler, amaçlar, kahramanlıklar ürkütür kadını. Gelgelelim erkeklerin yüzde doksan dokuzunu</p>

  <p class="calibre1">evin aşını tuzunu getiren biçare baba durumuna getirir. Yalnızca yüzüncü erkekle başa çıkamaz.</p>

  <p class="calibre1">Bu kendisi</p>

  <p class="calibre1">kadar amansız, kendisi kadar yırtıcı, kendisi gibi yaratıcı olan dåhidir. Kendisi yaşamayı yürütürken dâhi daha</p>

  <p class="calibre1">önce ulaşılmamış bilinç ve güzellik doruklarına yükselir.</p>

  <p class="calibre1">Sanatçı yaratma coşkusu içinde anasına, karısına karşı korkunç bencil, ama insanlık için sonsuz özverilidir.</p>

  <p class="calibre1">Sanatının hiç kazanç sağlamayacağını bilse de sinirlerini yıpratıncaya kadar çalışır.</p>

  <p class="calibre1">Shaw'ın ilk oyunu, "The Widowers Houses" (Dul Avrat Haneleri, 1885-1892) kazancı da, kolay hoşa gitmeyi de</p>

  <p class="calibre1">gözetmeyen bir sanatçının ürünüdür. Yirmi sekiz yaşındayken başladığı bu oyunu beş yılda bitirip sergileyebildi.</p>

  <p class="calibre1">"The Philanderer" (Hovarda, 1893) ve "Mrs. Warren's Profession" (Bayan Warren'in Zanaatı, 1893) on</p>

  <p class="calibre1">dokuzuncu yüzyıl sonunda, bulvar komedilerine alışkın olan Londralıları şaşırtmış, yadırgatmıştı.</p>

  <p class="calibre1">İlk büyük</p>

  <p class="calibre1">başarısını bir yıl sonra yazdığı "Arms and the Man"le (Çikolata Asker) kazandı. Bu anti-romantik, anti-militarist</p>

  <p class="calibre1">güldürünün açılış gecesinde tiyatro alkıştan yıkılıyordu. Yazarı sahneye çıkardılar. Sağa sola selam verirken, bir</p>

  <p class="calibre1"></p>

  <p class="calibre1">seyirci galeriden "Yuh!'' diye haykırdı. Shaw hemen sesin geldiği yöne döndü. "Ben de tastamam sizin</p>

  <p class="calibre1">fikrinizdeyim. Ama ikimiz bir tiyatro dolusu halka karşı ne yapabiliriz?''</p>

  <p class="calibre1">Elli üç oyunundan başka, "Örnek Wagnerci'', "İbsenciliğin Özü'', "Zeki Bir Kadının Sosyalizm Kılavuzu'',</p>

  <p class="calibre1">"Politikada Kim Kimdir?'' adlı yapıtları da vardır. "Tanrıyı Arayan Kara Kızın Serüvenleri'' felsefe üstüne, çeşitli</p>

  <p class="calibre1">dinler üstüne düşüncelerini dile getiren bir uzun öyküdür.</p>

  <p class="calibre1">En çok beğenilen, tekrar tekrar sahnelenen oyunları arasında şunları sayabiliriz: "Candida''</p>

  <p class="calibre1">(1895), "Sezar ile</p>

  <p class="calibre1">Kleopatra'' (1898), "İnsan ve Üstün İnsan'' (1901-1903), "Binbaşı Barbara'' (1905), "Doktorun Açmazı'' (1906),</p>

  <p class="calibre1">"Androkles ile Aslan'' (1911), "Pygmalion'' (1912), "Kırgınlar Evi'' (1916-1917), '"Jan Dark (Saint Joan)" (1923).</p>

  <p class="calibre1">Oyunları hemen bütün dünya dillerine çevrildi. Rusya'daki bir tiyatro festivalinde başkan seçilince sormuştu:</p>

  <p class="calibre1">"Neden beni başkan seçtiniz? Beyaz sakalım yüzünden mi? Artık yaşlılara saygı gösterme modası geçti. Tiyatro</p>

  <p class="calibre1">yazarı olduğum için mi? Benim oyunlarım da Shakespeare'inkiler gibi oradan buradan aşırmadır.''</p>

  <p class="calibre1">Shakespeare'in "Julius Caesar'' ve "Antonius ile Kleopatra'' adlı oyunları büyük ölçüde Plutarkhos'un</p>

  <p class="calibre1">"Yaşamlar"ına dayanır. Shakespeare'in "Jül Sezar''ı bu soylu Romalının adını taşımakla birlikte, daha çok,</p>

  <p class="calibre1">ellerini onun kanına bulayan Casca, Cassius ve Brutus gibi suikastçılar üstünedir. Sezar'ın cesedi upuzun</p>

  <p class="calibre1">yatarken oyunu canlandıran, Marcus Antonius'un "Dostlar, Romalılar, Yurttaşlar!'' diye başlayan kışkırtıcı</p>

  <p class="calibre1">söylevi olur.</p>

  <p class="calibre1">Bernard Shaw'un Sezar'ı farklı bir Sezar. Dünyayı fethetmeye çıkan bir komutandan çok dünyayı keşfetmeye</p>

  <p class="calibre1">çıkan bir düşünür, gezginlik ve savaş anılarını yazmaya meraklı bir amatör yazar. Komutanlığa geç soyunmasına</p>

  <p class="calibre1">karşın çekirdekten yetişme askerleri yenmesini çok yetenekli olmasına bağlayabileceğimiz bir adam. Shaw'un</p>

  <p class="calibre1">Sezar'ında öğretme tutkusu, yazarın öğrenme tutkusu kadar güçlüdür. "Pygmalion''da Profesör Higgins nasıl bir</p>

  <p class="calibre1">çiçekçi kızı bir lady yapmak için geceyi gündüze katarsa, "Sezar ile Kleopatra''da da, yaşlı devlet adamı on altı</p>

  <p class="calibre1">yaşında delişmen bir kızı kraliçe yapmak için didinir durur. Shakespeare'in Kleopatrası erkekleri altı dilde baştan</p>

  <p class="calibre1">çıkaran, ayrıca vücut dilini cömertçe kullanan, olgun ve dolgun bir afettir. Shaw'unki ise henüz dadısından kamçı</p>

  <p class="calibre1">yiyen bir çocuk. Oyunun proloğunda seyircilere seslenen Mısır Tanrısı Ra, şuh bir kadının iç gıcıklayıcı</p>

  <p class="calibre1">serüvenlerini izlemek için gelenlerin düş kırıklığına uğrayacaklarını söyler. Yarı kedi, yarı kız yaramaz</p>

  <p class="calibre1">Kleopatra'nın Sezar'ın eğitiminde kraliçeliğe doğru adımlar atması, uslanması, yine de öfkelendikçe sivri</p>

  <p class="calibre1">pençelerini göstermekten geri kalmaması ilginçtir.</p>

  <p class="calibre1">Kleopatra, Sezar'ın zafer çelengiyle gizlediği saçlarının kelleşmeye başladığını fark edince ona saç ilaçları tarif</p>

  <p class="calibre1">eder. Sezar'a duyduğu aşk değil, korkuyla karışık bir hayranlıktır. Tıpkı Galateia'nın Pygmalion'a, Eliza'nın,</p>

  <p class="calibre1"></p>

  <p class="calibre1">Higgins'e duyduğu gibi. Sezar Mısır'dan ayrılırken kendisinin yerine kelliğini zafer taçlarıyla gizlemeyen dinç,</p>

  <p class="calibre1">yakışıklı, gündüzleri savaşan, geceleri sevişen genç bir Romalı yollayacağına söz verince bunun Marcus</p>

  <p class="calibre1">Antonius olmasını diler.</p>

  <p class="calibre1">Oyundaki ilginç kişilerden biri Britannus'tur. Shaw bu kişiyi Sezar'ın ağzından tanımlarken Britanyalıları</p>

  <p class="calibre1">iğnelemekten geri kalmamıştır. "Barbarın biri. Kendi aşiretinin, kendi adasının göreneklerini doğa yasaları</p>

  <p class="calibre1">sanır.''</p>

  <p class="calibre1">1876 yılının Nisan ayında İngiltere'ye giden ince uzun, gri-yeşil gözlü, kızıl saçlı İrlandalı, kırk yıl sonra şunları</p>

  <p class="calibre1">yazacaktı: "Ben bu adaya ayak basalı kırk yıl oldu. Yaşım ilerledi. Zekâm körelmeye başladı. Yine de İngilizler</p>

  <p class="calibre1">tarafından ciddiye alınacak kadar budalalaştığımı sanmıyorum.''</p>

  <p class="calibre1">Yazar yetmiş yaşında Nobel Ödülü'nü kazandı. "Kıyıya çıktıktan sonra bana cankurtaran simidi uzatıyorsunuz,''</p>

  <p class="calibre1">diye önce geri çevirdi. Sonra kabul edip aldığı parayla İngiliz-İsveç Yazın Fonu'nu kurdu.</p>

  <p class="calibre1">Strindberg'in bütün</p>

  <p class="calibre1">oyunlarını İngilizceye çevirtti. Daha birçok İsveçli yazarın İngiltere'de tanınmasına olanak sağladı.</p>

  <p class="calibre1">Doksan dört yaşına kadar dolu dolu yaşadı. Yüz yaşını doldurmaya niyetliydi. Gelgelelim bahçesinde çalışırken</p>

  <p class="calibre1">düşüp ayağını kırınca başkalarına yük olmak istemedi. Dinlenmeyi kabullendi.</p>

  <p class="calibre1">İngiliz Krallığı Liyakat Nişanı'nı geri çevirirken şunları yazmıştı:</p>

  <p class="calibre1">"Bir oyun yazarı olarak ya Aristofanes kadar uzun anılıp Shakespeare ile Molière'in sırasında yer alacağım ya da</p>

  <p class="calibre1">yaşlı bir soytarı gibi yüzyıl sona ermeden unutulacağım. Tarihin benim için vereceği yargıyı bilemem. Ama</p>

  <p class="calibre1">yalnızca şu ad bana yeter. (İmza) Bernard Shaw.''</p>

  <p class="calibre1">Sevgi Sanlı</p>
</body>
</html>
