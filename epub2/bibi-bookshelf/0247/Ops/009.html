<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p3">&nbsp;</p>
<h1 class="h12"><a id="ncx1624"></a><a id="a8"></a>VII</h1>
<p class="p6">Işıksız berrak geceyi, beyaz, cılız bir ay hafifçe aydınlatıyordu. Kuru bir rüzgâr kuzey kutbunda bir yerden düzgün ve aralıksız, karların üzerine gürültü ile esiyordu. Kasaba derin, kum gibi kuru bir&nbsp;karla örtülmüştü. Kar yığınlarının arasında evler dizi dizi uzanıyordu. Pencereler karanlıktı, soğuğa karşı tümünün kepenkleri inikti.&nbsp;Bacalardan incecik bir duman tütüyordu.</p>
<p class="p6">Kasabada kaldırımlar karla kaplıydı, donmuştu, taş gibiydi. Ancak soğuk iliklerine çileli devriye geçtiği vakit sokaklarda birazcık ses duyuluyordu. Gecenin içinde kapkara uzanan evlerde sabaha&nbsp;doğru belki bir parça ılık hava kalmış oluyordu. Madenin giriş kapısında nöbetçiler göğü seyrediyorlar, aletlerini göğe doğru tutup inceliyorlar, dinleme aygıtlarını gökyüzüne çeviriyorlardı. Bombardımana elverişli berrak bir geceydi. Böyle gecelerde çelik kuşlar gibi&nbsp;bombalar sürü sürü yağar, ortalığı kana dumana bulardı. Ay pek&nbsp;ışık vermiyorsa da gökyüzünden aşağısı çok açık görülebilirdi bu gece.</p>
<p class="p6">Kasabanın bir ucunda, ufacık evlerin arasında bir köpek hazin hazin, dert yanarcasına uluyordu. Burnunu havaya dikip Tanrısını&nbsp;arandı; kendine göre, dünyanın düştüğü çetin durumdan uzun uzun&nbsp;sızlandı durdu. Doğuştan şarkıcıymış gibi sesine hâkimdi, gırtlak ezgileri yapıyordu. Sokaklarda beş aşağı beş yukarı dolaşan altı devriye köpeğin ulumasını duymuştu. Soğuğa karşı iyice sarılıp sarmalanmış olan biri:</p>
<p class="p6">&quot;Her gece daha berbat bir hal alıyor,&quot; dedi. &quot;Bir kurşun sıkıver-sek beynine.&quot;</p>
<p class="p6">Öbürü sordu:</p>
<p class="p6">&quot;Neden? Varsın ulusun. Hoşuma gidiyor. Bir vakitler benim de bir köpeğim vardı, böyle ulurdu. Bir türlü yola getirememiştim.&nbsp;Sarı bir köpekti. Köpek ulumasına aldırmam.&quot;</p>
<p class="p6">Kayıtsız, bezgin bir sesle devam etti:</p>
<p class="p6">&quot;Bütün köpekleri toplarken benimkini de götürdüler.&quot;</p>
<p class="p6">Onbaşı:</p>
<p class="p6">&quot;Köpeklere boşu boşuna yiyecek harcayacak değillerdi ya!&quot; diye cevap verdi.</p>
<p class="p6">&quot;Yok canım, sızlandığım yok. Böyle gerektiğini biliyordum. Ben baştakiler gibi bu çeşit işlerden anlamam ki. Bazen garibime&nbsp;gidiyor. Burada çoğu köpek besliyor, oysa bizim yediğimizin yarısını bile bulamıyorlar. Ama köpekleri de, kendileri de birbirinden sıska.&quot;</p>
<p class="p6">Onbaşı:</p>
<p class="p6">&quot;Aptallıklarından,&quot; diye cevap verdi. &quot;Onun için böyle hemencecik yenildiler. Bizim gibi ustaca plan kuramıyorlar.&quot;</p>
<p class="p6">Asker:</p>
<p class="p6">&quot;Acaba savaş bittikten sonra gene köpek besleyebilir miyiz?&rdquo; diye sordu. &quot;Belki Amerika&rsquo;dan filan getirtip üretiriz. Amerika&rsquo;da&nbsp;ne cins köpekler bulunur dersin?&quot;</p>
<p class="p6">&quot;Bilmem. Herhalde her şey gibi köpekleri de kaçıktır. Belki köpek beslemek doğru bir şey değil. Hiç köpekle uğraşmasak daha iyi, sadece polislere yarar belki.&quot;</p>
<p class="p6">&quot;Belki... Önder köpek sevmezmiş diye duydum. Köpek görünce kaşınıp aksırırmış.&quot;</p>
<p class="p6">Onbaşı:</p>
<p class="p6">&quot;İnsan neler duymuyor ki...&quot; dedi. &quot;Bak dinle!&quot;</p>
<p class="p6">Devriye durdu. Uzaktan uçakların uğultusu duyuluyordu.</p>
<p class="p6">Onbaşı:</p>
<p class="p6">&quot;İşle geliyorlar,&quot; dedi. &quot;Neyse ışık yok. İki haftadan beri gelmiyorlardı.&quot;</p>
<p class="p6">Asker:</p>
<p class="p6">&quot;On iki gün,&quot; diye cevap verdi.</p>
<p class="p6">Madendeki nöbetçiler de uçakların uğultusunu duymuşlardı.</p>
<p class="p6">Bir çavuş:</p>
<p class="p6">&quot;Yüksekten uçuyorlar,&quot; dedi.</p>
<p class="p6">Yüzbaşı Loft miğferinin kenarından göğü görebilmek için başını kaldırarak:</p>
<p class="p6">&quot;Yedi kilometre kadar var sanırım,&quot; dedi. &quot;Belki gelip geçerler.&quot;</p>
<p class="p6">&quot;Fazla uçak yok.&quot;</p>
<p class="p6">Çavuş durup uçakların sesini dinledi.</p>
<p class="p6">&quot;Üç taneden fazla yok gibi. Bataryaya haber salayım mı?&quot;</p>
<p class="p6">&quot;Tetikte olsunlar yeter. Albay Lanser&rsquo;e de ki... hayır, bir şey söyleme. Belki de buraya gelmiyorlardır bile. Neredeyse üstümüzden geçip gidecekler, hâlâ iniş yapmadılar.&quot;</p>
<p class="p6">Kasaba halkı yattığı yerden uçakların sesini duyup, yumuşacık yataklarına büzülerek kulak kesilmişti. Belediye konağında, Albay Lanser en ufacık bir ses duyar duymaz uyanmış, sırt üstü dönerek&nbsp;gözlerini tavana dikmişti. Daha iyi duyabilmek için soluğunu tuttu.&nbsp;Bu sefer de kalbi öylesine çarpmaya başladı ki, nefes alırken duyduğu kadar da işitemez oldu. Başkan Orden uykusunun içinde uçak&nbsp;seslerini duyup düşe dalmış, uyurken tatlı tatlı mırıldanmaya başlamıştı.</p>
<p class="p6">Gökyüzünün tepesinde çamur renkli iki bombardıman uçağı döngüler çizerek dönüyordu. Gaz kesip, aynı yükseklikte dönmeye&nbsp;başladılar. Her birinin altından yüzlerce minik şekiller birbiri ardından yere inmeye başladı. Bir iki metre indikten sonra bu küçük şekiller küçücük paraşütler halinde açılıp, sessizce, yavaş yavaş toprağa ufacık paketler yağdırmaya başladı. Uçaklar tekrar gazı açarak&nbsp;yükseldiler, sonra gene gazı keserek yuvarlak çizmeye başladılar.&nbsp;Küçücük şekiller tekrar aşağıya yağıyordu. Sonunda uçaklar dönüp&nbsp;geldikleri yere doğru uçup kayboldular.</p>
<p class="p6">Minicik paraşütler pamuk parçacıkları gibi havada yüzüyordu, rüzgâr tıpkı çiçek tohumlarını dağıtır gibi onları da üfürün, dört bir&nbsp;yana savuruyordu. Bu paraşütçükler öyle sakin, öyle yavaş iniyordu&nbsp;ki, bazen yirmi beş otuz santimlik dinamit paketçikleri karın üzerinde, dibe batmadan, öylece kalıveriyor, paraşütler de yavaşça paketlerin üzerini kaplıyordu.</p>
<p class="p6">Karların üzerinde bu paketçikler simsiyah duruyordu. Dağdaki ormanların dibinde bembeyaz boşluklara indiler; ağaçlara konup&nbsp;dallardan sarktılar. Bazıları kasabada damların üstüne tünedi, bazıları evlerin önündeki küçük bahçelere yerleşti, bir tanesi de alandaki St. Albert Anıtı&rsquo;nın kardan başlığının üstüne dimdik tüneyiverdi.</p>
<p class="p6">Bu küçük paraşütlerden biri sokakta devriyelerin bir adım önüne düşüverdi. Çavuş:</p>
<p class="p6">&quot;Dikkat!&quot; dedi. &quot;Saatli bomba bu!&quot;</p>
<p class="p6">Bir asker:</p>
<p class="p6">&quot;Pek küçük,&quot; diye cevap verdi.</p>
<p class="p6">&quot;Her neyse yaklaşmayın da...&quot;</p>
<p class="p6">Çavuş el fenerini garip pakete çevirip yaktı. Mendil kadar minicik bir paraşüttü bu. Rengi açık maviydi. Ucunda mavi kâğıda sarılı küçük bir paket vardı.</p>
<p class="p6">Çavuş:</p>
<p class="p6">&quot;Kimse el sürmesin,&quot; dedi. &quot;Harry, sen madene git yüzbaşıyı çağır. Biz de şu baş belasına göz kulak olalım.&quot;</p>
<p class="p6">Gün geç doğdu. Halk evlerinden çıkar çıkmaz, karların üzerinde mavi benekleri gördü. Gidip ellerine aldılar. Kâğıdı açıp içindeki yazıyı okudular. Armağanlarını görmüşlerdi. Ani bir beceriyle paketten çıkardıkları uzun tüpleri paltolarının içine saklayarak gizli bir yere gidip gömdüler.</p>
<p class="p6">Paketteki armağanlar çocukların kulağına gitmişti. Paskalya yumurtası ararcasına, sağda solda dört döndüler. Şanslı çocuklar mavi rengi seçer seçmez, hemen koşup paketi açıyor, tüpü saklayıp, anasını babasına haber veriyordu. Bir iki kişi ürküp, tüpleri askerlere vermişti, ama bunların sayısı çok değildi. Askerler de kasabayı&nbsp;delik deşik edip paskalya yumurtası avına çıktılar, ama çocuklar kadar beceremiyorlardı.</p>
<p class="p6">Konağın salonunda, masa hâlâ orta yerde, iskemleler çevresindeydi, tıpkı Alex Morden&rsquo;in kurşuna dizildiği gün olduğu gibi... Başkan konağı olduğu günlerdeki zarafet kalmamıştı bu odada artık. Önünden iskemleleri çekilip alınan duvarlar pek çıplak kalmıştı. Üstü kâğıtla dolu masa, odaya bir yazıhane havası vermişti. Şöminenin üstündeki saat dokuzu vurdu. Karanlık, bulutlarla kaplı bir gündü... Şafak sökerken koca koca kar bulutlan gökyüzünü kaplamıştı.</p>
<p class="p6">Annie Başkan&rsquo;ın odasından çıkıp, salona girdi. Masanın üzerine, kâğıtlara doğru eğildi. Yüzbaşı Loft odaya girmek üzereyken eşikte durdu. Annie&rsquo;yi görmüştü.</p>
<p class="p6">&quot;Burada ne arıyorsun?&quot;</p>
<p class="p6">Annie ters ters:</p>
<p class="p6">&quot;Efendim?&quot; dedi.</p>
<p class="p6">&quot;Burada ne arıyorsun dedim.&quot;</p>
<p class="p6">&quot;Temizlik yapacaktım efendim.&quot;</p>
<p class="p6">&quot;Bir şeye karışma, git buradan.&quot;</p>
<p class="p6">Annie:</p>
<p class="p6">&quot;Peki efendim,&quot; diyerek yüzbaşının kapıdan çekilmesini bekledi, sonra ayaklarım sürüye sürüye çarçabuk çıktı gitti.</p>
<p class="p6">Yüzbaşı kapının ağzından dışarıya doğru seslenerek:</p>
<p class="p6">&quot;Pekâlâ, getirin bakalım,&quot; dedi.</p>
<p class="p6">Tüfeği omzunda asılı bir asker içeriye girdi. Kucağında bir yığın mavi paket vardı. Paketlerin ucundan ipler ve mavi bez parçaları sallanıyordu.</p>
<p class="p6">Loft:</p>
<p class="p6">&quot;Masanın üstüne koy.&quot;</p>
<p class="p6">Asker paketleri yavaşça masanın üzerine bıraktı.</p>
<p class="p6">&quot;Şimdi yukarı çık, Albay Lanser&rsquo;e kendisini beklediğimi ve bu ... şeylerin de burada olduğunu söyle.&quot;</p>
<p class="p6">Asker hemen topukları üzerinde dönüp odadan çıktı.</p>
<p class="p6">Loft masanın yanına gidip, yüzünü ekşiterek paketlerin birini eline aldı. Mavi paraşütü havaya, başının üstüne kaldırdı ve bıraktı;&nbsp;bez parçası açıldı, paket yüzercesine yere indi. Loft tekrar eline alarak paketi incelemeye başladı.</p>
<p class="p6">Albay Lanser, arkasından da Binbaşı Hunter telaşla odaya girdiler. Hunter&rsquo;in elinde dört köşe sarı bir kâğıt vardı.</p>
<p class="p6">Lanser:</p>
<p class="p6">&quot;Günaydın Yüzbaşı,&rdquo; dedikten sonra masanın başına geçip oturdu. Bir süre masadaki tüplere baktıktan sonra birini alıp avucunda tuttu.</p>
<p class="p6">&quot;Otur Hunter,&quot; dedi. &quot;Bunları inceledin mi?&quot;</p>
<p class="p6">Hunter bir iskemle çekip oturduktan sonra elindeki sarı kâğıda dikkatle bakarak:</p>
<p class="p6">&quot;Pek dikkatli bakmadım,&quot; dedi. &quot;On beş kilometrelik mesafe içinde tren hattında üç arıza var.&quot;</p>
<p class="p6">&quot;Öyleyse şunları iyice gözden geçir de ne olduğunu bir anla bakalım.&quot;</p>
<p class="p6">Hunter tüplerden birini alıp dış kabını çıkardı. Tüpün içinde minik bir paket vardı. Bıçağıyla tüpü yardı. Yüzbaşı Loft Hunter&rsquo;in sol tarafından, omuzunun üzerinden izliyordu. Binbaşı yarığı kokladıktan sonra ellerini ovuşturarak:</p>
<p class="p6">&quot;Ne budalalık,&rdquo; dedi. &quot;Ticari alanda kullanılan adi dinamit bu. Çözümlemeden nitrogliserin oranını kestiremem.&quot;</p>
<p class="p6">Tüpün ucunu inceledi.</p>
<p class="p6">&quot;Adi dinamit kapsülü var içinde, civalı fülminat, bir de fitil.,. Süresi bir dakika.&quot;</p>
<p class="p6">Tüpü masanın üstüne iterek devam etti:</p>
<p class="p6">&quot;Çok ucuz, üstelik çok da basit.&rdquo;</p>
<p class="p6">Albay, Loft&rsquo;a dönerek sordu:</p>
<p class="p6">&quot;Bunlardan kaç tane atılmıştır acaba?&quot;</p>
<p class="p6">&quot;Bilmiyorum Albayım. Elli tane bunlardan, doksan tane de boş paraşüt topladık. Nedense halk tüpleri alıp paraşütleri olduğu&nbsp;yerde bırakıyor. Gözümüze ilişmeyen bir miktar daha vardır herhalde.&quot;</p>
<p class="p6">Lanser elini sallayarak:</p>
<p class="p6">&quot;Önemi yok,&rdquo; dedi. &quot;İstedikleri kadar atarlar. Engel olamayız, üstelik onları suçlu da çıkaramayız. Onlar kimsenin ülkesini işgal etmediler ya!&quot;</p>
<p class="p6">Loft sert bir sesle:</p>
<p class="p6">&quot;Topunu birden silip süpürürüz,&quot; dedi.</p>
<p class="p6">Hunter tüplerden birinin tepesindeki bakır kapsülü çıkarmaya uğraşıyordu. Lanser:</p>
<p class="p6">&quot;Evet... evet, silip süpürürüz,&quot; dedi. &quot;Paketlerin dışındaki kâğıtlara baktın mı Hunter?&quot;</p>
<p class="p6">&quot;Daha vaktim olmadı.&quot;</p>
<p class="p6">&quot;Şeytanca bir buluş. Kâğıt mavi olduğu için kolaylıkla göze çarpıyor. Dışındaki kâğıdı açınca içinden bak ne çıkıyor.&quot;</p>
<p class="p6">Ufacık paketi eline alarak devam etti:</p>
<p class="p6">&quot;Bir parça çikolata. Herkes çikolatayı arayacaktır tabii. Hatta bizim askerlerin bile çikolatayı çaldıklarına bahse girerim. Hele çocuklar paskalya yumurtası arar gibi bu çikolataların ardında koşacaklardır.&quot;</p>
<p class="p6">Bir asker odaya girip albayın önüne dört köşe sarı bir kâğıt koydu ve çıkıp gitti. Lanser kâğıda baktıktan sonra acı acı gülerek:</p>
<p class="p6">&quot;Bu seni ilgilendirir Hunter,&quot; dedi. &quot;Hatta iki arıza daha olmuş.&quot;</p>
<p class="p6">Hunter elindeki bakır kapsülden gözlerini ayırarak sordu:</p>
<p class="p6">&quot;Ne dereceye kadar yayılmış bu yöntem? Her yere atmışlar mı bunlardan?&quot;</p>
<p class="p6">Lanser şaşırmıştı.</p>
<p class="p6">&quot;İşin garip tarafı da bu ya zaten. Merkezle görüştüm. Yalnızca bu kasabaya atmışlar.&quot;</p>
<p class="p6">&quot;Peki bundan ne çıkarıyorsun?&quot;</p>
<p class="p6">&quot;Cevap vermek güç. Sanırım burayı deney alanı olarak kullanıyorlar. Anlaşılan başarılı olurlarsa her yere uygulayacaklar, olmazsa cayacaklar.&quot;</p>
<p class="p6">&quot;Peki, ne yapacaksın?&quot;</p>
<p class="p6">&quot;Merkezden, bir daha başka yerde kullanılmamasını önlemek için bu işi kökünden halletmemi emrettiler.&quot;</p>
<p class="p6">Hunter ağlarcasına:</p>
<p class="p6">&quot;Tren hattındaki beş arızayı nasıl onarırım?&quot; diye sızlandı. &quot;Beş arızaya yetecek kadar ray bile yok.&quot;</p>
<p class="p6">&quot;Eski yan hatlardan birkaçını sökersin herhalde.&quot;</p>
<p class="p6">&quot;Ne güzel hat olur ya?&quot;</p>
<p class="p6">&quot;Güzel veya kötü, hat olur ya!&quot;</p>
<p class="p6">Binbaşı Hunter ikiye ayırdığı tüpü masadaki yığının üstüne fırlattı. Loft söze karışarak:</p>
<p class="p6">&quot;Hemen bu işe engel olmalıyız,&quot; dedi. &quot;Bu paketleri toplayan herkesi kullanmalarına vakit kalmadan tutuklayıp cezalandırmalıyız. Hemen eyleme geçelim ki halk bizi aciz sanmasın.&quot;</p>
<p class="p6">Lanser yüzbaşıya bakarak gülümsüyordu:</p>
<p class="p6">&quot;Telaşlanma yüzbaşı! İlk önce derdin ne olduğunu bulalım çaresini sonra düşünürüz.&quot;</p>
<p class="p6">Yığının içinden başka bir paket alıp kâğıdını açtı. İçindeki çikolatayı çıkarıp tadına baktı.</p>
<p class="p6">&quot;Şeytanca bir buluş bu! Pek de güzel çikolataymış. Hani ben bile dayanamadım. Piyango ödülü gibi bir şey.&quot;</p>
<p class="p6">Dinamiti eline alarak sordu:</p>
<p class="p6">&quot;Bunun hakkındaki görüşün nedir Hunter?&quot;</p>
<p class="p6">&quot;Demin de söyledim ya! Çok ucuz ve küçük çapta işler için çok elverişli. Kapsülü var, filiti de bir dakika süreli. Kullanmasını&nbsp;bilirsen çok işe yarar. Bilmezsen beş para etmez.&quot;</p>
<p class="p6">Lanser, kâğıdın iç tarafındaki yazıya bakarak sordu:</p>
<p class="p6">&quot;Bunu okudun mu?&quot;</p>
<p class="p6">&quot;Şöyle bir göz gezdirmiştim.&quot;</p>
<p class="p6">&quot;Ben okudum. Siz de dikkatle dinleyin.&quot;</p>
<p class="p6">Kâğıdı okumaya başladı:</p>
<p class="p6">&quot;Yenilmeyen ulusa: Bunu saklayın. Kendinizi ele vermeyin. Bu, dostlarınızdan sizlere, sizlerden de düşmanlarınıza bir armağandır. Bunları büyük işlerde kullanmaya çalışmayın.&quot;</p>
<p class="p6">Bazı yerleri atlayarak devam etti:</p>
<p class="p6">&quot;Şurasını iyi dinleyin, &lsquo;tren hatlarına&rsquo;, &lsquo;gece çalışın&rsquo; sonra, &lsquo;taşımacılığı durdurun&rsquo;. Şuna da dikkat edin, &lsquo;Talimat&rsquo; raylar. Tüpü rayların altına, ek yerlerine yakın yerleştirin, bağlantı bölümüne sıkıca sokun. Sabit olması için çevresine çamur ya da sıkıştırılmış kar doldurun. Fitil ateş alınca, patlamadan önce ağır ağır altmışa kadar sayabilirsiniz.&quot;</p>
<p class="p6">Albay, Hunter&rsquo;e baktı. Hunter de sükunetle:</p>
<p class="p6">&quot;Doğru,&quot; diye cevap verdi.</p>
<p class="p6">Lanser tekrar kâğıda baktı, bazı yerleri atlayarak devam etti:</p>
<p class="p6">&quot;Köprüler: direncini azaltır, tümden yok etmez. Şunu da dinleyin: &lsquo;transmisyon direkleri&rsquo;, sonra, &lsquo;kanallar, kamyonlar&rsquo;.&quot;</p>
<p class="p6">Mavi kâğıdı masanın üstüne koydu:</p>
<p class="p6">&quot;İşte böyle!&quot;</p>
<p class="p6">Loft öfkeyle,</p>
<p class="p6">&quot;Bir şeyler yapmalıyız! Buna engel olacak bir yol bulunur kuşkusuz! Merkezden ne diyorlar?&quot; diye sordu.</p>
<p class="p6">Lanser dudaklarını kıstı. Parmaklarıyla tüplerin birini evirip çeviriyordu.</p>
<p class="p6">&quot;Söylemeseler de ne diyeceklerini size ezbere anlatabilirdim. Gelen emir şu: &lsquo;Tuzak kurun, çikolataları zehirleyin&rsquo;.&quot;</p>
<p class="p6">Bir süre sustuktan sonra devam etti:</p>
<p class="p6">&quot;Hunter, ben iyi, sadık bir insanım, ama bazen merkezin bu parlak fikirlerini duyunca keşke sivil olsaydım, diyorum, yaşlı, sakat&nbsp;bir sivil... Hep budalalarla uğraştıklarını sanıyorlar. Herhalde kendi zekâlarını bu düşüncelerine dayanarak ölçmek doğru değil.&quot;</p>
<p class="p6">Hunter keyiflenmişti:</p>
<p class="p6">&quot;Sen ne dersin?&quot;</p>
<p class="p6">Lanser sert bir tavırla cevap verdi:</p>
<p class="p6">&quot;Hayır, ama sonunda ne olacak sanki? Adamın biri paket alayım derken tuzağa düşüp ölecek. Çocuğun biri çikolatayı yiyip zehirlenecek. Sonra ne olacak?&quot;</p>
<p class="p6">Önüne, ellerine bakarak devam etti:</p>
<p class="p6">&quot;O zaman paketleri değneklerle, ya da kement atarak toplayacaklar. Çikolatayı, önce kedilerine tattıracaklar. Allah kahretsin! Binbaşı, bunlar zeki insanlar. Budalaca tuzaklara düşecek soydan&nbsp;değiller.&quot;</p>
<p class="p6">Loft öksürdü.</p>
<p class="p6">&quot;Albayım bu bozguncu davranışı,&quot; dedi. &quot;Bir şeyler yapmalıyız. Acaba ne diye yalnızca buraya attılar bunları?&quot;</p>
<p class="p6">Albay Lanser:</p>
<p class="p6">&quot;İki nedenden biri,&quot; diye yanıtladı. &quot;Ya gelişigüzel burayı seçtiler ya da bu kasabayla dışarısı arasında bağlantı var. Bazı gençlerin kaçtığını duymuştuk.&quot;</p>
<p class="p6">Loft kötümser bir sesle:</p>
<p class="p6">&quot;Bir şeyler yapmalıyız,&quot; dedi.</p>
<p class="p6">Lanser, yüzbaşıya döndü:</p>
<p class="p6">&quot;Loft, seni genelkurmaya aday olarak önereceğim. Daha derdin ne olduğunu bile anlamadan eyleme geçmek istiyorsun. Bu yeni çeşit bir zafer. Eskiden halkın silahını elinden alır, hiçbir konuda&nbsp;bilgi vermezdik. Şimdi radyo dinliyorlar, engel olamıyoruz. Radyoların yerini bile bulamıyoruz.&quot;</p>
<p class="p6">Kapıdan bir asker seslendi:</p>
<p class="p6">&quot;Bay Corell sizi görmek istiyor Albayım.&quot;</p>
<p class="p6">&quot;Söyleyin beklesin.&quot;</p>
<p class="p6">Lanser, Loft&rsquo;la konuşmaya devam etti:</p>
<p class="p6">&quot;Kâğıtları okudular. Silah gökten yağmur gibi yağıyor. Şimdilik dinamit gönderiyorlar. Yakında saatli bomba, daha sonra da zehir&nbsp;atarlar.&rdquo;</p>
<p class="p6">Loft kaygıyla:</p>
<p class="p6">&quot;Henüz zehir atmadılar,&quot; dedi.</p>
<p class="p6">&quot;Evet, ama yakında onu da atarlar.&quot;</p>
<p class="p6">&quot;Ya halkın eline şu minicik oklardan bir miktar geçerse? Hani şu eğlenmek için hedefe attığın saçma sapan küçük oklardan?..&nbsp;Ucuna zehir akıtılmış, sessiz, öldürücü oklar... Atıldığını işlemezsiniz bile, üniformayı delip geçer, hiç de gürültü çıkarmazlar. Halkın&nbsp;eline bunlardan birkaç tane geçerse askerlerin, hatta sizin direnciniz nasıl bozulur bilir misiniz? Ya çevrede, söz gelişi arsenik bulunduğunu bilirlerse askerlerin hali ne olur? İç rahatlığı ile yiyip içemez olurlar.&quot;</p>
<p class="p6">Hunter soğuk bir tavırla:</p>
<p class="p6">&quot;Düşmanın karşı saldırısını mı düşünüyorsun Albayım?&quot; diye sordu.</p>
<p class="p6">&quot;Hayır, ama üç aşağı beş yukarı kestirmeye çalışıyorum.&quot;</p>
<p class="p6">Loft:</p>
<p class="p6">&quot;Albayım,&quot; dedi. &quot;Dinamiti araştıracağımıza oturup boş yere çene çalıyoruz. Halk kendi arasında bir örgüt kurmuşsa ortaya çıkarıp, kökünden yok etmeliyiz.&quot;</p>
<p class="p6">&quot;Evet, kökünden hatta bıçakla keser gibi ansızın acımasızca yok etmeliyiz, değil mi? Yanma bir manga al Loft. Prackle de öyle&nbsp;yapsın. Keşke birkaç genç subay daha olsaydı. Tonder&rsquo;in ölümü bizi güç duruma soktu. Ne diye kadın peşine düşmeye kalktı?&quot;</p>
<p class="p6">Loft:</p>
<p class="p6">&quot;Teğmen Prackle&rsquo;ın hareket tarzı hoşuma gitmiyor Albayım,&quot; dedi.</p>
<p class="p6">&quot;Ne yapıyor?&quot;</p>
<p class="p6">&quot;Bir şey yaptığı yok, ama çok sinirli ve kederli.&quot;</p>
<p class="p6">&quot;Evet biliyorum. Bu, sık sık üzerinde durduğum bir konudur. Hatta bu kadar çok sözünü etmeseydim şimdiye kadar çoktan tüm general olmuştum. Gençlerimizi yalnızca zafere hazırladık. Yenilgiye uğrayınca nasıl hareket edeceklerini bilemiyorlar. Başka gençlerden daha zeki, daha cesur olduklarını öğrettik onlara. Oysa ne daha cesur ne de daha zeki olmadıklarını anlamak hepsini allak bullak etti.&quot;</p>
<p class="p6">Loft sert bir sesle:</p>
<p class="p6">&quot;Yenilgi ile ne kastediyorsunuz?&quot; dedi. &quot;Biz. yenilmedik.&quot;</p>
<p class="p6">Lanser uzun bir süre hiç konuşmadan soğuk, buz gibi bir bakışla gözlerini genç yüzbaşıya dikti. Sonunda Loft gözlerini indirdi.</p>
<p class="p6">&quot;Albayım,&quot; dedi.</p>
<p class="p6">Lanser:</p>
<p class="p6">&quot;Teşekkür ederim,&quot; diye cevap verdi.</p>
<p class="p6">&quot;Başkalarından aynı anlayışı beklemiyorsunuz.&quot;</p>
<p class="p6">&quot;Onlar aynı şeyi düşünmedikleri için hakaret sayılmaz. İhmalcilik gösterince hakaret sayılır.&quot;</p>
<p class="p6">&quot;Evet Albayım.&quot;</p>
<p class="p6">&quot;Haydi şimdi git Prackle&rsquo;a göz kulak ol. Araştırmaya başlayın. Açıkça aykırı bir hareket görmedikçe kimseye ateş etmeyin. Anlaşıldı mı?&quot;</p>
<p class="p6">Loft:</p>
<p class="p6">&quot;Evet Albayım,&quot; diyerek selam durumuna geçti odadan çıktı.</p>
<p class="p6">Hunter gülerek albaya bakıyordu:</p>
<p class="p6">&quot;Çocuğu biraz fazla hırpalamadın mı?&quot;</p>
<p class="p6">&quot;Mecburdum. Korkuyor. Bu çeşit insanları iyi tanırım. Korktukları zaman sert davranılmazsa tümden çökerler. Başkalarının sevgiye güvenmesi gibi bunlar da disipline güvenirler. Sen şu rayları&nbsp;bulsan iyi olur. Bana kalırsa geri kalan bölümünü de bu gece dinamitle atmaya yelteneceklerdir.&quot;</p>
<p class="p6">Hunter ayağa kalktı.</p>
<p class="p6">&quot;Evet,&quot; dedi. &quot;Emir merkezden geliyor anlaşılan.&quot;</p>
<p class="p6">&quot;Evet.&quot;</p>
<p class="p6">&quot;Acaba...&quot;</p>
<p class="p6">&quot;Ne diyeceklerini bilirsin. Eninde sonunda ne çeşit emirler vereceklerini sen de bilirsin. Elebaşlarını yakalayın, kurşuna dizin, esir alın, esirleri kurşuna dizin, daha başka esirler alın, onları da kurşuna dizin...&quot;</p>
<p class="p6">Sesi yükselmişti. Sonra hafifçe adeta fısıldayarak devam etti:</p>
<p class="p6">&quot;Nefret gittikçe artıyor, aramızdaki uçurum gitgide derinleşiyor.&quot;</p>
<p class="p6">Hunter, Başkan&rsquo;ın yatak odasını göstererek çekingen bir tavırla sordu:</p>
<p class="p6">&quot;Listedeki isimlerden hiç kimseyi mahkûm ettiler mi?&quot;</p>
<p class="p6">&quot;Hayır, henüz değil. Şimdilik sadece tutuklanacaklar var.&quot;</p>
<p class="p6">Lanser, bir an gözlerini elleriyle örttü. Sonra omuzlan dikleşti. Yüzünü acımasız bir ifade kapladı.</p>
<p class="p6">&quot;Hunter, ben sivil değilim. Zaten subay kıtlığı çekiyoruz. Biliyorsun. Haydi işinin başına geç Binbaşı. Ben de Corell&rsquo;le konuşayım.&quot;</p>
<p class="p6">Hunter gülümseyerek kapıya doğru ilerledi. Kapıyı açınca dışarıya dönerek:</p>
<p class="p6">&quot;Evet burada,&quot; dedi.</p>
<p class="p6">Sonra omuzunun üzerinden Lanser&rsquo;e seslendi.</p>
<p class="p6">&quot;Prackle gelmiş, seni görmek istiyor.&quot;</p>
<p class="p6">&quot;İçeri gelsin.&quot;</p>
<p class="p6">Asık suratla ve hırçın bir tavırla Prackle odaya girdi.</p>
<p class="p6">Lanser:</p>
<p class="p6">&quot;Biraz otur dinlen,&quot; dedi. &quot;Haydi Teğmen iyi ve uslu bir asker gibi otur bakayım.&quot;</p>
<p class="p6">Prackle&rsquo;in sinirli hali birdenbire kayboluvermişti. Oturup dirseklerini masaya dayadı.</p>
<p class="p6">&quot;Keşke,&quot; diye başlarken, Lanser sözünü kesti:</p>
<p class="p6">&quot;Dur, hiç konuşma. Derdin nedir biliyorum. Umduğun bu değildi, değil mi? Daha güzel, daha hoş günler bekliyordun.&quot;</p>
<p class="p6">&quot;Bizden nefret ediyorlar. Hem de öylesine nefret ediyorlar ki...&quot;</p>
<p class="p6">Lanser güldü.</p>
<p class="p6">&quot;Neden böyle olduğunu sanırım anlıyorum. Gençler iyi asker oluyorlar, ama gençlerin de kadına ihtiyacı var değil mi?&quot;</p>
<p class="p6">&quot;Evet, iyi bildiniz.&rdquo;</p>
<p class="p6">Lanser sevecen bir tavırla sordu:</p>
<p class="p6">&quot;O da senden nefret ediyor mu?&quot;</p>
<p class="p6">Prackle şaşkın bir halde durdu.</p>
<p class="p6">&quot;Bilmiyorum Albayım,&quot; dedi. &quot;Kanımca, sadece acıyor.&quot;</p>
<p class="p6">&quot;Sen de üzülüyorsun bu işe!&quot;</p>
<p class="p6">&quot;Burasını sevmedim.&quot;</p>
<p class="p6">&quot;Hayır. Daha eğlenceli olacak sanırdın değil mi? Teğmen Tonder&rsquo;in sinirleri bozuldu, eğlenmeye yeltendi, onu da becerdiler. Seni geri gönderebilirim. Burada sana ihtiyacımız varken dönmek ister misin?&quot;</p>
<p class="p6">Prackle güç durumda kalmıştı.</p>
<p class="p6">&quot;Hayır Albayım, istemem,&quot; dedi.</p>
<p class="p6">&quot;Aferin. Artık erkek değilsin. Askersin. Senin keyfinin, rahatının hiç değeri yok, hatta Teğmenim, hayatının da değeri yok. Yaşarsan ileride olanları anımsarsın, tek kazancın anıların olur. Bu arada emir alıp emirleri yerine getirmekle yükümlüsün. Emirlerin&nbsp;çoğu tatsız şeyler olacaktır, ama bu seni ilgilendirmez. Sana yalan&nbsp;söyleyecek değilim, Teğmen. Seni toz pembe günlere değil bugüne&nbsp;hazırlamış olmaları gerekirdi. Benliğini yalanla değil, gerçekle yoğurmalıydılar.&quot;</p>
<p class="p6">Sesi sertleşmişti.</p>
<p class="p6">&quot;Ama bu görevi kendin seçtin teğmen. Devam edecek misin, yoksa geri mi döneceksin? İç dünyanla uğraşamayız.&quot;</p>
<p class="p6">Prackle ayağa kalktı:</p>
<p class="p6">&quot;Sağol Albayım.&quot;</p>
<p class="p6">&quot;Kıza gelince, Teğmen, ister baştan çıkar, ister kanadının altına al, ister evlen, ama sırası gelince gözünü kırpmadan kurşuna dizmeye hazırlan.&quot;</p>
<p class="p6">Prackle bezgin bir sesle:</p>
<p class="p6">&quot;Evet Albayım, sağol Albayım,&quot; diye cevap verdi.</p>
<p class="p6">&quot;Emin ol, bunları önceden bilmek daha iyidir. Haydi artık git teğmen. Şayet Corell hâlâ bekliyorsa, gönder gelsin.&quot;</p>
<p class="p6">Teğmenin kapıdan çıkışını izledi.</p>
<p class="p6">Mr. Corell değişmiş bambaşka bir insan olmuştu. Sol kolu askıdaydı. Eski neşeli, dost tavırlı, güler yüzlü Corell&rsquo;den iz kalmamıştı. Yüzü asık, öfkeliydi. Gözleri, ölü domuz gözünü andırırcasına kısılmıştı.</p>
<p class="p6">&quot;Daha önce gelmek istedim, ama gösterdiğiniz kayıtsızlık engel oldu.&quot;</p>
<p class="p6">&quot;Yanılmıyorsam raporun yanıtını bekliyordunuz.&quot;</p>
<p class="p6">&quot;Daha fazla şeyler de bekliyordum. Bana yetki vermekten çekindiniz. Değersiz olduğumu söylediniz. Sizden çok önce bu kasabaya yerleştiğimi unuttunuz. Önerimi dinlemeyerek başkanı görevinde bıraktınız.&quot;</p>
<p class="p6">&quot;Yoksa, şimdikinden daha büyük güçlüklerle karşılaşırdık.&quot;</p>
<p class="p6">&quot;Bu bir görüş açısı... Bu adam birtakım isyancıların elebaşısıdır.&rdquo;</p>
<p class="p6">&quot;Saçma. Kendi halinde basit bir insan.&quot;</p>
<p class="p6">Corell sağlam kalan eliyle, sağ cebinden kara kaplı bir defter çıkarıp parmaklarıyla sayfalarını çevirmeye başladı:</p>
<p class="p6">&quot;Benim haber kaynaklarım olduğunu ve sizden çok önce buraya yerleştiğimi unutuyorsunuz Albay. Bu kasabada her olayda Başkan Orden&rsquo;in parmağı olduğunu size bildirmek isterim. Teğmen Tonder&rsquo;in öldürüldüğü gece başkan cinayetin işlendiği evde bulunuyordu. Kız dağlara kaçınca onun akrabalarının yanına sığındı. Ardından gittim ama yetişmedim. Biri buradan kaçacak olsa anında&nbsp;Orden&rsquo;in haberi oluyor ve yardım ediyor. Bu paraşüt olayında da&nbsp;parmağı olduğundan çok kuşkulanıyorum.&rdquo;</p>
<p class="p6">Lanser merakla:</p>
<p class="p6">&quot;Ama kanıtlayamıyorsunuz,&quot; dedi.</p>
<p class="p6">&quot;Hayır kanıtlayamam. Söylediklerinden birincisini biliyorum, sonuncusundan ise sadece kuşkulanıyorum. Belki şimdi anlatacaklarımı dinlemeye razı olursunuz.&quot;</p>
<p class="p6">Lanser sükunetle:</p>
<p class="p6">&quot;Neymiş önerileriniz?&quot; dedi.</p>
<p class="p6">&quot;Albay, bunlar öneriden biraz daha ileri. Orden savaş tutsağı olarak tutulmalı ve hayatı kasabanın sükuneti karşılığı bağışlanmalı.</p>
<p class="p6">Hayatı, bir tek dinamit fitilinin ateşlenmesine bağlı olmalı.&quot;</p>
<p class="p6">Tekrar elini cebine soktu ve küçük bir defter çıkarıp Albayın önüne koydu:</p>
<p class="p6">&quot;Merkezden aldığım yanıt işte bu. Okuyunca bana birtakım yetkiler verilmiş olduğunu anlayacaksınız.&quot;</p>
<p class="p6">Lanser küçük deftere bakarak cevap verdi:</p>
<p class="p6">&quot;Beni hiçe sayarak hareket ettin değil mi?&quot;</p>
<p class="p6">Adamdan tiksindiği gözlerinden okunuyordu.&quot;</p>
<p class="p6">&quot;Yaralandığını duydum. Nasıl oldu?&rdquo;</p>
<p class="p6">&quot;Sizin teğmenin öldürüldüğü gece bana da saldırdılar. Devriye kurtardı. O gece kasabadan birkaç kişi benim teknemle kaçtı. Albay, Başkan Orden&rsquo;in tutsak alınması için bir daha uyarıda bulunmak gerekli mi?&quot;</p>
<p class="p6">Lanser:</p>
<p class="p6">&quot;Kendisi burada, kaçmadı ki,&quot; dedi. &quot;Bundan daha öte tutsaklık olur mu?&quot;</p>
<p class="p6">Uzaktan bir patlama sesi duyuldu. İkisi de sesin geldiği yana döndüler. Corell:</p>
<p class="p6">&quot;İşte gördünüz mü Albay?&quot; dedi. &quot;Siz de biliyorsunuz ki bu deney olumlu sonuç verirse bütün işgal bölgesine dinamit yağdıracaklar.&quot;</p>
<p class="p6">Lanser sakin bir tavırla:</p>
<p class="p6">&quot;Bu konuda sizin görüşünüz nedir?&quot; diye sordu.</p>
<p class="p6">&quot;Demin de söyledim ya! Herhangi bir isyan hareketini Orden&rsquo;in hayatı ile tehdit edersiniz.&quot;</p>
<p class="p6">&quot;Ya gene isyan ederler de biz Orden&rsquo;i kurşuna dizersek?&quot;</p>
<p class="p6">&quot;O zaman sıra küçük doktora gelir. Resmi bir konumu yoksa da başkandan sonra en çok onun sözü geçer.&quot;</p>
<p class="p6">&quot;Ama resmi bir sıfatı yok.&quot;</p>
<p class="p6">Halkın güvenini kazanmıştır.&quot;</p>
<p class="p6">&quot;Peki onu da kurşuna dizince ne olacak?&quot;</p>
<p class="p6">&quot;O zaman hakimiyet bizim elimize geçer. İsyan önlenmiş olur. Elebaşlarını öldürünce isyan durur.&quot;</p>
<p class="p6">Lanser adamı sınavdan geçirircesine sordu:</p>
<p class="p6">&quot;Gerçekten bu görüşte misiniz?&rdquo;</p>
<p class="p6">&quot;Böyle olması gerekir.&quot;</p>
<p class="p6">Lanser ağır ağır başını salladı.</p>
<p class="p6">&quot;Nöbetçi!&quot; diye seslendi.</p>
<p class="p6">Kapıda bir asker göründü. ,</p>
<p class="p6">Lanser:</p>
<p class="p6">&quot;Çavuş,&quot; dedi. &quot;Başkan Orden tutuklanmıştır. Dr. Winter de tutuklanmıştır. Orden&rsquo;in gözaltına alınmasını sağla, Winter&rsquo;i de derhal buraya getir.&quot;</p>
<p class="p6">Nöbetçi:</p>
<p class="p6">&quot;Peki Albayım,&quot; dedi.</p>
<p class="p6">Lanser, Corell&rsquo;e dönerek:</p>
<p class="p6">&quot;Dilerim ne yaptığınızın bilincindesinizdir,&quot; dedi. &quot;Dilerim yaptığınızın bilincindesinizdir.&quot;</p>
</body>
</html>