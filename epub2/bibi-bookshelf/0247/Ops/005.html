<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p3">&nbsp;</p>
<h1 class="h12"><a id="ncx718"></a><a id="a4"></a>III</h1>
<p class="p6">Kasaba halkı asık suratla sokaklarda dolaşıyordu. Gözlerindeki hayret, şaşkınlık ifadesi biraz kaybolmuş, fakat yerini henüz öfke ve hırs kaplamamıştı. .Madende, kömür arabalarım sürerken işçilerin yüzü asıktı, neşesizdiler. Esnaf, tezgâhının arkasında müşteriye&nbsp;hizmet ediyor, fakat kimse konuşmuyordu. Halk kendi arasında tek&nbsp;tük bir iki laf ediyor, herkes savaşı, kendini düşünüyor, geçmişi&nbsp;anımsıyor ve her şeyin ansızın nasıl değiştiğine şaşıyordu.</p>
<p class="p6">Başkan Orden&rsquo;in kabul salonunda cılız bir ateş yanıyordu. Lambalar yanmıştı. Koyu boz renkli bir gündü. Havada kış kokusu&nbsp;vardı. Oda bile değişmişti. Kumaş kaplı koltuklar geriye itilmiş, masalar bir kenara saklanmıştı. Sağ kapının eşiğinde Joseph&rsquo;le Annie&nbsp;dört köşe kocaman bir masayı odaya sokmaya çabalıyorlardı. Masayı yan yatırmışlardı. Joseph odaya girmiş, Annie&rsquo;nin al yanaklı kafası kapıda görünüyordu. Joseph masanın ayaklarını yanlamasına kapıdan sokarken bağırdı:</p>
<p class="p6">&quot;İtmesene Annie!.. Haydi!..&quot;</p>
<p class="p6">Annie&rsquo;nin yanakları al al olmuş, yüzü burnunun ucuna kadar kızarmıştı. Öfkeyle:</p>
<p class="p6">&quot;Haydi imiş!..&quot; diye bağırdı.</p>
<p class="p6">Annie aşağı yukarı her tanrının günü öfkeliydi. Hele şu düşman askerleri gelip kasaba işgal edileli huyu daha da çetinleşmişti. Yıllardır herkesin yaka silktiği bu kötü huy şimdi aşırı bir vatanseverlik olarak ün salıvermiş, askerlerin kafasına kaynar su dökerek&nbsp;özgürlük ışığı diye üne erişivermişti. İster düşman ister dost olsun,&nbsp;Annie zaten kapısının önünde birikenlere kaynar su dökecek huyda&nbsp;bir kadındı; ama olayların gidişi onu bir kahraman kılığına sokuvermişti. Başarısının ilk aşamasına öfke yoluyla eriştiğinden beri&nbsp;Annie yeni yeni başarılar düşüyle giderek öfkesini artırıyordu.</p>
<p class="p6">Joseph:</p>
<p class="p6">&quot;Yerde sürükleme masayı,&quot; diye söylendi.</p>
<p class="p6">Masa kapının ağzını tıkayıp kalmıştı. Joseph:</p>
<p class="p6">&quot;Dikkat et,&quot; diye bir uyarıda daha bulundu.</p>
<p class="p6">&quot;Ediyorum ya!&quot;</p>
<p class="p6">Joseph durup masanın durumunu incelerken, Annie kollarım kavuşturdu, ters ters adamı seyre koyuldu. Joseph masanın bacağını hafifçe oynatarak denedi.</p>
<p class="p6">&quot;İtme, o kadar sert itme!&quot;</p>
<p class="p6">Annie hâlâ kollarını kavuşturmuş bekliyordu. Joseph bir başına masayı odaya soktu.</p>
<p class="p6">&quot;İşte yerleştiriyoruz şimdi,&quot; diyerek masayı çevirirken Annie adamcağıza yardıma yanaştı. Sonunda dört bacağı üstüne yerleştirip masayı odanın ortasına çektiler. Annie:</p>
<p class="p6">&quot;Oldu,&quot; dedi. &quot;Başkan hazretleri emretmeseydi dünyada bu işi yapmazdım. Masaları oradan oraya sürüklemeye ne hakları var?&quot;</p>
<p class="p6">&quot;Ondan önce, buraya gelmeye ne hakları var?&quot;</p>
<p class="p6">&quot;Hiiç!&quot;</p>
<p class="p6">Joseph:</p>
<p class="p6">&quot;Hiç,&quot; diye yineledi. &quot;Hiç hakları yok. Ama geldiler işte. Tüfekleriyle, paraşütleriyle gelip kuruldular. Gözlerini kırpmadan yerleştiler, Annie!&quot;</p>
<p class="p6">&quot;Hakları yok ki! Hem buraya ne diye masa koydururlar? Yemek odası mı burası?&quot;</p>
<p class="p6">Joseph masanın başına özenle bir iki iskemle yerleştirdi.</p>
<p class="p6">&quot;Mahkeme kurulacak,&quot; dedi. &quot;Alexander Morden yargılanacak.&quot;</p>
<p class="p6">&quot;Molly Morden&rsquo;in kocası mı?&quot;</p>
<p class="p6">&quot;Evet.&quot;</p>
<p class="p6">&quot;O herifin kafasını baltayla ezdi diye mi?&quot;</p>
<p class="p6">&quot;Evet.&quot;</p>
<p class="p6">&quot;Morden iyi adamdır. Yargılamaya ne hakları var? Yaş gününde Molly&rsquo;ye al renkli güzelim bir giysi vermişti. Alex&rsquo;i yargılamaya ne hakları varmış?&quot;</p>
<p class="p6">&quot;Ne yaparsın, herifi öldürdü.&quot;</p>
<p class="p6">&quot;Öldürdüyse ne olacakmış? Herif Alex&rsquo;e emir vermeye kalkışmış. Öyle duydum. Alex emir altına girmez. Zamanında belediye üyesiydi. Babası da öyle.&rdquo;</p>
<p class="p6">Annie cömertçe ekledi:</p>
<p class="p6">&quot;Molly Morden pek güzel pastalar yapar, ama kreması biraz koyu oluyor. Alex&rsquo;e ne yapacaklar?&quot;</p>
<p class="p6">&quot;Kurşuna dizerler.&quot;</p>
<p class="p6">&quot;Yapamazlar bunu!&quot;</p>
<p class="p6">&quot;İskemleleri getir Annie. Yaparlar, neden yapmasınlar. Kurşuna dizerler, olur biter.&quot;</p>
<p class="p6">Annie, sert nasırlı parmağını sallayarak öfkeyle söylendi:</p>
<p class="p6">&quot;Bu sözlerime kulak ver sen. Alex&rsquo;e bir şey yaparlarsa halk bunu dünyada bağışlamaz. Herkes Alex&rsquo;i sever. Bundan önce karıncayı incitmiş adam değildi. Öyle mi değil mi? Cevap versene!&quot;</p>
<p class="p6">&quot;Doğru.&quot;</p>
<p class="p6">&quot;Gördün mü bak! Alex&rsquo;in kılına dokunulursa halk zıvanadan çıkar. Al benden de o kadar. Asla dayanamam böyle şeye.&quot;</p>
<p class="p6">&quot;Ne yaparsın?&quot;</p>
<p class="p6">&quot;Bir iki herif de ben haklarım.&quot;</p>
<p class="p6">&quot;O zaman da seni kurşuna dizerler.&quot;</p>
<p class="p6">&quot;Varsın dizsinler! Bu sözüm kulağına küpe olsun. Günlerden bir gün iş çığırından çıkacaktır. O ne o öyle, gece yarısı eve girip&nbsp;çıkmalar, yok bilmem elin oğlunu kurşuna dizmeler!..&quot;</p>
<p class="p6">Joseph masanın başına özenle bir iskemle yerleştirdi. Gizli planlar hazırlayan bir casus gibi, hafif bir sesle:</p>
<p class="p6">&quot;Annie,&quot; diye seslendi.</p>
<p class="p6">Annie durdu. Adamın sesinden bir şeyler sezerek yanına yaklaştı. Joseph:</p>
<p class="p6">&quot;Sır saklayabilir misin?&quot; diye sordu.</p>
<p class="p6">Annie, ilk defa bir sır edineceği için hayran hayran Joseph&rsquo;e bakarak cevap verdi:</p>
<p class="p6">&quot;Elbette. Neymiş?&quot;</p>
<p class="p6">&quot;William Deal ile Walter Doggel dün gece kaçtılar.&quot;</p>
<p class="p6">&quot;Kaçtılar mı? Nereye?&quot;</p>
<p class="p6">&quot;Vapurla İngiltere&rsquo;ye gittiler.&quot;</p>
<p class="p6">Annie sevinç ve umutla içini çekerek:</p>
<p class="p6">&quot;Herkes biliyor mu?&quot; diye sordu.</p>
<p class="p6">&quot;Şey, hayır... daha doğrusu...&quot;</p>
<p class="p6">Eliyle tavanı göstererek:</p>
<p class="p6">&quot;Bunlar hariç herkes biliyor,&quot; dedi.</p>
<p class="p6">&quot;Ne zaman gittiler? Neden ben daha önce duymadım?&quot;</p>
<p class="p6">&quot;Çok işin vardı.&quot;</p>
<p class="p6">Joseph&rsquo;in sesini de, suratını da buz gibi bir ifade kaplamıştı: &quot;Şu Corell denen herifi tanırsın değil mi?&quot;</p>
<p class="p6">&quot;Evet.&quot;</p>
<p class="p6">Joseph, Annie&rsquo;ye biraz daha sokuldu:</p>
<p class="p6">&quot;Onun da sonu yaklaştı.&quot;</p>
<p class="p6">&quot;Ne demek istiyorsun?&quot;</p>
<p class="p6">&quot;Kulağıma çalındı.&quot;</p>
<p class="p6">Annie heyecanla derin bir &quot;Ahhh!&quot; çekti.</p>
<p class="p6">Artık Joseph&rsquo;in dili çözülmüştü.</p>
<p class="p6">&quot;Halk birleşiyor. Tutsaklığı yürekleri kaldırmıyor. Çok işler dönecek ortada. Annie, sen de gözlerini dört aç. Sana da görev verilir.&quot;</p>
<p class="p6">&quot;Peki ya Başkan? Ne yapacak dersin? Bize karşı gelmez herhalde?&quot;</p>
<p class="p6">&quot;Bilmem, bir şey söylemiyor ki!&quot;</p>
<p class="p6">Sol kapının tokmağı döndü. Başkan Orden ağır adımlarla içeri girdi. Yorgun ve bezgin bir hali vardı. Arkasından Dr. Winter odaya girdi. Orden:</p>
<p class="p6">&quot;Aferin Joseph,&quot; dedi. &quot;Teşekkür ederim Annie. Pek güzel olmuş.&quot;</p>
<p class="p6">Başkan Orden ocağa yaklaşarak sırtını ısıtmaya koyuldu. Dr. Winter masanın başındaki iskemleyi çekip oturmuştu. Orden:</p>
<p class="p6">&quot;Acaba bu görevi daha ne kadar sürdüreceğim? Halk bana pek güvenmiyor. Düşman desen, onlar da öyle. Hoş bir durum değil,&quot;-dedi.</p>
<p class="p6">&quot;Ne bileyim? Senin kendine güvenin var ya! İçinde herhangi bir kuşku yok herhalde?&quot;</p>
<p class="p6">&quot;Kuşku mu? Hayır. Ben Belediye Başkanıyım. Gene de birçok şey var ki, anlayamıyorum.&quot;</p>
<p class="p6">Masayı göstererek devam etti:</p>
<p class="p6">&quot;Mahkeme ne diye burada toplanacak anlamıyorum. Alex Mor-den cinayet suçu ile yargılanacak. Alex&rsquo;i hatırlarsın değil mi? Molly adında şipşirin bir karısı vardır.&quot;</p>
<p class="p6">&quot;Evet, hatırlıyorum. İlkokulda ders verirdi. Hatırlamaz olur muyum? Pek güzel bir kızcağız. Gözlük takması gerekince ne üzülmüştü! Elden ne gelir? Alex bir subay öldürdü. İşin bu yanını kimse düşünmüyor.&quot;</p>
<p class="p6">&quot;Doğru. Fakat ne diye yargılamalı? Ne diye doğrudan doğruya kurşuna dizmiyorlar? Kuşku, yargı, hak, haksızlık bahis konusu bile&nbsp;değil. Burada bu gibi şeylerin önemi yok artık. Ne diye yargılamak&nbsp;istiyorlar - hem de benim evimde?&quot;</p>
<p class="p6">Dr. Winter cevap verdi:</p>
<p class="p6">&quot;Gösteriş için olsa gerek. Bazı insanlara göre durumu kurtarmak için işin resmi yanını bütün ayrıntılarıyla yerine getirirsen halk o işin dış kalıbını kabullenir, olur biter. Bizim de asker gücümüz&nbsp;-silahlı askerlerimiz- vardı, ama aslına bakarsan o askerlere silahlı kuvvetler demek için bin şahit lazım. Şimdi düşman subayları sözde mahkeme kurarak halkı adaletin varlığına inandıracaklar. Hem&nbsp;sonra Alex&rsquo;in yüzbaşıyı öldürdüğünü de unutma.&quot;</p>
<p class="p6">&quot;Evet, biliyorum.&quot;</p>
<p class="p6">Winter devam etti:</p>
<p class="p6">&quot;Hele mahkeme senin evinde kurulursa... Herkes burada adaletin varlığına inanır.&quot;</p>
<p class="p6">Sağdaki kapı açılınca doktor sustu. Odaya genç bir kadın girmişti. Otuz yaşlarında güzel bir kadındı. Gözlüklerini elinde tutuyordu. Sade ve temiz pak giyinmişti. Son derece heyecanlıydı. Çabuk çabuk konuşarak:</p>
<p class="p6">&quot;Annie doğruca buraya girmemi söyledi efendim,&quot; dedi.</p>
<p class="p6">Başkan:</p>
<p class="p6">&quot;Elbette, hoş geldiniz,&rdquo; diye cevap verdi. &quot;Sanırım Molly Morden sizsiniz.&quot;</p>
<p class="p6">&quot;Evet efendim. Alex mahkeme huzuruna çıktıktan sonra kurşuna dizilecekmiş.&quot;</p>
<p class="p6">Orden önüne, yere bakarak sustu. Molly:</p>
<p class="p6">&quot;İdam hükmünü siz verecekmişsiniz,&quot; diye devam etti. &quot;Sizin sözünüzle Alex&rsquo;i öldürecekler.&rdquo;</p>
<p class="p6">Orden hayretle başını kaldırarak:</p>
<p class="p6">&quot;Ne?&quot; dedi. &quot;Kim diyor bunu?&quot;</p>
<p class="p6">Genç kadın omuzlarını dikleştirdi, yarı yalvararak, yarı merakla:</p>
<p class="p6">&quot;Bunu yapamazsınız, yapmazsınız, değil mi efendim?&quot; diye sordu.</p>
<p class="p6">&quot;Benim bile bilmediğim bir şeyi halk nereden biliyor?&quot;</p>
<p class="p6">Dr. Winter cevap verdi:</p>
<p class="p6">&quot;Bu, büyük ve bilinmez bir sırdır. Dünyanın dört bir yönünde hükümdarları, yöneticileri hayrete düşüren bir sır, bir gizdir bu. Bugün, sansüre, sıkı kontrollere karşın birçok haberin kulaktan kulağa dolaşması, gerçeklerin bir yolunu bulup çevreye yayılması düşman yöneticilerini şaşırtıyor. Büyük ve bilinmez bir sırdır bu.&quot;</p>
<p class="p6">Genç kadın başını kaldırdı, çevresine baktı. Sanki oda birden kararıvermişti. Korkuyordu.</p>
<p class="p6">&quot;Bulut geçti,&quot; dedi. &quot;Kar yağacak diyorlar. Daha çok erken ama...&quot;</p>
<p class="p6">Dr. Winter pencereye yaklaşıp gökyüzüne bir göz attı.</p>
<p class="p6">&quot;Evet, büyük bir bulut geçiyor. Belki çabucak geçip gider.&quot;</p>
<p class="p6">Başkan Orden lambayı açtı. Cılız bir ışık ortalığı kaplamıştı. Tekrar söndürdü.</p>
<p class="p6">&quot;Gündüz vakti lamba yakınca insanın içine hüzün çöküyor.&quot;</p>
<p class="p6">Molly başkanın yanına yaklaştı.</p>
<p class="p6">&quot;Alex cani ruhlu bir adam değildir. Sinirlidir, ama şimdiye kadar hiç yasa dışına çıkmamıştır. Herkesten saygı gördü.&quot;</p>
<p class="p6">Orden elini genç kadının omuzuna koyarak cevap verdi:</p>
<p class="p6">&quot;Alex&rsquo;i çocukluğundan beri tanırım. Babasını, hatta büyükbabasını da tanırdım. Büyükbabası eskiden ayı avına çıkardı. Bunu bilir miydin?&quot;</p>
<p class="p6">Molly duymamazlıktan gelerek:</p>
<p class="p6">&quot;Alex&rsquo;i mahkûm etmezsiniz değil mi?&quot; diye sordu.</p>
<p class="p6">&quot;Hayır. Nasıl mahkûm edebilirim?&quot;</p>
<p class="p6">&quot;Herkes düzeni sağlamak için böyle hareket edersiniz diyor.&quot;</p>
<p class="p6">Başkan Orden iskemlenin arkasına geçti. Kenarını sıkı sıkı kavrayarak sordu:</p>
<p class="p6">&quot;Halk düzen istiyor mu Molly?&quot;</p>
<p class="p6">&quot;Bilmiyorum. Özgür kalmak istiyorlar.&quot;</p>
<p class="p6">&quot;Peki özgürlüğü nasıl elde edeceklerini, silahlı bir düşmana nasıl karşı koyacaklarını biliyorlar mı?&quot;</p>
<p class="p6">&quot;Hayır, sanmam.&quot;</p>
<p class="p6">&quot;Sen zeki bir kızsın Molly. Sen biliyor musun?&quot;</p>
<p class="p6">&quot;Hayır efendim. Ama fazla yumuşak davranırsak ezileceğimizi biliyorlar. Askerlere baskı altına girmeyeceğimizi göstermek istiyorlar.&rdquo;</p>
<p class="p6">Dr. Winter:</p>
<p class="p6">&quot;Dövüşmelerine fırsat kalmadı ki, makineli tüfeklerle nasıl başa çıkılır?&quot; dedi.</p>
<p class="p6">Orden devam etti:</p>
<p class="p6">&quot;Ne yapmak istediklerini öğrenince bana haber verir misin Molly?&quot;</p>
<p class="p6">Genç kadın kuşkuyla başkana bakarak:</p>
<p class="p6">&quot;Evet,&quot; dedi.</p>
<p class="p6">&quot;&lsquo;Hayır&rsquo; demek istedin. Bana güvenin yok.&quot;</p>
<p class="p6">&quot;Ya Alex ne olacak?&quot;</p>
<p class="p6">&quot;Ben onu mahkûm edecek değilim. Kendi halkımıza karşı bir suç işlemedi.&quot;</p>
<p class="p6">Molly durakladı.</p>
<p class="p6">&quot;Ya onlar? Onlar öldürürler mi Alex&rsquo;i?&quot;</p>
<p class="p6">Orden uzun uzun kadına baktı.</p>
<p class="p6">&quot;Vah yavrum,&quot; dedi, &quot;vah yavrucak...&quot;</p>
<p class="p6">Genç kadının vücudu dimdik olmuştu.</p>
<p class="p6">&quot;Teşekkür ederim.&quot;</p>
<p class="p6">Orden yanma yaklaşınca, zayıf bir sesle:</p>
<p class="p6">&quot;Dokunmayın bana,&quot; dedi. &quot;Dokunmayın lütfen. Dokunmayın lütfen.&quot;</p>
<p class="p6">Orden&rsquo;in eli yanına indi.</p>
<p class="p6">Molly bir an olduğu yerde durdu. Sonra sertçe dönüp odadan çıktı.</p>
<p class="p6">Tam kapıyı kapadığı sırada, Joseph içeri girdi:</p>
<p class="p6">&quot;Affedersiniz efendim. Albay sizi görmek istiyor. Meşgul olduğunuzu söyledim. Molly&rsquo;nin burada olduğunu biliyordum. Hanımefendi de sizi görmek istiyor.&quot;</p>
<p class="p6">&quot;Hanımefendiye söyle buraya gelsin.&quot;</p>
<p class="p6">Joseph odadan çıktı. Biraz sonra hanımefendi odaya girdi.</p>
<p class="p6">&quot;Bu evi nasıl idare edeceğimi şaşırdım. Tıklım tıklım insan doldu burası. Annie her zaman öfkeli.&quot;</p>
<p class="p6">Orden:</p>
<p class="p6">&quot;Şşşşşş...&quot; dedi.</p>
<p class="p6">Kadın hayretle kocasına bakarak:</p>
<p class="p6">&quot;Ne demek istediğini...&quot; derken başkan sözünü kesti:</p>
<p class="p6">&quot;Şşşşşş... Sarah, Alex Morden&rsquo;in evine kadar gitmeni istiyorum. Anlıyor musun? Molly Morden&rsquo;in yanında kalmanı istiyorum. Hiçbir şey söyleme sadece yanında otur.&quot;</p>
<p class="p6">&quot;Bin türlü işim var zaten...&quot;</p>
<p class="p6">&quot;Sarah, Molly Morden&rsquo;in yanında kalmanı istiyorum. Yalnız bırakma kızcağızı. Haydi, git şimdi.&quot;</p>
<p class="p6">Sarah ancak anlamıştı.</p>
<p class="p6">&quot;Peki,&quot; dedi. &quot;Olur, giderim. Ne zaman biter?&quot;</p>
<p class="p6">Hanımefendi kocasının yanağından hafifçe öperek çıkıp gitti. Orden kapıya doğru ilerledi:</p>
<p class="p6">&quot;Joseph,&quot; diye seslendi. &quot;Albayı görebilir miyim artık?&quot;</p>
<p class="p6">Lanser içeri girdi. Üniforması yeni ütülenmişti. Kemerine süslü bir hançer takmıştı.</p>
<p class="p6">&quot;Günaydın Başkan,&quot; dedi. &quot;Sizinle özel olarak görüşmek istiyorum.&quot;</p>
<p class="p6">Dr. Winter&rsquo;e bakarak devam etti:</p>
<p class="p6">&quot;Yalnız konuşmayı yeğlerim.&quot;</p>
<p class="p6">Winter ağır ağır kapıya doğru ilerledi. Tam kapıya yaklaştığı sırada Orden seslendi:</p>
<p class="p6">&quot;Doktor!&quot;</p>
<p class="p6">Winter döndü:</p>
<p class="p6">&quot;Efendim?&quot;</p>
<p class="p6">&quot;Akşama gelecek misin?&rdquo;</p>
<p class="p6">&quot;Doktor mu gerek?&quot;</p>
<p class="p6">&quot;Hayır, hayır. Yalnız kalmak istemiyorum da.&quot;</p>
<p class="p6">&quot;Gelirim.&quot;</p>
<p class="p6">&quot;Ha, doktor, Molly&rsquo;nin durumu iyi mi?&quot;</p>
<p class="p6">&quot;Fena değil. Sinir bunalımı geçirmek üzere. Ama bünyesi sağlamdır. Demir gibi sağlam bünyesi var. Kenderly&rsquo;lerdendir, hatırlarsan.&quot;</p>
<p class="p6">&quot;Ya, unutmuştum. Kenderly&rsquo;lerden, doğru.&quot;</p>
<p class="p6">Dr. Winter odadan çıkıp, kapıyı yavaşça kapattı.</p>
<p class="p6">Lanser nezaketle bekliyordu. Doktorun kapıyı kapatışını izledi. Masaya, iskemlelere baktı.</p>
<p class="p6">&quot;Bütün bunlara ne kadar üzüldüğümü bilmenizi isterim,&quot; dedi. &quot;Keşke böyle üzücü bir olay hiç olmasaydı.&quot;</p>
<p class="p6">Başkan Orden nezaketle eğildi. Lanser sözüne devam etti.</p>
<p class="p6">&quot;Sizi hem anlıyor, hem sayıyorum, ama görevimi yapmam gerek. Bunu anlayabilirsiniz sanırım.&quot;</p>
<p class="p6">Orden cevap vermedi. Lanser&rsquo;in gözlerinin içine bakıyordu.</p>
<p class="p6">&quot;Tek başımıza, bağımsız olarak, kendi inançlarımıza göre hareket edemiyoruz.&quot;</p>
<p class="p6">Albay, her cümlenin sonunda susup cevap bekliyordu; başkan sesini çıkarmıyordu.</p>
<p class="p6">&quot;Davranışlarımızı yönlendiren belirli yasalar vardır. Bunlar merkezde hazırlanır. Bu adam da bir subay öldürmüştür.&quot;</p>
<p class="p6">Sonunda, Orden cevap verdi:</p>
<p class="p6">&quot;Ne diye o anda kurşuna dizmediniz. En uygun zaman, o andı.&quot;</p>
<p class="p6">Lanser başını salladı:</p>
<p class="p6">&quot;Diyelim, ben de sizin görüşünüzdeyim, gene bir yararı yok ki... Benim kadar siz de bilirsiniz cezanın başlıca amacı canilerin&nbsp;gözünü korkutmaktır. Demek ki ceza suçludan çok, kamuoyuyla ilgilidir. Bu nedenle herkes tarafından duyulmalı, bilinmelidir. Hatta&nbsp;belirli bir dekor içinde uygulanmalıdır.</p>
<p class="p6">Albay bu sözleri söylerken parmağım kemerinin içine sokmuş, belindeki hançerle oynuyordu.</p>
<p class="p6">Orden başını çevirdi. Pencereden karanlık göğe bakarak:</p>
<p class="p6">&quot;Bu gece karlayacak,&quot; dedi.</p>
<p class="p6">&quot;Başkan Orden, aldığımız emirlerin kesin ve değişmez olduğunu biliyorsunuz. Buradaki kömürü elde etmemiz gerek. Halkınız söz dinlemezse, zora başvurarak düzeni sağlamamız gerekecek.&quot;</p>
<p class="p6">Albayın sesi sertleşmişti:</p>
<p class="p6">&quot;Gerekirse, birkaç kişiyi kurşuna dizeriz. Hemşehrilerinizin esenliğini istiyorsanız düzenin sağlanmasına yardım etmelisiniz. Hükümetimiz cezaların yerel yöneticiler tarafından verilmesini uygun&nbsp;görüyor. Düzen sağlamak bakımından bu yöntem yararlı oluyor.&quot;</p>
<p class="p6">Orden yumuşak bir sesle:</p>
<p class="p6">&quot;Demek halk haklıymış,&rdquo; dedi. &quot;Gerçekten garip bir sır bu...&quot; dedi. Ardından yüksek sesle ekledi:</p>
<p class="p6">&quot;Burada yargılandıktan sonra Alexander Morden&rsquo;i idama mahkûm etmemi mi istiyorsunuz?&quot;</p>
<p class="p6">&quot;Evet, böylece ilerde daha fazla kan dökülmesini önleyeceksiniz.</p>
<p class="p6">Orden masanın başındaki iskemleyi çekip oturdu. Sanki birden yargıç konumuna geçmişti, Lanser de sanık durumundaydı. Parmaklarıyla masanın üzerine vurarak:</p>
<p class="p6">&quot;Ne siz, ne de hükümetiniz anlayamıyorsunuz,&quot; dedi. &quot;İnsanları anlayamadığınız için yüzyıllardır yenilgiden yenilgiye düşen tek ulus sizsiniz.&quot;</p>
<p class="p6">Biraz sustuktan sonra devam etti:</p>
<p class="p6">&quot;Bu düşünceniz yürümez. Ben sadece Belediye Başkanıyım. İdam hükmü vermeye hakkım yok. Bu kasabada böyle bir hüküm&nbsp;vermeye kimsenin hakkı yoktur. Dediğiniz yaparsam ben de sizler&nbsp;kadar yasa dışına çıkmış olurum.&quot;</p>
<p class="p6">&quot;Yasa dışına mı?&quot;</p>
<p class="p6">&quot;Geldiğiniz vakit altı kişi öldürdünüz. Bizim yasalarımıza göre hepiniz katilsiniz. Ne diye durup dururken yasadan söz ettiniz Albay? Aramızda yasanın sözü bile edilemez. Savaş içindeyiz. Anlayamıyor musunuz, ya siz hepimizi öldürmelisiniz ya da biz eninde sonunda sizi yok etmeliyiz? Geldiğiniz an yasaları yıktınız, eski yasaların yerini yenileri aldı. Bunu anlayamıyor musunuz?&quot;</p>
<p class="p6">Lanser:</p>
<p class="p6">&quot;Oturabilir miyim?&quot; diye sordu.</p>
<p class="p6">&quot;Ne diye soruyorsunuz? Bu da başka bir yalan. İsterseniz beni ayağa dikersiniz.&quot;</p>
<p class="p6">&quot;İster inanın ister inanmayın, söylediklerim doğrudur: Size de konumunuza da saygım vardır ve...&quot;</p>
<p class="p6">Başını eline dayayarak bir süre sustuktan sonra devam etti:</p>
<p class="p6">&quot;Yalnız şunu söylemek istiyorum: Belirli bir yaşta, belirli anılar yüklü bir insan olarak benim hiçbir önemim yok. Sizinle aynı görüşte olabilirim, ama bunun ne yararı var? Çerçevesinden çıkamadığım, uğrunda çalıştığım, siyasi ve askeri düzenin belirli birtakım yöntemleri vardır ki bunlar değişmez.&quot;</p>
<p class="p6">Orden cevap verdi:</p>
<p class="p6">&quot; Dünya kurulalı beri bu eğilim ve yöntemlerin yanlış olduğu kanıtlanmıştır.&quot;</p>
<p class="p6">Lanser acı acı güldü:</p>
<p class="p6">&quot;Ben birçok şey hatırlayan bir insan olarak görüşünüze katılabilir, hatta bu görüş ve düzenin bir eğilimi de anlayışsızlıktır; tek görevi olan cana kıymaktan bir parmak ilerisini görememektir, diye ekleyebilirim. Ama ne çare, geçmişten ders alıp uygulamaya yetkili&nbsp;değilim ki. Gözdağı olur diye bu işçinin halkın ortasında kurşuna dizilmesi gerek.&quot;</p>
<p class="p6">&quot;Öyleyse, bu konuda daha fazla konuşmayalım.&quot;</p>
<p class="p6">&quot;Aksine, konuşmamız gerek. Yardımınızı isliyoruz..&quot;</p>
<p class="p6">Orden bir süre sessizce oturduktan sonra:</p>
<p class="p6">&quot;Ne yapalım biliyor musunuz?&quot; dedi. &quot;Askerlerimizin ölümüne neden olan makineli tüfekleri kaç kişi kullanıyordu?&quot;</p>
<p class="p6">&quot;Topu topu yirmi beş kişi olsa gerek.&quot;</p>
<p class="p6">&quot;Ala. Siz onları kurşuna dizerseniz ben Morden&rsquo;i idama mahkûm ederim.&quot;</p>
<p class="p6">&quot;Alay mı ediyorsunuz?&quot;</p>
<p class="p6">&quot;Çok ciddi konuşuyorum.&quot;</p>
<p class="p6">&quot;Olamaz bu! Siz de kabul edersiniz.&quot;</p>
<p class="p6">&quot;Biliyorum. Ama sizin de benden istediğiniz olanaksız.&quot;</p>
<p class="p6">&quot;Bunu tahmin etmeliydim. Sanırım Corell&rsquo;i başkan yapmanı gerekecek.&quot;</p>
<p class="p6">Birdenbire, Orden&rsquo;e dönerek sordu:</p>
<p class="p6">&quot;Mahkemede bulunacak mısınız?&quot;</p>
<p class="p6">&quot;Evet, Alex&rsquo;i yalnız bırakmak istemem.&quot;</p>
<p class="p6">Lanser, Orden&rsquo;e bakarak hazin hazin güldü:</p>
<p class="p6">&quot;Ne zorlu bir iş almışız üstümüze!&quot;</p>
<p class="p6">&quot;Evet, yeryüzünde her bakımdan olanaksız tek iş, yapılamayacak tek şey...&quot;</p>
<p class="p6">&quot;Neymiş bu?&quot;</p>
<p class="p6">&quot;İnsan ruhunu sonsuza dek yıkmak.&quot;</p>
<p class="p6">Orden&rsquo;in başı önüne sarkmıştı. Lanser&rsquo;e bakmadan devam etti:</p>
<p class="p6">&quot;Kar başladı. Geceyi beklemedi bile. Karın tatlı, serin kokusunu pek severim.&quot;</p>
</body>
</html>