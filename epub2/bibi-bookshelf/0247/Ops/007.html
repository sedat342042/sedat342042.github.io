<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p3">&nbsp;</p>
<h1 class="h12"><a id="ncx1068"></a><a id="a6"></a>V</h1>
<p class="p6">Günler haftalar yavaş yavaş geçip gitti, aylar geçti. Kar yağdı, eridi; yağdı, gene eridi; sonun da yağdı ve olduğu yerde kaldı. Küçük kasabada damların tepesinde bembeyaz çanlar, şapkalar, türlü biçimler belirdi. Kapıların önünde kardan derin eşikler yarıldı. Limana boş gelen kömür tekneleri dolu dönüyordu, ama kömür madenden ne güçlüklerle çıkartılıyordu. En iyi maden işçileri bile yanlış iş görüyorlardı. Beceriksizdiler. Yavaş çalışıyorlardı. Makineler&nbsp;bozuluyor, onarımı uzun sürüyordu. Tutsak olan kasaba halkı sakin, sessiz, sabırlı bir öç özlemine bürünüverdi. Vatan hainleri, düşmanın yardımcıları da -bunların çoğu daha iyi bir devlet düzeni,&nbsp;daha kusursuz bir yaşam biçimi bulacaklarına inanıyordu- boyun&nbsp;eğdikleri yönetimde güvenlik bulamadılar. Bir zamanlar dost bildikleri insanlar kendilerine buz gibi gözlerle bakıyor, tek kelime konuşmuyordu.</p>
<p class="p6">Havada, dönen, dolaşan, pusuda bekleyen bir ölüm kokusu vardı. Küçük kasabayı vatanın dört bir köşesine bağlayan, dağlara&nbsp;doğru tırmanıp uzanan demir yolunda sık sık kazaya rastlanıyordu.&nbsp;Dağlardan kar kümeleri yuvarlanıyor, tren hattını tıkıyor, dağıtıyordu. Raylar denetlenmeden tren hareket edemiyordu. Göz dağı olarak halk kurşuna diziliyor, gene de durum değişmiyordu. Zaman zaman, tek tük birkaç genç bir araya gelip İngiltere&rsquo;ye kaçıyordu. İngilizler madeni bombalıyor, hasara yol açıyor, bu arada hem dostlarını hem düşmanları öldürüyordu. Bunun da bir yararı olmadı. Kış&nbsp;soğuğu bastırdıkça halkın nefreti gitgide artıyordu. Yiyecek bile sınırlıydı. Söz dinleyenlere, itaatkâr olanlara, boyun eğenlere yemek&nbsp;veriliyor, boyun eğmeyenler yoksun kalıyordu. Sonunda, halk zorla&nbsp;boyun eğdi. Bir an geldi ki, yiyecek sınırlandırılamadı. İşçiler aç açına çalışamaz oldular. Halkın gözlerindeki kuru ifadenin altına derin, için için bir nefret yerleşti.</p>
<p class="p6">Düşman da kuşatılmıştı. Düşman askerleri kendi aralarında yapayalnız kaldılar. Başıboş gezmeye gelmiyordu. Biri biraz dikkatsiz davransa ortadan kayboluveriyor, cesedi karlara karışıyordu. Tek&nbsp;başına kadına gidecek olsa gene hemen ortadan kayboluveriyor, cesedi karlara gömülüyordu. İçecek olsa, gene ansızın yok oluveriyordu. Düşman askerleri aralarında türkü söylüyorlar, ancak kendi aralarında oyun oynuyorlardı. Çok zaman oyunlar, türküler birden duruyor, yerini sıla türküleri alıyordu. Dostlarından, akrabalarından, kendilerini sevenlerden laf açıyorlar, sıcaklık, sevgi aranıyorlardı.&nbsp;İnsanoğlu ancak günün birkaç saatinde, yılın birkaç ayında sadece&nbsp;asker olabilir, sonra yeniden ancak insan olmak ister; kadın ister, içki ister, müzik ister, gülmek, rahatlamak ister. Bunlar elinden alınınca özlemi dayanılmaz olur.</p>
<p class="p6">Askerler evi ocağı aramaya başladılar. İşgal ettikleri yerden nefret eder oldular. Halka ters davrandılar, ters karşılık gördüler.&nbsp;Askerlerin içinde sinsi bir korku belirmeye başladı. Bu durumun bitip tükenmeyeceğinden, vatana, eve dönüp rahatlayamayacakların-dan, günlerden bir gün yaban tavşanları gibi dağlarda kovalanacaklarından korkmaya başladılar. Tutsak halkın nefreti dinmiyordu.&nbsp;Nöbetçiler bir yerde ışık seçip kahkaha işitmeye görsün, hemen koşup, içleri yanarak yaklaşıyorlar, ama onlar gelir gelmez kahkahalar kesiliyor, sıcaklık, içtenlik yitiyor, halk soğuk, acı, ters bir hal&nbsp;alıyordu. Askerler, aşçı dükkânlarında sıcak yemek kokusu alınca&nbsp;girip ısmarlıyorlar, fakat bir de bakıyorlardı ki, istedikleri sıcak yemeklerin ya tuzu ya biberi fazla kaçmış...</p>
<p class="p6">Askerler gazetelerde ülke haberlerini, öbür işgal bölgelerine ait haberleri okuyorlardı. Tümü iyi, umutlu haberlerdi. İlk önce&nbsp;inandılar, sonra artık inanamaz oldular. Hepsinin içinde bir korku&nbsp;vardı. &quot;Evimiz ocağımız çökse bize duyurmayacaklar, duyduğumuz&nbsp;vakit de iş işten geçmiş olacak. Kasaba halkı bizi sağ çıkarmaz buradan. Hepimizi öldürürler.&quot; Belçika&rsquo;dan, Rusya&rsquo;dan çekilen askerlerin başlarına gelenleri duymuşlardı. Biraz daha uyanık olanlar Napolyon ordularının o hazin ve korkunç Moskova çekilişini anımsıyordu. Askerler geri dönerken, her köylünün çapası, baltası kan kokarmış, karın altı kokmuş cesetlerle dolmuş...</p>
<p class="p6">Ne zaman biraz rahatlasalar, kendilerini bırakıverseler, ya da fazla uyusalar, burada da durumun aynı olacağını düşünüyorlar, uykuları kaçıyor, sinirleri bozuluyordu. Sordukları sorulara subaylar&nbsp;yanıt veremiyordu, çünkü ne yanıt vereceklerini bilmiyorlardı. Kendilerine bir şey söylenmez olmuştu. Ülkeden gelen haberlere inanmıyorlardı.</p>
<p class="p6">Yenen, yenilenden korkar oldu. Sinirleri bozuldu. Geceleri gölgelere ateş etmeye başladılar. Soğuk, tatsız bir sessizlik artlarını bırakmaz oldu. Bir hafta üç er delirdi. Gece gündüz ağladılar. Sonunda, geri gönderildiler. Başkaları da delirirdi belki, ama delileri acımayla öldürdüklerini duymuşlardı. Acımayla öldürmenin ne demek olduğunu düşünmek bile korkunçtu. Konaklarken içlerini korku bürüyor, mahzunlaşıyorlar; nöbetteyken içlerini korku bürüyor, hainleşiyorlardı.</p>
<p class="p6">Yıl geçiyor, geceler uzuyordu. Saat üçte hava kararıyor, ertesi sabah dokuza kadar gün doğmuyordu. Artık karların üstünde de neşeli ışıklar parlamaz olmuştu. Uçaklardan korunmak için karartma&nbsp;vardı. Gene de, İngiliz uçakları gelince, madenin yakınında elinde&nbsp;lamba taşıyan bir adam, yahut fener taşıyan bir kız görüp öldürüyorlardı, ama bunun da bir yararı olmuyordu. Adam öldürmekle&nbsp;hiçbir şeyin önüne geçemiyorlardı.</p>
<p class="p6">Subaylar; erlere örnek olmaları gerektiğinden, biraz daha soğukkanlı davranabiliyorlardı, çünkü daha iyi ve daha uzun eğitim görmüşlerdi. Biraz daha iyi düşünebiliyorlardı, çünkü sorumlulukları vardı. Oysa aynı korkular, hatta biraz daha derin olarak, onların&nbsp;da içlerine gömülüvermiş, aynı istekler yüreklerini bürümüştü. Subayların durumu daha da güçtü. Halk, yenilgi görmek için, erler de&nbsp;zayıflık aramak için her an onları inceliyordu. Sinir ve gerginlikten&nbsp;bitiktiler. Yenenler sinir harbi içindeydiler. Hem halk, hem de düşman, ilk aşamadan sonra neler olacağını kestirebiliyorlardı.</p>
<p class="p6">Belediye konağının üst odalarında rahat denen şey kalmamıştı. Camlara kara kara kâğıtlar yapıştırılmış, odanın içi değerli malzemeyle dolmuştu: El değmemesi gereken aletler, miğferler, maskeler... Bu odada disiplin biraz gevşekti. Bir yerde biraz gevşeklik olmazsa makine ansızın duracakmış gibi bir duyguya kapılmışlardı.&nbsp;Masanın üstündeki iki gaz lambası sert, parlak bir ışık çıkarıyor, duvarlarda koca koca gölgeler geziniyordu. Lambaların sinsi gürültüsü odayı için için dolduruyordu.</p>
<p class="p6">Binbaşı Hunter işine devam ediyordu. Resim tahtası her zaman kurulu durumdaydı, çünkü bombalar, yaptığı işi aynı hızla silip süpürüyordu. Binbaşı buna hiç dc üzülmüyordu, çünkü ona kalırsa yapı yapmak, yaşam demekti, bu kasabada ise istediğinden çok yapı&nbsp;işi vardı. Lambasını arkasına yerleştirip resim tahtasının başına geçiyor, T cetveli inip çıkıyor, kalemi durup dinlenmek bilmiyordu.</p>
<p class="p6">Teğmen Prackel&rsquo;in kolu hâlâ sargıdaydı. Masanın başına kurulmuş resimli bir dergi okuyordu. Masanın ucunda Teğmen Tonder mektup yazıyordu. Kalemini havada tutuyor, ara sıra başını kaldırıp, gözlerini tavana dikiyor, mektubuna ekleyecek sözcükler aranıyordu.</p>
<p class="p6">Prackle derginin sayfasını çevirerek:</p>
<p class="p6">&quot;Gözlerimi kapayınca şu sokaktaki bütün dükkânlar kafamda canlanıyor,&quot; dedi.</p>
<p class="p6">Hunter işine devam ediyor, Tonder mektubuna birkaç sözcük daha ekliyordu. Prackle devam etti:</p>
<p class="p6">&quot;Tam şunun arkasında bir lokanta vardır. Resimde görünmüyor. Adı Burden lokantasıdır.&quot;</p>
<p class="p6">Hunter başını kaldırmadı. Sadece:</p>
<p class="p6">&quot;O lokantayı bilirim,&quot; dedi. &quot;Kızartmaları iyidir.&quot;</p>
<p class="p6">&quot;Bütün yemekleri iyidir. Fena yemek vermezler zaten. Hele kahvesi...&quot;</p>
<p class="p6">Tonder mektubundan başını kaldırıp cevap verdi:</p>
<p class="p6">&quot;Artık ne kahve ne de kızartma bulamazsın.&quot;</p>
<p class="p6">&quot;Onu bilmem ama, eskiden bulunurdu, sonra gene yaparlar. Bir de güzel garson kız vardı orada.&quot;</p>
<p class="p6">Sağlam kalan eliyle kızın vücudunu tarif etti:</p>
<p class="p6">&quot;Sarışın, nah böyle...&quot;</p>
<p class="p6">Tekrar dergiye baktı.</p>
<p class="p6">&quot;Garip gözleri vardı, şey, yani... gülüyormuş ya da ağlıyormuş gibi buğulu gözleri vardı.&quot;</p>
<p class="p6">Gözlerini tavana dikti, hafif bir sesle devam etti:</p>
<p class="p6">&quot;Bir kez birlikte gezmeye gitmiştik. Çok hoş bir kızdı. Ne diye daha sık gitmezdim bilmem? Acaba hâlâ orada mıdır?&quot;</p>
<p class="p6">Tonder karamsar bir bakışla,</p>
<p class="p6">&quot;Sanmam,&quot; dedi. &quot;Herhalde bir fabrikada çalışıyordun&quot;</p>
<p class="p6">Prackle güldü:</p>
<p class="p6">&quot;İnşallah kızları da vesikaya bindirmemişlerdir.&quot;</p>
<p class="p6">Tonder:</p>
<p class="p6">&quot;Ne olur sanki?&quot; dedi.</p>
<p class="p6">Prackle teğmene takılarak:</p>
<p class="p6">&quot;Kazlarla aran pek hoş değil galiba?&quot; diye cevap verdi.</p>
<p class="p6">&quot;Pek hoş değil. Yerine göre kızlardan hoşlanırım. Ama yaşamımın her yönünde kızlarla beraber olmak istemem.&quot;</p>
<p class="p6">&quot;Bana kalırsa insanın her anında kafasında kızlar yer ediyor.&quot;</p>
<p class="p6">Tonder konuyu değiştirmeye çalıştı:</p>
<p class="p6">&quot;Bu pis lambalar sinirime dokunuyor. Binbaşı dinamoyu ne zaman düzelteceksiniz?&quot;</p>
<p class="p6">Binbaşı Hunter başını ağır ağır kaldırarak cevap verdi:</p>
<p class="p6">&quot;Şimdiye kadar bitmesi gerekirdi. Becerikli işçiler çalışıyor. Korumacı sayısını artırmam gerekecek sanırım.&quot;</p>
<p class="p6">&quot;Dinamoyu bozan herifi yakaladınız mı?&quot;</p>
<p class="p6">&quot;Beş kişiden biri. Beşini de yakalattım.&quot;</p>
<p class="p6">Alaylı bir tavırla devam etti:</p>
<p class="p6">&quot;İnsan yolunu bilirse dinamo bozmak o kadar kolay ki. Biraz kısaltılınca kendi kendine bozulur. Şimdiye kadar elektrik gelmiş olmalıydı.&quot;</p>
<p class="p6">Prackle dergisine bakarak:</p>
<p class="p6">&quot;Acaba ne zaman süremiz dolacak,&quot; dedi. &quot;Acaba ne zaman ülkemize dönebileceğiz? Binbaşım, eve dönüp biraz eğlenmek istemez miydiniz?&quot;</p>
<p class="p6">Binbaşı başını kaldırdı. Yüzünden derin bir umutsuzluk okunuyordu.</p>
<p class="p6">&quot;Elbette,&quot; dedi. Sonra kendini toparlayarak devam etti:</p>
<p class="p6">&quot;Şu yan hattı tam dört kez yaptım. Ne diye hep aynı nokta bombalanıyor anlayamıyorum. Bu hattan usandım artık. Çatlaklardan dolayı her defasında yön değiştirmem gerekiyor. Yarıkları doldurmaya vakit bile yok. Yer tümden donmuş. Yapılacak o kadar&nbsp;çok iş var ki.&quot;</p>
<p class="p6">Birden ışık geldi, lambalar yandı. Tonder hemen uzanıp masanın üstündeki gaz lambasını söndürdü. Odadaki sinsi ses kaybolmuştu.</p>
<p class="p6">Tonder:</p>
<p class="p6">&quot;Aman, çok şükür!&quot; dedi. &quot;Bu fısır fısır ses sinirlerimi bozuyordu.&quot; Yazdığı mektubu katlayarak devam etti:</p>
<p class="p6">&quot;Mektuplar ne diye bu kadar seyrek geliyor bilmem. İki haftada bir tek mektup aldım.&quot;</p>
<p class="p6">Prackle:</p>
<p class="p6">&quot;Belki kimse sana yazmıyordur da ondan,&rdquo; dedi.</p>
<p class="p6">&quot;Belki.&quot;</p>
<p class="p6">Tonder binbaşıya dönerek devam etti:</p>
<p class="p6">&quot;Ülkede bir şey olursa acaba bize bildirirler mi? Yani, fena bir haber olursa, biri ölürse filan?..&quot;</p>
<p class="p6">&quot;Bilmem.&quot;</p>
<p class="p6">&quot;Şu pis delikten bir kurtulsam!&quot;</p>
<p class="p6">Prackle lafa karıştı.</p>
<p class="p6">&quot;Hani savaştan sonra buraya yerleşmek istiyordun?&quot;</p>
<p class="p6">Tonder&rsquo;in benzetisiyle devam etti:</p>
<p class="p6">&quot;Dört beş tarlayı bir araya getirince, yerleşmek için güzel bir çiftlik olur. Böyle dememiş miydin? Vadinin Kontu!.. Hoş, şirin insanlar, güzel çimenler, geyikler, minik çocuklar... Bunları istemiyor&nbsp;muydun Tonder?&quot;</p>
<p class="p6">Prackle konuşurken, Tonder&rsquo;in eli kucağına düşüvermişti. Sonra birden elleriyle şakaklarını sıkarak, heyecanla konuşmaya başladı:</p>
<p class="p6">&quot;Sus Tanrı aşkına! Böyle konuşma! Ya buranın insanları! Lanet, pis insanlar! Soğuk insanlar! Adamın yüzüne bile bakmıyorlar.&quot;</p>
<p class="p6">Ürpererek devam etti:</p>
<p class="p6">&quot;Ağızlarını açmıyorlar. Ölü gibi yanıt veriyorlar. Ve bu lanet insanlar boyun eğiyorlar. Kızları buz gibi!&quot;</p>
<p class="p6">Kapı hafifçe vuruldu. Kömür tenekesi elinde, Joseph içeri girdi. Sessizce odanın içinde yürüdükten sonra kömür kabını o kadar hafif bir şekilde yere koydu ki, hiçbir ses duyulmadı. Kimseye bakmadan döndü ve kapıya doğru ilerledi. Prackle:</p>
<p class="p6">&quot;Joseph!&quot; diye seslendi.</p>
<p class="p6">Joseph gene cevap vermeden döndü. Teğmenin yüzüne bakmadı. Hafifçe eğildi. Prackle gene bağırarak konuştu:</p>
<p class="p6">&quot;Joseph, şarap ya da konyak var mı?&quot;</p>
<p class="p6">Joseph başını salladı.</p>
<p class="p6">Tonder, öfkeden delirmiş gibi yerinden fırlayarak haykırdı: &quot;Cevap versene domuz herif! Ağzını aç da cevap ver!&quot;</p>
<p class="p6">Joseph başım kaldırmadan, monoton bir sesle cevap verdi: &quot;Hayır efendim, şarap yok.&quot;</p>
<p class="p6">Tonder hırsla sordu:</p>
<p class="p6">&quot;Konyak da yok mu?&quot;</p>
<p class="p6">Joseph önüne baktı. Gene monoton bir sesle konuşarak: &quot;Konyak da yok efendim,&quot; dedi. Hiç kıpırdamadan duruyordu.&nbsp;&quot;Ne istiyorsun?&quot;</p>
<p class="p6">&quot;Gitmek istiyorum efendim.&quot;</p>
<p class="p6">&quot;Git öyleyse Allah&rsquo;ın belası!&quot;</p>
<p class="p6">Joseph sessizce kapıdan çıktıktan sonra, Tonder cebinden bir mendil çıkarıp yüzünü sildi. Hunter başını kaldırarak:</p>
<p class="p6">&quot;Bu kadar çabuk mağlup olmamalıydın,&quot; dedi.</p>
<p class="p6">Tonder yerine oturdu. Başını ellerine dayadı. Kırık bir sesle: &quot;Ben de bir kız istiyorum,&quot; dedi. &quot;Eve dönmek istiyorum. Bir&nbsp;sevgili istiyorum. Kasabada bir kız var, güzel bir kız. Her zaman görüyorum. Sarı saçları var. Hırdavatçı dükkânının yanma oturuyor.&nbsp;O kızı istiyorum.&quot;</p>
<p class="p6">Prackle:</p>
<p class="p6">&quot;Kendini tut,&quot; dedi. &quot;Sinirlerine hâkim ol.&quot;</p>
<p class="p6">O anda ışıklar sönüverdi, oda karanlığa gömüldü. Kibrit çakılıp, lamba yakılırken binbaşı konuşmaya başladı:</p>
<p class="p6">&quot;Hepsini ele geçirdim sanıyordum. Biri kaçmış anlaşılan. Her dakika da dinamonun başına koşamam ya. Güvenilir nöbetçiler koymuştum...&quot;</p>
<p class="p6">Tonder ilk önce gaz lambalarının birini sonra öbürünü yaktı. Hunter sertçe, Tonder&rsquo;e:</p>
<p class="p6">&quot;Teğmen,&quot; dedi, &quot;konuşacaksan bizimle konuş. Düşman böyle konuştuğunu duymasın. Sinirlerimizin bozulduğunu duymak düşmanın ekmeğine yağ sürer. Bir daha böyle konuşmayın yanlarında.&quot;</p>
<p class="p6">Tonder yeniden oturdu. Işık gözlerinin içine giriyordu. Lambanın sinsi sesi odayı kaplamıştı:</p>
<p class="p6">&quot;İşte,&quot; dedi. &quot;Sağımız, solumuz çepeçevre düşmanla dolu. Her erkek, her kadın, hatta her çocuk bize düşman. Dört yanımız düşmanla dolu. Kapıların ardından bizi gözetliyorlar. Perdelerin arkasında bembeyaz suratlar sesimizi dinliyor. Hepsini yendik. Her yerde kazandık. Onlar da bekleyip baş eğiyorlar. Ve bekliyorlar. Yarı&nbsp;dünya bizim oldu. Başka yerlerde de durum böyle mi Binbaşım?&quot;</p>
<p class="p6">Hunter:</p>
<p class="p6">&quot;Bilmem,&quot; diye cevap verdi.</p>
<p class="p6">Tonder:</p>
<p class="p6">&quot;İşte,&quot; dedi. &quot;Bilmiyoruz. Raporlar, elimize geçen bütün haberler... Ele geçirdiğimiz ülkeler askerlerimizi övüyor, yeni kurulan düzeni göklere çıkarıyorlar.&quot;</p>
<p class="p6">Sesi değişmiş, gitgide daha da yumuşamıştı.</p>
<p class="p6">&quot;Raporlarda bizden nasıl söz ediyorlar? Övüldüğümüzü, sevildiğimizi, yolumuza çiçekler döşendiğini mi yazıyorlar? Ya, karların altında bekleyen şu korkunç insanlar?&rdquo;</p>
<p class="p6">Hunter.</p>
<p class="p6">&quot;İçini döktün, bari rahatladın mı?&quot; diye sordu.</p>
<p class="p6">Prackle sağlam kalan koluyla masayı hafif hafif yumrukluyordu.</p>
<p class="p6">&quot;Böyle konuşmaması gerekirdi. Duygularını saklamalıydı. Madem ki asker olmuş, bari iyi bir asker olmaya çalışsın.&quot;</p>
<p class="p6">Kapı hafifçe açıldı, Loft içeri girdi. Miğferinde, omuzlarında kar vardı. Burnunun ucu kıpkırmızı olmuştu. Yakasını kulaklarına&nbsp;kadar kaldırmıştı. Miğferini çıkarırken karlar yere döküldü. Omuzlarını silkeledi.</p>
<p class="p6">&quot;Ne çetin iş!&quot; diye söylendi.</p>
<p class="p6">Hunter sordu:</p>
<p class="p6">&quot;Yeni bir patırtı mı oldu?&quot;</p>
<p class="p6">&quot;Ne zaman patırtı yok ki? Sizin dinamoyu gene becermişler. Sanırım madeni biraz yoluna koydum.&quot;</p>
<p class="p6">&quot;Ne oldu?&quot;</p>
<p class="p6">&quot;Her zamanki bela. İşlerin aksaması ve yeni hasarlar. Bu defa hasar yapan herifi ele geçirdim ve temizledim. Artık bir çare buldum Binbaşım. Biraz önce aklıma geldi. Her işçiden belirli bir miktar kömür çıkarmasını isteyeceğim. Herifleri aç bırakırsam çalışamazlar, fakat başka bir çare buldum. Kömür çıkarmazlarsa ailelerine yiyecek vermeyeceğim. İşçileri madende doyuracağız. Bu şekilde&nbsp;kendi yiyeceklerini evde paylaşamayacaklar. Ya çalışırlar ya da çoluk çocuk aç kalır. Demin kendilerine de söyledim.&quot;</p>
<p class="p6">&quot;Ne dediler?&quot;</p>
<p class="p6">Loft gözleri öfkeyle kısılarak cevap verdi:</p>
<p class="p6">&quot;Ne mi dediler? Her zaman ne derler ki? Hiç! Hiçbir şey demediler! Bundan sonra kömür çıkarmasınlar da görelim.&quot;</p>
<p class="p6">Kaputunu çıkarıp silkeledi. Gözü kapıya ilişince, bir iki parmak açık olduğunu fark etti. Sessizce ilerleyip kapıyı açtı, sonra tekrar kapattı.</p>
<p class="p6">&quot;Girdiğimde kapadım sanıyordum.&quot;</p>
<p class="p6">Hunter:</p>
<p class="p6">&quot;Kapatmıştın,&quot; dedi.</p>
<p class="p6">Prackle hâlâ derginin sayfalarını çeviriyordu. Sesi tekrar eski normal halini almıştı:</p>
<p class="p6">&quot;Şunlar doğuda kullandığımız büyük tüfeklermiş. Hiç görmemiştim. Siz görmüş müydünüz Yüzbaşı?&quot;</p>
<p class="p6">&quot;Evet, hatta ateş edilirken de gördüm. Harika şeyler. Karşı koymak olanaksız.&quot;</p>
<p class="p6">Tonder:</p>
<p class="p6">&quot;Yüzbaşı,&quot; dedi. &quot;Memleketten haber alıyor musunuz?&quot;</p>
<p class="p6">&quot;Oldukça.&quot;</p>
<p class="p6">&quot;İşler yolunda mıymış?&quot;</p>
<p class="p6">&quot;Çok iyi! Ordularımız her yerde ilerliyor.&quot;</p>
<p class="p6">&quot;İngilizler daha yenilmediler mi?&quot;</p>
<p class="p6">&quot;Her yanda yeniliyorlar.&quot;</p>
<p class="p6">&quot;Ama hâlâ dövüşüyorlar.&quot;</p>
<p class="p6">&quot;Bir iki hava hücumundan başka bir şey yaptıkları yok.&quot;</p>
<p class="p6">&quot;Ya Ruslar?&quot;</p>
<p class="p6">&quot;Çoktan işleri bitti.&quot;</p>
<p class="p6">Tonder ısrarla sordu:</p>
<p class="p6">&quot;Ama hâlâ dövüşüyorlar değil mi?&quot;</p>
<p class="p6">&quot;Biraz çabalıyorlar, o kadar.&quot;</p>
<p class="p6">Tonder:</p>
<p class="p6">&quot;Öyleyse savaşı kazandık demektir, değil mi Yüzbaşım?&rdquo; diye sordu.&nbsp;&nbsp;&nbsp;&nbsp;<span class="t8">1</span></p>
<p class="p6">&quot;Evet kazandık.&quot;</p>
<p class="p6">Tonder dikkatle yüzbaşıya bakarak sordu:</p>
<p class="p6">&quot;Bütün bunlara inanıyorsun değil mi Yüzbaşı?&quot;</p>
<p class="p6">Prackle söze karıştı.</p>
<p class="p6">&quot;Açtırmayın şunun çenesini,&quot; dedi.</p>
<p class="p6">Loft ters ters Tonder&rsquo;e bakarak yanıtladı.</p>
<p class="p6">&quot;Ne demek istediğini anlayamıyorum.&rdquo;</p>
<p class="p6">&quot;Şunu demek istiyorum: Yakında vatana döneriz artık değil mi?&quot;</p>
<p class="p6">Hunter:</p>
<p class="p6">&quot;Örgütlenme uzun sürer,&quot; dedi. &quot;Yeni düzen bir tek günde uygulanamaz.&quot;</p>
<p class="p6">Tonder:</p>
<p class="p6">&quot;Belki de ömrümüz boyunca sürer,&quot; dedi.</p>
<p class="p6">Prackle gene söze karıştı:</p>
<p class="p6">&quot;Şunun çenesini açtırmasanıza!&quot;</p>
<p class="p6">Loft, Tonder&rsquo;e yaklaşarak:</p>
<p class="p6">&quot;Teğmen,&quot; dedi, &quot;sorularınızın türünü beğenmedim. Kuşku hoşuma gitmedi.&quot;</p>
<p class="p6">Hunter:</p>
<p class="p6">&quot;Çocuğa çullanma Loft,&quot; dedi. &quot;Çok yorgun. Hepimiz yorgunuz.&quot;</p>
<p class="p6">&quot;Ben de yorgunum, ama haince düşünceler sokmuyorum kafama.&rdquo;</p>
<p class="p6">&quot;Sana oğlanı boş yere suçlama dedim ya. Albay nerede biliyor musun?&quot;</p>
<p class="p6">&quot;Raporunu hazırlıyor. Destek isteyecek. İş umduğumuzdan daha da önemliymiş.&quot;</p>
<p class="p6">Prackle heyecanla sordu:</p>
<p class="p6">&quot;Acaba destek sağlayabilir mi?&quot;</p>
<p class="p6">&quot;Ne bileyim ben?&quot;</p>
<p class="p6">Tonder güldü:</p>
<p class="p6">&quot;Destek ha?..&quot; Yavaşça ekledi:</p>
<p class="p6">&quot;Belki değiştirme birliği istiyordur. Belki bir süre memlekete dönebiliriz.&quot;</p>
<p class="p6">Gülerek devam etti:</p>
<p class="p6">&quot;Belki gene sokaklarda dolaşabilirim. Gelip geçenler &lsquo;merhaba&rsquo; derler. Beni sevindirirler, ben 'de onları sevindiririm. Çevrede dostlar olur. İçime korku girmeden arkamı dönebilirim.&quot;</p>
<p class="p6">Prackle:</p>
<p class="p6">&quot;Gene başlamasana!&quot; dedi. &quot;Aman gene çenesi açılmasın.&quot;</p>
<p class="p6">Loft nefretle cevap verdi:</p>
<p class="p6">&quot;Yeterince bela var başımızda, bir de deli derdi mi çekeceğiz?&quot;</p>
<p class="p6">Tonder aldırış etmeden devam ediyordu:</p>
<p class="p6">&quot;Yerimize başkaları mı gelecek dediniz?&quot;</p>
<p class="p6">&quot;Öyle bir şey demedim.&quot;</p>
<p class="p6">&quot;Ama belki gelir demiştiniz.&quot;</p>
<p class="p6">&quot;Bilmiyorum demiştim. Bana bak teğmen, dünyanın yarısını ele geçirdik. Bir süre o yerlerin düzenini sağlamalıyız. Bundan haberin var mı?&quot;</p>
<p class="p6">&quot;Ya öbür yarısı?&quot;</p>
<p class="p6">&quot;Bir süre yok yere dövüşecekler.&quot;</p>
<p class="p6">&quot;O zaman dünyanın dört bir yanına dağılmamız gerek.&rdquo;</p>
<p class="p6">&quot;Bir süre için.&quot;</p>
<p class="p6">Prackle sinirli bir tavırla:</p>
<p class="p6">&quot;Şunu sustursanız ne iyi olurdu,&quot; dedi. &quot;Bir yere kilitleyiverseniz. Konuşturmayın böyle!&quot;</p>
<p class="p6">Tonder mendilini çıkarıp burnunu sildi. Bir süre sanki oynatmış gibi konuştu:</p>
<p class="p6">&quot;Garip bir düş gördüm. Rüya olsa gerek... Belki de sadece düşünüyordum. Belki hem gerçek, hem düştür.&quot;</p>
<p class="p6">Prackle:</p>
<p class="p6">&quot;Susturun şunu Yüzbaşım,&quot; dedi.</p>
<p class="p6">Tonder devam etti:</p>
<p class="p6">&quot;Yüzbaşı biz burayı ele geçirdik mi?&quot;</p>
<p class="p6">&quot;Elbette.&quot;</p>
<p class="p6">Tonder&rsquo;in gülüşü bir deli kahkahasını andırıyordu.</p>
<p class="p6">&quot;Yendik ama korkuyoruz. Yendik ama kuşatıldık.&quot;</p>
<p class="p6">Kahkahası çığlık gibiydi.</p>
<p class="p6">&quot;Bir düş gördüm, ya da aklımdan geçirdim. Karın altında kapılarda kapkara suratlar, perdelerin arkasında soğuk yüzler vardı. Belki gerçek belki düş...&quot;</p>
<p class="p6">Prackle:</p>
<p class="p6">&quot;Susturun şunu,&quot; dedi.</p>
<p class="p6">Tonder devam etti:</p>
<p class="p6">&quot;Düşümde Önder&rsquo;in delirdiğini gördüm.&rdquo;</p>
<p class="p6">Loft ile Hunter de gülmeye başladılar. Loft:</p>
<p class="p6">&quot;Düşman Önder&rsquo;in ne kadar deli olduğunu anladı,&quot; dedi. &quot;Bunu memlekete yazmalıyım. Gazeteler kesinlikle basarlar. Düşman Önder&rsquo;in ne kadar deli olduğunu anlamış!&quot;</p>
<p class="p6">Tonder hâlâ gülüyordu.</p>
<p class="p6">&quot;Zaferden zafere, hayat baldan tatlı!&quot;</p>
<p class="p6">Kahkahaları gırtlağını tıkıyordu. Mendilini ağzına örterek öksürmeye başladı.</p>
<p class="p6">&quot;Belki Önder delirmiştir. Sinekler de sinek kâğıdını ele geçirirler. Sinekler, üç yüz kilometre daha kâğıt ele geçirmişler.&quot; Kahkahaları giderek daha çok çığlığı andırıyordu.</p>
<p class="p6">Prackle sağlam kalan koluyla arkadaşını dürtüklüyordu: &quot;Sussana! Tut çeneni! Ne hakla böyle konuşuyorsun?&quot;</p>
<p class="p6">Yavaş yavaş Loft bu kahkahaların normal insan gülüşü olmadığını anlamıştı. Teğmenin yanma yaklaşarak suratına bir şamar atlı. &quot;Teğmen, sus artık!&quot;</p>
<p class="p6">Tonder hâlâ gülüyordu. Loft tekrar vurarak:</p>
<p class="p6">&quot;Sus artık teğmen,&quot; dedi. &quot;İşitiyor musun?&quot;</p>
<p class="p6">Tonder&rsquo;in kahkahaları birdenbire kesilmişti. Odada gaz lambalarının sinsi fısıltısından başka çıt çıkmıyordu. Tonder şaşkın şaşkın eline baktı. Sonra elini morarmış yüzüne götürdü. Tekrar eline baktı. Başını masaya eğerek:</p>
<p class="p6">&quot;Eve dönmek istiyorum,&quot; dedi.</p>
</body>
</html>