<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p3">&nbsp;</p>
<h1 class="h12"><a id="ncx1905"></a><a id="a9"></a>VIII</h1>
<p class="p6">Haber, küçük kasabada çabuk yayılmıştı. Kapı arkasında fısıldaşmalar, anlamlı bakışmalarla &quot;Başkan tutuklandı,&quot; haberi dört bir yöne yayıldı. Kasabada sakin bir coşkunluk vardı, sert bir coşkunluk... Halk kafa kafaya verip konuşuyor, sonra herkes kendi yoluna devam ediyordu. Alışveriş için dükkânlara girenler tezgâhın&nbsp;üzerinden satıcılara eğiliyor, bir an için bir şeyler fısıldaşıyorlardı.</p>
<p class="p6">Halk kasabanın dışında, ormanlarda dinamit avına çıkıyordu. Karda oynayan çocuklar dinamit topluyorlardı. Artık çocuklar bile&nbsp;talimatı biliyordu. Paketi açıp çikolatayı yiyor, dinamiti karın altına&nbsp;gömüyor, büyüklerine haber veriyorlardı.</p>
<p class="p6">Kasabanın hayli dışında bir adam dinamit paketini alıp talimatı okuyunca:</p>
<p class="p6">&quot;Acaba nasıl çalışıyor bu?&quot; diye kendi kendine sordu. Tüpün ucunu kara batırdı, fitili ateşledi ve içinden sayarak koşmaya başladı. Ama çabuk saymıştı, altmış sekize gelince dinamit patladı. Adam:</p>
<p class="p6">&quot;Doğruymuş,&quot; diyerek başka paketler aramaya koyuldu.</p>
<p class="p6">Sanki gizli bir işaret verilmiş gibi herkes evine çekildi, kapılar kapandı, sokaklarda in cin top oynuyordu.</p>
<p class="p6">Madende askerler kuyuya inen her işçinin üstünü dikkatle üst üste arıyordu. Askerler sert ve önceliydi, işçileri tersliyorlardı. İşçiler de soğuk soğuk onlara bakıyorlardı, ama tümünün gözlerinin&nbsp;içinde coşkun, sert bir sevinç gizliydi.</p>
<p class="p6">Konağın salonunda masanın üstündeki kâğıtlar kaldırılmıştı. Bir asker de başkanın yatak odasının önünde nöbet tutuyordu. Annie kömür kutusunun önüne çömelmiş, ocağa birer birer küçük kömür parçaları atıyordu.</p>
<p class="p6">Başkan Orden&rsquo;in yatak odasının dibinde bekleyen nöbetçiye dönerek, Annie hırçın bir sesle sordu:</p>
<p class="p6">&quot;Söyle bakalım Başkan&rsquo;a ne yapacaksınız?&rdquo;</p>
<p class="p6">Nöbetçi hiç cevap vermedi.</p>
<p class="p6">Sokak kapısı açıldı ve bir asker içeri girdi. Asker, Dr. Winter&rsquo;i kolundan yakalamıştı. Kapıyı kapattıktan sonra odaya girip beklemeye başladı. Dr. Winter:</p>
<p class="p6">&quot;Merhaba Annie,&quot; dedi. &quot;Başkan nasıl?&rdquo;</p>
<p class="p6">Annie yatak odasını göstererek:</p>
<p class="p6">&quot;İçerde,&quot; diye cevap verdi.</p>
<p class="p6">&quot;Hasta mı?&quot;</p>
<p class="p6">&quot;Hayır, hastaya benzemiyor. Geldiğinizi haber vermeye çalışayım.&quot;</p>
<p class="p6">Annie nöbetçinin yanına giderek, emredercesine:</p>
<p class="p6">&quot;Git Başkan&rsquo;a Dr. Winter&rsquo;in geldiğini haber ver,&quot; dedi.</p>
<p class="p6">Nöbetçi ne cevap verdi, ne de kıpırdadı, ama kapı açıldı, Başkan Orden eşikte göründü.</p>
<p class="p6">Nöbetçiye aldırış etmeden yanından geçip salona girdi. Asker bir an başkanı tekrar odasına sokmaya niyetlendi, sonra caydı, yerine döndü. Orden:</p>
<p class="p6">&quot;Teşekkür ederim Annie,&quot; dedi. &quot;Pek uzaklaşma, belki sana ihtiyacım olur.&quot;</p>
<p class="p6">&quot;Hayır efendim, beklerim. Hanımefendi iyi mi?&quot;</p>
<p class="p6">&quot;Saçını tarıyor. Görmek ister misin?&quot;</p>
<p class="p6">&quot;Evet efendim.&quot;</p>
<p class="p6">Annie nöbetçinin yanından geçip yatak odasına girdi, kapıyı kapattı. Orden:</p>
<p class="p6">&quot;Bir isteğin mi var doktor?&quot; diye sordu.</p>
<p class="p6">Winter acı acı gülerek askeri gösterdi.</p>
<p class="p6">&quot;Yanılmıyorsam tutukluyum. Bu arkadaş beni buraya kadar getirdi.&quot;</p>
<p class="p6">&quot;Eh, nasıl olsa bu da başa gelecekti. Acaba şimdi ne yapacaklar?&quot;</p>
<p class="p6">Bir an göz göze geldiler, ikisi de birbirinin aklından geçeni okuyordu.</p>
<p class="p6">Orden sanki konuşup anlaşmışlar gibi:</p>
<p class="p6">&quot;İstesem de buna engel olamam,&quot; dedi.</p>
<p class="p6">&quot;Biliyorum, ama onlar bunu anlayamıyorlar.&quot;</p>
<p class="p6">Kafasının içinden geçenleri yüksek sesle tekrarladı:</p>
<p class="p6">&quot;Dakik insanlar bunlar. Vakit geldi artık. Kendilerinin bir tek önderi, bir tek kafası olduğu için bizi de öyle sanıyorlar. On kişinin&nbsp;kafası uçurulsa onların sonu geldi demektir, ama biz özgür bir ulusuz. İçimizdeki insan sayısı kadar da düşünebilen kafa vardır bizde.&nbsp;Gereğinde önderler mantar gibi yerden biter.&quot;</p>
<p class="p6">Orden elini doktorun omuzuna koyarak yanıtladı.</p>
<p class="p6">&quot;Teşekkür ederim. Ben de biliyordum bunları ama başkasından duymak iyi oluyor. Küçücük halkımız boyun eğmeyecek değil mi?&quot;</p>
<p class="p6">Merakla doktorun yüzünü inceliyordu.</p>
<p class="p6">Dr. dostuna destek oldu.</p>
<p class="p6">&quot;Hayır, hayır boyun eğmezler. Hatta dışardan gelen yardımlarla daha da güçlenirler.&quot;</p>
<p class="p6">Bir an için odayı bir sessizlik kapladı. Nöbetçi ayak değiştirdi. Tüfeği düğmesine çarpınca minicik bir ses duyuldu.</p>
<p class="p6">Orden:</p>
<p class="p6">&quot;Seninle açık konuşabilirim doktor,&quot; dedi. &quot;Kimbilir belki de bir daha karşı karşıya gelip konuşamayız. Aklımdan geçenlerden&nbsp;utanıyorum.&quot;</p>
<p class="p6">Öksürüp yerinde dimdik duran askere baktı, ama askerde, söylenenleri duyduğuna dair en küçük bir belirti yoktu.</p>
<p class="p6">&quot;Kendi ölümümü düşündüm. Normal yolu izlerlerse, beni öldüreceklerdir, sonra da seni öldürürler.&quot;</p>
<p class="p6">Winter sesini çıkarmayınca devam etti:</p>
<p class="p6">&quot;Doğru değil mi?&quot;</p>
<p class="p6">&quot;Evet, herhalde.&quot;</p>
<p class="p6">Winter yaldızlı koltuklardan birine doğru ilerledi. Tam oturacağı sırada kumaşın eskimiş olduğuna dikkat etti. Parmaklarıyla, sanki onarır gibi, yırtık yeri okşadı, düzeltti. Sonra, kumaş yırtık olduğu için yavaşça, dikkatle oturdu.</p>
<p class="p6">Orden devam etti:</p>
<p class="p6">&quot;Sana bir şey söyleyeyim mi? Korkuyorum. Kaçmak, bu işten kurtulmak için türlü çareler düşündüm. Hayatımı bağışlamaları için&nbsp;yalvarmayı bile düşündüm. Bütün bunlardan utanıyorum.&quot;</p>
<p class="p6">Winter başını kaldırmadan konuştu:</p>
<p class="p6">&quot;Ama düşündüklerini yapmadın.&quot;</p>
<p class="p6">&quot;Hayır yapmadım.&quot;</p>
<p class="p6">&quot;Yapmayacaksın da?&quot;</p>
<p class="p6">Orden çekinerek,</p>
<p class="p6">&quot;Hayır, yapmayacağım,&quot; dedi. &quot;Ama aklımdan geçirdim.&quot;</p>
<p class="p6">Winter sevecenlikle cevap verdi:</p>
<p class="p6">&quot;Herkesin aynı şeyleri düşünmediğini nereden biliyorsun? Bütün bunları benim de aklımdan geçirmediğimi nereden biliyorsun?&quot;</p>
<p class="p6">&quot;Acaba seni ne diye tutukladılar? Herhalde seni de öldürecekler?&quot;</p>
<p class="p6">&quot;Herhalde.&quot;</p>
<p class="p6">Doktor parmaklarını birbirinin çevresinde döndürerek ellerini gözlemeye koyuldu.</p>
<p class="p6">Orden bir süre sustuktan sonra konuştu.</p>
<p class="p6">&quot;Sana bir şey söyleyeyim mi doktor,&quot; dedi. &quot;Sen de biliyorsun ki, ben küçük bir insanım, burası da küçük bir kasaba, oysa küçük&nbsp;çapta insanlarda birden alev alıp parlayan küçük kıvılcımlar gizlidir. Korkuyorum, çok korkuyorum, hayatımı kurtaracak türlü çareler düşündüm, ama bu da geçti. Arada bir, büyük bir heyecan duyuyorum, daha yükselmişim, olduğumdan daha büyük, daha iyi bir insan olmuşum gibi. Aklıma ne geldi biliyor musun doktor?&quot;</p>
<p class="p6">Eskiyi anımsayarak gülmeye başladı.</p>
<p class="p6">&quot;Okulda <span class="t5">Savunma</span>&rsquo;yı okumuştuk anımsar mısın? &lsquo;Biri diyecektir ki: Vaktinden önce ölmeni gerektirecek bir hayat tarzından utanmayacak mısın Sokrat?&rsquo; Ona şöyle bir cevap verebilirim: İşte burada yanılıyorsun.' Birazcık değeri olan bir insan yaşamak ya da ölmek olasılığını hesaplamamalı, sadece yaptığı hareketin doğru ya da yanlış olup olmadığını düşünmelidir.&quot;</p>
<p class="p6">Orden gerisini anımsamak için sustu.</p>
<p class="p6">Dr. Winter coşkuyla öne doğru eğilerek devam etti:</p>
<p class="p6">&quot;İyi bir insan gibi mi, yoksa kötü bir insan gibi mi hareket ettiğini düşünmelidir. Ben de doğru hatırladığımdan emin değilim. Hiçbir zaman iyi bir öğrenci olamadı. <span class="t5">Suçlama</span> bölümünü beceremezdin.&quot;</p>
<p class="p6">Orden keyifle gülmeye başladı:</p>
<p class="p6">&quot;Demek bunu da anımsıyorsun?&quot;</p>
<p class="p6">Winter içtenlikle,</p>
<p class="p6">&quot;Evet,&quot; dedi. &quot;Çok iyi anımsıyorum. Hep, bir iki satır atlardın. Diploma töreninde o kadar heyecanlıydın ki gömleğini içine sokmayı unutmuştun, kuyruk gibi arkandan sarkıyordu. Bir türlü herkesin&nbsp;neden güldüğünü anlayamamıştın.&rdquo;</p>
<p class="p6">Orden kendi kendine gülerken, farkında olmadan eli arkasına gitti, sarkık gömleğinin ucunu arıyordu.</p>
<p class="p6">&quot;Ben Sokrat olmuştum. Öğretmenleri suçluyordum. Hem de nasıl suçlamıştım. Canlarını çıkardım, kıpkırmızı olmuşlardı.&quot;</p>
<p class="p6">Winter:</p>
<p class="p6">&quot;Gülmemek için kendilerini tutuyorlardı da ondan,&quot; diye cevap verdi. &quot;Gömleğinin ucu sarkıyordu.&quot;</p>
<p class="p6">Başkan Orden gülmeye başladı.</p>
<p class="p6">&quot;Kaç yıl oldu? Kırk yıl mı?&quot;</p>
<p class="p6">&quot;Kırk altı.&quot;</p>
<p class="p6">Yatak odasının önünde bekleyen nöbetçi sokak kapısının dibinde bekleyen nöbetçinin yanına gitti. Okulda fısıldaşan çocuklar gibi yavaşça konuşmaya başladılar.</p>
<p class="p6">&quot;Kaç saattir nöbettesin?&quot;</p>
<p class="p6">&quot;Bütün gece nöbet tuttum. Gözlerim kapanıyor.&quot;</p>
<p class="p6">&quot;Ben de öyle. Dün karından mektup aldın mı?&quot;</p>
<p class="p6">&quot;Evet! Sana selam söylüyor. Yaralandığım duymuş. Pek mektup yazmaz.&quot;</p>
<p class="p6">&quot;İyi olduğumu yaz.&rdquo;</p>
<p class="p6">&quot;Tabii, yazarım.&quot;</p>
<p class="p6">Başkan başını kaldırıp tavana bakarak mırıldandı.</p>
<p class="p6">&quot;Hmmm... hm... hmmmm... Dur bakayım anımsayacak mıyım? Nasıldı...&quot;</p>
<p class="p6">Winter imdada yetişti:</p>
<p class="p6">&quot;İşte şimdi ey...&quot;</p>
<p class="p6">Orden yavaşça tekrarladı:</p>
<p class="p6">&quot;İşte şimdi ey beni suçlayan insanlar...&quot;</p>
<p class="p6">Albay Lanser sessizce odaya girmişti. Nöbetçiler dimdik doğruldular. Konuşulanları duyunca, Albay durup dinlemeye başladı.</p>
<p class="p6">Orden tavana bakarak anımsamaya çalışıyordu:</p>
<p class="p6">&quot;İşte, ey beni suçlayan insanlar, size şunu demek isterim... çünkü artık ölmek üzereyim ... ve ... ölüm saati yaklaşınca ... insanlara iletiyi görme gücü bahşedilir... Ve ben... sizlere, benim katilim&nbsp;olan sizlere... şunu söylemek isterim ki... ben öldükten sonra...&quot;</p>
<p class="p6">Winter ayağa kalkarak:</p>
<p class="p6">&quot;Ben yanınızda ayrıldıktan sonra,&quot; diye devam etti.</p>
<p class="p6">Orden arkadaşına bakarak sordu:</p>
<p class="p6">&quot;Ne?&quot;</p>
<p class="p6">&quot;Yanınızdan ayrıldıktan sonra, diyeceksin öldükten sonra değil.'</p>
<p class="p6">&quot;Hayır, öldükten sonra. Öldükten sonra.&quot;</p>
<p class="p6">Orden çevresine bakınca Albay Lanser&rsquo;in kendisini izlemekte olduğunu gördü.</p>
<p class="p6">&quot;Öldükten sonra, değil mi?&quot;</p>
<p class="p6">Albay Lanser:</p>
<p class="p6">&quot;Ayrıldıktan sonra,&quot; diye cevap verdi. &quot;Yanınızdan ayrıldıktan hemen sonra.&quot;</p>
<p class="p6">Dr. Winter direniyordu.</p>
<p class="p6">&quot;Gördün mü, bire karşı iki kazandık. &lsquo;Ayrılış&rsquo; sözcüğünü kullanacaksın. Eskiden de aynı yanlışı yapmıştın.&quot;</p>
<p class="p6">Orden ileriye bakıyordu, gözleri geçmişe gömülmüştü, hiçbir şey görmüyordu. Devam etti:</p>
<p class="p6">&quot;Benim katilim olan sizlere şunları söylemek isterim ki, ben... yanınızdan ayrıldıktan hemen sonra bana verdiğiniz eczadan çok daha kötü bir gelecek sizi bekleyecektir.&quot;</p>
<p class="p6">Winter cesaret vermek için başını salladı, Albay Lanser de başını sallıyordu. Sanki her ikisi de başkanın sözcükleri anımsamasına yardım ediyorlardı. Orden devam etti:</p>
<p class="p6">&quot;Beni öldürüyorsunuz; çünkü sizi suçlayacak, yaptıklarınızı sayıp dökecek birinden kurtulmak istiyorsunuz.&rdquo;</p>
<p class="p6">Teğmen Prackle heyecanla:</p>
<p class="p6">&quot;Albay Lanser!&quot; diye haykırarak odaya girdi.</p>
<p class="p6">Albay Lanser:</p>
<p class="p6">&quot;Şşşşş,&quot; diyerek, teğmeni susturmak için elini uzattı.</p>
<p class="p6">Orden hafif bir sesle devam ediyordu.</p>
<p class="p6">&quot;Fakat umduğunuz gibi olmayacak, gerçek beklenmedik biçimde canlanacaktır.&quot;</p>
<p class="p6">Sesi kuvvetlenmişti:</p>
<p class="p6">&quot;Çünkü ileride sizi itham edenlerin sayısı şimdikinden çok daha fazla olacaktır.&quot;</p>
<p class="p6">Eliyle söylev veriyormuş gibi bir hareket yaparak:</p>
<p class="p6">&quot;Şimdiye kadar benim susturabildiğim suçlamalar da karşınıza çıkacak; henüz genç oldukları için onlar daha sert davranacaklar,&nbsp;siz de daha çabuk incinecek, yüksüneceksiniz.&quot;</p>
<p class="p6">Kaşlarını çatarak anımsamaya çalıştı.</p>
<p class="p6">Teğmen Prackle:</p>
<p class="p6">&quot;Albay Lanser, üzerlerinde dinamit bulunan birkaç kişi yakaladık,&quot; dedi.</p>
<p class="p6">Albay:</p>
<p class="p6">&quot;Şşşş,&rdquo; diyerek teğmeni susturdu.</p>
<p class="p6">Orden devam ediyordu:</p>
<p class="p6">&quot;İnsan öldürerek, yaşamınızın kötü yanlarını ortaya çıkartacak kişileri önleyeceğinizi sanıyorsanız, aldanıyorsunuz.&quot;</p>
<p class="p6">Kaşlarını çattı, düşündü, tavana baktı, sonunda şaşkın şaşkın gülerek:</p>
<p class="p6">&quot;Bu kadarcık anımsıyorum,&quot; dedi. &quot;Unutmuşum.&quot;</p>
<p class="p6">Dr. Winter:</p>
<p class="p6">&quot;Kırk altı yıl sonra hiç dc fena değil,&quot; dedi. &quot;Zaten kırk altı yıl önce de daha iyi beceremiyordun ya!&quot;</p>
<p class="p6">Teğmen Prackle söze karıştı:</p>
<p class="p6">&quot;Adamların üzerinde dinamit bulduk Albayım.&quot;</p>
<p class="p6">&quot;Tutukladınız mı?&quot;</p>
<p class="p6">&quot;Evet Albayım, yüzbaşı Loft ile beraber...&quot;</p>
<p class="p6">&quot;Yüzbaşı Loft&rsquo;a söyleyin adamlara göz kulak olsun.&quot;</p>
<p class="p6">Albay kendini tutarak odanın ortasına doğru ilerledi:</p>
<p class="p6">&quot;Orden, bu işlerin bir sonu gelmeli,&quot; dedi.</p>
<p class="p6">Başkan çaresizlik içinde gülümseyerek:</p>
<p class="p6">&quot;Sonu gelemez efendim,&quot; diye cevap verdi.</p>
<p class="p6">Albay Lanser sert bir sesle:</p>
<p class="p6">&quot;Halkın sükunetle hareketini sağlamak için sizi savaş tutsağı olarak tutuyorum,&quot; dedi. &quot;Emirlerim bu kadardır.&quot;</p>
<p class="p6">Orden sadece:</p>
<p class="p6">&quot;Bu hareketiniz bütün bu işlere engel olamaz ki,&quot; diye cevap verdi. &quot;Anlayamıyorsunuz. Halka bir engel oluşturduğum anda,&nbsp;bensiz yollarına devam edeceklerdir.&quot;</p>
<p class="p6">&quot;Ne düşündüğünüzü bana açıkça söyleyin. Bir dinamit daha ateşledikleri takdirde sizi kurşuna dizeceğimizi bilirse halk ne yapar?&quot;</p>
<p class="p6">Başkan ne cevap vereceğini bilemeden Doktor Winter&rsquo;e baktı.</p>
<p class="p6">O sırada yatak odasının kapısı açılmış ve Hanımefendi içeriye girmişti. Başkanın makam zincirini elinde tutuyordu:</p>
<p class="p6">&quot;Bunu unuttun,&quot; dedi.</p>
<p class="p6">Orden:</p>
<p class="p6">&quot;Ne?&quot; diye sordu, &quot;ha, evet.&quot;</p>
<p class="p6">Başını eğdi, Hanımefendi zinciri kocasının boynuna geçirdi.</p>
<p class="p6">&quot;Teşekkür ederim şekerim.&quot;</p>
<p class="p6">Hanımefendi sızlanıyordu:</p>
<p class="p6">&quot;Her zaman unutursun. Her zaman unutursun.&quot;</p>
<p class="p6">Başkan Orden zincirin ucundaki, üzerinde makam arması bulunan altın madalyonu elinde tutmuş, bakıyordu. Lanser yeniden direnerek sordu:</p>
<p class="p6">&quot;O zaman ne yaparlar?&quot;</p>
<p class="p6">Başkan:</p>
<p class="p6">&quot;Bilmem,&quot; diye cevap verdi. &quot;Herhalde dinamiti ateşlerler.&quot;</p>
<p class="p6">&quot;Ya siz uyarırsanız?&quot;</p>
<p class="p6">Winter söze karıştı:</p>
<p class="p6">&quot;Albay,&quot; dedi, &quot;bu sabah küçük bir çocuk gördüm, kardan adam yapıyordu, sizin üç askeriniz de çocuğun yaptığı heykelciğin&nbsp;Önderinizin karikatürü olmamasını sağlamak için durmuş izliyorlardı. Askerler yetişip bozana kadar, çocuk heykelciğini Önderinize tıpatıp benzetmişti.&quot;</p>
<p class="p6">Lanser doktorun söylediklerini duymamazlıktan gelerek:</p>
<p class="p6">&quot;Halkı, emirlere uymaları için uyarırsanız ne yaparlar?&quot; diye sordu.</p>
<p class="p6">Uykudaymış gibi Orden&rsquo;in gözleri kapanmıştı, düşünmeye çalışıyordu.</p>
<p class="p6">&quot;Cesur bir insan değilim Albay,&quot; dedi. &quot;Eninde sonunda fitili ateşlerler kanımca.&quot;</p>
<p class="p6">Güçlükle konuşuyor, sanki ne diyeceğini bilmiyordu:</p>
<p class="p6">&quot;Böyle yapmalarını da isterim. Aksini yapmalarını istersem bana acırlar.&rdquo;</p>
<p class="p6">Hanımefendi:</p>
<p class="p6">&quot;Neden söz ediyorsunuz?&quot; diye sordu.</p>
<p class="p6">Başkan:</p>
<p class="p6">&quot;Biraz sus şekerim,&quot; diye cevap verdi.</p>
<p class="p6">Lanser hâlâ direnerek soruyordu:</p>
<p class="p6">&quot;Fitili ateşlerler mi diyorsunuz?&quot;</p>
<p class="p6">Başkan övünçle konuştu:</p>
<p class="p6">&quot;Evet, ateşlerler. Görüyorsunuz ya Albay, yaşamak ya da ölmek benim elimde değil. Fakat ne şekilde öleceğimi seçebilirim, bu benim elimde. Onlara dövüşten vazgeçmelerini söylersem bana acırlar, ama dövüşmeye devam ederler. Dövüşmelerini söylersem sevinirler ve cesur bir adam olmayan ben onlara cesaret vermiş olurum.&quot;</p>
<p class="p6">Kendini savunurcasına gülümsedi:</p>
<p class="p6">&quot;Böyle hareket etmek hiç de güç değil, çünkü sonu aynı kapıya çıkıyor.&quot;</p>
<p class="p6">&quot;Evet deseniz de hayır demişsiniz gibi anlatır, diz çöküp hayatınızı bağışlamamız için yalvardığınızı söyleriz.&quot;</p>
<p class="p6">Winter öfkeyle söze karıştı:</p>
<p class="p6">&quot;Onlar gerçeği bilirler. Hiçbir şey gizlenmez. Sizin adamlarınızdan biri kendini kaybedip sinekler sinek kâğıdını ele geçirdiler diye bir söz etmiş, şimdi bu kelimeler bütün halkın ağzında. Bir de türkü yazmışlar. Sinekler sinek kâğıdını ele geçirmiş. Hiçbir şey gizli&nbsp;kalmaz Albayım.&quot;</p>
<p class="p6">Maden yönünden keskin bir ıslık sesi duyuldu. Sert bir rüzgârla bir yığın kar pencereye savruldu.</p>
<p class="p6">Orden parmaklarıyla altın madalyonla oynuyordu. Sükunetle:</p>
<p class="p6">&quot;Görüyorsunuz ya, hiçbir şey durumu değiştiremez,&quot; dedi.</p>
<p class="p6">&quot;Hepiniz öldürülecek, ya da ülkeden kovulacaksınız.&quot;</p>
<p class="p6">Sesi sakin, yumuşaktı:</p>
<p class="p6">&quot;Halk tutsaklıktan hoşlanmaz, Albay,&quot; dedi. &quot;Onun için de asla boyun eğmezler. Özgür insanlar savaşa neden olmaz, fakat savaş çıkınca yenikken de dövüşürler. Hayvan sürüsü gibi bir öncünün peşinden koşan uluslar ise bunu beceremez. Onun için sürü insanları&nbsp;küçük çarpışmaları, özgür insanlar da savaşı kazanır. Er geç siz de&nbsp;bunu anlayacaksınız, Albay.&quot;</p>
<p class="p6">Lanser&rsquo;in vücudu dimdik, kaskatıydı.</p>
<p class="p6">&quot;Emirlerim açıktır,&quot; dedi. &quot;Son süre saat on birde bitiyordu. Birçok tutsak aldım. İsyan halinde tutsaklar kurşuna dizilecek.&quot;</p>
<p class="p6">Dr. Winter albaya dönerek:</p>
<p class="p6">&quot;Bir yarar sağlamayacağını bildiğiniz halde emirlerinizi uygulayacak mısınız?&quot; diye sordu.</p>
<p class="p6">Lanser&rsquo;in yüzü kaskatıydı:</p>
<p class="p6">&quot;Ne olursa olsun emirlerimi uygulayacağım. Fakat sizin bir demeciniz birçok kimsenin hayatını kurtarabilir.&quot;</p>
<p class="p6">Hanımefendi sızlanarak:</p>
<p class="p6">&quot;Ne olur bütün bu konuştuklarınızın ne olduğunu bana da anlatsanız,&quot; dedi.</p>
<p class="p6">&quot;Saçma sapan laflar, şekerim.&quot;</p>
<p class="p6">&quot;Ama Başkan tutuklanamaz.&quot;</p>
<p class="p6">Orden karısına bakıp güldü.</p>
<p class="p6">&quot;Hayır, başkanı tutuklayamazlar. Başkan ancak özgür insanların kavrayabileceği bir kavramdır, tutuklanamaz.&quot;</p>
<p class="p6">Uzaktan bir patlama sesi duyuldu; yankısı dağlara yayıldı, tekrar işitildi. Madendeki ıslık sesi, keskin ve sert bir uyarı düdüğüne dönüşmüştü. Orden bir an olduğu yerde kaskatı kesildi, sonra hafifçe gülmeye başladı. İkinci bir patlama duyuldu. Bu kez daha şiddetliydi ve daha yakından işitiliyordu. Yankısı dağlara yayıldı ve tekrar&nbsp;duyuldu. Orden saatine baktı, sonra saatini ve boynundaki zinciri çıkarıp Doktor Winter&rsquo;in avucuna koydu:</p>
<p class="p6">&quot;Sinek şarkısı nasıldı?&quot; diye sordu.</p>
<p class="p6">Winter:</p>
<p class="p6">&quot;Sinekler sinek kâğıdım ele geçirdiler,&quot; diye yanıtladı.</p>
<p class="p6">Orden:</p>
<p class="p6">&quot;Annie!&quot; diye seslendi.</p>
<p class="p6">Yatak odasının kapısı hemen açıldı.</p>
<p class="p6">Başkan sordu:</p>
<p class="p6">&quot;Konuşulanları dinledin mi?&quot;</p>
<p class="p6">Annie şaşkına dönmüştü.</p>
<p class="p6">&quot;Evet efendim.&quot;</p>
<p class="p6">Patlama daha yakından duyulmaya başladı. Tahta parçalanmasını ve cam kırılmasını andıran sesler duyuldu; nöbetçilerin arkasındaki kapı açıldı. Orden:</p>
<p class="p6">&quot;Annie,&quot; dedi, &quot;ihtiyacı olduğu sürece Hanımefendi&rsquo;nin yanında bulunmanı istiyorum. Yalnız bırakma.&quot;</p>
<p class="p6">Karısına sarılıp alnından öptü, sonra kapıya, Teğmen Prackle&rsquo;in bulunduğu yana doğru ilerledi. Kapının ağzında Doktor Winter&rsquo;e dönerek titrek, tatlı bir sesle:</p>
<p class="p6">&quot;Kriton,&quot; dedi, &quot;Askülepius&rsquo;a bir horoz adamıştım. Unutmayıp yerine getirir misin?&quot;</p>
<p class="p6">Winter cevap vermeden önce bir an gözlerini yumduktan sonra:</p>
<p class="p6">&quot;Adağın yerine getirilecektir,&quot; dedi.</p>
<p class="p6">Bu söz üzerine Orden gülmeye başladı:</p>
<p class="p6">&quot;Bak bunu iyi anımsadım. Bunu unutmamışım.&quot;</p>
<p class="p6">Elini Prackle&rsquo;in koluna koydu, Teğmen çekinerek uzaklaştı.</p>
<p class="p6">Winter ağır ağır başını sallıyordu.</p>
<p class="p6">&quot;Evet iyi anımsadın. Adağın yerine getirilecektir.&quot;</p>
<p class="p6">&nbsp;</p>
<p class="p1"><span class="t6">-SON-</span></p>
</body>
</html>