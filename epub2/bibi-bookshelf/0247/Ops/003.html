<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t7">&nbsp;</span></p>
<h1 class="h10"><a id="ncx13"></a>I</h1>
<p class="p6">On bire çeyrek kala her şey olup bitmişti. Kasaba kuşatılmış, savunucular yenilmiş, savaş da sona ermişti. Düşman bu küçük çarpışmaya daha büyüklerine gösterdiği özenle hazırlanmıştı. O pazar&nbsp;sabahı postacı ile polis memuru, kasabanın kalbur üstü esnafından&nbsp;Bay Corell&rsquo;in teknesiyle balık avına çıkmışlardı. İçi tıklım tıklım asker dolu, küçük, kapkara çıkartma gemisi sessiz sedasız yanlarından geçerken postacı ile polis, kıyıdan birkaç mil açıktaydılar. Devlet memuru olarak bu, her ikisini de ilgilendirdiği için hemen paçaları sıvamışlardı, ama onlar karaya varıncaya kadar kasabadaki askerler çoktan baskına uğramıştı. Postacı ile polis, hükümet konağındaki kendi odalarına bile giremeden savaş tutsağı olarak yakalanıp&nbsp;hapse tıkıldılar.</p>
<p class="p6">Sayısı topu topu on ikiyi geçmeyen kasaba askerleri o pazar hayli uzaktaydılar. Kasabanın ileri gelen esnafından Bay Corell, hedefi, kurşunları, hatta verilecek ödülleri de hazırlayarak dağların&nbsp;on kilometre berisinde gene kendine ait güzel bir arazi üzerinde askerlerin onuruna bir atış yarışması düzenlemişti. Bu iri yarı kalender çocuklar, uçakların seslerini duyup da ta uzaktan paraşütleri görünce tabana kuvvet kente dönmüşlerdi. Ama onlar dönünceye kadar düşman çoktan yolları makineli tüfeklerle tıkamıştı. Savaşı az&nbsp;bilen, yenilmeyi ise hiç tanımayan bu kalender askerler, tüfekleriyle&nbsp;derhal ateş açmışlardı. Makineli tüfekler bir an işleyiverince askerlerin altısı cansız, üçü yarı canlı birer yığın halinde yıkılmışlar, diğer üçü de tüfeklerini sırtlayıp dağlara kaçmıştı.</p>
<p class="p6">On buçukta düşman bandosu kent alanında güzel ve hazin havalar çalıyor, kentliler ağızları yarı açık, şaşkın gözlerle oldukları yerde durup müziği dinliyor, koltuklarında makineli tüfek taşıyan, boz miğferli yabancılara alık alık bakıyorlardı.</p>
<p class="p6">Onu otuz sekiz geçe &quot;cansız yığınlar&quot; gömülmüş, paraşütler katlanıp kaldırılmış, düşman taburu Mr. Corell&rsquo;in rıhtımın hemen&nbsp;yanında, raflarında bir tabura yetecek kadar yatacak yer ve battaniye bulunan ambarında konaklamışlardı.</p>
<p class="p6">On bire çeyrek kala, Belediye Başkanı Orden&rsquo;e düşman komutanı Albay Lanser&rsquo;in kendisini ziyaret isteğinde bulunduğu bildirilmiş ve görüşmenin saat tam on birde Belediye Başkanının beş odalı konakçığının da yapılması kararlaştırılmıştı.</p>
<p class="p6">Konağın kabul salonu şipşirin, rahat bir odaydı. Kumaşı yıpranmış yaldızlı koltuklar, işi gücü olmayan bir yığın uşak edasıyla odanın dört bir çevresine derli toplu yerleştirilmişti. Kavisli mermer şöminede alevsiz bir ateş yanıyor, yanında üzeri yağlı boya süslü bir kömür kutusu duruyordu. Şöminenin üstündeki rafta, bir sürü tombul vazo arasında, porselen bir saat, sırtında birbiri üstüne yığılmış&nbsp;bir alay kanatlı melek taşıyordu. Koyu kırmızı duvar kâğıdı yaldızlı&nbsp;motiflerle süslüydü. Odanın tahta kısmı beyaz, sevimli ve tertemizdi. Tablolara gelince, hemen hepsi, korkudan ödü patlamış bir alay&nbsp;çocukla onların karşısında kahraman koca koca köpeklere dairdi.&nbsp;Koca bir köpeğin çocukta uyandırdığı korkunun yanında su, ateş ve&nbsp;deprem hiç kalır.</p>
<p class="p6">Şöminenin yanı başında, kentin tarihçisi ve doktoru, kendi halinde, iyi yürekli, sakallı bir ihtiyarcık olan Dr. Winter oturmuş, ellerini kucağında kavuşturup, baş parmaklarını birbiri çevresinde döndürürken, şaşkın şaşkın önüne bakıyordu. Dr. Winter o kadar&nbsp;sade bir insandı ki, ancak pek derin biri onda bir derinlik sezebilirdi.</p>
<p class="p6">Acaba parmaklarımın becerisini gördü mü diye başını kaldırıp Belediye Başkanının uşağı Joseph&rsquo;e bakarak,</p>
<p class="p6">&quot;Saat on birde mi dedin?&quot; diye sordu.</p>
<p class="p6">Joseph dalgın dalgın cevap verdi.</p>
<p class="p6">&quot;Evet efendim. Mektupta on bir diye yazıyordu.&quot;</p>
<p class="p6">&quot;Sen mi okudun?&quot;</p>
<p class="p6">&quot;Hayır efendim. Başkan kendileri okudular.&quot;</p>
<p class="p6">Joseph, son yerleştirdiğinden beri yerlerinden oynayıp oynamadığını anlamak için yaldızlı koltukları incelemeye koyuldu. Münasebetsiz, alaycı ve tozlu diye adlandırdığı eşya denen bu nesnelere öfkelenmeyi huy edinmişti. Belediye Başkanı Orden&rsquo;in insanların önderi olduğu bu dünyada, Joseph de eşya, çatal-bıçak ve tabakların önderiydi. Joseph yaşlıydı, sıskaydı ve ciddi bir adamdı; yaşamı öylesine karmaşıktı ki ancak pek derin bir insan onu basit sayardı. Dr.&nbsp;Winter&rsquo;in parmaklarını evirip çevirmesinde hiçbir beceri göremiyordu, hatta bu hali onun sinirine bile dokunuyordu. Joseph ortada&nbsp;önemli işler dönmekte olduğunu sezdi. Öyle ya, kente yabancı askerler dolmuş, kasaba askerleri öldürülmüş ya da tutsak edilmişti.&nbsp;Neyse, er geç Joseph de olup bitenler hakkında bir fikir edinirdi&nbsp;kuşkusuz. Ne yersiz şakalara, ne parmak becerilerine katlanacak&nbsp;hali yoktu. Dr. Winter iskemlesini alışılmış yerinden bir iki santim&nbsp;beriye çekince, Joseph iskemleyi eski yerine koyabileceği anı sabırsızlıkla beklemeye koyuldu.</p>
<p class="p6">Dr. Winter yeniden sordu:</p>
<p class="p6">&quot;Saat on birde demek? Tam o anda burada olurlar. Dakik insanlardır bunlar.&quot;</p>
<p class="p6">Joseph dinlemeden cevap verdi:</p>
<p class="p6">&quot;Evet efendim.&quot;</p>
<p class="p6">Doktor:</p>
<p class="p6">&quot;Dakik insanlar,&quot; diye tekrarladı.</p>
<p class="p6">&quot;Evet efendim.&quot;</p>
<p class="p6">&quot;Vakte ve makineye önem verirler.&quot;</p>
<p class="p6">&quot;Evet efendim.&quot;</p>
<p class="p6">&quot;Sanki beklemeyip kaçacakmış gibi, yazgılarına son süratle koşarlar. Dönen dünyayı omuzlarıyla iteklerler.&quot;</p>
<p class="p6">Artık &quot;evet efendim&quot; demekten bezen Joseph, bu defa:</p>
<p class="p6">&quot;Pek doğru efendim,&quot; diye cevap verdi.</p>
<p class="p6">Joseph bu konuşmadan pek hoşlanmamıştı, çünkü bir türlü olup bitenler hakkında bir fikir edinemiyordu. Biraz sonra gidip de&nbsp;Aşçı kadına &quot;Dakik insanlar bunlar, Annie&quot; dese, bu laflardan bir&nbsp;anlam çıkmayacak, üstelik Annie &quot;Kim&quot; ve &quot;Neden&rdquo; diye soruverecek, sonunda &quot;Saçma laflar bunlar, Joseph&quot; diyecekti. Joseph daha önceleri de Dr. Winter&rsquo;in lallarını alt kata taşımış, her defasında aynı sonuca varmıştı: Annie bu lalları saçma bulmuştu.</p>
<p class="p6">Dr. Winter parmaklarına bakmaktan cayıp koltukları yerleştirmekte olan Joseph&rsquo;i gözlemeye koyuldu.</p>
<p class="p6">&quot;Belediye Başkanı ne yapıyor?&quot;</p>
<p class="p6">&quot;Albayı kabule hazırlanıyor, efendim.&quot;</p>
<p class="p6">&quot;Yardım etmiyor musun? Sensiz doğru dürüst giyinemez ki...&quot;</p>
<p class="p6">&quot;Hanımefendi yardım ediyorlar. Hanımefendi, Başkanın kusursuz hazırlanmasını arzu ediyorlar. Kendileri,&quot; Joseph biraz kızarmıştı &quot;Hanımefendi, Başkanın kulağındaki kılları kesiyorlar. Gıdıklandığı için benim kesmeme izin vermiyor.&quot;</p>
<p class="p6">Dr. Winter:</p>
<p class="p6">&quot;Elbette gıdıklanır,&quot; dedi.</p>
<p class="p6">&quot;Hanımefendi ısrar ediyorlar.&quot;</p>
<p class="p6">Dr. Winter birdenbire gülmeye başladı. Ayağa kalktı, ellerini ateşe uzattı. Joseph hemen arkasına geçip iskemleyi alışılmış yerine&nbsp;yerleştirmişti.</p>
<p class="p6">Doktor:</p>
<p class="p6">&quot;Ne ömür adamlarız,&quot; dedi. &quot;Vatan elimizden gidiyor, kasabamız düşman eline geçti. Belediye Başkanı düşman komutamın kabul etmek üzere, Hanımefendi ise ter ter tepinen Belediye Başkanını ensesinden yakalamış kulağındaki kılları kesiyor.&quot;</p>
<p class="p6">&quot;Pek uzamıştı ama. Kaşları da öyle. Kulağındaki kıllardan çok kaşlarını kestirmek Başkanı huylandırıyor. Açıyormuş. Galiba Hanımefendiye de kestirtmeyecek.&quot;</p>
<p class="p6">&quot;Bir dener.&quot;</p>
<p class="p6">&quot;Hanımefendi, Başkanın kusursuz olmasını arzu ediyorlar.&quot;</p>
<p class="p6">Giriş kapısının camının arkasında miğferli bir baş göründü. Kapı hafifçe vuruldu. Sanki odanın ılık ışığı birden kaybolmuş, yerini kasvetli bir kurşunilik kaplamıştı.</p>
<p class="p6">Doktor Winter saate bakarak:</p>
<p class="p6">&quot;Erken davrandılar,&quot; dedi. &quot;Aç da girsinler, Joseph.&rdquo;</p>
<p class="p6">Joseph gidip kapıyı açtı. Odaya uzun ceketli bir asker girdi. Başında miğfer, koltuğunda makineli tüfek vardı. Çabucak çevreyi gözden geçirip bir yana çekildi. Arkasında, kapının tam ağzında bir subay duruyordu. Üniforması çok basitti ve rütbesi sadece omuzlarındaki işaretlerden anlaşılıyordu. Subay içeri girdi. Abartmalı bir İngiliz soylusunun portresini andırıyordu. Bütün İngiliz subayları gibi sanki üniformasını yadırgıyordu. Eşikte durmuş Dr. Winter&rsquo;i gözlüyordu.</p>
<p class="p6">&quot;Belediye Başkanı Orden siz misiniz?&quot; diye sordu.</p>
<p class="p6">Dr. Winter gülümsedi.</p>
<p class="p6">&quot;Hayır, ben değilim.&quot;</p>
<p class="p6">&quot;Resmi bir görevlisiniz herhalde?&quot;</p>
<p class="p6">&quot;Hayır, ben kentin doktoru ve Belediye Başkanının dostuyum.&quot;</p>
<p class="p6">&quot;Başkan Orden nerede?&quot;</p>
<p class="p6">&quot;Sizi karşılamak için giyiniyor. Albay siz misiniz?&quot;</p>
<p class="p6">&quot;Hayır. Ben Yüzbaşı Bentick&rsquo;im.&quot;</p>
<p class="p6">Yüzbaşı eğilerek selam verdi. Doktor belli belirsiz bir karşılık vermişti.</p>
<p class="p6">Yüzbaşı ne diyeceğini kestiremiyormuş gibi bir tavırla sözüne devam etti:</p>
<p class="p6">&quot;Askeri bildirgemiz gereğince, kumandanımız bu odaya girmeden önce içeride silah bulunup bulunmadığını kontrol etmemiz gerek. Saygıda kusur etmek istemiyoruz.&quot;</p>
<p class="p6">Arkasına dönerek, &quot;Çavuş!&quot; diye seslendi.</p>
<p class="p6">Çavuş hemen Joseph&rsquo;e yaklaşarak ceplerini aradıktan sonra:</p>
<p class="p6">&quot;Bir şey yok, yüzbaşım,&quot; dedi.</p>
<p class="p6">Yüzbaşı Bentick doktora döndü.</p>
<p class="p6">&quot;Kusurumu bağışlamanızı dileriz,&quot; dedi.</p>
<p class="p6">Çavuş, Dr. Winter&rsquo;in yanma gidip ceplerini yokladı. Sıra ceketin iç cebine gelince durdu. Elini cebe soktu. İçinden siyah deriden küçük bir çanta çıkartarak yüzbaşıya uzattı.</p>
<p class="p6">Yüzbaşı çantayı açınca içinden bir iki basit cerrahi alet çıktı: İki küçük bıçak, birkaç iğne, pens, bir de enjektör. Çantayı tekrar&nbsp;kapatarak doktora uzattı.</p>
<p class="p6">Dr. Winter:</p>
<p class="p6">&quot;Ben taşra doktoruyum,&quot; dedi. &quot;Bir defa mutfak bıçağı ile apandisit ameliyatı yapmam gerekmişti. O günden beri bunları yanımda taşırım.&rdquo;</p>
<p class="p6">Yüzbaşı Bentick:</p>
<p class="p6">&quot;Sanırım burada ateşli silahlar varmış,&quot; diye yanıtladı.</p>
<p class="p6">Cebinden deri kaplı küçük bir defter çıkarmıştı.</p>
<p class="p6">Dr. Winter:</p>
<p class="p6">&quot;Hiçbir şeyi gözden kaçırmamışsınız,&quot; dedi.</p>
<p class="p6">&quot;Evet, adamımız burada uzun süredir çalışıyordu.&quot;</p>
<p class="p6">&quot;Kim olduğunu söylemek istemezsiniz herhalde.&quot;</p>
<p class="p6">&quot;Artık işini başarmış olduğu için söylemekte bir sakınca yok. Adı Corell&rsquo;dir.&quot;</p>
<p class="p6">Doktor şaşırmıştı.</p>
<p class="p6">&quot;George Corell mi? Ama olamaz bu! Bu kente ne kadar iyiliği dokunmuştur... Daha bu sabah dağdaki atış yarışmasında ödül dağıttı.&quot;</p>
<p class="p6">Bunları söylerken gözlerinden olanı biteni anladığı belli oluverdi. Ağzı yavaşça kapanmıştı.</p>
<p class="p6">&quot;Anlıyorum. Demek bunun için atış yarışması düzenledi. Evet, anlıyorum. George Corell ha... bir türlü inanasım gelmiyor.&quot;</p>
<p class="p6">Soldaki kapı açıldı ve Başkan Orden odaya girdi. Küçük parmağıyla sağ kulağım karıştırıyordu. Resmi giysilerini giymiş, makam zincirini boynuna asmıştı. Kocaman, beyaz püskürtme bıyığı ve ondan pek aşağı kalmayan kalın kaşları vardı. Henüz fırçalanmış&nbsp;bembeyaz saçlarının telleri yatıştırıldıkları yerden kurtulmak için özgürlük çarpışmasına girişmeye ancak başlamıştı. Orden, yıllardır kasabanın belediye başkanlığım yaptığı için artık Başkan deyince akla&nbsp;Orden geliyordu. Hat'ta yaşlı başlı kimseler bile, &quot;Başkan&quot; sözcüğünü görünce hemen gözlerinin önünde Başkan Orden canlanıverirdi.&nbsp;Orden&rsquo;in uğraşısı ile kişiliği bağdaşmıştı. Başkanlık ona ciddiyet aşılamış, o da mevkisine içtenlik katmıştı.</p>
<p class="p6">Başkanın arkasından, ufacık tefecik, bumburuşuk yüzlü, sert tavırlı Hanımefendi odaya girdi. Hanımefendiye göre, kocasını yoktan yaratmış, yoğurmuş, biçime sokmuştu, hatta aynı işi tekrar yapacak olsa bu defa daha iyi başaracağından emindi. Ömrü boyunca ancak bir iki defa kocasını tam anlamıyla anlayabilmişti. Fakat anlayabildiği sınırlı yanlarını da en püf noktasına kadar bilirdi. Kocasının en belirsiz, en ufacık, istekleri, kederleri, ihmalciliği, tamahkârlığı gözünden kaçmazdı; buna karşılık kocasının düşüncelerini, düşlerini, amaçlarını hiç ama hiçbir zaman görememiş, anlayamamıştı.&nbsp;Buna karşılık yaşamı boyunca sık sık daha derinlere varabilmiş, ileriyi görebilmişti.</p>
<p class="p6">Hanımefendi, Başkanın önüne geçip, küçük bir çocuğun parmağını ağzından çekercesine, kocasının elini kulağından çekti.</p>
<p class="p6">&quot;Doğrusu söylediğin kadar acıttığıma bir türlü aklım yatmıyor,&quot; dedi ve Dr. Winter&rsquo;e dönerek ekledi:</p>
<p class="p6">&quot;Kaşlarını düzeltmeme bir türlü razı olmadı.&quot;</p>
<p class="p6">Başkan:</p>
<p class="p6">&quot;Acıtıyor,&quot; dedi.</p>
<p class="p6">&quot;Ne yapalım, bu kılıkla insan içine çıkmaya gönlün razı ise ben ne yapayım?&quot;</p>
<p class="p6">Başkanın zaten düzgün duran kravatını bir daha düzelttikten sonra:</p>
<p class="p6">&quot;İyi ki siz buradasınız, doktor,&quot; dedi.</p>
<p class="p6">Başını çevirince Yüzbaşı Bentick&rsquo;i gördü:</p>
<p class="p6">&quot;A!., dedi. Albay!..&quot;</p>
<p class="p6">&quot;Hayır Hanımefendi. Ben sadece albayın ziyareti için gerekli hazırlıkları yapıyorum. Çavuş!..&quot;</p>
<p class="p6">Yastıkları didik didik araştırıp resimlerin arkalarını incelemekte olan Çavuş çarçabuk Başkan Orden&rsquo;e yaklaşarak ceplerini yoklamaya başladı.</p>
<p class="p6">Yüzbaşı Bentick özür diliyordu:</p>
<p class="p6">&quot;Kusura bakmayın. Böyle emir aldık.&quot;</p>
<p class="p6">Tekrar elindeki küçük deftere bakarak devam etti:</p>
<p class="p6">&quot;Burada ateşli silahlar varmış. İki tane sanırım.&quot;</p>
<p class="p6">Başkan Orden:</p>
<p class="p6">&quot;Ateşli silahlar mı?&quot; diye sordu. &quot;Ha, tüfekleri kastediyorsunuz herhalde. Evet, bir av tüfeği ile bir de atış yarışmaları için ufak bir tüfeğim var.&quot;</p>
<p class="p6">Sonra canı sıkılmış gibi ekledi:</p>
<p class="p6">&quot;Pek ava çıkamıyorum doğrusu. Hep niyetleniyorum ama av mevsimi başlayınca cayıveriyorum. Artık avda eski tadı bulamıyorum.&quot;</p>
<p class="p6">Yüzbaşı önceki sorusunda direndi:</p>
<p class="p6">&quot;Bu tüfekler nerede acaba, Başkan?&quot;</p>
<p class="p6">Orden çenesini sıvazlayarak anımsamaya çalıştı:</p>
<p class="p6">&quot;Şey, galiba...&quot;</p>
<p class="p6">Karısına döndü:</p>
<p class="p6">&quot;Yatak odasındaki dolapta bastonların arasındaydı değil mi?&quot;</p>
<p class="p6">&quot;Evet. Dolapta ne var ne yok hepsi iliklerine kadar yağ kokusuna bulandı. Keşke başka yere koysaydık tüfeklerini.&quot;</p>
<p class="p6">Yüzbaşı Bentick:</p>
<p class="p6">&quot;Çavuş!&quot; diye bağırınca hemen yatak odasına yollandı.</p>
<p class="p6">&quot;Pek tatsız, bir görev bu, özür dilerim,&quot; dedi.</p>
<p class="p6">Çavuş bir çifte, bir de deri askılı süslü püslü bir av tüfeği ile dönmüştü. Tüfekleri oda kapısının yanına dayadı.</p>
<p class="p6">Yüzbaşı:</p>
<p class="p6">&quot;Teşekkür ederim, Başkan,&quot; dedi. &quot;Teşekkürler Hanımefendi.&rdquo;</p>
<p class="p6">Doktora dönüp hafifçe eğildi:</p>
<p class="p6">&quot;Teşekkür ederim Doktor. Albay Lanser neredeyse gelir. İyi sabahlar!&quot;</p>
<p class="p6">Yüzbaşı sokak kapısına doğru ilerledi. Bir koltuğunda iki tüfek, öbür koltuğunda da makineli tüfek taşıyan çavuş yüzbaşının arkasından çıktı.</p>
<p class="p6">Hanımefendi:</p>
<p class="p6">&quot;Birden adamcağızı Albay sandım,&quot; dedi. &quot;Sevimli bir genç.&quot;</p>
<p class="p6">Dr. Winter alaycı bir tavırla:</p>
<p class="p6">&quot;Hayır,&quot; diye cevap verdi. &quot;Sadece Albayın güvenliğini sağlıyordu.&quot;</p>
<p class="p6">Hanımefendi, &quot;Acaba kaç tane subay gelecek?&quot; diye düşünüyordu. Joseph&rsquo;in hiç yüzü kızarmadan kulak misafiri olduğunu görünce, öfkeyle başını sallayıp kaşlarını çattı. Yaşlı uşak biraz önce meşgul olduğu ufak tefek işlere dönüp, yeniden toz almaya başladı.</p>
<p class="p6">Hanımefendi:</p>
<p class="p6">&quot;Kaç kişi gelir dersiniz?&quot; diye sorunca, Dr. Winter büyük bir cesaretle koltuğun birini yerinden oynatıp oturarak,</p>
<p class="p6">&quot;Bilmem,&quot; dedi.</p>
<p class="p6">Hanımefendi tekrar kaşlarını çatıp ters ters Joseph&rsquo;e bakarak:</p>
<p class="p6">&quot;Şey,&quot; dedi, &quot;epeydir bunu tartışıyorduk. Acaba çay mı yoksa şarap mı ikram etsek? Kaç kişi gelecek onu da bilmiyoruz. Bir şey&nbsp;ikram etmezsek olmaz.&quot;</p>
<p class="p6">Dr. Winter hafifçe başını sallayarak güldü:</p>
<p class="p6">&quot;Bilmem ki! Çoktandır ne biz bir yeri işgal ettik ne de baskına uğradık. Neyin yakışık alacağını kestiremiyorum.&quot;</p>
<p class="p6">Başkan Orden parmağını gene kulağına sokmuştu.</p>
<p class="p6">&quot;Bence hiçbir şey ikram etmemek en iyisi. Halk hoş görmez. Neden bilmem, düşmanla kadeh tokuşturmak içimden gelmiyor.</p>
<p class="p6">Hanımefendi bu defa doktordan yardım umdu.</p>
<p class="p6">&quot;Eskiden savaştan sonra iki tarafın kumandanı beraber içip karşılıklı birbirlerini övmezler miydi?&quot;</p>
<p class="p6">Dr. Winter başını sallayarak doğruladı.,</p>
<p class="p6">&quot;Evet, pek doğru. Ama belki de o günler başkaydı. İngilizlerin avda eğlenmesi gibi, krallarla prensler de savaşta eğlenirlerdi. Bir&nbsp;çeşit oyun sayarlardı kuşkusuz. Tilki ölünce av şöleni yapılırdı. Fakat bence Başkan Orden&rsquo;in hakkı var. Halk düşmanla beraber içki&nbsp;içmemizi hoş karşılamayabilir.&quot;</p>
<p class="p6">&quot;Halk alanda bandoyu dinliyormuş. Annie söyledi. Onlar böyle yaptıktan sonra biz ne diye en basit nezaket kuralına uymayacak mışız?&quot;</p>
<p class="p6">Başkan bir an dik dik karısına baktıktan sonra sert bir sesle:</p>
<p class="p6">&quot;Hanımefendi,&quot; dedi. &quot;İzin verin de şarap içmeyelim. Şu anda halkın aklı karışık. Yıllardır barış içinde yaşadıklarından savaşa akılları yatmıyor. Er geç öğrenecekler, zihinleri açılacak, düşünüp bir&nbsp;karar verebilecekler. Beni, aklım karmakarışık olmadan sükûnetle&nbsp;kafamı işleteyim diye Başkan seçtiler. Kasabanın altı çocuğu bu sabah öldürüldü. Bence &lsquo;av şöleni&rsquo; yersiz kaçacak. Halk eğlence için savaşmaz.&quot;</p>
<p class="p6">Hanımefendi hafifçe başım eğdi. Yaşamında zaman zaman kocası &quot;Başkan&quot; olarak karşısına çıktığı için, kocası ile Belediye Başkanını ayırt etmeyi öğrenmişti.</p>
<p class="p6">Başkan Orden saatine baktı. Joseph elinde kahve tepsisi ile odaya girmişti. Orden tepsideki bir fincan sade kahveyi alarak dalgın dalgın teşekkür etti.</p>
<p class="p6">Bir yudum içtikten sonra sanki özür dilercesine doktora döndü ve:</p>
<p class="p6">&quot;Açık konuşmam gerek,&quot; dedi. &quot;Hem de... Düşman güçleri ne kadar biliyor musun?&quot;</p>
<p class="p6">&quot;Pek fazla değil. İki yüz elliden fazla olduğunu sanmam. Ama şu makineli tüfekler yok mu...&quot;</p>
<p class="p6">Başkan bir yudum kahve içtikten sonra bir soru daha sordu:</p>
<p class="p6">&quot;Peki, ülkenin başka yerlerinde durum nasıl?&rdquo;</p>
<p class="p6">Doktor omuz silkti.</p>
<p class="p6">Başkan umutsuzluk içinde sorularına devam ediyordu:</p>
<p class="p6">&quot;Düşmana hiç karşı koyulmamış mı?&quot;</p>
<p class="p6">Doktor gene omuz silkti:</p>
<p class="p6">&quot;Bilmiyorum. Telgraf telleri ya kesilmiş ya da düşman eline geçmiş olmalı. Hiç haber alamıyoruz.&quot;</p>
<p class="p6">&quot;Ya evlatlarımız, askerlerimiz?&quot;</p>
<p class="p6">&quot;Bilmiyorum.&quot;</p>
<p class="p6">Joseph söze karıştı:</p>
<p class="p6">&quot;İşittiğime göre, daha doğrusu Annie duymuş ki...&quot;</p>
<p class="p6">&quot;Ne duymuş Joseph?&quot;</p>
<p class="p6">&quot;Altı asker makineli tüfeklerle öldürülmüş. Annie üç askerin de yakalanıp tutsak olduğunu duymuş.&quot;</p>
<p class="p6">&quot;Peki ama on iki kişiydiler bunlar.&quot;</p>
<p class="p6">&quot;Annie diğer üçünün kaçtığını duymuş.&quot;</p>
<p class="p6">Başkan sertçe dönerek:</p>
<p class="p6">&quot;Hangileri kaçmış?&quot; diye sordu.</p>
<p class="p6">&quot;Bilmiyorum efendim, Annie başka bir şey duymamış.&quot;</p>
<p class="p6">Hanımefendi parmağının ucu ile masalardan birinin tozunu inceliyordu.</p>
<p class="p6">&quot;Joseph,&quot; dedi. &quot;Geldikleri vakit zilin yanından ayrılma. Belki bir şey gerekir. Ha, Joseph, öbür ceketini giy, düğmeli olanı.&quot;</p>
<p class="p6">Bir an düşündükten sonra devam etti:</p>
<p class="p6">&quot;Joseph, bir diyeceğim daha var: İşin bittikten sonra hemen odadan çık. Burada ayak direyip konuşulanları dinlemen hoş olmuyor. Tam anlamıyla taşralı işi, başka bir şey değil.&quot;</p>
<p class="p6">&quot;Peki Hanımefendi.&quot;</p>
<p class="p6">&quot;Şarap ikram etmeyeceğiz Joseph, fakat gümüş sigaralığı doldur. Albayın sigarasını yakarken kibriti pabucunun altında değil, kibrit kutusunun kenarında çak.&quot;</p>
<p class="p6">&quot;Peki Hanımefendi.&quot;</p>
<p class="p6">Başkan Orden ceketinin düğmelerini açtı, cebinden saatini çıkarıp baktı, tekrar yerine koydu; ceketini düğmeledi, fakat ters düğmelemiş, bir düğme yukarda bir ilik aşağıda kalmıştı. Karısı hemen yanma gidip düğmelerini düzeltti.</p>
<p class="p6">Dr. Winter sordu:</p>
<p class="p6">&quot;Saat kaç?&quot;</p>
<p class="p6">&quot;On bire beş var.&quot;</p>
<p class="p6">&quot;Dakik insanlar bunlar. Vaktinde geleceklerdir. İstersen ben gideyim.&quot;</p>
<p class="p6">Başkan Orden telaşlanmıştı:</p>
<p class="p6">&quot;Gitmek mi? Hayır, hayır, kalmalısın.&quot;</p>
<p class="p6">Hafifçe güldü:</p>
<p class="p6">&quot;Biraz korkuyorum da. Daha doğrusu, korkmak değil ama, sinirliyim.&quot;</p>
<p class="p6">Çaresizlik içinde konuştu.</p>
<p class="p6">&quot;Yıllar var ki düşman çizmesi görmemiştik,&quot; dedi.</p>
<p class="p6">Sustu. Kulak kabarttı. Uzaktan bandonun sesi duyuluyordu. Marş çalıyorlardı. Hepsi sesin geldiği yana dönüp dinlediler.</p>
<p class="p6">Hanımefendi:</p>
<p class="p6">&quot;İşte geliyorlar,&quot; dedi. &quot;İnşallah hepsi birden buraya girmeye kalkışmazlar. Odamız pek büyük değil.&quot;</p>
<p class="p6">Doktor Winter alaycı bir tavırla cevap verdi:</p>
<p class="p6">&quot;Hanımefendi herhalde Versay&rsquo;daki Aynalı Salonu tercih ederlerdi.&quot;</p>
<p class="p6">Hanımefendi dudaklarını ısırarak etrafını gözden geçirmeye başladı. Düşman askerlerini kafasında odaya yerleştiriyordu.</p>
<p class="p6">Bandonun sesi biraz yükselmiş, sonra gene hafiflemişti. Kapı hafifçe vuruldu.</p>
<p class="p6">&quot;Kim geldi acaba? Joseph, eğer konuk filansa daha sonra gelsin, şimdi çok meşgulüz.&quot;</p>
<p class="p6">Kapı tekrar vuruldu. Joseph gidip kapıyı bir iki parmak araladı, sonra biraz daha açtı. Eşikte miğferli, iri kara gözlüklü, kurşuni üniformalı bir er gözüktü.</p>
<p class="p6">Joseph kapıyı ardına kadar açınca miğferli asker içeri girdi. Odanın içini çarçabuk kolaçan ettikten sonra bir kenara çekilip:</p>
<p class="p6">&quot;Albay Lanser,&quot; diyerek komutanını tanıttı.</p>
<p class="p6">Odaya miğferli bir subay girmişti. Rütbesi sadece omuzlarındaki işaretlerden anlaşılıyordu. Arkasında siyah elbiseli, kısa boylu bir adam vardı.</p>
<p class="p6">Albay orta yaşlı, kır saçlı, sert ve bezgin tavırlı bir adamdı. Tam bir askere yaraşan dik, geniş omuzlarına karşılık, gözlerinde&nbsp;her askerde görülen anlamsız boş bakışlardan iz yoktu. Yanındaki&nbsp;ufak adamın kafası ayazdı, pembe yanakları, küçük siyah gözleri ve&nbsp;dolgun dudakları vardı.</p>
<p class="p6">Albay miğferini çıkarıp saygıyla eğilerek:</p>
<p class="p6">&quot;Sayın Başkan,&quot; dedi. Sonra başkanın karısına dönerek:</p>
<p class="p6">&quot;Hanımefendi,&quot; dedi.</p>
<p class="p6">Biraz sonra da emir erine dönüp,</p>
<p class="p6">&quot;Kapıyı kapat çavuş,&quot; diye emretti.</p>
<p class="p6">Joseph askerden önce yetişip kapıyı kapattıktan sonra görkemli bir bakışla çavuşu süzmeye başladı.</p>
<p class="p6">Lanser merakla doktora bakarken Başkan Orden:</p>
<p class="p6">&quot;Sizi Doktor Winter&rsquo;le tanıştırayım,&quot; dedi.</p>
<p class="p6">&quot;Resmi bir memur mu?&quot;</p>
<p class="p6">&quot;Sadece doktor, efendim. Aynı zamanda kasabamızın tarihçisi de diyebilirsiniz.&quot;</p>
<p class="p6">Lanser hafifçe eğildi.</p>
<p class="p6">&quot;Doktor Winter, duygularınızı incitmek istemem, ama tarihinizde yeni bir sayfa açılacağını, belki de...&quot;</p>
<p class="p6">Dr. Winter gülümsedi:</p>
<p class="p6">&quot;Belki de birçok sayfa açılacaktır.&quot;</p>
<p class="p6">Albay yanındaki sivil adama dönerek:</p>
<p class="p6">&quot;Bay Corell&rsquo;i tanıyorsunuz sanırım,&rdquo; dedi.</p>
<p class="p6">Başkan:</p>
<p class="p6">&quot;George Corell mi?&rdquo; dedi. &quot;Elbette tanırım. Nasılsın George?&quot;</p>
<p class="p6">Dr. Winter, Orden&rsquo;in sözünü sertçe kesti. Çok resmi bir tavırla konuşmaya başladı:</p>
<p class="p6">&quot;Başkan Orden, dostumuz George Corell, kenti düşman istilasına hazırlamış. Velinimetimiz George Corell askerlerimizi dağa götürdü. Soframızın konuğu George Corell kasabadaki ateşli silahların teker teker listesini çıkardı. Aziz dostumuz George Corell!&quot;</p>
<p class="p6">Corell öfkeyle:</p>
<p class="p6">&quot;Ben inandığım yola hizmet ederim,&quot; dedi. &quot;Bu onurlu bir iştir.&quot;</p>
<p class="p6">Orden&rsquo;in ağzı açık kalmış, şaşırmıştı. Şaşkın şaşkın bir Winter&rsquo;e, bir Corell&rsquo;e bakıyordu:</p>
<p class="p6">&quot;Doğru olamaz bu,&quot; dedi. &quot;George, bu gerçek olamaz. Benim soframda oturdu. Beraber içtik. Hatta hatta hastanenin kurulmasını beraber tasarladık. Gerçek olamaz bu!&quot;</p>
<p class="p6">Başkanın vücudu dimdikti; sert sert Corell&rsquo;e bakıyor, Corell de hışımla onu süzüyordu. Ortalığa derin bir sessizlik çökmüştü.&nbsp;Yavaş yavaş Belediye Başkanı&rsquo;nın yüzünü sert, çok ciddi bir ifade&nbsp;kapladı, vücudu kaskatı kesilmişti sanki. Albay Lanser&rsquo;e dönerek:</p>
<p class="p6">&quot;Bu beyin yanında konuşmak istemiyorum,&quot; dedi.</p>
<p class="p6">Corell direndi:</p>
<p class="p6">&quot;Burada bulunmak benim hakkım. Ben de öbürleri gibi askerim, tek farkım üniforma giymeyişim.&quot;</p>
<p class="p6">Başkan biraz önceki sözlerini yineleyerek,</p>
<p class="p6">&quot;Bu beyin yanında konuşmak istemiyorum,&quot; deyince Albay Lanser:</p>
<p class="p6">&quot;Lütfen bizi yalnız bırakır mısınız Bay Corell?&quot; dedi.</p>
<p class="p6">&quot;Fakat burada bulunmak benim hakkım.&quot;</p>
<p class="p6">Lanser sert bir sesle:</p>
<p class="p6">&quot;Bizi yalnız bırakınız Bay Corell,&quot; diye yineledi. &quot;Üstünüzün sözünden çıkmak mı istiyorsunuz?&quot;</p>
<p class="p6">&quot;Hayır efendim.&quot;</p>
<p class="p6">&quot;Öyleyse lütfen çıkınız.&quot;</p>
<p class="p6">Corell öfkeyle Başkan&rsquo;a baktıktan sonra döndü, çarçabuk odadan çıktı. Dr. Winter gülüyordu:</p>
<p class="p6">&quot;Benim tarihimin bir sayfasını bu olay rahatça doldurur.&quot;</p>
<p class="p6">Albay Lanser ters ters doktora baktı, bir şey söylemedi.</p>
<p class="p6">Bu kez de sağdaki kapı açılınca, saman saçlı, al yanaklı Annie&rsquo;nin öfkeli suratı göründü. Annie:</p>
<p class="p6">&quot;Arka avluda askerler var, Hanımefendi,&quot; diyordu. &quot;Orada duruyorlar.&quot;</p>
<p class="p6">Albay:</p>
<p class="p6">&quot;İçeri girmezler,&quot; dedi. &quot;Sadece emir gereğince orada bekliyorlar.&quot;</p>
<p class="p6">Hanımefendi buz gibi bir sesle:</p>
<p class="p6">&quot;Annie,&quot; dedi, &quot;bir diyeceğin olursa Joseph&rsquo;le haber gönderirsin.&quot;</p>
<p class="p6">&quot;İçeri girip girmeyeceklerinden emin olamam. Kahvenin kokusunu aldılar.&quot;</p>
<p class="p6">&quot;Annie!&quot;</p>
<p class="p6">&quot;Peki Hanımefendi.&quot;</p>
<p class="p6">Annie çekildi.</p>
<p class="p6">Albay:</p>
<p class="p6">&quot;Oturabilir miyim?&quot; diye sordu. &quot;Çoktandır uyku yüzü görmedik.&quot;</p>
<p class="p6">Başkan da uykudan yeni kalkmış gibiydi.</p>
<p class="p6">&quot;Evet, tabii,&quot; dedi. &quot;Oturun.&quot;</p>
<p class="p6">Albay dönüp başkanın karısına baktı. Kadın oturur oturmaz kendi de yorgun bir tavırla koltuğa çöktü. Başkan Orden hâlâ uykudaymış gibi ayakta duruyordu.</p>
<p class="p6">Albay söze başladı:</p>
<p class="p6">&quot;Elimizden geldiğince iyi geçinmek istiyoruz. Bu olay, her şeyden çok bir iş anlaşmasına benzer. Sizin kömür madeniniz ve balıkçılığımız bize gerekli. Elimizden geldiğince dostça, tatlı geçinmeye çalışacağız,&quot; dedi.</p>
<p class="p6">Başkan:</p>
<p class="p6">&quot;Hiçbir haber alamadım, ülkenin öbür kesimleri ne durumda?&quot; diye sordu.</p>
<p class="p6">&quot;Her taraf alındı. İyi planlamıştık.&quot;</p>
<p class="p6">&quot;Hiç direnç görmediniz mi?&quot;</p>
<p class="p6">Albay acıyarak başkana bakıyordu:</p>
<p class="p6">&quot;Keşke görmeseydik. Evet, direnildi, ama bu sadece kan dökülmesine neden oldu. Her şeyi çok iyi hesaplamıştık.&quot;</p>
<p class="p6">Orden hâlâ aynı noktada direniyordu.</p>
<p class="p6">&quot;Ama direnç gördünüz değil mi?&quot;</p>
<p class="p6">&quot;Evet, ama, direnmek akıl işi değildi. Burada da olduğu gibi direnenler hemen bastırıldı. Karşı koymaya çalışmak hem saçma hem dc hazin bir çaba oldu.&rdquo;</p>
<p class="p6">Dr. Winter, Başkanın bu noktada neden bu kadar direndiğini anlıyordu.</p>
<p class="p6">&quot;Evet,&quot; dedi. &quot;Belki saçma ama gene de karşı koymaya çalışanlar oldu, değil mi?&quot;</p>
<p class="p6">Albay Lanser,</p>
<p class="p6">&quot;Pek az, zaten yok oldular onlar da. Genellikle halk çok sakin,&quot; dedi.</p>
<p class="p6">Dr. Winter:</p>
<p class="p6">&quot;Halk daha işin farkında değil,&quot; diye yanıtladı.</p>
<p class="p6">Lanser:</p>
<p class="p6">&quot;Yavaş yavaş anlarlar,&quot; dedi. &quot;Bir daha saçmalamazlar.&quot;</p>
<p class="p6">Öksürdü. Sesi kesin ve sertti.</p>
<p class="p6">&quot;Eh, artık iş görüşmeye başlayabiliriz. Son derece yorgun olmama karşın, yatmadan önce işlerimi düzenlemek istiyorum.&quot;</p>
<p class="p6">Oturduğu yerde öne doğru eğilerek devam etti.</p>
<p class="p6">&quot;Ben askerden çok mühendisim. Bu olay da dövüşten, kuşatmadan çok, bir mühendislik işidir. Kömür yerin altından çıkartılıp sevk edilmeli. Bizim teknisyenlerimiz var, ama yerli halk madende&nbsp;çalışmaya devam edecek. Anlaşıldı mı? Sert davranmak istemiyoruz.&quot;</p>
<p class="p6">Orden:</p>
<p class="p6">&quot;Evet, çok açık konuştunuz,&quot; dedi. &quot;Fakat ya halk madende çalışmak istemezse?&quot;</p>
<p class="p6">&quot;İsterler umarım. Çünkü istemeleri gerekiyor. Bize kömür gerek.&quot;</p>
<p class="p6">&quot;Ama, ya istemezlerse?&quot;</p>
<p class="p6">&quot;İstemeleri gerek. Uysal bir halkınız var. Patırtı, huzursuzluk yaratmak işlerine gelmez.&quot;</p>
<p class="p6">Başkanın yanıtlamasını bekledi, ses çıkmayınca devam etti:</p>
<p class="p6">&quot;Doğru değil mi?&quot;</p>
<p class="p6">Başkan Orden çenesini sıvazlıyordu.</p>
<p class="p6">&quot;Bilmem ki! Kendi yöneticilerine karşı uysaldırlar. Sizin yönetiminizde ne yaparlar bilemem. Burası yabancı baskısına hiç girmemiştir. Dört yüzyıldan beri kendi kendimizi yönetiriz.&quot;</p>
<p class="p6">Albay çarçabuk yanıt yetiştirdi.</p>
<p class="p6">Başkan Orden doktora bakıyordu.</p>
<p class="p6">&quot;Ne düşünüyorsun?&quot;</p>
<p class="p6">&quot;Bilmem. Ben de merak ediyorum. Herhalde kargaşalık çıkacaktır. Halk bunu kendine yediremez.&quot;</p>
<p class="p6">Başkan Orden:</p>
<p class="p6">&quot;Ben de bilemiyorum,&quot; dedi ve albaya dönerek ekledi:</p>
<p class="p6">&quot;Ben de bu ulusun bir bireyiyim ama gene de ne yapacaklarını kestiremem. Belki siz bilirsiniz. Belki de sizin ve benim gördüklerimizden daha başka tepkilere tanık olacağız. Bazı uluslar kendileri&nbsp;için kararlaştırılan önderleri, yöneticileri kabullenir, boyun eğerler.&nbsp;Ancak, benim ulusum beni kendi seçti. Bu konumu verdikleri gibi&nbsp;geri de alabilirler. Sizin yanınızı tuttuğumu sanırlarsa bunu hemen&nbsp;yaparlar. Şimdilik hiçbir şey bilmiyorum.&quot;</p>
<p class="p6">Albay:</p>
<p class="p6">&quot;Uysal olmalarını sağlarsanız onlara karşı görevinizi yapmış olursunuz,&quot; dedi.</p>
<p class="p6">&quot;Görev mi?&quot;</p>
<p class="p6">&quot;Evet, görev. Onları zarardan korumakla yükümlüsünüz. Karşı koyarlarsa, tehlikeye atılmış olurlar. Bu kömürü kesinlikle elde etmemiz gerek. Bunu hangi yolla başaracağımıza dair emir almadık.&nbsp;Sadece elde etmemiz emredildi, o kadar. Fakat siz halkınızı korumak zorundasınız. Onları çalıştırarak korumanız gerekiyor.&quot;</p>
<p class="p6">Başkan Orden sordu:</p>
<p class="p6">&quot;Ya korunmak istemezlerse?&quot;</p>
<p class="p6">&quot;O zaman onların yerine sizin düşünüp karar vermeniz gerekir.&quot;</p>
<p class="p6">Orden gururla:</p>
<p class="p6">&quot;Benim ulusum kendi yerine başkalarının karar vermesini istemez,&quot; dedi. &quot;Belki sizin ulusunuzdan farklıdır. Gerçi şimdilik akılları biraz karışık, ama bundan kuşkum yok.&quot;</p>
<p class="p6">Joseph yeniden telaşla odaya girmişti. Bir an önce konuşabilmek için sabırsızlandığı belliydi.</p>
<p class="p6">Hanımefendi, &quot;Ne var Joseph?&quot; diye sordu.</p>
<p class="p6">&quot;Özür dilerim Hanımefendi, özür dilerim Başkan.&quot;</p>
<p class="p6">Başkan sordu:</p>
<p class="p6">&quot;Ne istiyorsun?&quot;</p>
<p class="p6">&quot;Annie çok kızgın efendim.&quot;</p>
<p class="p6">&quot;Ne olmuş?&quot;</p>
<p class="p6">&quot;Annie askerlerin arka avluda durmalarına sinirleniyor.&quot;</p>
<p class="p6">Albay.</p>
<p class="p6">&quot;Rahatsız mı ediyorlar?&quot; diye sordu.</p>
<p class="p6">&quot;Kapıdan Annie&rsquo;yi gözlüyorlar. Anine buna çok kızar.&quot;</p>
<p class="p6">&quot;Emre uyuyorlar. Zararları dokunmaz.&quot;</p>
<p class="p6">Joseph:</p>
<p class="p6">&quot;Annie gözlenmekten nefret eder,&quot; dedi.</p>
<p class="p6">Hanımefendi:</p>
<p class="p6">&quot;Joseph, Annie&rsquo;ye söyle dikkat etsin,&rdquo; deyince, Joseph, &quot;Peki, Hanımefendi,&rdquo; diyerek odadan çıktı.</p>
<p class="p6">Albayın yorgunluktan gözleri kapanıyordu.</p>
<p class="p6">&quot;Bir nokta daha var, Sayın Başkan. Adamlarımla birlikte burada kalabilir miyim?&rdquo;</p>
<p class="p6">Başkan Orden bir an düşündükten sonra yanıtladı:</p>
<p class="p6">&quot;Burası küçük bir konak. Daha büyük, daha rahat yerler var.&rdquo;</p>
<p class="p6">Joseph gümüş sigara kutusunu getirmişti. Kutuyu açıp albaya tuttu ve albayın aldığı sigarayı özenle yaktı. Konuk derin bir nefes&nbsp;çekerek:</p>
<p class="p6">&quot;Sorun bu değil,&quot; dedi. &quot;Bu bir çeşit askeri kural. Yerel yönetici ile aynı mekânda kalırsak, durum daha sakin olur.&rdquo;</p>
<p class="p6">Orden:</p>
<p class="p6">&quot;Yani halk işbirliği yapıyoruz sanır demek istiyorsunuz,&quot; dedi.</p>
<p class="p6">&quot;Evet, aşağı yukarı...&quot;</p>
<p class="p6">Başkan Orden umutsuz bir bakışla Doktor Winter&rsquo;e döndü.</p>
<p class="p6">Doktor sadece kuru bir gülücükle karşılık verdi.</p>
<p class="p6">Orden ürkek bir sesle:</p>
<p class="p6">&quot;Bu konuda konuşmaya hakkım var mı?&quot; diye sordu.</p>
<p class="p6">&quot;Ne yazık ki, yok. Böyle bir emir aldım.&quot;</p>
<p class="p6">&quot;Ama halk bunu iyi karşılamayacaktır.&quot;</p>
<p class="p6">&quot;Hep halktan söz ediyorsunuz. Halk silahsızdır. Söz hakkı olamaz.&quot;</p>
<p class="p6">Başkan Orden başını salladı.</p>
<p class="p6">&quot;Anlamıyorsunuz,&quot; dedi.</p>
<p class="p6">Kapının dışındaki öfkeli bir kadın sesi, bir gürültü, sonra bir erkek çığlığı duyuldu.</p>
<p class="p6">Joseph telaşla içeri daldı:</p>
<p class="p6">&quot;Annie kaynar su döktü,&quot; dedi. &quot;Çok sinirli.&quot;</p>
<p class="p6">Dışardan karmakarışık bağrışmalar ve ayak sesleri geliyordu. Albay Lanser güçlükle yerinden kalktı.</p>
<p class="p6">&quot;Adamlarınıza söz geçiremez misiniz?&quot;</p>
<p class="p6">Başkan Orden güldü:</p>
<p class="p6">&quot;Pek az. Memnun kaldığı sürece Annie iyi bir aşçıdır.&quot;</p>
<p class="p6">Joseph&rsquo;e dönerek:</p>
<p class="p6">&quot;Kimsenin cam yandı mı?&quot; diye sordu.</p>
<p class="p6">&quot;Su kaynıyordu efendim.&quot;</p>
<p class="p6">Albay Lanser:</p>
<p class="p6">&quot;Biz sadece görevimizi yapmak istiyoruz,&quot; dedi. &quot;Görevimiz de madencilik işi. Aşçınıza söz dinlemeyi öğretmelisiniz.&quot;</p>
<p class="p6">&quot;Yapamam. İstifa eder.&quot;</p>
<p class="p6">&quot;Fakat bu ivedi bir durum. İstifa edemez.&quot;</p>
<p class="p6">Dr. Winter cevap verdi:</p>
<p class="p6">&quot;Öyleyse kaynar su döker.&quot;</p>
<p class="p6">Kapı açıldı ve odaya bir asker girdi:</p>
<p class="p6">&quot;Kadını tutuklayayım mı Albayım?&quot;</p>
<p class="p6">&quot;Adamlarımıza bir şey oldu mu?&rdquo;</p>
<p class="p6">&quot;Evet Albayım. İyice haşlandılar. Biri yandı. Kadım yakaladık Albayım.&quot;</p>
<p class="p6">Lanser ne yapacağını şaşırmıştı:</p>
<p class="p6">&quot;Kadını bırakın,&quot; dedi. &quot;Siz de avludan uzaklaşın.&quot;</p>
<p class="p6">&quot;Peki Albayım.&quot;</p>
<p class="p6">Asker odadan çıktı. Lanser:</p>
<p class="p6">&quot;Kadını kurşuna dizdirebilirdim, ya da hapsettirirdim,&quot; dedi. Orden:</p>
<p class="p6">&quot;O vakit aşçısız kalırdık,&quot; diye karşılık verdi.</p>
<p class="p6">Albay:</p>
<p class="p6">&quot;Bakın,&quot; dedi. &quot;Ben sizlerle iyi geçinmek için emir aldım.&quot; Hanımefendi söze karıştı.</p>
<p class="p6">&quot;Özür dilerim. Gidip bir bakayım, askerler Annie&rsquo;ye bir şey yapmış mı?&quot;</p>
<p class="p6">Lanser ayağa kalkmıştı.</p>
<p class="p6">&quot;Çok yorgun olduğumu söylemiştim size. Biraz yatıp uyumam gerek. Herkesin esenliği uğruna bizimle işbirliği yapmanızı dilerim.&quot;</p>
<p class="p6">Başkan Orden hiç ses çıkarmayınca, Lanser:</p>
<p class="p6">&quot;Herkesin esenliği uğruna,&quot; diye yineledi. &quot;Razı mısınız?&quot; Orden:</p>
<p class="p6">&quot;Burası küçük bir kasabadır,&quot; diye yanıtladı. &quot;Bilmiyorum. Halk da ben de, daha kendimizi toparlayamadık.&quot;</p>
<p class="p6">&quot;İşbirliğine çalışacaksınız ya?&quot;</p>
<p class="p6">Orden başını salladı.</p>
<p class="p6">&quot;Bilmiyorum. Kasaba halkı neye karar verirse ben de öyle hareket ederim.&quot;</p>
<p class="p6">&quot;Ama yetki sizde.&quot;</p>
<p class="p6">Orden güldü.</p>
<p class="p6">&quot;İnanmayacaksınız ama gerçek şudur: Yetki kasabadadır. Nasıl ve neden bilmem, ama böyledir. Bu yüzden bizler sizin gibi hızla hareket edemeyiz. Bir şeye karar verilince, o kararı elbirliğiyle uygularız. Aklım karışık. Şimdilik bir şey bilmiyorum.&quot;</p>
<p class="p6">Lanser bezgin bir tavırla:</p>
<p class="p6">&quot;Umarım iyi geçiniriz,&quot; dedi. &quot;Hepimiz için böylesi daha hayırlı. Size güvenebileceğimizi ümit ederim. Sükunu korumak için askerlerin başvuracağı yolları düşünmek bile içimden gelmiyor.&quot;</p>
<p class="p6">Belediye Başkanı hiç ses çıkarmayınca, Lanser:</p>
<p class="p6">&quot;Umarım size güvenebiliriz,&quot; diye yineledi.</p>
<p class="p6">Orden parmağıyla kulağının içini karıştırırken:</p>
<p class="p6">&quot;Bilmiyorum,&quot; dedi.</p>
<p class="p6">Tam o sırada hanımefendi içeri girmişti.</p>
<p class="p6">&quot;Annie fena halde öfkelenmiş. Komşuda Christine ile konuşuyor. Christine de çok kızgın.&rdquo;</p>
<p class="p6">Belediye Başkanı:</p>
<p class="p6">&quot;Christine, Annie&rsquo;den de daha iyi bir aşçıdır,&quot; dedi.</p>
</body>
</html>