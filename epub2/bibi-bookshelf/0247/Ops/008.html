<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p3">&nbsp;</p>
<h1 class="h12"><a id="ncx1277"></a><a id="a7"></a>VI</h1>
<p class="p6">Kasaba alanının hemen yanında, sipsivri damlı evlerin minicik dükkânlarla kucak kucağa barındığı dar bir sokak uzanıyordu. Kaldırımlar ve sokağın ortasında ince bir tabaka halinde yatan kar, çitleri üzerinde kalın kümeler oluşturuyor, damlarda uçuşuyordu. Bahçelerde karlar bir yana süpürülmüş, incecik patikalar açılmıştı. Gece kapkara, buz gibiydi. Karartma çok sıkı olduğundan, geceleri&nbsp;kimse sokağa çıkamıyordu. Karların üstünde evler karanlık birer yığın halinde yükseliyordu. Ara sıra, altı kişilik devriyeler sokaklarda&nbsp;dolaşıyor, çevreyi sessizce kolaçan ediyordu. Askerlerin elinde&nbsp;uzun, büyük cep fenerleri vardı. Hafif, çekingen ayak sesleri sokağın boşluğunu dolduruyor, çizmelerinin gıcırtıları karların arasında&nbsp;dağılıyordu. Kaputlarına sıkı sıkı bürünmüşlerdi. Miğferlerinin altında, kulaklarına kadar çekilmiş yün başlıklar, ağızlarım burunlarını örtüyordu. Hafif bir kar, pirinç taneciklerini andırırcasına yağıp duruyordu. Askerler yürürken konuşuyorlar, özledikleri şeylerden, etten, sıcak çorbadan, yağın güzel tadından, kızların güzelliğinden, tatlı gülüşlerinden, dudaklarından, gözlerinden söz ediyorlardı. Bazen de savaştan nasıl tiksindikleri anlatırlar, yaptıkları işlerden, sıla&nbsp;acısından laf açarlardı.</p>
<p class="p6">Demirci dükkânının yanındaki sivri damlı küçük ev, öbür evlerin eşiydi, kardan takkesini tıpkı onlar gibi tepesine geçirmişti. Kepenkli pencerelerinden ışık sızmıyordu. Sokak kapısı sıkı sıkı kapanmıştı. İçerde oturma odasında lamba yanıyordu. Mutfağın ve yatak odasının kapıları açıktı. Arka duvarın dibinde siyah, demir bir soba&nbsp;vardı. İçinde cılız bir kömür ateşi yanıyordu. Ilık, yoksul, rahat bir&nbsp;odaydı. Yerdeki halı eskimişti. Duvar kâğıdı tatlı kahverengi bir zemin üzerine eski moda yaldızlı zambak çiçekleriyle süslenmişti. Arka duvarda iki resim asılıydı. Biri eğrelti otları üzerinde yatan bir&nbsp;ölü balık, öbürü de bir çam dalında tünemiş ölü keklik resmiydi.&nbsp;Sağ taraftaki duvara, umutsuzluk içinde çırpınan bir alay balıkçıya&nbsp;doğru dalgaların üstünde ilerleyen İsa&rsquo;nın resmi asılmıştı. Odada&nbsp;iki iskemle ve pırıl pırıl bir battaniye örtülü bir sedir vardı. Orta&nbsp;yerde yuvarlak, küçük bir masa duruyordu. Üstünde çiçekli abajurlu bir gaz lambası yanıyordu. Odayı tatlı, loş bir ışık kaplamıştı.</p>
<p class="p6">Sobanın yanındaki kapı, sokak kapısının arkasındaki küçük sofaya açılıyordu.</p>
<p class="p6">Masanın yanında, salıncaklı bir iskemlede Molly Morden bir başına oturmuş, eski mavi bir hırkayı söküyor, yünü yumak yapıyordu. Yumak hayli büyümüştü. Masanın üstünde yün işi bir çift şiş ve&nbsp;kocaman bir makas duruyordu. Örerken kullanmadığı için gözlüklerini masanın üstüne koymuştu. Güzeldi, gençti, tertemizdi. Altın sarısı saçlarını mavi bir kurdeleyle tepesine toplamıştı. Yünü sökerken elleri çarçabuk, beceriyle işliyor, ikide bir yan gözle sofaya açılan kapıyı gözlüyordu. Bacada rüzgârın sinsi sesi duyuluyordu. Donuk sesli, karlı, sakin bir geceydi.</p>
<p class="p6">Genç kadın birdenbire durdu. Elleri hiç kıpırdamıyordu. Kapıya bakıp kulak kabarttı. Sokaktan devriyelerin ayak sesleri geliyordu. Geçip gittiler, sesleri hafif, uzaktan duyulur oldu, biraz sonra büsbütün kayboldu. Molly yeni bir uç bulup yumağı sarmaya başladı. Tekrar durdu. Dışarda hafif bir ses vardı. Kapı üç defa vuruldu.&nbsp;Molly yünü bırakıp kapının dibine gitti:</p>
<p class="p6">&quot;Kim o?&quot; diye seslendi.</p>
<p class="p6">Kapıyı açınca, paltosuna sımsıkı sarılıp sarmalanmış biri içeri girdi. Gelen, atkılarına sıkı sıkı bürünmüş, al yanaklı aşçı kadın Annie idi. Burnunun ucu kıpkırmızı olmuştu. Soluk soluğa odanın&nbsp;dört bir köşesini gözden geçiriyordu.</p>
<p class="p6">&quot;Hoş geldin Annie! Bu gece geleceğini hiç beklemiyordum. Çıkar paltonu da biraz ısın. Dışarısı pek soğuk.&quot;</p>
<p class="p6">Annie:</p>
<p class="p6">&quot;Askerler kışı erken getirdiler,&quot; dedi. &quot;Babam savaş olunca havalar bozulur, derdi ya da havalar bozulunca savaş olur... nasıldı unuttum.&quot;</p>
<p class="p6">&quot;Üstündekileri çıkar da sobanı yanına yaklaş.&rdquo;</p>
<p class="p6">&quot;Olmaz, geliyorlar.&quot;</p>
<p class="p6">&quot;Kim geliyor?&quot;</p>
<p class="p6">&quot;Başkan, doktor, bir de Anders Kardeşler.&quot;</p>
<p class="p6">&quot;Buraya mı geliyorlar? Neden acaba?&quot;</p>
<p class="p6">Annie elini uzattı. Avucunda küçük bir paket vardı:</p>
<p class="p6">&quot;Al bunu,&quot; dedi. &quot;Albayın tabağından aşırdım. Et.&quot;</p>
<p class="p6">Molly paketi açtı. Eti ağzına koyup çiğnemeye başladı bir yandan da:</p>
<p class="p6">&quot;Sen de yedin mi?&quot; diye sordu.</p>
<p class="p6">&quot;Pişiren ben değil miyim? Elbette yerim.&quot;</p>
<p class="p6">&quot;Ne zaman gelecekler?&quot;</p>
<p class="p6">Annie genzinden konuşarak cevap verdi:</p>
<p class="p6">&quot;Anders Kardeşler bu gece İngiltere&rsquo;ye kaçıyorlar. Gitmeleri gerek. Şimdi gizleniyorlar.&quot;</p>
<p class="p6">&quot;Ya?.. Neden?&quot;</p>
<p class="p6">&quot;Küçük kardeşleri Jack kömür arabasını parçaladı diye bugün kurşuna dizildi. Askerler şimdi bütün aileyi arıyorlar. Bilirsin ne yaparlar.&quot;</p>
<p class="p6">Molly:</p>
<p class="p6">&quot;Evet bilirim,&quot; dedi. &quot;Otursana Annie.&quot;</p>
<p class="p6">&quot;Vakit yok. Gidip başkana ortalığın süt liman olduğunu haber vereyim.&quot;</p>
<p class="p6">&quot;Buraya geldiğini gören oldu mu?&quot;</p>
<p class="p6">Annie övünçle cevap verdi:</p>
<p class="p6">&quot;Hayır, bu gibi işleri iyi beceririm.&quot;</p>
<p class="p6">&quot;Başkan evden nasıl çıkacak?&quot;</p>
<p class="p6">Annie güldü:</p>
<p class="p6">&quot;Biri odaya girip, bakarsa diye Joseph başkanın yerine aynı gecelik entarisi ve takkesini giyip hanımefendinin yanında yatacak.&quot;</p>
<p class="p6">Tekrar gülerek devam etti:</p>
<p class="p6">&quot;Joseph uslu uslu yatsa bari!&quot;</p>
<p class="p6">&quot;Bu kötü havada nasıl denize açılacaklar?&quot;</p>
<p class="p6">&quot;Kurşuna dizilmekten iyi!&quot;</p>
<p class="p6">&quot;Doğru. Başkan ne diye buraya geliyor dersin?&quot;</p>
<p class="p6">&quot;Ne bileyim? Anders Kardeşlerle konuşmak istiyor. Artık gitmem gerek. Sana haber vermeye gelmiştim.&quot;</p>
<p class="p6">Molly sordu:</p>
<p class="p6">&quot;Ne zaman gelirler?&quot;</p>
<p class="p6">&quot;Belki yarım saat, belki de üç çeyrek sürer. Önce ben gelirim. Yaşlı aşçı kadınlara kimse aldırış etmiyor.&quot;</p>
<p class="p6">Tam kapıya doğru ilerlerken yarı yolda durdu, son sözleri Molly söylemiş gibi ters ters:</p>
<p class="p6">&quot;O kadar da yaşlı değilim,&quot; diyerek çıkıp gitti.</p>
<p class="p6">Molly bir süre yün işiyle uğraştıktan sonra kalkıp sobanın başına gitti, kapağını açtı. Alevler yüzünü aydınlatıyordu. Ateşi karıştırdı, bir iki parça kömür attıktan sonra sobanın kapağım örtüp yerine döndü. Daha iskemlesine oturmadan sokak kapısı vuruldu.</p>
<p class="p6">&quot;Acaba Annie bir şey mi unuttu,&quot; diye düşünerek kapıya doğru ilerledi. Sofaya çıkınca seslendi:</p>
<p class="p6">&quot;Ne istiyorsun?&quot;</p>
<p class="p6">Molly kapıyı açınca bir erkek sesi cevap verdi:</p>
<p class="p6">&quot;Kötü bir amacım yok. Kötü bir amacım yok.&quot;</p>
<p class="p6">Molly geri çekilince, Teğmen Tonder içeri girdi.</p>
<p class="p6">Molly:</p>
<p class="p6">&quot;Siz kimsiniz? Ne istiyorsunuz? Buraya giremezsiniz? Ne istiyorsunuz?&quot; diye sordu.</p>
<p class="p6">Teğmenin sırtında boz renkli kalın bir kaput vardı. Odaya girdi. Miğferini çıkarırken yalvarırcasına konuşarak:</p>
<p class="p6">&quot;Kötü bir amacım yok,&rdquo; dedi. &quot;Ne olur bırakın gireyim.&quot;</p>
<p class="p6">&quot;Ne istiyorsunuz?&quot;</p>
<p class="p6">Genç kadın, sokak kapısını kapadıktan sonra teğmen cevap verdi:</p>
<p class="p6">&quot;Sadece biraz konuşmak istiyorum o kadar. Sizin sesinizi duymak istiyorum. Bütün arzum bu kadarcık.&quot;</p>
<p class="p6">&quot;Zorbalık mı niyetiniz?&quot;</p>
<p class="p6">&quot;Hayır. Bırakın biraz oturayım, sonra giderim.&quot;</p>
<p class="p6">&quot;Peki ama ne istiyorsunuz?&quot;</p>
<p class="p6">Tonder anlatmaya çalıştı:</p>
<p class="p6">&quot;Anlamıyor musunuz? İnanmıyor musunuz yoksa? Bir an için savaşı unutamaz mıyız? Bir an için? Bir an için insan gibi oturup&nbsp;beraberce konuşamaz mıyız?&quot;</p>
<p class="p6">Molly uzun uzun genç adama baktı, yüzünü hafif bir gülücük kaplamıştı:</p>
<p class="p6">&quot;Kim olduğumu bilmiyorsunuz değil mi?&quot; diye sordu.</p>
<p class="p6">&quot;Sizi kasabada gördüm. Güzel olduğunuzu biliyorum. Birazcık konuşmak istiyorum.&quot;'</p>
<p class="p6">Molly hâlâ gülüyordu.</p>
<p class="p6">&quot;Kim olduğumu bilmiyorsunuz.&quot;</p>
<p class="p6">İskemlesine oturdu. Tonder ne yapacağını şaşırmış bir çocuk edasıyla ayakta duruyordu.</p>
<p class="p6">Molly sakin bir sesle devam etti:</p>
<p class="p6">&quot;Yalnızlık hissediyorsunuz. Derdiniz bu değil mi?&quot;</p>
<p class="p6">Tonder dudaklarını yalayarak, heyecanla konuştu:</p>
<p class="p6">&quot;Doğru söylediniz. İyi anladınız. Anlayacağınızı biliyordum zaten. Nasıl olsa anlayacaksınız.&quot;</p>
<p class="p6">Artık kelimeler birbirinin arkasından ağzından dökülüyordu: &quot;Kendimi o kadar yalnız hissediyorum ki, hastalık halini aldı&nbsp;bu. Bu sessizlik, bu nefret içinde kendimi öyle kimsesiz hissediyorum ki!&quot;</p>
<p class="p6">Yalvarırcasına devam etti:</p>
<p class="p6">&quot;Birazcık olsun oturup konuşsak!&quot;</p>
<p class="p6">Molly yün işini eline aldı, kapıya çarçabuk bir göz atarak:</p>
<p class="p6">&quot;Bir çeyrekten fazla kalamazsınız,&quot; dedi. &quot;Oturun teğmen.&rdquo; Tekrar kapıya baktı. Ev hafifçe çıtırdamıştı. Tonder yerinde&nbsp;diklenerek:</p>
<p class="p6">&quot;Biri mi var burada?&quot; diye sordu.</p>
<p class="p6">&quot;Hayır, kar damı bastırdı da... Damı temizleyecek bir erkeğim yok artık.&quot;</p>
<p class="p6">Tonder sevecen bir sesle:</p>
<p class="p6">&quot;Kim neden oldu?&quot; dedi. &quot;Biz mi yaptık?&quot;</p>
<p class="p6">Molly başını salladı. Ta uzaklara bakıyordu:</p>
<p class="p6">&quot;Evet.&quot;</p>
<p class="p6">Tonder oturarak:</p>
<p class="p6">&quot;Çok üzgünüm,&quot; diyebildi.</p>
<p class="p6">Bir iki dakika sonra:</p>
<p class="p6">&quot;Keşke elimden bir şey gelse,&quot; dedi. &quot;Damı temizleteyim mi?&quot; Molly:</p>
<p class="p6">&quot;Hayır,&quot; dedi. &quot;Hayır.&quot;</p>
<p class="p6">&quot;Neden?&quot;</p>
<p class="p6">&quot;O zaman herkes sizinle birlik oldum sanır. Beni aralarından atarlar. Bu da benim işime gelmez.&quot;</p>
<p class="p6">Tonder:</p>
<p class="p6">&quot;Evet, anlıyorum,&quot; dedi. &quot;Hepiniz bizden nefret ediyorsunuz. Ama isterseniz sizi koruyabilirim.&quot;</p>
<p class="p6">Molly üstün durumda olduğunu anlamıştı. Gözlerini kısarak sertçe konuştu:</p>
<p class="p6">&quot;Ne diye soruyorsunuz? Siz kazandınız. Askerleriniz bir şey sordular mı? Dilediklerini çekip aldılar.&quot;</p>
<p class="p6">Tonder:</p>
<p class="p6">&quot;Benim istediğim bu değil,&quot; diye yanıtladı. &quot;Böyle olsun istemiyorum ki!&quot;</p>
<p class="p6">Molly tekrar oturdu. Sert bir sesle:</p>
<p class="p6">&quot;Sizden hoşlanmamı istiyordunuz değil mi Teğmen?&quot; diye sordu.</p>
<p class="p6">Tonder sadece:</p>
<p class="p6">&quot;Evet,&quot; dedi. Başım kaldırdı:</p>
<p class="p6">&quot;O kadar güzelsiniz ki,&quot; diye devam etti. &quot;O kadar sıcak, cana yakınsınız ki! Saçlarınız pırıl pırıl. Çoktandır sevecen, tatlı bir kadın yüzü görmemiştim.&quot;</p>
<p class="p6">&quot;Benim yüzümde bunları görebiliyor musunuz?&quot;</p>
<p class="p6">Tonder genç kadının yüzüne dikkatle bakarak cevap verdi:</p>
<p class="p6">&quot;Görmek isterdim.&quot;</p>
<p class="p6">Molly önüne baktı:</p>
<p class="p6">&quot;Bana kur mu yapıyorsunuz Teğmen?&quot;</p>
<p class="p6">Genç adam beceriksiz bir tavırla yanıtladı:</p>
<p class="p6">&quot;Benden hoşlanmanızı istiyorum. Elbette beni beğenmenizi isterim. Gözlerinizde sevgi görmek isterim. Sizi sokakta görmüştüm. Yürüyüşünüzü izledim. Sizi rahatsız etmesinler diye emir verdim.&nbsp;Rahatsız eden oldu mu?&quot;</p>
<p class="p6">&quot;Teşekkür ederim. Hayır, kimse rahatsız etmedi.&quot;</p>
<p class="p6">Genç adam çabuk çabuk konuşarak:</p>
<p class="p6">&quot;Sizin için bir de şiir yazmıştım,&quot; dedi. &quot;Görmek ister misiniz?&quot;</p>
<p class="p6">Molly alaylı bir tavırla:</p>
<p class="p6">&quot;Şiir uzun mu?&quot; diye sordu. &quot;Neredeyse gitmeniz gerek.&quot;</p>
<p class="p6">&quot;Hayır, ufacık bir şiir. Kısacık bir şiir parçası.&quot;</p>
<p class="p6">Ceketinin iç cebinden bir kâğıt çıkarıp Molly&rsquo;ye uzattı. Genç kadın lambaya eğilerek gözlüklerini taktı, sakin sakin okumaya başladı:</p>
<p class="p6">Gözlerin derin evrenine bürünmüş Beni çeker, gidemem;</p>
<p class="p6">Masmavi düşüncelerden bir deniz Yüreğime taşar.</p>
<p class="p6">Molly kâğıdı katlayıp kucağına bıraktı.</p>
<p class="p6">&quot;Bunu siz mi yazdınız Teğmen?&quot;</p>
<p class="p6">&quot;Evet.&quot;</p>
<p class="p6">Genç kadın alaycı bir sesle:</p>
<p class="p6">&quot;Benim için mi yazdınız?&quot; diye sordu.</p>
<p class="p6">&quot;Evet.&quot;</p>
<p class="p6">Molly gülerek genç adama bakıyordu.</p>
<p class="p6">&quot;Bunu siz yazmadınız Teğmen, ne dersiniz?&quot;</p>
<p class="p6">Teğmen yalanı yakalanmış bir çocuk gibi hafifçe gülümsedi:</p>
<p class="p6">&quot;Hayır.&quot;</p>
<p class="p6">&quot;Kimin yazdığını biliyor musunuz?&quot;</p>
<p class="p6">&quot;Evet. Heine yazmış. &lsquo;<span class="t5">Mit deinem blauen Angen</span>&rsquo; diye başlar. Eskiden beri çok severim bu şiiri.&quot;</p>
<p class="p6">Şaşkın şaşkın gülüyordu. Molly de güldü. Bir ara ikisi birden gülmeye başladılar. Tonder ansızın sustu, gözlerini dertli bir bakış&nbsp;kapladı.</p>
<p class="p6">&quot;Çoktandır böyle gülmemiştim. Halk sizi sevecek, size hayran olacak derlerdi, hiç de öyle olmadı. Bizden sadece nefret ediyorlar.&quot;</p>
<p class="p6">Sanki zaman duracakmış gibi birden konuyu değiştirdi:</p>
<p class="p6">&quot;O kadar güzelsin ki. Kahkaha kadar, sevinç kadar güzelsin.&quot;</p>
<p class="p6">Molly:</p>
<p class="p6">&quot;Gene kur yapmaya başladınız Teğmen,&quot; dedi. &quot;Artık gitmeniz gerek.&quot;</p>
<p class="p6">&quot;Belki kur yapmak istiyorum. İnsanın aşka da gereği var. Aşk-sız insan yok olur, içi kurur, bağrı kuru çakıl taşlarına döner. Ben de yalnızım...&quot;</p>
<p class="p6">Molly ayağa kalktı. Sinirli sinirli kapıya baktı. Sobanın yanına gitti, gene yerine döndü. Yüzü sert, gözleri sertti.</p>
<p class="p6">&quot;Benimle yatmak mı istiyorsunuz Teğmen?&quot;</p>
<p class="p6">&quot;Böyle demedim! Neden böyle konuşuyorsun?&quot;</p>
<p class="p6">Molly haince:</p>
<p class="p6">&quot;Belki benden tiksinmenizi istiyorum,&quot; dedi. &quot;Ben de bir zamanlar evliydim. Kocam öldü. Yani kız değilim.&quot;</p>
<p class="p6">Sesi acıydı. Tonder:</p>
<p class="p6">&quot;Sadece benden hoşlanmanızı istiyordum,&quot; dedi.</p>
<p class="p6">&quot;Biliyorum. Uygar bir insansınız. İki taraf birbirinden hoşlanırsa sevişmek daha güzel, daha zevkli olur.&quot;</p>
<p class="p6">&quot;Böyle konuşmayın, ne olur böyle konuşmayın!&quot;</p>
<p class="p6">Molly çarçabuk kapıya bir göz attıktan sonra:</p>
<p class="p6">&quot;Biz tutsak bir ulusuz,&quot; dedi. &quot;Yiyeceğimizi elimizden aldınız. Açım. Karnımı doyurursanız sizden daha çok hoşlanırım.&quot;</p>
<p class="p6">&quot;Ne demek istiyorsunuz?&quot;</p>
<p class="p6">&quot;Sizi tiksindirdim mi Teğmen? Belki de amacım bu. Fiyatım iki sucuktur!&quot;</p>
<p class="p6">&quot;Böyle konuşamazsınız!&quot;</p>
<p class="p6">&quot;Ya sizin kızlarınız Teğmen? Geçen savaştan sonra?.. Erkekler bir yumurta, bir dilim ekmek karşılığı gönlünün çektiği kızı seçe-biliyormuş. Yoksa beni bedava mı istiyorsunuz Teğmen? Çok mu pahalı geldim?&quot;</p>
<p class="p6">&quot;Bir an için inandırdınız beni. Siz de benden nefret ediyorsunuz değil mi? Belki nefret etmezsiniz diye ümitlenmiştim.&quot;</p>
<p class="p6">&quot;Hayır nefret etmiyorum. Açım ve.....ve nefret ediyorum!&quot;</p>
<p class="p6">&quot;İstediğini veririm, fakat...&quot;</p>
<p class="p6">Molly teğmenin sözünü kesti:</p>
<p class="p6">&quot;Başka bir ad bulmak istiyorsunuz değil mi? Orospu istemiyorsunuz. Bunu mu söylemek istediniz?&quot;</p>
<p class="p6">&quot;Ne demek istediğimi bilmiyorum. İsteğimi öylesine nefrete buladınız ki!&quot;</p>
<p class="p6">Molly güldü:</p>
<p class="p6">&quot;Aç kalmak hoş bir şey değil. İki sucuk, iki tombul sucuk dünyada her şeye bedel olabilir.&quot;</p>
<p class="p6">&quot;Ne olur böyle konuşmayın. Yalvarırım.&quot;</p>
<p class="p6">&quot;Neden? Doğru söylemedim mi?&quot;</p>
<p class="p6">&quot;Hayır. Doğru olamaz bunlar!&quot;</p>
<p class="p6">Bir an göz göze geldiler, sonra genç kadın önüne bakarak:</p>
<p class="p6">&quot;Hayır, doğru değil,&quot; dedi. &quot;Senden nefret etmiyorum. Ben de yalnızım... Kar damı iyice bastırdı.&quot;</p>
<p class="p6">Tonder yerinden kalkıp kadının yanına gitti. Elini, avuçlarında sıkı sıkı tutarak hafif bir sesle:</p>
<p class="p6">&quot;Ne olur benden nefret etme,&quot; dedi. &quot;Ben sadece bir teğmenim. Buraya gelmeyi kendim istemedim. Sen de isteyerek benim düşmanım olmadın. Sadece bir insanım, zorbalıkla yurdunu ele geçiren bir düşman değil.&quot;</p>
<p class="p6">Bir an için Molly parmaklarıyla teğmenin elini sıktı, yavaşça:</p>
<p class="p6">&quot;Biliyorum,&quot; dedi. &quot;Evet biliyorum.&quot;</p>
<p class="p6">&quot;Bu ölüm ve acı dünyasında bizim de birazcık yaşamaya hakkımız var.&quot;</p>
<p class="p6">Molly eliyle genç adamın yanağına dokunarak:</p>
<p class="p6">&quot;Evet,&quot; dedi.</p>
<p class="p6">&quot;Ben seni korurum. Bu cinayetlerin arasında birazcık olsun bizim de yaşam hakkımız var.&quot;</p>
<p class="p6">Molly&rsquo;nin eli teğmenin omuzundaydı. Birden vücudu kaskatı kesildi. Sanki hayal görüyormuş gibi gözleri fal taşı gibi açılmıştı.&nbsp;Tonder kadının elini bıraktı:</p>
<p class="p6">&quot;Ne oldu?&quot; dedi. &quot;Ne var?&quot;</p>
<p class="p6">Molly gözünü kırpmadan ileriye bakıyordu. Tonder:</p>
<p class="p6">&quot;Ne var?&quot; diye tekrarladı.</p>
<p class="p6">Molly büyülenmiş gibi konuşuyordu:</p>
<p class="p6">&quot;Okula yeni başlayan bir çocuk gibi giydirdim onu. Korkuyordu. Gömleğini ilikledim. Avutmaya çalıştım. Avunamıyordu. Korkuyordu.&quot;</p>
<p class="p6">Tonder:</p>
<p class="p6">&quot;Neden söz ediyorsun?&quot; diye sordu.</p>
<p class="p6">Anlattığı olay sanki kadının gözü önünde canlanıyordu.</p>
<p class="p6">&quot;Neden eve gönderdiler bilmiyorum. Şaşkına dönmüştü. Ne olup bittiğinden haberi yoktu. Giderken beni öpmedi bile. Korkuyordu. Ama çok cesurdu. Tıpkı okula yeni başlayan bir çocuk gibi.&quot;</p>
<p class="p6">Tonder ayağa kalkmıştı.</p>
<p class="p6">&quot;Kocandan söz ediyorsun.&quot;</p>
<p class="p6">&quot;Evet, kocamdan söz ediyorum. Başkana gittim, onun da elinden bir şey gelmiyordu. Yürüyüp gitti... ne düzgün, ne de dik yürüyebilmişti... ve siz onu götürdünüz, öldürdünüz. O zaman feci değil de garip gelmişti. Pek inanamamıştım.&quot;</p>
<p class="p6">Tonder:</p>
<p class="p6">&quot;Kocan demek!&quot; dedi.</p>
<p class="p6">&quot;Evet. Şimdi bu ıssız evde inanıyorum artık. Damın üstü tepeye kadar karlı kaplıyken anlıyorum artık. Gün doğuşundan önceki ıssızlık, yalnızlık içinde, yarı ılık yatağında yatarken, anlıyorum.&quot;</p>
<p class="p6">Tonder kadının önünde duruyordu. Keder içindeydi:</p>
<p class="p6">&quot;Gecen rahat olsun,&quot; dedi. &quot;Tanrı yardımcın olsun. Gene gelebilir miyim?&quot;</p>
<p class="p6">&quot;Bilmiyorum.&quot;</p>
<p class="p6">Tonder genç kadına baktı. Sonra sessizce çıkıp gitti. Molly hâlâ duvara bakıyordu.</p>
<p class="p6">&quot;Tanrı yardımcım olsun.&quot;</p>
<p class="p6">Bir iki dakika olduğu yerde öylece duvara baktı, kaldı.</p>
<p class="p6">Kapı sessizce açıldı, Annie içeri girdi. Molly kadını görmemişti.</p>
<p class="p6">Annie azarlarcasına:</p>
<p class="p6">&quot;Kapı açıktı,&quot; dedi.</p>
<p class="p6">Molly yavaş yavaş döndü, kadını gördü. Gözleri hâlâ yusyuvarlak, kocamandı.</p>
<p class="p6">&quot;Evet, evet, Annie.&quot;</p>
<p class="p6">&quot;Kapı açıktı. Bir erkek çıktı dışarı. Askere benziyordu.&quot;</p>
<p class="p6">Molly gene:</p>
<p class="p6">&quot;Evet, Annie,&quot; dedi.</p>
<p class="p6">&quot;Asker miydi?&quot;</p>
<p class="p6">&quot;Evet askerdi.&quot;</p>
<p class="p6">Annie kuşkuyla,</p>
<p class="p6">&quot;Ne arıyordu burada?&quot; diye sordu.</p>
<p class="p6">&quot;Kur yapmaya gelmiş.&quot;</p>
<p class="p6">&quot;Ne oldu sonra? Sen de onlarla birlik olmadın ya? Sen de şu Corell gibi onlarla birlik değilsin, değil mi?&quot;</p>
<p class="p6">&quot;Hayır, onlarla birlik değilim Annie.&rdquo;</p>
<p class="p6">&quot;Başkan gelir de askerler dönerse, bir terslik çıktığında sorumlu seıısin.&quot;</p>
<p class="p6">&quot;Dönmez. İçeri almam.&quot;</p>
<p class="p6">Annie hâlâ kuşkuluydu.</p>
<p class="p6">&quot;Çağırayım mı onları? Terslik çıkmayacağından emin misin?&quot;</p>
<p class="p6">&quot;Evet. Neredeler?&quot;</p>
<p class="p6">&quot;Çitin arkasındalar.&quot;</p>
<p class="p6">&quot;Söyle gelsinler.&quot;</p>
<p class="p6">Annie gidince Molly yerinden kalkıp saçlarını düzeltti. Biraz canlanmaya çalışarak başını salladı.</p>
<p class="p6">Sofada ayak sesleri duyuldu. Uzun boylu, sarışın iki genç odaya girdi. Kısa ceket ve dik yakalı yün kazak giymişlerdi. Başlarında yün bere vardı. Yüzleri rüzgârdan kavrulmuş, güçlü gençlerdi bunlar. Will Anders ile Tom Anders adındaki bu iki genç balıkçı, ikiz&nbsp;kardeş gibi birbirine benziyordu.</p>
<p class="p6">&quot;Merhaba Molly? Duydun mu olanları?&quot;</p>
<p class="p6">&quot;Annie söyledi. Pek kötü havada gidiyorsunuz.&quot;</p>
<p class="p6">Tom:</p>
<p class="p6">&quot;Açık havadan daha iyi,&quot; dedi. &quot;Açık havada uçaktan görülebiliriz. Başkan ne istiyor Molly?&quot;</p>
<p class="p6">&quot;Bilmem. Kardeşinin başına gelenleri duydum. Çok üzüldüm.&quot;</p>
<p class="p6">İki genç sustular. Ne diyeceklerini bilemiyorlardı. Tom:</p>
<p class="p6">&quot;Çoğumuzun başına gelenlerden daha iyi,&rdquo; dedi. &quot;Sen bilirsin.&quot;</p>
<p class="p6">&quot;Evet, evet, biliyorum.&quot;</p>
<p class="p6">Annie tekrar kapıda göründü. Sözde fısıldayarak, gürültüyle,</p>
<p class="p6">&quot;Geldiler,&quot; dedi.</p>
<p class="p6">Başkan Orden ile Dr. Winter içeri girdiler. Paltolarını, şapkalarım çıkarıp sedirin üstüne koydular. Orden Molly&rsquo;ye yaklaşıp genç kadım alnından öptü:</p>
<p class="p6">&quot;Akşamın iyi olsun yavrum.&quot;</p>
<p class="p6">Annie&rsquo;ye dönerek,</p>
<p class="p6">&quot;Sen sofada bekle, Annie,&quot; dedi. &quot;Devriye geçerken bir kez kapıya vur. Gittikten sonra da bir kez, tehlike anında iki kez vur. Sokak kapısını bir iki parmak açık bırak, biri gelecek olursa sesini duyarsın.&quot;</p>
<p class="p6">Annie:</p>
<p class="p6">&quot;Peki efendim,&quot; diyerek sofaya çıktı, oda kapısını kapattı.</p>
<p class="p6">Dr. Winter sobanın başında ellerini ısıtıyordu.</p>
<p class="p6">&quot;Bu gece buradan gideceğinizi söylediler,&quot; dedi.</p>
<p class="p6">Tom:</p>
<p class="p6">&quot;Gitmemiz gerek,&quot; diye yanıtladı.</p>
<p class="p6">Orden başım sallayarak:</p>
<p class="p6">&quot;Evet, biliyorum,&quot; dedi. &quot;Bay Corell&rsquo;i de beraber götürüyor-muşsunuz.&quot;</p>
<p class="p6">Tom acı acı güldü:</p>
<p class="p6">&quot;Başka çare yok. Onun teknesiyle gidiyoruz. Burada kalması doğru değil. Göz önünden uzaklaştırmak daha iyi.&quot;</p>
<p class="p6">Orden hazin hazin,</p>
<p class="p6">&quot;Keşke daha önce gitmiş olaydı,&quot; dedi. &quot;Yanınızda olması sizin başınıza dert açmasın.&quot;</p>
<p class="p6">Will kardeşinin sözlerini tekrarlayarak:</p>
<p class="p6">&quot;Göz önünden uzaklaşması daha iyi,&quot; dedi. &quot;Halkın gözünden uzaklaşması iyi olur.&quot;</p>
<p class="p6">Winter sordu:</p>
<p class="p6">&quot;Nasıl götüreceksiniz? Kendini korumaya yeltenmiyor mu?&quot;</p>
<p class="p6">&quot;Korumaz olur mu, elbette dikkat ediyor. Ama saat on ikide hep evine yayan döner. Duvarın arkasında bekleyeceğiz. Arka bahçeden kıyıya iniveririz. Tekne oracıkta demirli. Bugün hazırladık.&quot;</p>
<p class="p6">Orden:</p>
<p class="p6">&quot;Keşke böyle yapmasanız,&quot; dedi. &quot;Tehlikeyi çoğaltmış oluyorsunuz. Gürültü edecek olursa nöbetçi sesini duyup yetişir.&quot;</p>
<p class="p6">Tom:</p>
<p class="p6">&quot;Gürültü etmez,&quot; dedi. &quot;Hem denizde kayboluvermesi daha iyi. Kasaba halkının eline geçerse yeniden kan dökülmeye başlar.&nbsp;Hayır, denizde yok olması en uygunu.&quot;</p>
<p class="p6">Molly tekrar yün işini eline almıştı.</p>
<p class="p6">&quot;Adamı denize mi atacaksınız?&quot; diye sordu.</p>
<p class="p6">Will kızarmıştı.</p>
<p class="p6">&quot;Denizi boylayacak, bayan,&quot; dedi. Başkana dönerek sordu:</p>
<p class="p6">&quot;Bizi görmek istemişsiniz, efendim?&quot;</p>
<p class="p6">&quot;Evet, biraz konuşmak istiyorum sizinle. Dr. Winter&rsquo;le beraber düşünüp taşındık. Adalet, adaletsizlik diye bir sürü söz ediliyor. Halkımız işgal altında ama tutsak değil henüz.&quot;</p>
<p class="p6">Kapı bir defa vuruldu. Odayı birden sessizlik kaplayıverdi. Molly&rsquo;nin şişleri durdu. Başkanın uzanan eli havada kaldı. Tom kulağını kaşırken durdu, eli kulağında kaldı. Oda halkı, hareketsiz,&nbsp;sessizce olduğu yerde çivilenmişti. Bütün gözler kapıya dönüktü.&nbsp;Devriyelerin ayak sesleri önce hafif sonra daha güçlü duyuldu. Çizmeleri karların üstünde gıcırdıyordu. Konuşmuyorlardı. Evin önünden geçtiler, ayak sesleri uzakta kayboldu. Kapı ikinci defa vuruldu. Odadakiler rahatladılar.</p>
<p class="p6">Orden:</p>
<p class="p6">&quot;Annie dışarda üşüyecek,&quot; diyerek sedirin üstünden paltosunu aldı. Oda kapısını açıp paltoyu uzattı:</p>
<p class="p6">&quot;Şunu arkana al, Annie,&quot; deyip tekrar kapıyı kapattı.</p>
<p class="p6">&quot;Şu kadın olmasa ne yapardım bilmem. Her yere girip çıkıyor, her şeyi görüp işitiyor.&quot;</p>
<p class="p6">Tom:</p>
<p class="p6">&quot;Artık gitmemiz gerek efendim,&quot; dedi.</p>
<p class="p6">Winter:</p>
<p class="p6">&quot;Keşke Corell&rsquo;i götürmekten çaysanız,&quot; diye cevap verdi.</p>
<p class="p6">&quot;Olmaz, göz önünden uzaklaşması iyi olacak.&quot;</p>
<p class="p6">Genç balıkçı merakla Başkan Orden&rsquo;e bakıyordu.</p>
<p class="p6">Orden yavaş yavaş konuşmaya başladı:</p>
<p class="p6">&quot;Kısaca anlatayım. Burası ufak bir kasaba. Hak ve haksızlık küçük şeylerle ölçülür. Kardeşiniz öldürüldü. Alex de öldürüldü. Vatan haininden öç almak gerek. Halk hırslı, karşılık vermek için olanakları yok. Fakat hep küçük şeylerle ölçüyoruz. İnsanlar çarpışıyor, düşünceler değil.&quot;</p>
<p class="p6">Winter devam etti:</p>
<p class="p6">&quot;Bir doktorun öldürmekten söz etmesi belki garip, ama baskı altına giren her ulus direnmek ister. Silahsız; sadece ruh ve gövde&nbsp;yetmiyor. Silahsız insanların ruhu da çöker.&quot;</p>
<p class="p6">Will Ander sordu:</p>
<p class="p6">&quot;Peki bütün bunlardan amacınız ne? Ne yapmamızı istiyorsunuz?&quot;</p>
<p class="p6">Orden:</p>
<p class="p6">&quot;Düşmanla dövüşmek istiyoruz, elimizden bir şey gelmiyor,&quot; diye cevap verdi. &quot;Şimdi de halkı açlıkla korkutuyorlar. Açlık düşkünlük demektir. Siz İngiltere&rsquo;ye gidiyorsunuz. Belki kimse kulak asmaz ama gene de bizim hesabımıza -küçük bir kasaba adına- silah isteyin.&quot;</p>
<p class="p6">Tom:</p>
<p class="p6">&quot;Tüfek mi istiyorsunuz?&quot; diye sordu.</p>
<p class="p6">Kapı gene vuruldu. Odadakiler oldukları yerde donup kaldılar. Dışardan devriyelerin ayak sesleri geliyordu. Acele ederek, koşarak&nbsp;geçtiler. Will hemen kapıya koştu. Ayak sesleri eve yaklaşmıştı. Sessizce emirler veriliyordu. Devriyeler koşup gittiler. Kapı tekrar vuruldu.</p>
<p class="p6">Molly:</p>
<p class="p6">&quot;Birinin ardındalar sanırım,&quot; dedi. &quot;Acaba bu kez ne oldu?&quot;</p>
<p class="p6">Tom kaygıyla konuştu.</p>
<p class="p6">&quot;Gitsek artık. Tüfek mi istiyorsunuz efendim? Tüfek mi isteyelim?&quot;</p>
<p class="p6">&quot;Hayır, sadece halimizi anlatın. Göz hapsindeyiz. Kısasa kısas hesabı. Elimizde basit, gizli silahlar, sinsi silahlar olsa, patlayıcı&nbsp;maddeler, tren hattını uçuracak dinamit olsa, el bombaları, hatta&nbsp;zehir olsa...&quot;</p>
<p class="p6">Hırsla devam etti:</p>
<p class="p6">&quot;Bu dürüst bir savaş değil. Kalleşlik ve cinayet savaşı. Onların başvurdukları yöntemlerle karşılık verelim. İngiliz uçakları madene&nbsp;koca koca bombalar savursun, ama bize de sonradan kullanmak&nbsp;için küçük bombalar atsınlar, biz de onları saklayalım, rayların, depoların altına sokalım. O zaman biz de silahlanmış, gizlice silahlanmış oluruz. Böylece düşman hangimizin silahlı olduğunu kestiremez. Bombardıman uçakları bize gizli silahlar getirsin. Kullanmasını biliriz biz.&quot;</p>
<p class="p6">Winter söze karıştı:</p>
<p class="p6">&quot;Nereden patlak vereceğini anlayamazlar. Askerler, devriyeler hiçbir zaman hangimizin hücuma geçeceğini bilemez.&quot;</p>
<p class="p6">Tom alnını silerek:</p>
<p class="p6">&quot;Varabilirsek söyleriz efendim, fakat duyduğumuza göre İngiltere&rsquo;de sözü geçer birçok kimse sivil halka silah vermekten yana değilmiş.&quot;</p>
<p class="p6">Orden genç adama uzun uzun bakarak:</p>
<p class="p6">&quot;Doğru,&quot; dedi. &quot;Bunu unutmuştum. Neyse, anlarız nasıl olsa. İngiltere ve Amerika&rsquo;yı hâlâ bu kafada insanlar yönetiyorsa, dünya&nbsp;çoktan elden gitti demektir. Dinlerlerse dediklerimi anlatın onlara.&nbsp;Yardıma gereğimiz var. Ama yardım edecek olurlarsa,&quot; yüzü sert&nbsp;ve haşindi &quot;o zaman kendimizi kurtarırız.&quot;</p>
<p class="p6">Winter:</p>
<p class="p6">&quot;Bize dinamit verirlerse, toprağa gömer saklarız. Zamanı gelince de kullanırız. O zaman düşman huzur yüzü göremez olur. Donatımını yok ederiz!&quot; dedi.</p>
<p class="p6">Odayı coşku kaplamıştı. Molly içtenlikle:</p>
<p class="p6">&quot;Evet,&quot; dedi. &quot;Rahat yüzü göstermeyiz. Uykularım kaçırırız. Sinirleriyle savaşır, inançlarını yıkarız.&quot;</p>
<p class="p6">Will sakindi.</p>
<p class="p6">&quot;Başka bir diyeceğiniz var mı efendim?&quot;</p>
<p class="p6">Orden başını salladı:</p>
<p class="p6">&quot;Yok. Can alacak nokta bu.&quot;</p>
<p class="p6">&quot;Ya dinlemezlerse?&quot;</p>
<p class="p6">&quot;Bu gece yola çıkmaya nasıl çaba gösteriyorsanız, bunları sağlamaya da öyle çalışırsınız.&rdquo;</p>
<p class="p6">&quot;Hepsi bu kadar mı efendim?&quot;</p>
<p class="p6">Kapı açıldı. Annie sessizce içeri girdi. Orden devam etti:</p>
<p class="p6">&quot;Hepsi bu kadar. Şimdi gideceksiniz, Annie&rsquo;yi göndereyim, yol açık mı bir baksın.&quot;</p>
<p class="p6">Başını kaldırınca Annie&rsquo;yi gördü.</p>
<p class="p6">Annie:</p>
<p class="p6">&quot;Patikadan yukarı bir asker geliyor,&quot; dedi. &quot;Demin buradan çıkan askere benziyor. Biraz önce Molly&rsquo;nin yanında bir asker vardı.&quot; Hepsi Molly&rsquo;ye baktılar. Annie:</p>
<p class="p6">&quot;Kapıyı kilitledim,&quot; dedi.</p>
<p class="p6">Molly:</p>
<p class="p6">&quot;Ne istiyormuş?&quot; diye sordu. &quot;Ne diye dönmüş?&quot;</p>
<p class="p6">Kapı hafifçe vuruldu. Orden Molly&rsquo;ye dönerek sordu:</p>
<p class="p6">&quot;Ne oluyor Molly? Başına bir dert mi geldi?&quot;</p>
<p class="p6">&quot;Hayır, hayır! Siz arka taraftan çıkın. Arka kapıdan çıkabilirsiniz. Haydi çabuk! Haydi!&quot;</p>
<p class="p6">Kapı hâlâ vuruluyordu. Hafif bir erkek sesi duyuldu. Molly mutfak tarafındaki kapıyı açarak:</p>
<p class="p6">&quot;Haydi! Haydi!&quot; diye tekrarladı.</p>
<p class="p6">Başkan genç kadının karşısında durdu:</p>
<p class="p6">&quot;Bir derdin mi var Molly? Bir şey mi yaptın?&quot;</p>
<p class="p6">Annie soğuk bir tavırla:</p>
<p class="p6">&quot;Gene aynı asker galiba,&quot; dedi. &quot;Demin burada bir asker vardı.&quot;</p>
<p class="p6">Molly, Orden&rsquo;e dönerek:</p>
<p class="p6">&quot;Evet, burada biraz önce bir asker vardı,&quot; diye cevap verdi.</p>
<p class="p6">&quot;Ne istiyordu senden?&quot;</p>
<p class="p6">&quot;Kur yapmak istiyordu.&quot;</p>
<p class="p6">&quot;Yapmadı ya?&quot;</p>
<p class="p6">&quot;Hayır, yapmadı. Gidin artık. Ben işimi kendim hallederim.&quot; Orden:</p>
<p class="p6">&quot;Eğer başın dertteyse sana yardım edelim,&quot; dedi.</p>
<p class="p6">&quot;Benim derdime kimse çare bulamaz. Gidin artık,&quot; diyerek Molly hepsini kapıdan iterek çıkardı.</p>
<p class="p6">Annie odada kalmıştı, Molly&rsquo;ye bakarak:</p>
<p class="p6">&quot;Küçük hanım, asker ne istiyor?&quot; diye sordu.</p>
<p class="p6">&quot;Ne istediğini ben de bilmiyorum.&quot;</p>
<p class="p6">&quot;Ona bir şey söyleyecek misin?&quot;</p>
<p class="p6">&quot;Hayır.&quot;</p>
<p class="p6">Molly kuşkuyla yineledi:</p>
<p class="p6">&quot;Hayır.&quot;</p>
<p class="p6">Sonra kesin bir sesle:</p>
<p class="p6">&quot;Hayır Annie,&quot; dedi. &quot;Bir şey söylemeyeceğim.&quot;</p>
<p class="p6">Annie öfkeyle:</p>
<p class="p6">&quot;Küçük hanım, bir şey söylemezseniz iyi edersiniz,&quot; diyerek kapıdan çıkıp gitti.</p>
<p class="p6">Molly odanın ortasındaki lambaya doğru ilerledi. Yükü öylesine ağırdı ki. Lambaya baktı. Masaya baktı, yün işinin yanında duran kocaman makası gördü. Ne yaptığım bilmeden makası sapından tutarak kaldırdı. Sap kısmı parmaklarının arasından kayıver-miş, sanki bıçakmış gibi makası sivri ucundan kavramıştı. Gözleri dehşetle büyüdü. Lambaya doğru eğildi. Işık yüzüne vuruyordu.&nbsp;Ağır ağır makası koynuna sakladı.</p>
<p class="p6">Kapı hâlâ vuruluyordu. Adamın seslendiğini duyuyordu. Bir an lambanın üzerine eğildi, kaldı. Sonra üfleyerek ışığı söndürdü. Sobanın kızıl parıltısından başka odada hiç ışık yoktu. Kısık ve tatlı&nbsp;bir sesle seslendi:</p>
<p class="p6">&quot;Geliyorum Teğmenim, geliyorum.&quot;</p>
</body>
</html>