<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>METRO2033</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/

  span.sgc-1 {font-weight: normal;}
  /*]]>*/
  </style>
</head>

<body class="main">
  <p class="heading2" id="chapter">3</p>

  <p class="heading2">EĞER GERİ&nbsp;DÖNMEZSEM</p>

  <p class="heading1">Artyom eve döndüğünde, tatsız bir sorgulamadan kaçamayacağından emindi.&nbsp;Üvey babası Hunter’la neler konuştuklarını sorarak gevezelik edecekti&nbsp;mutlaka. Ama şaşırdığıyla kaldı. İspanyol çizmeli adam onu beklememişti, başı önünde horluyordu; kolay değil, 24 saatten fazladır ayaktaydı.</p>

  <p class="heading1">Artyom gece nöbet tuttuğu ve gündüz uyuduğu için, şimdi onu tekrar çay fabrikasında gece vardiyası bekliyordu.</p>

  <p class="heading1">Tek ışık kaynağı olarak, bulanık kızıl renkli idare lambasıyla, onlarca yıl toprak altında karanlıkta yaşamak insanların gece gündüz duygusunu yavaş yavaş yok etmişti. Gece oldu mu, tıpkı gece trenlerindeki gibi insanlar uyuyabilsinler diye, istasyondaki ışık söndürülüyordu. Ama büsbütün de -acil durumlar dışında- kapatılmıyordu. Her ne kadar yıllarca karanlıkta kalmakla insanların görme yeteneği keskinleştiyse de tüneli ve terk edilmiş üst geçitleri dolduran o yaratıklarınkiyle yine de kıyaslanamazdı.</p>

  <p class="heading1">“Gece ile gündüz” ayrımı daha ziyade alışkanlıktan ve zorunluluktan yapılıyordu. Bu nedenle, çoğu istasyon sakini için “bir gece”ye sahip olmak, aynı saatte uyuyabilmek için anlamlıydı.</p>

  <p class="heading1">Hayvanlar da o zaman dinlenmeye çekiliyorlardı, ışık azaltılıyordu, gürültü yapmak da yasaktı. İnsanlar, tünelin her iki tarafındaki girişlerin üzerine yerleştirilmiş istasyon saatlerinden zamanı tam okuyabiliyorlardı. Bu saatler, stratejik önemi olan silah depoları, su filtreleri ve jeneratörlerden daha az önemli değildi. Sürekli kontrol ediliyorlardı, en küçük aksama bile geciktirilmeden gideriliyor, ister sabotaj maksatlı ya da sırf barbarlık hevesiyle olsun, saatlerin çalışmasını etkileyebilecek her türlü girişim, istasyondan sürülmek de dahil, en ağır şekilde cezalandırılıyordu.</p>

  <p class="heading1">WDNCh yönetiminin suçluları hızlı bir mahkemeyle yargılamalarını sağlayan bir ceza yasası kitabı da vardı. İstasyon devamlı bir olağanüstü hal durumunda olduğundan, bu kodeks her zaman için geçerliydi. Stratejik kurumlara karşı tekrarlanan girişimlerin cezası ağırdı. Kendi bölgesindeki peronun dışında kalan peronlardan herhangi birinde sigara içmek ya da ateş yakmak; aynı şekilde gereksiz yere elinde silah ve patlayıcılarla dolaşmak, tez elden istasyondan atılmak ve bütün mal varlığına el konulmakla cezalandırılıyordu.</p>

  <p class="heading1">Pek çok istasyon çıkarılan yangınlarla temel duvarlarına varıncaya kadar yandığı için, bu katı önlemler alınmıştı. Rüzgârın estiği yöne çadır kampının üzerinden yayılan alevler ne var ne yoksa her şeyi bir anda yutmuştu. Felaketten aylar sonra bile, kurbanların çılgınca bağrışmaları komşu istasyonlarda yaşayanların kulaklarından gitmemişti. Yoldan geçen ve eriyen plastik torbalara ve çadır tentelerinin artık parçalarına dolanmış olan kömürleşmiş cesetlerin cehennemi sıcaktan yarılmış dişlerini gören satıcılar ya da oraya raslantıyla gelmiş olan yolcular dehşete düşmüşlerdi.</p>

  <p class="heading1">Bu kara yazgının diğer istasyonlarda tekrarlanmaması için, ora sakinlerinin çoğu, ihmal edilmiş bu yangın bölgesini “ağır cezalı suçlu” diye ilan etmişti.</p>

  <p class="heading1">Hırsızlık, sabotajlar ve kötü niyetli işten kaçmalar da aynı şekilde istasyondan sürülmekle cezalandırılıyordu. Ne var ki WDNCh istasyonu sakinleri sürekli iç içe oldukları ve burada topu topu 200’den biraz fazla insan yaşadığından, böylesi suçlar&nbsp;pek nadir işleniyordu; çoğunluk da yabancılar tarafındandı.</p>

  <p class="heading1">İstasyonda sıkı bir iş disiplini vardı, genç olsun yaşlı olsun herkes belirlenmiş günlük görevlerini yerine getirmek zorundaydı. İster domuz çiftliği, mantar ekimi, çay fabrikası, et kombineleri, itfaiye, teknik hizmetler ya da silah yapımı olsun, her istasyon sakinin bir, hatta bazen iki iş yeri olurdu. Erkekler ayrıca günaşırı tünellerden birinde nöbet tutmakla görevlendirilmişlerdi. Herhangi bir çatışma olduğu zaman ya da metronun dehlizlerinden herhangi yeni bir tehlikeyle karşılaşıldığında nöbet noktalan güçlendiriliyor ve saatin çevresindeki raylara savaşa hazır yedek güçler yerleştiriliyordu.</p>

  <p class="heading1">Bu kadar sıkı iş ve yaşama düzenine çok az istasyonda rastlanıyordu. WDNCh istasyonu iyi ünü nedeniyle, yerleşmek isteyen çok insan için bir çekim merkeziydi ama yabancılara sürekli oturma izni istemeyerek; o da nadiren veriliyordu.</p>

  <p class="heading1">Çay fabrikasındaki nöbet değişimine daha birkaç saat vardı. Artyom, zamanını nasıl geçireceğini bilemediğinden, en iyi arkadaşı Şenya’ya uzandı; bir zamanlar birlikte yukarıya çıkma cesaretini gösterdikleri arkadaşı Şenya...</p>

  <p class="heading1">Şenya, Artyom’la yaşıttı ama ondan farkı, gerçek ailesiyle birlikte yaşamasıydı; babası, annesi ve kendinden küçük kız kardeşiyle beraber oturuyordu. Bütün bir ailenin kendini kurtarabilmiş olması çok nadir görülen bir durumdu. Artyom işte bu yüzden de içten içe arkadaşını kıskanıyordu. Üvey babasını elbette çok seviyordu ve ona büyük saygısı vardı; hele şimdi, sinirlerinin neredeyse iyice yıprandığı şu günlerde saygısı daha da artmıştı. Ama yine de çok iyi bildiği bir şey vardı: Suhoy babası değildi, onunla hiçbir akrabalığı da yoktu, bu yüzden de ona hiçbir zaman baba diyememişti.</p>

  <p class="heading1">Suhoy önceleri Artyom’a, kendisini amca diye bellemesini rica etmişti. Yaşlı tünel kurdu doğru dürüst bir aile kuramadan yıllar geçmişti. Gezilerinden döndüğünde, onu bekleyen bir kadını bile olmamıştı. Yanında minik yavrularıyla gezen anneleri gördüğünde kalbi sıkışırdı ve her defasında, karanlıkların içine dalmak zorunda kalmayacağı, istasyondaki yaşamına belki de ebediyen veda edeceği günü haftalarca kafasında hayal ederdi. Sonra da, bir gün karısı olmaya hazır bir kadın bulmayı ve ona artık Şaşa Amca değil de baba diyecek çocukların dünyaya geleceğini umut ederdi.</p>

  <p class="heading1">Ne yazık ki, yaşlılık ve zafiyet her gün biraz daha yaklaşıyor ve giderek önünde daha az zamanı kalıyordu. Yavaş yavaş buna alışmalıydı ama son noktayı koyup bahsi kapatmayı da bir türlü başaramamıştı. Birbiri ardına görevler geliyordu ve bugüne kadar da işinin hiç değilse bir bölümünü bir başkasına devredecek kimseyi bulamamıştı.</p>

  <p class="heading1">En azından daha az kirli bir görevi üstlenmek için başkalarıyla güvenli ilişkiler kurabilir, sırlarını itiraf edebilirdi. Uzun zamandan beri çok daha sakin bir iş almayı düşünüyordu. Otoriter bir kişiliği, temiz bir sicili ve yönetimle olan sıcak ve dostane ilişkileri sayesinde yönetici kademelerine yükselebileceğini umuyordu. Ama ufukta hâlâ saygın bir halef görmediği için mutlu bir geleceğin umuduyla teselli buluyor, kararını da böylece her gün biraz daha erteliyor, emeğinin terini yabancı istasyonların granit taşlarıyla uzak tünellerin betonlarında harcıyordu. Artyom, üvey babasının kendisini ne kadar sevse de onu halefi olarak görmediğini çok iyi biliyordu -onun&nbsp;gözünde tabii- haksız yere, işe yaramaz biriydi. Her geçen gün biraz daha büyüyüp yaş aldığı halde, üvey babasından yaptığı işlerle ilgili ayrıntılı ve uzun uzun bilgi alamıyordu. Henüz çok küçük olduğu, Karaderililer’in onu alıp götürecekleri ya da sıçanlara yem olacağı bahanesiyle üvey babası ona hiçbir şey anlatmıyordu.</p>

  <p class="heading1">Ne var ki Suhoy, Artyom’u çılgın serüvenlere sürükleyen asıl nedenin ona duyduğu bu güvensizlik olduğunu -bu yüzden de ardından bir güzel dayak yemişti- nedense anlamamıştı. Herhalde Suhoy, Artyom’u orada burada anlamsızca dolanıp hayatını riske atmak yerine, kendi hayal ettiği gibi bir yaşam içinde görmek istiyordu. Özlediği hayat da çocuklarını yetiştirmek ve güvenilir, sakin bir işte çalışmaktı. Ama bu arada kendisi de bir zamanlar gençken, gözü kara ateşe atılıp yüzlerce serüven yaşadığını, sonunda yeter deyip bıktığını unutuyordu.</p>

  <p class="heading1">Üvey babasındaki bilgelik ve tecrübe değil, yaşlılık ve yorgunluktu. Buna karşılık Artyom’un bedeninden canlılık, yüzünden kan fışkırıyordu. Sıhhatliydi ve henüz yaşamının başındaydı, sadece mantarları küçük küçük doğrayıp kurutmak, kundak değiştirmek ve 500 metre ilerisine gidememek, ömür boyu böyle sefilane bir hayat sürmek düşüncesi ona iyice anlamsız geliyordu. İstasyonu terk etme arzusu her gün içinde biraz daha filizleniyordu; çünkü üvey babasının ona nasıl bir yazgı hazırladığını her geçen gün biraz daha iyi fark ediyordu. Çay fabrikasında kariyer yapmak ve çeşitli baba rollerine soyunmak Artyom için olabilecek en kötü şeydi. Hunter, kendisine o tehlikeli hatır gönül işi için ricada bulunurken, yüreğindeki bu serüvenci coşkuyu, tünelin cereyanlı havasının onun bilinmezlere çekme arzusunu keşfetmişti. Onun, yani avcının, insanlara karşı ince bir duyarlılığı vardı, kısa sohbetleri sırasında, Artyom’a güvenebileceğini sezmişti.</p>

  <p class="heading1">Şansına Şenya evdeydi, demli çayını içerken, yeni haberleri ve gelecekteki olayları konuşabileceklerdi.</p>

  <p class="heading1">Karşılıklı selâmlaştıktan sonra arkadaşı sordu: “Bu gece fabrikada olacaksın değil mi? Harika! Beni de bölüme verdiler. Önce, değiştirebilir miyim, diye soracaktım ama sonra vardiyada seninle olunca dayanırım dedim. Bugün nöbetini erteledin mi? Dıştaki nöbet noktasındaki nöbetini? Anlat! Sizde bazı şeyler olduğunu duydum. Neler oldu?”</p>

  <p class="heading1">Artyom, gözlerini kaydırarak Şenya’nın küçük kız kardeşine anlamlı bir şekilde bakıp işaret etti, küçük kız iki genç adamın konuşmalarını büyülenmiş gibi dinliyordu, hatta bez bebeğinin içine mantar artıklarını doldurmayı da bırakmıştı. Kocaman iri gözleriyle, soluğunu tutmuş çadırın bir köşesinden onları gözlüyordu.</p>

  <p class="heading1">Artyom’un ne demek istediğini anlayınca “Bana bak küçük” diyen Şenya, sert bir bakışla küçük kıza doğru döndü. “O küçük şeyi al ve doğru yandaki komşulara oynamaya git. Galiba Katya da zaten kendisini ziyaret etmeni istiyordu. Biliyorsun, komşularına karşı daima uslu olmalısın. Hadi, pılını pırtını koltuğunun altına sıkıştır ve doğru dışarı!”</p>

  <p class="heading1">Kaderine küsmüş bir tavırla, kızcağız eşyasını toparlamaya başladı, bir yandan da bulanık gözlerini aptal aptal tavana dikmiş durmadan bebeğiyle konuşuyordu.</p>

  <p class="heading1">Kız giderken onlara dönüp küçümser bir tavırla, “Kendinizi ne kadar da önemli sanıyorsunuz! Ben zaten her şeyi biliyorum. Yine o mantarlarınızdan konuşacaksınız!” dedi.</p>

  <p class="heading1">“Ama sen Lenka, mantarlar hakkında konuşmak için henüz çok küçüksün. Hele önce bir ağzın süt koksun da, sonra” diyen Artyom taşı gediğine koydu.</p>

  <p class="heading1">“Süt ne?” diye sordu ve Artyom’un söylediği acaba doğru mu diye de sorgulayarak ona baktı Lenka. Hiçbir şey anlamamıştı. Ama ikisi de daha fazla açıklamaya yanaşmayınca, soru havada kaldı.</p>

  <p class="heading1">Lenka gittikten sonra, Şenya çadırın girişini içeriden kilitleyerek Artyom’a döndü ve “Hadi, ne oldu? Dilinin altındaki baklayı çıkar bakalım! Şimdilerde bazı şeyler duydum. Kimileri, tünelden devasa bir sıçanın geldiğini söylüyor, başkaları, Karaderililer’in bir gözlemcisini ürkütüp hatta yaraladığından söz ediyor. Hangisine inanmalıyım?”</p>

  <p class="heading1">“Kimseye” diye Artyom yanıtladı. “Hepsi fasarya. Bir köpekti. Küçücük bir köpek. Andrey, deniz piyadesi, onu yakaladı. Ondan bir Alman kurt köpeği yapmak istiyor.” Bunu söylerken gülümsedi.</p>

  <p class="heading1">“Ama Andrey’in kendisi bana onun bir sıçan olduğunu söyledi. Bana bile bile yalan mı söyledi yoksa?”</p>

  <p class="heading1">“Sen de bilmez misin? Onun en sevdiği hikâyedir, hani domuz kadar büyük sıçanların hikâyesi. Şakacının tekidir. Peki, sizde ne yenilikler var? Gençlerden ne haber?”</p>

  <p class="heading1">Şenya’nın arkadaşları gezgin satıcılardı, Prospekt Mira pazarına çay ve domuz eti pazarlıyorlardı. Dönüşlerinde ellerinde vitamin hapları, eski giysiler ve akla gelen her türlü hırdavatla geliyorlardı. Bazen de, sayfaları genellikle eksik, üzerleri yağlanmış kitapları getiriyorlardı. Bunlar, metronun neredeyse yarısını dolaştıktan sonra, cepten cebe, bir satıcıdan diğerine el değiştirip sonunda sahiplerini bulan kitaplardı.</p>

  <p class="heading1">WDNCh istasyonu sakinleri, merkeze ve önemli ticaret yollarına uzak olmalarına karşın -her gün biraz daha kötüye giden koşullar altında- sadece hayatta kalma mücadelesi verdikleri, için değil, aynı zamanda metronun geri kalan bölümlerinde ürkütücü bir hızla kaybolmakta olan insanlık aleminin bir kültürünü de korudukları için gurur duyuyorlardı.</p>

  <p class="heading1">İstasyon yönetimi, buna son derece değer veriyordu. Aileler çocuklarına okuma öğretmek zorundaydılar. İstasyonda küçük bir kütüphane vardı, insanların çarşı ve pazarlarda alabileceği kitaplar burada bulunuyordu. Ama asıl sorun şuydu: Çeşidi az ve kitaplar arasında seçim yapmak da zor olduğundan, ne bulurlarsa ve elde ne varsa kütüphaneye getirtiliyor, bu yüzden bir sürü işe yaramaz kitap toplanıyordu.</p>

  <p class="heading1">İstasyon sakinlerinin kitaplarla ilişkisi ise ilginçti, böylesine değersiz zırvadan asla bir tek sayfa bile yırtılmıyordu. Kitaplara kutsal bir şey, unutulmuş, muhteşem bir dünyadan geriye kalan bir son anı gibi bakılıyordu. Yetişkinler hayatın kendilerine armağan ettiği bu anıların her saniyesini doya doya yaşıyorlardı. Her ne kadar o dünyayı anımsamasalar da kitaplarla olan bu sıkı dostluğu çocuklarına da aşılıyorlardı.</p>

  <p class="heading1">Metroda, basılı sözcüklerin bu derece saygı gördüğü pek az yer vardı, bu yüzden de WDNCh sakinleri, Kaluşsko-Rişskaya hattı<sup class="calibre1"><a class="calibre2" href="../Text/Section0018.xhtml#dipnot-18" id="dipnot-18-geri">18</a></sup> medeniyetinin kuzey dış noktasında bulunan istasyonlarını, kültürün son kalelerinden biri olarak görüyorlardı.</p>

  <p class="heading1">Artyom’la Şenya da tutkulu birer okuyucuydular. Şenya arkadaşlarının çarşıdan dönüşlerini her defasında heyecanla bekler ve memlekete yeni bir şeyler getirip getirmediklerini öğrenmek için onları karşılamaya ilk kendisi koşardı. Böyle durumlarda kitap doğal olarak önce Şenya’nın eline, oradan da kütüphaneye ulaşırdı.</p>

  <p class="heading1">Artyom’un babası da ara sıra görevlerden dönüşünde getirdiği kitapları çadırındaki raflara taşırdı. Raflarda, kimi zaman kendi istasyonlarında hatta bazen de bütün metroda kimsede bulunmayan, küflenmiş ya da farelerin kemirdiği, bazen de kahverengi lekelerle kaplanmış Marquez, Kafka, Borges, Vian’dan ve diğer birkaç klasik Rus yazarından yapıtlar olurdu.</p>

  <p class="heading1">“Bu sefer yanlarında bir şey getirmemişler” dedi Şenya. “Ama Lyoha, oradaki satıcılardan birinin bir ay içinde bize de Polis’ten bir kitap sevkiyatı yapacağını söyledi.”</p>

  <p class="heading1">Artyom, hayır anlamında kafasını salladı. “Ben kitapları kast etmedim. Etrafta neler söyleniyor? Durum nasıl?”</p>

  <p class="heading1">“Durum mu? Göründüğü kadarıyla kötü sayılmaz. Tabii çevrede bir sürü söylenti dolaşıyor ama yeni bir şey yok. Sen de bilirsin, satıcılarda hep bir şeyler vardır. Onların önüne yemek koyma, onun yerine herhangi bir hikâye anlatmalarını iste, daha memnun olurlar. Anlattıkları masallara inanılır mı, o da ayrı bir mesele. Ama şu anda her şey sakin görünüyor. Tabii bir zamanlar Hansalar’ın Kızıllar’la savaşta olduğu günlerle kıyaslarsak. Ah evet, Prospekt Mira’da şimdilerde ot satmak yasaklandı, bir satıcı üstünde bununla yakalandı mı, bütün mallarına el konuluyor, kendisi de istasyondan toz oluyor. Adını hemen bir listeye yazıyorlar. İkinci kez yanında bir şey buldular mı, diyor Lyoha, Hansa istasyonuna birkaç yıl süreyle ayak basması yasaklanıyor. Bütün Hansa topraklarına! Bir satıcı için bu ölüm demektir.”</p>

  <p class="heading1">“Hadi canım sen de! Demek böyle yasaklıyorlar? Ne oldu ki onlara böyle birden bire?”</p>

  <p class="heading1">“Bu kararı bir uyuşturucu için aldıklarını söylüyorlar, güya kullanıldığında insanı hayal dünyasına götürüyormuş. Ot uzun süre alındığı zaman beyin hücreleri yavaş yavaş ölüyormuş. Yani tam anlamıyla bir koruma önlemi işte.”</p>

  <p class="heading1">“Ah, sağlığımızla bu kadar yakından mı ilgileniyorlar? Kendi sağlıklarına baksınlar daha iyi!”</p>

  <p class="heading1">“Ne biliyor musun?” diye Şenya boğuk bir sesle konuştu. “Lyoha, sağlığın tehlikede olduğu söylentisinin zaten bir aldatmaca olduğunu söylüyor. Kendisi bir keresinde Prospekt Mira’dan daha öteye gitmişti. Suharevskaya’ya kadar gelmişti. Bazı alışverişler nedeniyle. Orada ilginç bir tiple karşılaşmış, bir büyücü!”</p>

  <p class="heading1">“Ne dedin bakayım?” Artyom, kendini tutamayıp güldü. “Bir büyücü mü dedin? Suharevskaya’da mı? O da iyice abartıyor. Yoksa büyücü ona sihirli bir değnek mi armağan etti? Ya da sihirli bir çiçek?”</p>

  <p class="heading1">“Aptal” diye Şenya yanıtladı, kendini aşağılanmış hissetmişti. “Her şeyi bildiğini sanıyorsun değil mi? Bir büyücü görmediysen ve onlarla ilgili hiçbir şey duymadıysan, bu onlar yoktur demek değil ki. Filyovskaya’daki mutantlara inanıyor musun?”</p>

  <p class="heading1">“İnansam ne yazar? Mutantlar varlar ve bu son derece açık. Bana üvey babam anlattı. Ama büyücüleri hiç duymadım.”</p>

  <p class="heading1">“Özür dilerim ama senin Suhoy da her şeyi bilmiyor. Ya da seni korkutmak istememiştir. Nasıl istersen, duymak istemiyorsan canın cehenneme!”</p>

  <p class="heading1">Artyom sırıttı. “Hadi gel Şenya, anlat. Aslında ilginç. Her ne kadar kulağa komik gelse de...”</p>

  <p class="heading1">“Tamam. Sonunda kamp ateşinin yanında gecelediler. Suharevskaya istasyonu&nbsp;meskûn bir yer değil. Sadece diğer istasyonlardan gelen satıcılar orada geceyi geçiriyorlar, çünkü Prospekt&nbsp;Mira’da, her gün çarşı kapandıktan sonra, Hansa’daki resmi daireler onları kapının önüne koyuyorlar. Evet, sonra da akla gelen her türlü tipte insan, satıcıların çevresine doluşuyor, şarlatanlar, hırsızlar güruhu peşlerine takılıyorlar. Yolcular da güneye varıncaya kadar rahat huzur bulamıyorlar. Ama Suharevskaya istasyonunun arkasındaki tünellerde olup bitenler tam bir çılgınlık. Zaten orada artık kimse yaşamıyor, ne sıçanlar ne de mutantlar ama yine de oradan geçmeye çalışan insanların sık sık ortadan kaybolduğu oluyor. Düpedüz kayboluyorlar, iz bırakmadan. Suharevskaya’dan sonra hemen Kızıl hatta sınırı olan Turgenevskaya istasyonu geliyor. Eskiden orada Çitsiye Prudy istasyonuna giden bir üst geçit vardı, Kızıllar istasyonun adını değiştirmişler, Kirovskaya diye, eski bir komünistin adını koymuşlardı. Ama kimse bu istasyonda oturmak istemiyordu. Bu yüzden üst geçidi duvarla kapatmışlardı. Şimdi Turgenevskaya boş duruyor, terk etilmiş. Yani, Suharevskaya’dan iskân edilmiş istasyona kadar epey uzun bir yol var. Bu yüzden de insanlar orada ortadan kayboluyorlar. Özellikle de eğer yolda tek başlarınaysalar, garanti sağ çıkmıyorlar. Ancak on kişiyi aşan kafileler oradan sağ salim geçebiliyorlar. Sonra da bu gelenler orasının çok normal, temiz, sakin, kaybolacak sapakların bulunmadığı boş bir tünel olduğunu söylüyorlar. Tek bir canlı yok, ne bir hışırtı, ne bir hayvan. Ve ertesi gün, yine birisi, oranın ne kadar hoş ve temiz olduğunu duyunca, batıl inançlarını bir yana bırakıp tünele giriyor ve puf ortadan kayboluyor, yer yarılmış ta içine girmiş gibi. Sanki orada hiç olmamış gibi.”</p>

  <p class="heading1">“Büyücüyü anlatacaktın.”</p>

  <p class="heading1">“Şimdi ona geliyorum, bekle. Böylece insanlar tünele girmeye cesaret edemiyorlar. Suharevskaya istasyonundan herhangi bir yoldaşı bulup birlikte tüneli geçmek istiyorlar. Ama çarşı olmadığı günlerde, çok az insan var ve birlikte gidebileceğin birkaç kişi bulabilmek için günlerce hatta haftalarca oturup beklemek gerekiyor. Çünkü ne kadar çok insan olursa, o kadar güvenli. Lyoha, insanın bazen çok ilginç kişilerle karşılaştığını söylüyor. Tabii içlerinde bazen ayak takımından birkaç kişi de olabiliyor, insanları tanımakta usta olacaksın. Ama bazen de şansın yaver gidiyor ve sonra bazı şeyler duymaya başlıyorsun... Her neyse, Lyoha orada bir büyücüye rastlamış. Yooo hayır, düşündüğün gibi değil, sihirli lambadan fırlamış kel kafalı biri değil.”</p>

  <p class="heading1">“Sihirli lambanın içinde cin oturuyor, büyücü değil” diye Artyom düzeltti.</p>

  <p class="heading1">Şenya, uyarıya aldırış etmeden devam etti: “O sırlar dünyasının bir bilim adamı. Ömrünün yarısını Alman edebiyatını incelemekle geçirmiş. Lyoha, onun Castaneda ya da öyle bir şey olduğunu söylüyor. Her neyse bu tip, anlaşılan düşünceleri okuyabiliyor, geleceği görebiliyor. Bu büyücü hayaletleri görebildiğini söylüyor. Düşün bir kere, metronun içinde yanında silahı olmadan bile dolaşabiliyor! Sadece besinleri soymak için bir çakıyla plastik bir değnek taşıyor. Şimdi asıl can alıcı nokta geliyor: Dediğine göre, otu üretenler ya da onu yutanlar yanlış yoldalarmış. Çünkü bu bizim düşündüğümüz gibi değilmiş. Kesinlikle ot değilmiş zehirli mantarlar da gerçekte zehirli mantar değillermiş. Bizim arz dairelerimizde hiçbir zaman var olmamışlar. Bu&nbsp;arada elime mantarla ilgili bir kitap geçti, kitapta da bundan söz edilmiyordu. Uzaktan yakından buna benzer bir şey de bulamadım. Bu sadece halüsinasyon görenlerin ve onlarla birkaç film yapıp dikkat çekmek isteyenlerin uydurması, en azından büyücü böyle iddia ediyor. Eğer insan nesneleri biraz daha farklı bir şekilde hazırlayabilirse, o zaman gerçek dünyadaki olayları yönlendirebilirmiş, öyle diyor. Sonuç olarak büyücü Lyoha’ya ertesi gün tünelin içinden geçmemesini tavsiye etmiş. Lyoha’nın da aslında niyeti buydu. Büyücünün sözünü dinledi ve gitmedi. Şanslıymış! Çünkü aynı gün yolunu şaşıran birkaç kişi Suharevskaya ile Prospekt Mira arasındaki tünelde seyreden bir kafileye saldırdı, oysa bu tünelin oldukça güvenli olduğu zannediliyordu. Satıcıların yarısı öldürüldü, geri kalanlar güçlükle kurtulabildiler. Şimdi buna ne diyeceksin?”</p>

  <p class="heading1">Artyom düşünceye daldı. “Kim bilir! Her türlü şey olabilir. Şaşa Amca bana, buradan epey uzaktaki istasyonda insanların yabanileşip tekrar ilkel yaratıklara dönüştüklerini anlatmıştı.</p>

  <p class="heading1">İnsanların akıllı varlıklar olduğu orada artık yavaş yavaş unutuluyor ve bizlerin mantıklı olarak açıklayamayacağımız garip şeyler oluyor. Gerçi amcam bunların ne olduğunu tam olarak söylemedi. Zaten bana da anlatmış değil, tesadüfen kulak misafiri oldum.”</p>

  <p class="heading1">“Hah, ben de aynı şeyi söylüyorum! Buradakiler bazen, normal bir insanın hayatta inanamayacağı konulardan söz ediyorlar. Lyoha da bana son görüştüğümüzde yine bir hikâye anlattı. Söyleyeyim mi? Böyle bir şeyi herhalde üvey babandan bile duyamazsın. Lyoha, Serpuhovskaya hattındaki bir satıcıdan duymuş, ona çarşıda anlatmış... Hayaletlere inanır mısın?”</p>

  <p class="heading1">Artyom gülmesini zor tuttu. “Seninle her konuşmamdan sonra, kendime hayaletlere inanıp inanmadığımı soruyorum. Ama yalnız kaldığım ve normal insanlarla konuştuğum zaman tekrar unutuyorum.”</p>

  <p class="heading1">“Sahi ciddi misin?”</p>

  <p class="heading1">“Hımm... Tabii birkaç şey okudum, Şaşa Amca da bazı şeyler anlattı. Ama doğrusunu söylemek gerekirse, bu hikâyelere inanmıyorum. Seni hiç anlamıyorum Şenya. Burada zaten Karaderililer’le sürekli stres içindeyiz, böyle bir kâbus belki de bütün metroda ikinci kez yaşanmamıştır. Merkez istasyonların bir yerinde, anne babalar çocuklarına yaşadıklarımız hakkında korku masalları anlatıyorlar, sonra da karşılarına geçip soruyorlar: Bu masallara inanıyor musun, inanmıyor musun? Ama bu sana yetmiyor. Anlaşılan korku nedir bilmiyorsun?”</p>

  <p class="heading1">“Bir tek şunu söyle bana, sadece gördüğün ve hissettiğin şeylerle mi ilgilenirsin? Dünyanın sadece bunlarla sınırlı olduğuna gerçekten inanmıyorsun, değil mi? Örneğin bir köstebek hiçbir şey görmez, doğuştan kördür. Ama köstebek görmüyor diye, bütün bu şeyler yok diyemezsin. Sen de aynen böylesin.”</p>

  <p class="heading1">“Pekala, nasıl bir hikâye anlatmak istiyordun? Serpuhovkaya hattındaki bu satıcıdan söz ediyordun.”</p>

  <p class="heading1">“Satıcı mı? Evet tam öyle. Bir gün Lyoha, pazarda bir tiple tanıştı. Aslında Serpuhovskaya istasyonundan değil de çevre hattından gelen biriymiş. Hansa Birliği’nden bir yurttaş, Dobryninskaya’da oturuyor. Ama oradan Serpuhovskaya’ya giden bir üst geçit var. Üvey baban sana bunu anlattı mı bilmem. Çevre istasyonunun öte tarafında kalan hat büsbütün terk edilmiş, daha doğrusu sadece bir sonraki&nbsp;Tulskaya istasyonundan itibaren başlayan bölge -sanırım orada hâlâ Hansa Birliği’nin silahlı devriyeleri duruyor. Orasını güvenlik altına almışlar, ileri sürdükleri gerekçe de şu: Hatta kimse yaşamadığı için, orada ne gibi şeylerin ortaya çıkacağını asla kimse bilmez. Yani bir çeşit tampon bölge oluşturmuşlar. Ama buradan öteye Tulskaya’ya kadar kimse gitmiyor. Bu da, orada hiçbir şey yok demek. İstasyonların hepsi tamamen boşaltılmış, tesisler mahvolmuş. Ölü bir bölge -ne hayvanlar, ne yaratıklar, hatta ne de sıçanlar var. Ama satıcının bir arkadaşı vardı, Tulskaya’nın öte tarafına bir kereliğine geçmeye cesaret eden ipsizin biriydi. Orada ne işi vardı bilmem. Ama daha sonra satıcıya, Serpuhovskaya hattında bazı şeylerin yolunda gitmediğini anlatmış. Neler olup bittiğini kimse hayal bile edemez demiş. Hansalar’ın bile bu hattı sömürgeleştirmek için çaba sarf etmemelerine şaşmamalı, mezralar ya da domuz ahırlarına sahip olmak için bile...”</p>

  <p class="heading1">Şenya sustu. Artyom’un kuşkulu tavrını bir yana bırakıp büyülenmiş gibi kendisini dinlediğini fark etmişti. İçin için bir zafer duygusuyla, biraz daha rahatlamış olarak yerine oturdu.</p>

  <p class="heading1">“Ama bütün bu zırvalar anlaşılan seni artık pek ilgilendirmiyor. Hepsi karı kız zevzekliği. Biraz daha çay?”</p>

  <p class="heading1">“Senin şu çayı bırak da, bana Hansalar’ın o bölgeyi neden sömürgeleştirmek istemediklerini anlat. Bu gerçekten komik. Şaşa Amca, Hansalar’ın son zamanlarda nüfus patlaması yüzünden büyük sorunlar yaşadıklarını söylemişti. Bu fırsatı nasıl kaçırmış olabilirler? Gerçekten onlarda pek alışık olmadığımız bir şey bu.”</p>

  <p class="heading1">“Hah, demek sonunda konu seni ilgilendirdi! Yani anlayacağın, bu gezgin epey uzaklara gitmiş. Dediğine göre, orada bir Allah’ın kuluna rastlamadan öyle sonsuza kadar gidermişsin. Suherevskaya istasyonunun arkasındaki tünelde olduğu gibi, burada da hiçbir şey ve kimse yok. Hele bir düşün, sıçanlar bile yok! Sadece su damlıyor. Terk edilmiş istasyonlar öylece duruyor, sanki eskiden kimseler orada oturmamış gibi zifiri karanlık. Ve sürekli seni tehdit eden bir tehlikeyi hissediyorsun. Tam anlamıyla bunaltıcı bir durum. Hızla yürümüş, yarım günde en az dört istasyonu geride bırakmış. Böyle yabani bir ortamda tek başınalığı göze almak için insan oldukça cesur olmalı! Her neyse. Kahovskaya hattına<sup class="calibre1"><a class="calibre2" href="../Text/Section0019.xhtml#dipnot-19" id="dipnot-19-geri">19</a></sup> üst geçidin olduğu Sevastopolskaya istasyonuna kadar gelmiş. Kahovskaya’yı sen de bilirsin, sadece üç istasyon uzakta. Nasılsa, Sevastopolskaya istasyonunda gecelemek istemiş. Yol boyunca devam eden gerginliği onu iyice yorgun düşürmüş, güç bela yerlerden yongaları toplayıp etraf o kadar ürkütücü olmasın diye kendisine minicik bir ateş yakmış. Sonra bir uyku tulumunun içine büzülüp orta geçitte uyumaya yatmış. Ve geceleyin...”</p>

  <p class="heading1">Konuşmasının burasında Şenya yerinden doğruldu, gerindi ve sadist bir gülümsemeyle “Ama biliyor musun önce bir bardak çaya ihtiyacım var” dedi. Artyom’un yanıt vermesini beklemeden, elinde çaydanlıkla çadırdan dışarıya çıktı.</p>

  <p class="heading1">Artyom tabii bu zırvalıklara içerlemişti ama düşündüğünü daha sonra söylemek için hikâyenin sonuna kadar sabretmeye karar verdi. Birden Hunter ve kendisinden istedikleri aklına geldi. Daha doğrusu verdiği emirler.</p>

  <p class="heading1">Şenya döndüğünde, Artyom’a metal bir tutamacın içindeki kesme kristalden -eskiden trenlerde kullandıkları- bir fincana taze demlenmiş çayı doldurdu, sonra tekrar yerine oturarak konuşmasına devam etti:</p>

  <p class="heading1">“Evet, uyumak üzere ateşin yanına uzanmış. Sanki kulaklarına pamuk tıkamış gibi etrafında sessizlikten başka bir şey yokmuş. Ama gece yarısında birden garip bir gürültüyle uyanmış, inanılmaz, acayip bir gürültü. Anında vücudundan ter boşanmış. Yanı başında duyduğu bir çocuk kahkahasıymış. Billur gibi bir çocuk gülüşü. Raylardan doğru geliyormuş. Son birkaç insanın yaşadığı yerden dört istasyon ötede! Sıçanların bile yaşamadığı yerde. Çılgın bir korkuya kapılması son derece doğal tabii. Yerinden sıçramış, perona doğru koşmuş ve bir trenin istasyona yaklaştığını görmüş. Gerçek bir <span class="sgc6 sgc-1">metro treni!</span> Projektörlerinden yayılan ışığın gözleri kamaştırdığı bir tren. Zamanında kolunu yüzüne doğru tutmasa, kör olabilirmiş. Pencerelerden sarı ışık sızıyormuş, içeride insanlar varmış ve her şey ölümcül bir sessizlik içindeymiş! Çıt yok! Ne motorun uğultusu ne de tekerleklerin tıkırtısı duyuluyormuş. Tren tam bir sessizlikle istasyona girmiş ve tekrar tünelin içinde kaybolmuş. Adam yerine oturmak zorunda kaldı, kalbi strese dayanamıyormuş. Trendeki insanlar canlıymış, bir şey hakkında sessizce sohbet ediyorlarmış. Trenin vagonları birer birer önünden geçiyormuş ki, birden görmüş: En arka pencerenin önünde bir oğlan çocuğu oturmuş, aşağı yukarı yedi yaşında, ona bakıyor, eliyle işaret edip gülüyor. Ve bu gülüşü o duyuyor! Bir sessizlik, öyle ki adam kendi kalbinin atışlarını duyuyor, sonra tekrar o gülme sesi... Tren tünelin içinde kaybolmuş ve kahkahalar giderek hafifleyip uzaklarda sönüp duyulmaz olmuş... Ve yine bir boşluk. Ve korkunç bir sessizlik.”</p>

  <p class="heading1">Artyom “Ve sonra adam uyanmış mı?” diye alaycı bir ifadeyle sordu ama sesinden, gelecek yanıttan emin olduğu seziliyordu.</p>

  <p class="heading1">“Keşke! Bu arada sönmüş olan ateşin olduğu yere fırlayıp, çılgınca bir hızla eşyasını toplamış ve arkasına bakmadan geriye, Tulskaya’ya kadar koşmuş. Bütün yolu bir saatte almış. Duyduğu korku yüzünden olmalı.”</p>

  <p class="heading1">Artyom, anlatılan hikâyeden iyice sarsılmış, susuyordu. Çadıra sessizlik yayıldı. Sonunda kendini toparladı, boğazına bir yumru oturmuştu sanki, fark edilmesin diye hafifçe öksürdü ve sonra da mümkün olduğunca umursamaz bir tavırla, “Ve sen buna inanıyor musun?” diye sordu.</p>

  <p class="heading1">“Bak, bu Serpuhovkaya’yla ilgili duyduğum ilk hikâye değil. Sana her defasında yeni baştan anlatmayayım. Seninle de konuşulmuyor ki, devamlı alay ediyorsun. Ama artık yeteri kadar oturduk, şimdi işimizin başına dönelim. Eşyalarımızı toparlayalım. Konuşmamıza orada devam edebiliriz.”</p>

  <p class="heading1">Artyom isteksizce yerinden kalktı, gerindi, biraz kumanya almak üzere eve yöneldi. Üvey babası hâlâ uyuyordu, istasyon sessizliğe bürünmüşü. Anlaşılan polislerin saati başlamıştı, yani gece vardiyasına az zaman kalmıştı. Acele etmeliydi. Çay fabrikasına giden yolda, Hunter’ın yerleştiği çadırın önünden geçerken, çadır kanatlarından birinin katlanmış vaziyette açık olduğunu fark etti. İçerisi boştu. Artyom’un kalbi sıkışır gibi oldu. Hunter’la konuştuklarının bir rüya değil gerçek olduğunu ve bundan sonra gelecek olayların doğrudan kendisine yöneleceğini yavaş yavaş anlamaya başlamıştı. Evet, belki bu olaylar onun yazgısını da belirleyecekti.</p>

  <p class="heading1">Çay fabrikası, istasyonun “yeni” dedikleri çıkış kapısının bulunduğu çıkmaz sokaktaydı; çıkış yukarıya uzanan yürüyen merdivenlerin önünde bir bariyerle sürgülenmişti. Aslında fabrika tanımı da pek uygun değildi buraya, çünkü işler tamamen elle yapılıyordu, elektrik de çay üretimi için boşa harcanmayacak kadar&nbsp;değerliydi.</p>

  <p class="heading1">Fabrikayı diğer istasyonlardan ayıran metal duvarlara, boydan boya teller gerilmişti, üzerlerine kurutulmak üzere temizlenmiş mantarlar asılmıştı. Nem oranının yüksek olduğu günlerde küflenmemeleri için, altlarında minik ateş yakılıyordu. Tellerin altına masalar kurulmuştu, burada işçiler kurutulmuş mantarları önce irice doğrayıp sonra da ufalıyorlardı. Hazır olan çaylar bu masalarda, o anda elde ne varsa ya kâğıttan ya da plastik ambalaja konuluyordu, çayın içine sadece fabrika idaresince bilinen bazı tozlar ve bitki özleri karıştırılıyordu. Bütün bu işlemlerden sonra bu basit üretim süreci tamamlanmış oluyordu. Sekiz saat süren mantar doğrama ve temizleme işlemi sırasında sohbet etme olanağı olmasa, böyle bir çalışma epey yıpratıcıydı.</p>

  <p class="heading1">Gece vardiyasında Artyom’la Şenya’nın yanına, Artyom’un tüneldeki ortak nöbetler sırasında tanıdığı, saçları dökülmüş Kirill’i de vermişlerdi. Kirili Şenya’yı görür görmez canlandı ve hemen, az önce yarıda kestiği anlaşılan bir hikâyeyi yeniden anlatmaya başladı. Artyom hikâyenin yarısını dinlerken sıkıldığından kendi düşüncelerine daldı. Hunter’la yaptığı konuşma tekrar aklına geldi.</p>

  <p class="heading1">Bu plan fiyaskoyla sonuçlanırsa ne olacaktı? Hunter çılgınca bir adım atmaya karar vermiş, düşmanların kampına, cehennemin ortasına gözü kapalı, cesaretle atılmıştı. Onu bekleyen tehlike hiç kimsenin gerçek boyutunu tahmin edemeyeceği kadar büyüktü. Sadece, sınırdaki ateşin -WDNCh istasyonunun kuzeyinde insan eliyle belki de son kez yakılmıştı- tamamen söndüğü 500 metrenin ötesinde kendisini nelerin beklediğini tahmin edebilirdi. Karaderililer hakkında bildiklerini, istasyondakiler de zaten çoktan biliyordu. Ve bu yaratıkların, Botanik Bahçesi’ndeki bir delikten dışarıya süzüldükleri de sadece tahminden ibaretti.</p>

  <p class="heading1">Bu durumda Hunter, büyük bir olasılıkla görevini gerçekleştiremeyecekti.</p>

  <p class="heading1">Öte yandan, kuzeyden gelen tehlike öyle büyüktü ve o kadar hızla büyümeye devam ediyordu ki artık bir an bile tereddüt etmemeliydi. Evet, belki de Hunter, Suhoy’la Artyom’un değersiz görüp üzerinde durmadıkları bazı şeyleri biliyordu.</p>

  <p class="heading1">Mutlaka bu riskin bilincindeydi ve bu görevin kendi gücünü aşabileceğinin de farkındaydı. Yoksa Artyom’u olayların bu şekle dönüşmesine hazırlar mıydı? Hunter kendini sürekli garantiye alacak tipte biri değildi. Son derece gerçekçiydi WDNCh istasyonuna geri dönmeyeceği olası değil, kesindi.</p>

  <p class="heading1">Peki ama Artyom, kimseye hiçbir şey söylemeden, istasyonu terk etmeyi nasıl becerecekti? Anlattığına göre, Hunter bile beyni böceklenmişlerden korkusu yüzünden, başkalarına açılmaya çekinmişti.</p>

  <p class="heading1">Artyom, karanlık ve ıssız tünellerdeki herkesin bildiği ya da bilmediği tehlikelere inat, tek başına, yalnız başına Polis’e, o efsanevi Polis’e nasıl varacaktı?</p>

  <p class="heading1">Avcının keskin cazibesine ve onu büyüleyen, adeta hipnotize eden bakışlarına yenik düşüp ona sırrını açtığına ve tehlikeli görevi kabul ettiğine birden pişman oldu.</p>

  <p class="heading1">“Hey, Artyom! Artyom! Uyuyor musun? Neden cevap vermiyorsun? Şenya onu omuzlarından tutup sarstı. “Kirill’in söylediklerini duydun mu? Yarın akşam Rişskaya’ya bir kafile yapıyorsunuz. Yani, bizim yönetim sizinle işbirliği yapmak istiyor. Onlara yardım edip destek vermeye hazır olduğumuzu göstermek üzere şimdilik sadece insani yardım gönderiyoruz. Çocuklar galiba orada kabloları olan bir kamp kurdular. Kablolar, istasyonlar arasında telefon bağlantısını kurmak için döşenecek. Ya da en&nbsp;azından bir telgraf sistemini kurmak için.</p>

  <p class="heading1">Kirili, yarın işi olmayan herkes gidebilir diyor. Sen ne dersin?”</p>

  <p class="heading1">Artyom o an bunu kaderin bir işareti olarak gördü. Görevini yerine getirmesi için ona bir imkân doğmuştu. Susarak başını salladı.</p>

  <p class="heading1">“Harika” diye Şenya sevinçle bağırdı. “Ben de seninle geliyorum. Kirili adımızı kaydedecek. Yarın saat kaçta yola çıkıyoruz, dokuzda mı?”</p>

  <p class="heading1">Canını sıkan düşünceleri bir türlü kafasından atamayan Artyom, vardiya bitene kadar tek kelime konuşmadı. Makine gibi işine devam etti. Mantarları rendeleyip toz haline gelene kadar öğütüyor, tellerin üzerinden yeni ambalajları çekip alıyor, yeniden rendeliyor, öğütüyordu.</p>

  <p class="heading1">Büyük bir olasılıkla bir daha geri gelmeyeceğini söyleyen Hunter’ın yüzü bütün bu süre boyunca da gözlerinin önünden gitmemişti. Hayatını riske atmaya alışık bir adamın yüzüydü. Artyom’un yüreği daraldı; bir felaketin önsezisiydi bu.</p>

  <p class="heading1">İşi bitince çadırına döndü. Suhoy yoktu, herhalde bazı işler nedeniyle yine yola gitmişti. Artyom yatağa uzandı, durumu bir kez de sakin kafayla gözden geçirmeyi düşündüğü halde, kafasını yastığa gömünce, hemen uyudu.</p>

  <p class="heading1">Gün boyunca yapılan bütün konuşmalar, düşünceler ve olaylardan sonra, ona acı veren karmakarışık bir rüya, onu derine, daha derine sürükledi. Artyom, kendini Suharevskaya istasyonunda kamp ateşinin yanında, Şenya ve Carlos adında gezgin bir büyücüyle birlikte otururken gördü. Carlos Şenya’yla kendisine, zehirli mantarlardan nasıl gerçek ot elde edildiğini anlatıyor ve açıkça suç teşkil etse de, WDNCh istasyonunda bu mantarların nasıl kullanılacağını açıklıyordu; çünkü burada önemli olan mantarlar değildi; yeryüzünde yepyeni, akla dayalı bir hayat şeklini kurmaktı önemli olan. Belki de günün birinde insanların yerini alacak yeni bir hayat şekli olacaktı. Bu mantarlar bağımsız cisimler değillerdi, aksine, nöronlarla birbirine eklenmiş bir bütünün, metro boyunca dallanıp budaklanan bir miselyumun (mantarların köksü uzantısı) parçacıklarıydı. Ve otu yutan herkes sadece ruh sağlığı için bir ilaç almış olmuyor, aynı zamanda bu yeni rasyonel yaşamla bağlantı kurmuş da oluyordu. Evet, her şey doğru yapıldığı takdirde, bu hayatla dostluk kurulabilecek, hayat da ot sayesinde ona her alanda yardım edecekti.</p>

  <p class="heading1">Ama o anda birden Suhoy ortaya çıkıyor ve eliyle, asla bu bitkiyi kullanmamaları için uyarıyordu, çünkü zevk veren bu bitkinin yoğun kullanımı beyni köreltiyordu.</p>

  <p class="heading1">Artyom bunu denemeye karar verdi: Yüksek sesle, biraz temiz hava almak istediğini söylüyor ama gizlice İspanyolca adı olan büyücünün arkasına süzülüyor ve birden adamın kafasının arka kısmının açık olduğunu, içinde de solucanların kemirmesiyle kapkara kesilmiş beynini görüyordu. Büyücü sanki hiçbir şey olmamış gibi konuşmaya devam ederken, solucanlar içerde dolanıyorlar, beynin duvarını eşeleyip arkalarında izlerini bırakıyorlardı. Artyom dehşete kapıldı, bir an önce oradan kaçmaya davranıyor, kendisiyle gelmesi için Şenya’yı kolundan çekiştiriyor ama Şenya Carlos’a sabırsız bir el işaretiyle anlatmaya devam etmesini rica ederken Artyom, solucanların büyücünün kafasından zemine, oradan da Şenya’nın üzerine geldiklerini, sırtına tırmanarak, kulaklarının içine girmeye çalıştıklarını görüyordu. Bunları gören Artyom rayın üzerine atlayarak var gücüyle istasyondan uzaklaşıyordu. Ama tam o anda burasının tek başına gidilmemesi gereken tünel olduğu aklına geliyor, geri&nbsp;dönüp tekrar istasyona yöneliyor ama nedendir bilinmez, bir türlü oraya varamıyordu.</p>

  <p class="heading1">Birden arkasında bir ışık yanıyor ve tünel zemininin üzerinde şaşılası bir mükemmellikte kendi gölgesini görüyordu. Arkasını döndü: Raylar üzerinde tüyler ürperten bir gıcırtı ve kulakları sağır eden bir gürültüyle, projektörlerin keskin ışığında bir tren, sonsuz bir hızla, yaklaşıyordu.</p>

  <p class="heading1">Artyom’un bacakları sanki artık kendinin değildi, boş başaklar gibi titriyordu. Sonra... Bulunduğu yerden birkaç metre uzakta görüntü gerçekliğini yitirdi, söndü ve kayboldu.</p>

  <p class="heading1">Ama kaybolan bu görüntü yerine bu kez başka bir şey, tamamen yeni bir şey geldi. Artyom karşısında Hunter’ı gördü, kar gibi beyaz giysileri içinde, duvarları da aynı göz alıcı beyazlıkta boş bir odada duruyordu. Başı öne eğik, bakışları yere dikilmişti. Sonra gözlerini kaldırıp Artyom’un yüzüne çevirdi. Garip bir duyguydu bu, çünkü o ana kadar Artyom bu rüyada kendi bedenini hiç hissetmemiş, olayları sadece dışarıdan izlemişti. Ve şimdi Hunter’ın gözlerine bakarken, sanki her an önemli bir şeyler olacakmış gibi, anlam veremediği bir huzursuzluk bedenini kaplamıştı.</p>

  <p class="heading1">Hunter konuşmaya başlayınca, olaylar inanılmaz bir gerçekliğe dönüştü, huzursuzluğu da bir anda kayboldu. Artyom daha önce gördüğü kâbuslarda da uyuduğunun, gördüklerinin de kafasında kurguladığı fanteziler olduğunun hep bilincinde olmuştu. Ama şimdiki görüntülerde durum farklıydı, her an uyanacak gibi bir duygu yoktu!</p>

  <p class="heading1">Artyom gözlerini açtı. Bir kez daha net bir şekilde o boğuk sesi duydu: “Bu bir rüya değil!..”</p>

  <p class="heading1">“Bu bir rüya değil!” diye Artyom tekrarladı. Ayrıntılar, solucanlar, tren çoktan belleğinden silinmişlerdi ama bu son tabloyu hâlâ bütün çıplaklığıyla anımsıyordu. Avcının garip giysisi, gizemli beyaz badanalı oda ve sözleri: “Bana ne söz verdiysen yerine getirmelisin.” Bu sözler beyninden gitmiyorlardı.</p>

  <p class="heading1">Üvey babası çadıra girdi, endişeyle sordu:</p>

  <p class="heading1">“Söylesene, son görüşmemizden sonra Hunter’ı gördün mü? Akşam olmak üzere, oysa sanki yer yarıldı da içine girdi, çadırı da boş. Acaba gitti mi? Dün sana hiç planlarından söz etti mi?”</p>

  <p class="heading1">“Hayır Şaşa Amca, bana sadece buradaki durumu sordu” diye Artyom yalan söyledi.</p>

  <p class="heading1">“Onun için endişeleniyorum. Umarım bir aptallık yapıp da kendini tehlikeye atmaz, sonunda ucu bize dokunur. Kiminle uğraşmak zorunda olduğunu bir bilseydi. Baksana, sen bugün çalışmıyor musun?”</p>

  <p class="heading1">“Şenya’yla ben Rişskaya’ya gidecek olan kafile için başvurduk. Yardım malzemesi götürüyoruz, ayrıca buraya döşemek üzere telgraf kabloları getireceğiz.” Artyom bunları söylerken, birden bir karara vardığını fark etti. Bunu düşününce de içinden bir şeylerin koptuğunu hissetti, garip bir rahatlama, aynı anda da sanki kalbine baskı yapan, soluk almasını engelleyen göğsündeki ağırlığın çekip alınmasıyla duyulan bir tür ferahlamaydı bu.</p>

  <p class="heading1">“Kafileye mi başvurdun? Tünellerde dolanacağına, evinde otur... Aslında benim de gitmem gerekirdi, Rişskaya istasyonunda benim de yapacağım bazı işler var ama&nbsp;bugün kendimi o kadar iyi hissetmiyorum. Hemen gitmiyorsun değil mi? Dokuzda mı? Hadi öyleyse daha sonra vedalaşırız. Bu arada eşyalarını toparla.” Suhoy bunu söyledikten sonra Artyom’un yanından ayrıldı.</p>

  <p class="heading1">Artyom, yolda ihtiyacı olabilecek birkaç eşyayı sırt çantasına doldurmaya koyuldu; bir cep feneri, bataryalar, yine bataryalar, mantarlar, küçük bir paket çay, domuz sucuğu, bir zamanlar bir yerlerden aşırılmış dolu bir kalaşnikov, metronun bir planı, yine bataryalar. Pasaportu da unutma! Pasaporta aslında Rişskaya istasyonu için ihtiyacı yoktu ama hemen arkasında bağımsız bir istasyondaki deneyimli devriyeler onu pasaportsuz yakaladılar mı, anında ya geri gönderirler ya da o andaki siyasi havaya göre hemen kurşuna dizerlerdi. Ve Hunter’ın verdiği kapsül. Yanına alacaklarının hepsi buydu.</p>

  <p class="heading1">Sırt çantasını omuzladı, son bir kez daha kaldığı odayı gözleriyle taradı, sonra da kararlı bir şekilde çadırdan çıktı.</p>

  <p class="heading1">Kafile güney tünelinde toplanmaya başlamıştı. Rayların üzerinde içleri et, mantar ve çayla doldurulmuş sandıkların üst üste yığıldığı kol kuvvetiyle çalıştırılan bir drezin duruyordu. Yığınların en üstünde, buradaki teknisyenlerin monte ettikleri karmaşık bir alet, büyük bir olasılıkla telgraf göze çarpıyordu.</p>

  <p class="heading1">Kirili ve Şenya’dan başka kafilede birkaç gönüllüyle, Rişskaya istasyonuyla ilişkilerden sorumlu, yönetimden bir subay vardı. Şenya’nın dışında herkes gelmişti, yola çıkma işareti verilene kadar zamanlarını domino oynayarak geçiriyorlardı. Yol boyunca kullanılmak üzere dağıtılmış olan otomatik tüfeklerini, yanı başlarında piramit şeklinde yerleştirmişlerdi; her silahın, yedek şarjörü vardı, mavi bir bantla ana şarjöre tutturulmuştu.</p>

  <p class="heading1">Sonunda Şenya da göründü, gelmeden önce kız kardeşine yiyecek bir şeyler hazırlamış, sonra da onu annesiyle babası işlerinden dönene kadar kalması için komşularının yanına göndermişti.</p>

  <p class="heading1">Artyom’un son anda, üvey babasıyla vedalaşmadığı aklına geldi. Yanındakilerden özür dileyerek hemen döneceğine dair söz verip sırt çantasını atarak eve koştu. Çadırda kimse yoktu. Telaşla, önceleri çalışma odaları olarak kullanılan, şimdiyse istasyon idaresinin bulunduğu binaya yöneldi. Suhoy, orada WDNCh istasyon müdürünün karşısına oturmuş hararetle sohbet ediyordu. Artyom kapıya vurarak hafifçe öksürdü ve alçak bir sesle, “Günaydın, Aleksander Nikolayevitç” dedi. “Şaşa Amca’yla bir dakika konuşabilir miyim?”</p>

  <p class="heading1">“Tabii Artyom, içeri gel. Çay ister misin?” diye görevli müdür dostça sordu.</p>

  <p class="heading1">Suhoy masadan sandalyesiyle dönerek “Yoksa gidiyor musunuz? Ne zaman döneceksiniz?” diye sordu.</p>

  <p class="heading1">“Tam bilmiyorum” diye Artyom ağzında geveledi. “Bakalım.. Birden, üvey babasını belki de bir daha göremeyeceğini hissetti. Bu yüzden de -hayatta gerçekten sevdiği tek insana- “Yarın ya da öbür gün döneceğim ve her şey eskisi gibi olacak” diye asla yalan söylemek istemiyordu. Gözlerinde bir yanma hissetti ve utanarak nemlendiğini fark etti. Bir adım öne çıkarak Suhoy’u sıkıca kucakladı.</p>

  <p class="heading1">“Hadi bakalım Artyom, ne var? Yarın yine buradasınız değil mi?” diye Suhoy sordu; şaşkın ve biraz da tedirgindi.</p>

  <p class="heading1">“Her şey planlandığı gibi giderse, yarın akşam” diye Aleksander Nikolayevitç onayladı.</p>

  <p class="heading1">“Kal sağlıcakla Şaşa Amca, kendine dikkat et” dedi Artyom kısık bir sesle; üvey babasının elini sıkıp, hızla dışarı çıktı.</p>

  <p class="heading1">Suhoy arkasından şaşkınlıkla baktı. “Oğlan neden böyle perişan ve telaşlı anlamadım? Rişskaya’ya bu ilk gidişi değil ki.”</p>

  <p class="heading1">“Bırak artık Şaşa, zamanla senin oğlan da erkek olacak. İki istasyon öteye gitmek üzere seninle gözyaşları içinde vedalaştığı bugünleri daha sonra çook özleyeceksin... Alekseyevskaya’dakiler oraya yerleştirilen tünel devriyeleri hakkında ne düşünüyorlar? Bu bize çok yardımcı olurdu...”</p>

  <p class="heading1">Artyom koşar adımlarla tekrar kafileye geri döndüğünde, komutan kendilerine imza karşlığında bir silah verdi ve “Hadi bakalım beyler. Önce şöyle biraz oturalım, oturmak yolculuğumuza şans getirecektir” dedi.</p>

  <p class="heading1">Komutan yıllarca devamlı kullanılmaktan yüzeyi parlayan tahta bir sıraya oturdu. Diğerleri de onu izlediler.</p>

  <p class="heading1">“Hadi tanrı bizimle olsun!”</p>

  <p class="heading1">Komutan tekrar yerinden doğruldu, rayın üzerinden atladı. Birliğin başına geçerek yerini aldı. İçlerinde en genç olan Artyom’la Şenya, hiç de kolay olmayan görevleri için drezinin üzerine tırmandılar. Arkalarından Kirill’le diğer gönüllüler gelip grubu tamamladılar.</p>

  <p class="heading1">Subay “İleri!” diye seslendi. Artyom’la Şenya drezinin kollarına uzandılar, Kirili drezini arkadan iteleyip gıcırdayarak ağır ağır ileriye doğru hareket ettirdi. Grup az sonra güney tünelinin dehlizinde gözden kayboldu.</p>
</body>
</html>
