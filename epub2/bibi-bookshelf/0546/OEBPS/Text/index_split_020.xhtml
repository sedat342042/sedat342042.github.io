<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>METRO2033</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading2" id="chapter">20</p>

  <p class="heading2">SÜRÜNMEK&nbsp;İÇİN&nbsp;DOĞANLAR</p>

  <p class="heading1">Soluğunu birkaç saniye tutarak uzaktan Karaderililer’in ulumaları geliyor mu,&nbsp;diye kulak verdi. Botanik Bahçesi buradan pek uzakta değildi. Bu yaratıklar&nbsp;istasyonlarına neden yüzeyden saldırmamışlardı ki sanki?</p>

  <p class="heading1">Her yer sessizdi, sadece uzaktan vahşi köpeklerin acıklı ulumaları geliyordu. Onlarla karşılaşmaya Artyom pek meraklı değildi; yıllarca yüzeyde yaşadıkları için, metro sakinlerinin besledikleri köpeklerle hiçbir şekilde kıyaslanamazlardı.</p>

  <p class="heading1">Biraz ilerde garip bir şey daha keşfetti. İstasyon girişini çok derin olmayan, şekilsiz bir çukur çevrelemişti, içinde -tıpkı küçük bir kale çukuru gibi- koyu renkli bir sıvı vardı. Artyom çukurun üzerinden atlayarak küçük satış kulübelerinden birine yanaştı ve içeriye baktı.</p>

  <p class="heading1">İçerisi tamamen boştu, yerlere kırık cam şişelerinin parçalan dağılmıştı, bunun dışında ne varsa, her şey dışarıya çıkarılmıştı. Artyom diğer kulübeleri de inceledi ve birden diğerlerinden farklı görünen birinin önünde durdu. Kulübe tıpkı minyatür bir kaleye benziyordu. Aynalı camdan minicik bir penceresi olan, lehimlenmiş kalın tenekeden küp şeklinde bir yapı. Üzerindeki yazı şöyleydi:&nbsp;DÖVİZ BÜROSU</p>

  <p class="heading1">Kapı kilidi değişikti, anahtarla değil, kombine rakamlarla çalışıyordu. Artyom pencereye yanaşarak açmayı denedi ama olmadı. Pencere pervazının üzerinde soluk bir yazı gözüne çarptı.</p>

  <p class="heading1">Kilitli satış kulübesi ilgisini çekmişti, bir anda içinde bulunduğu tehlikeyi unutup cep fenerini yaktı. Çarpık çurpuk harfleri güçlükle sökebildi: “Beni insan gibi gömün. Kod 767.” Tam bunun ne anlama geldiğini düşünüyordu ki yukarıdan kulağı tırmalayan öfkeli bir cıyaklama duyuldu. Artyom sesi hemen tanıdı: Kalinin Caddesi’ndeki uçan canavarlar da aynen böyle ciyaklamışlardı.</p>

  <p class="heading1">Aceleyle ışığı söndürdü ama geç kalmıştı. Çığlık yeniden duyuldu, bu kez tam kafasının üzerindeydi. Panik içinde çevresine bakındı, gizli bir yer arandı. Eğer tahmini doğruysa, tek bir şansı vardı, kapıdaki tuşların üzerine sıralanmış rakamlara basarak kolu kendine doğru çekti. Kilit boğuk bir klik sesi çıkardı ve kapı paslı menteşelerin gürültülü gıcırtısıyla zorlanarak açıldı. Artyom içeriye süzüldü, kapıyı kapatıp tekrar lambasını yaktı.</p>

  <p class="heading1">Bir köşede, bir kadının duvara dayalı kurumuş mumyası duruyordu. Bir elinde kalın keçeli bir kalem, diğerinde plastik bir şişe tutuyordu. Muşamba kaplı duvarlara, yukarıdan aşağıya kadar kadın eliyle yazılmış okunaklı, düzgün yazılar göze çarpıyordu. Yerde içi boş tablet paketleri, renkli çikolata ambalajları ve teneke maden suyu kutuları duruyordu. Bir köşede açık bir kasa vardı. Ceset Artyom’a ürkütücü gelmemişti, aksine, tanımadığı genç kadına acımaya başlıyordu. Nedenini bilmiyordu ama mumyanın genç bir kadına ait olduğuna emindi.</p>

  <p class="heading1">Yine uçan canavarların bağrışını duydu, aynı anda çatıya şiddetli bir darbe indi, kulübe olduğu gibi sallandı. Artyom kendini boylu boyunca yere atarak bekledi. İkinci&nbsp;bir saldırı gelmeyince ve öfkeli hayvanın cırlaması yavaş yavaş uzaklaşınca tekrar doğruldu. Burası ideal bir saklanma yeriydi, istediği kadar kalabilirdi. Sonuçta cesede zarar verilmemişti, oysa yakında mutlaka avcılar olmalıydı, pekâlâ onun tadını çıkarırlardı. Elbette canavarı öldürmeyi ya da en azından yaralamayı deneyebilirdi ama bunun için kulübenin dışına çıkmak zorundaydı. Ya ıskalarsa ya da canavar zırhlıysa ne olacaktı? Açık alanda ona mutlaka ikinci bir şans vermezdi. En akıllıcası Ulman’ı beklemekti. Tabii eğer hâlâ hayattaysa.</p>

  <p class="heading1">Kafasını dağıtmak için duvarda yazılı metni okumaya koyuldu:</p>

  <p class="heading3">“Kendimi yalnız hissettiğim için ve delirmeyeyim diye yazıyorum. Tam üç gündür bu kulübedeyim ve caddeye çıkmaya korkuyorum. Dışarıdaki on kişi metroya kadar bile gitmeyi başaramadı. Öldüler, şimdi caddede serilmiş yatıyorlar. Allah’tan, kapıdaki çatlak yerlerin yapışkan bantlarla nasıl sağlamlaştırıldığını gazetede okumuştum. Şimdi rüzgârın, bulutları dağıtmasını bekliyorum. Bir gün sonra tehlikenin kalmayacağını söylediler.</p>

  <p class="heading1"><span>9</span> <i class="calibre3">Temmuz: Metroya gitmeyi denedim. Yürüyen merdivenin arkasında, demir bir kepenk var, yukarıya kaldıramadım. Kapıya ne kadar vurduysam da kimse açmadı. On dakika sonra fenalaştım, tekrar buraya döndüm. Her yer ceset dolu. Feci görünüyorlar, hepsi şişmiş ve kokuyor. Yiyecek satan bir mağazanın camını kırdım ve maden sodasıyla çikolata aldım. Hiç değilse böylece aç kalmıyorum. Kendimi müthiş bitkin hissediyorum. İçi dolar ve rubleyle dolu bir kasa ve ben bununla bir şey yapamıyorum. Tuhaf. Hepsi kâğıt işte.</i></p>

  <p class="heading1"><span>10</span> <i class="calibre3">Temmuz: Bugün yine bombalar atıldı. Prospekt Mira’nın sağ yönünden bu tarafa bütün gün korkunç patlamalar duydum. Artık kimse sağ kalmadı, diye düşünüyordum ki dün bir zırhlı, hızla buradan geçti. Dışarı çıkıp onlara el sallamak istedim ama geç kalmıştım. Annemi ve Lyova’yı öyle çok özlüyorum ki. Bütün gün durmadan kustum. Sonra uyudum.</i></p>

  <p class="heading1"><span>11</span> <i class="calibre3">Temmuz: Az önce önümden korkunç yanıklar içinde bir adam geçti. Bu kadar zaman nerede saklandı bilmiyorum. Durmadan bağırdı ve hırladı, çok korkunçtu. Metroya gitti, sonra da gürültülü çekiç sesleri duydum. Herhalde girişteki kapıya vuruyordu. Sonra her şey sessizleşti. Yarın oraya gidip ona kapıyı açıp açmadıklarına bakacağım.”</i></p>

  <p class="heading3">Kulübe yeni bir darbeyle tekrar sarsıldı; canavar avından vazgeçmiyordu. Artyom öyle bir sarsıldı ki neredeyse kadının cesedinin üzerine devrilecekti, son anda pencerenin altındaki küçük masaya tutundu.</p>

  <p class="heading3">“12 Temmuz: Dışarı çıkamıyorum. Titriyorum, uykuda mı yoksa uyanık mıyım bilmiyorum. Lyova ile bir saat kadar konuştum, benimle hemen evleneceğini söyledi. Sonra annem geldi. Gözleri akmıştı hep. Sonra yine yalnız kaldım. Öyle yalnızım ki. Bütün bunlar ne zaman bitecek, bizi ne zaman kurtaracaklar? Ortalıkta köpekler dolanıyor, cesetleri kemiriyorlar. Nihayet, teşekkürler. Yine kustum.</p>

  <p class="heading1"><i class="calibre3">13Temmuz: Hâlâ konserve, çikolata ve su var ama artık istemiyorum. Hayatın tekrar normale dönmesi en az bir yıl alır. Vatanımız için yapılan savaş</i><span><sup class="calibre1"><a class="calibre2" href="../Text/Section0073.xhtml#dipnot-73" id="dipnot-73-geri">73</a></sup></span> <i class="calibre3">beş sene sürdü; hiçbir şey daha uzun süremez. Her şey iyi olacak, beni bulacaklar.</i></p>

  <p class="heading1"><i class="calibre3">14 Temmuz: Artık istemiyorum, artık istemiyorum. Beni namusluca gömün, bu lanetli demir sandıkta kalmak istemiyorum... Çok dar. Teşekkür ederim, Phenazepam için sağ ol</i><b class="sgc5">.</b><span><sup class="calibre1"><a class="calibre2" href="../Text/Section0074.xhtml#dipnot-74" id="dipnot-74-geri">74</a></sup></span> <i class="calibre3">İyi geceler.”</i></p>

  <p class="heading1">Yazı devam ediyordu ama cümleler çoğu zaman birbiriyle ilintili değildi ya da kopuk kopuktu. Yazıların yanı sıra çizimler de vardı; küçük iblisçikler, geniş şapkalarıyla ya da saçlarında kurdeleleriyle genç kızlar, insan yüzleri.</p>

  <p class="heading1">Kadın gerçekten de kâbusun bir gün son bulacağını ummuştu. Bir yıl, belki iki yıl sonra her şey yeniden eskisi gibi iyi olacaktı. Hayat devam edecek herkes olup bitenleri unutacaktı. Ne kadar yıl geçmişti bunun üzerinden? Bu zaman içinde insanlık bir daha yukarıya çıkma umudunu ve amacını yitirmişti, o kadar. Acaba genç kadın, o sırada sadece metroya sığınanların hayatta kalacağını düşünmüş müydü ya da daha sonraki günlerde tanrının sevdiği birkaç şanslının sıkı talimatlara rağmen kapıların açılmasıyla hayatlarını kurtaracakları aklına gelmiş miydi?</p>

  <p class="heading1">İnsanların eski yaşamlarına tekrar dönmek için günün birinde metrodan çıkacaklarına, aslında Artyom da inanmak isterdi. Atalarının inşa ettikleri, sonra da yok edilen o muhteşem yapıları yeniden hayata geçirmek için. Bu binaların içinde yine eskisi gibi yaşamak için. Gözlerini kırpıştırmadan, ufuktan yükselen güneşi izleyebilmek için. Oksijenle azotun tatsız karışımını herhangi bir filtreden solumak yerine, bitkilerin nefis kokusuyla doymuş temiz havayı içine çekmek için. Bitkilerin eskiden nasıl koktuklarını hiç bilmiyordu ama herhalde muhteşem olmalıydı, özellikle de annesinin pek sevdiği çiçeklerin kokusu, kim bilir ne güzeldi...</p>

  <p class="heading1">Ama genç kadının artık iyice kurumuş cesedine bakarken, acaba kendisi bu kadar uzun dayanabilir miydi, diye düşünmeden de edemiyordu. Peki umudunun bu kadının inancından farkı neydi? İnsan metroda yaşadığı bütün yıllar boyunca, tekrar yukarıya dönmenin zaferini tatmak adına hiçbir surette kendini yeterince güçlendirmemişti. Tam aksine, sadece küçülmüş, küçülmüş, karanlığa ve daracık bir alanda yaşamaya alışmıştı. Metronun çoğu sakini, insanların dünya üzerinde bir zamanlar kurmuş oldukları mutlak hâkimiyeti ve gücünü unutmuştu. Zaten bunun onlara artık ne faydası olabilirdi ki? Diğerleri ona özlem duyarken ve üçüncüleri dünyayı lanetlerken... Gelecek bunlardan hangi birine aitti?</p>

  <p class="heading1">Artyom, birden dışarıda bir klakson sesi duydu. Pencereye doğru saldırdı. Satış kulübelerinin önündeki küçük düzlükte bugüne kadar görmediği bir araç duruyordu. Artyom uzakta kalan çocukluk günlerinde ve daha sonra kitaplardaki resimlerle fotoğraflardan otomobilleri tanıyordu, son olarak da, yüzeye son çıktığında da görmüştü... Ama şimdiki araç bu gördüklerinin hiçbirine benzemiyordu.</p>

  <p class="heading1">Altı dingili olan dev gibi bir kamyondu, yanları kırmızı beyaz çizgiliydi. Kocaman sürücü kabininde iki sıralı oturacak yerleri vardı, arkasına yüklük olarak madeni bir sandık konmuştu. Tepesinden dışarıya acayip borular çıkıyordu, boruların yanında sağda ve solda mavi ışık veren lambalar dönüyordu.</p>

  <p class="heading1">Artyom kulübeden dışarı çıkmadı, önce pencereden cep fenerini yakarak gelecek sinyali bekledi. Arabanın ışıldakları birkaç kere yanıp söndüler, Artyom tam dışarı çıkacakken yukarıdan iki kocaman gölge aşağıya atladı. Birincisi pençeleriyle aracı tepesinden kavrayarak kaldırmayı denedi ama anlaşılan yük ona epey ağır gelmişti. Hayvan arabayı yaklaşık yarım metre kadar yukarıya kaldırınca, tepede öndeki iki boru kırıldı. Hayvan öfkeyle haykırdı, boruları fırlattı. İkinci yaratık hırlayarak arabaya yandan müthiş bir şekilde bindirdi, anlaşılan onu devirmeye çalışıyordu.</p>

  <p class="heading1">Arabanın kapısı açıldı ve bir adam dışarıya atladı. Sırtında koruyucu elbisesi vardı, elinde kocaman bir makineli tüfek tutuyordu. Namluyu yukarıya çevirerek canavarlar yakına gelene kadar bekledi, sonra da silahı ateşledi. Yukarıdan kulağı tırmalayan bir feryat duyuldu.</p>

  <p class="heading1">Artyom o anda aceleyle kilidi açarak dışarı fırladı. Kanatlı canavarlardan birinin yaklaşık 30 metre kadar üstlerinde dolaştığını ve yeni bir saldırıya hazırlandığını görebiliyordu. Diğeri ortadan yok olmuştu.</p>

  <p class="heading1">“Çabuk arabaya bin! “diye makineli tüfekli adam seslendi.</p>

  <p class="heading1">Artyom ona doğru fırladı, sürücü mahaline tırmandı, koltuğa oturdu. Ulman bir salvo ateşinden sonra aracın basamağına atladı, içeri süzülerek kapıyı arkasından kapadı. Motor gürledi. Kısa bir sarsıntıyla araba hareket etti.</p>

  <p class="heading1">“Güvercinleri mi besliyorsun?” Artyom, gaz maskesinin camından bakarken, Ulman’ın sesini duydu.</p>

  <p class="heading1">Artyom, canavarların kendisini takip edeceklerini sanmış ama yanılmıştı, hayvanlar arabanın üzerinde birkaç kez turladıktan sonra yaklaşık 100 metre kadar ileride WDNCh’ya<sup class="calibre1"><a class="calibre2" href="../Text/Section0072.xhtml#dipnot-72" id="dipnot-72-geri">72</a></sup> geri döndüler.</p>

  <p class="heading1">Savaşçı, “Yuvalarını savunuyorlardı” dedi. “Yoksa böyle arabaya hiç saldırmazlardı, bu iş biraz boylarını aşar. Yuvaları nerede acaba?”</p>

  <p class="heading1">Artyom, canavarların yuvalarını nereye yaptıklarını anlamıştı, WDNCh istasyonun girişinde, Karaderililer dâhil, tek bir canlının kalmamış olmasının nedeni buydu.</p>

  <p class="heading1">“Yuvaları bizim istasyonun giriş avlusunda, yürüyen merdivenlerin üzerinde” dedi.</p>

  <p class="heading1">“Sahi mi? Doğrusu garip, oysa çoğunlukla evlerin üzerinde, çok daha yükseklerde yuvalanırlardı. Belki de bunlar başka bir türdür. Ah ayrıca, geciktiğim için beni affet.”</p>

  <p class="heading1">Koruma elbiseleri ve kocaman silahlarla dolu arabanın depo yeri oldukça dardı. Arka sırada sırt çantaları duruyordu. Ulman ön koltukta, sağda camın kenarında, Artyom ortada, solunda, direksiyonda da Ulman’ın Prospekt Mira’dan arkadaşı Pavel oturmuştu.</p>

  <p class="heading1">Pavel, “Özür ne demek oluyor?” dedi. “Elimizden bir şey gelmez, albay da bize Prospekt Mira’da -yani Rişskaya’dan buraya gelen caddeyi demek istiyorum- neler olduğunu söylemedi. Sanki üzerinden bir silindir geçmişe benziyor. Köprünün neden tamamen çökmediğini doğrusu anlamadım. Orada saklanmaya fırsat bile bulamamışlar. Köpeklerden zor kaçabildik.”</p>

  <p class="heading1">“Hiç köpek görmedin mi?” diye Ulman, Artyom’a sordu.</p>

  <p class="heading1">“Hayır, sadece seslerini duydum.”</p>

  <p class="heading1">Virajı alırken Pavel, “Neyse ki onları şöyle bir görebildik” dedi.</p>

  <p class="heading1">“Sonra?”</p>

  <p class="heading1">“Durum pek iyi değil. Tamponu koparıp aldılar, yolda giderken neredeyse bir tekerleği de parçalayacaklardı.” Pavel başıyla Ulman’ı işaret etti. “Petro, bizi rahat bırakmaları için Dragunov’uyla liderlerini susturmak zorunda kaldı.”</p>

  <p class="heading1">Güçlükle yol alıyorlardı. Yerde bir sürü çukur ve deliklere rastlıyorlardı, pek çok yerde asfalt çatlamıştı, bu yüzden gidecekleri yönü seçerken son derece dikkatli olmak zorundaydılar. Bir yerde sıkı fren yaptılar, beton yığınlarından kocaman bir enkazı ancak beş dakikada geçebildiler, anlaşılan burada çok katlı bir bina yıkılmıştı. Artyom elinde sıkı sıkı tuttuğu silahı, devamlı pencereden dışarı bakıyordu.</p>

  <p class="heading1">“Mükemmel gidiyor” diye Pavel arabayı övdü. “Oysa başlangıçta, bir ara benzinin niteliğini kaybedeceğini söylemişlerdi. Ama bu bir şey değil, bizim kimyagerler böyle bir şey görmediler hiç. Polis istasyonunu boşuna savunmuyoruz. Gözlüklü insanlardan bile çok yararlanıyoruz.”</p>

  <p class="heading1">“Arabayı nerden buldunuz?” diye Artyom sordu</p>

  <p class="heading1">“Bir depoda duruyordu, parçalanmış bir halde. Tamir edemedikleri için, Moskova alevler içinde yanarken, zamanında gidememişler. Şimdi arada bir biz kullanıyoruz, tabii pek amacımıza uygun değil ama idare ediyor.”</p>

  <p class="heading1">“Ya...” Artyom yine pencereden dışarıya baktı.</p>

  <p class="heading1">Pavel konuşmaya hevesli görünüyordu. “Havadan yana şanslıyız. Gökyüzü bulutsuz. Bu iyi, kuleden görüşünüz iyi olacak, tabii oraya çıkarsanız.”</p>

  <p class="heading1">“Evlerden çok kuleye çıkmayı yeğlerim” diye Ulman söze karıştı. “Gerçi albay orada hemen hemen hiç kimsenin yaşamadığını söyledi ve bu ‘hemen’ sözcüğü hiç hoşuma gitmiyor.”</p>

  <p class="heading1">Araba sola saparak bir çimenlikle ikiye ayrılan, dümdüz uzanan, genişçe bir caddenin üzerinden yoluna devam etti. Solda pek zarar görmemiş sıra sıra tuğla evler, sağda ise caddeye kadar uzanan karanlık bir orman vardı. Bazı yerlerde, yolu değiştirmek zorunda kalıyorlardı, çünkü ağaç kökleri asfaltı yerinden sökmüştü.</p>

  <p class="heading1">“İşte orada, ne muhteşem bir yapı!” diye Pavel birden hayranlıkla bağırdı.</p>

  <p class="heading1">Ostankino Kulesi tam önlerindeydi. Gökyüzünden fırlayan bir ok gibi yüzlerce metre yukarıya yükseliyor, çoktan yenilmiş olan düşmanları heybetiyle adeta tehdit ediyordu.</p>

  <p class="heading1">Her haliyle gerçekdışı bir yapıydı. Artyom benzerini ne kitaplarda ne de dergilerde görmüştü. Üvey babası ona, istasyonlarından belki sadece iki kilometre uzakta bulunan devasa yapı tasarımlarından elbette söz etmişti ama anlattıklarının hiçbirinin bu kule gibi kendisini sarsacağını Artyom hayal edemezdi.</p>

  <p class="heading1">Yolculuğunun geri kalan kısmında öyle sessizce oturup insanın yaratıcı gücünün bu harika eserini hayranlık ve burukluk karışımı garip bir duyguyla seyretmekle yetindi; çünkü insanların buna benzer bir şeyi yaratmasının bir daha asla mümkün olamayacağını şimdi çok daha iyi anlıyordu.</p>

  <p class="heading1">Artyom duygularını söze dökmeyi denedi: “Bu kadar yakınımızda olduğu halde bilmiyordum.”</p>

  <p class="heading1">Pavel, “Eğer yukarıda değilsen, böyle şeyleri anlayamazsın” dedi. “Sizin istasyonun adının neden WDNCh olduğunu biliyor musun? WDNCh, ‘Ekonomimizin büyük kazanımları’ anlamına geliyor. Orada bir zamanlar, her türlü hayvan ve bitkinin olduğu muazzam bir park vardı: Şimdi sana bir şey söyleyeyim: Minik kuşların yuvalarını tam sizin istasyon girişinin üzerine yapmışlardı. Çünkü ekonominin bu kazanımlarından bazıları röntgen ışınları sayesinde öyle müthiş geliştiler ki, bir zırhlıdan gelecek darbe bile şimdi onlara vız gelir.”</p>

  <p class="heading1">“Ama sizin tüylü dostlarınıza karşı büyük saygıları var” diye Ulman ekledi. “Yani bir şekilde tepenizi ısıtıyorlar.”</p>

  <p class="heading1">Bu espriye ikisi de güldü. Artyom, Pavel’in WDNCh istasyonunun asıl adıyla ilgili vaazını bir yana bırakıp tekrar kuleyi seyretmeye koyuldu. Yakından bakınca, yapının hafif eğik olduğunu fark etti ama hâlâ dengesini koruyordu ve sağlamdı. Yoksa&nbsp;geçmişte yaşanan o cehennemde nasıl ayakta kalabilirdi? Komşu evler kısmen yıkılmış ya da tamamen yerle bir olmuştu ama kule bütün bu yıkıntıların ortasında hâlâ bütün heybetiyle yükseliyordu. Sanki bir sihir, onu düşman bombalarına ve roketlerine karşı dokunulmaz yapmıştı.</p>

  <p class="heading1">“Nasıl bugüne kadar dayandı?” diye mırıldandı.</p>

  <p class="heading1">Pavel, “Herhalde onu bombalamak istemediler” diye tahmin yürüttü. “Ne de olsa kentin savunma sisteminin en önemli eserlerinden biri. Eskiden şimdiki halinden dörtte bir kadar daha yüksekti ve tepesinde bir de çan kulesi vardı. Şimdiyse, gördüğün gibi platformdan sonra bitiyor.”</p>

  <p class="heading1">“Onu neden korumuş olabilirler?” diye Ulman sordu. “Nasılsa hiçbir şey umurlarında değildi. Umarım arkasında Kremlin’deki gibi saklı bir sır yoktur.”</p>

  <p class="heading1">Yüksek çelik bir çiti geçerek nihayet televizyon kulesinin ayağına vardılar. Ulman bir gece görüş gözlüğüyle bir silah alarak arabadan atladı. Bir dakika sonra “Tehlike yok” işaretini verdi. Pavel de arabadan aşağıya inerek arkadaki kapıyı açıp sırt çantalarını silahlarla birlikte yanına aldı. “20 dakika içinde sinyal gelir” dedi.</p>

  <p class="heading1">“Uyarıyı bununla yakalamaya çalışacağız.” İçinde alıcının olduğu sırt çantasını bulmuştu, yüksekçe bir sahra anteni yapmak üzere bir sürü parçayı vidalarla birleştirmeye koyuldu.</p>

  <p class="heading1">Az sonra altı metre uzunlukta bir anten, hafif esen gece rüzgârında üzerlerinde dalgalanıyordu. Ulman alıcının önüne oturarak mikrofonlu bir ahizeyi kulaklarına yerleştirdi ve ses dalgalarına kulak verdi.</p>

  <p class="heading1">Bekliyorlardı.</p>

  <p class="heading1">Bir an için üzerlerinden bir <b class="sgc5">pterodaktylus’un</b> gölgesi uçtu ama havada birkaç daire çizdikten sonra, canavar evlerin arkasında kayboldu.</p>

  <p class="heading1">Pavel, “Şu Karaderililer neye benziyorlar?” diye Artyom’a sordu. “Sen, tabiri caizse bu soruların uzmanısın.”</p>

  <p class="heading1">“Korkunç görünüyorlar. İnsandan dönüşmüş mahlûklar gibi.” Artyom uygun bir kelime arıyordu. “Bir insanın tam tersi yani. Adından da anlaşılacağı gibi, gerçekten hepsi kara.”</p>

  <p class="heading1">“Peki nereden geliyorlar? Daha önce kimsenin bunlardan haberi yoktu. Sizin adamlar buna ne diyorlar?”</p>

  <p class="heading1">“Ama bugün duyulmayan sadece onlar değil ki. Yoksa siz Park Pobedy’deki insan yiyenleri bilmiyor muydunuz?”</p>

  <p class="heading1">“Doğru. Boynuna iğneler saplanmış insanlar buldular ama bunu kimin yaptığını kimse söyleyemedi. Peki şimdi ne yapmak gerekiyor? Burası metro. Ve Dev Solucan, saçmalık! Ama sizin Karaderililer nereden..</p>

  <p class="heading1">“Onu gördüm.”</p>

  <p class="heading1">“Solucan’ı mı?”</p>

  <p class="heading1">“Yani en azından ona benzer bir şeyi. Belki de bir trendi. Kocamandı ve öyle gürültü yapıyordu ki ses kulaklara basınç yapıyordu. Doğru dürüst göremedim, hızla önümden geldi geçti.”</p>

  <p class="heading1">“Hayır, bir tren olamaz... Neyle işleyecek ki? Mantarlarla mı? Trenler elektrikle çalışır, biliyor musun, bu bana neyi anımsatıyor? Bir tünel sondaj makinesini.”</p>

  <p class="heading1">“Neden?”</p>

  <p class="heading1">“Sakın Ulman’a ve albaya bundan söz etme. Yoksa beni deli sanırlar. Anlatayım: Eskiden Polis’te bazı bilgileri topluyordum, ne kadar ajan varsa hepsini gizlice diniyordum, kısacası işim sabotaj yapanlarlaydı, içerdeki tehlikeler ve bunun gibi şeyler işte... Bir gün yaşlı bir herifle tanıştım, bana Borovizkaya’daki tünelin küçük bir köşesinden, sanki duvarın arkasında bir sondaj makinesi varmış gibi devamlı bir gürültü geldiğini iddia etti. Normal koşullarda onu çılgının biri diye kayda geçirirdim ama kendisi eskiden bir inşaatta çalışıyordu ve böyle şeylere aşinaydı.”</p>

  <p class="heading1">“Ama orayı kazmak kimin işine yarayabilirdi ki?”</p>

  <p class="heading1">“Hiçbir fikrim yok. Yaşlının söylediklerine bakılırsa niyetleri kötü birkaç hergele, bir anda bütün Polis’i yerle bir etmek için, nehre kadar giden bir tünel kazmak istemişler, o da onların bu planını gizlice dinlemiş. Bunun üzerine yetkilileri bu konuda bilgilendirdim ve uyardım ama kimse bana inanmadı. Ben de tanık olarak onlara yaşlıyı göstermek istedim ama o sanki yer yarılmış, içine girmişti. Belki o da bir provokatördü. Ama belki.” Pavel dikkatle Ulman’ı süzerek sesini alçalttı. “Belki de gerçekten, subayların gizli bir geçidi kazmalarına izin verdiğini duymuş olabilir.Ve bu kadar meraklı olup başkalarının konuşmalarına kulak vermesin diye onu da çukura gömmüşlerdir. Diyeceğim, sondaj makinesi fikri o günden beri kafamda, beni de bu yüzden kaçık sanıyorlar. Ağzımı açıp bir şey söylemeye kalktım mı, hemen benimle dalga geçiyorlar, alay ediyorlar, hep bu makine yüzünden senin anlayacağın.” Dikkatle Artyom’u süzdü. Hikâyesini acaba nasıl algılamıştı?</p>

  <p class="heading1">Artyom ise “Neden olmasın?” der gibi, belli belirsiz omuzlarını silkti sadece.</p>

  <p class="heading1">Ulman onlara doğru geldi. “Hiçbir şey duyulmuyor, her şey ölü gibi sessiz. Bu hurda yığını aşağıdan gelen sinyali almıyor. Anlaşılan Melnik epey uzakta. Biz biraz daha yükseğe çıkmalıyız.”</p>

  <p class="heading1">Artyom’la Pavel hemen eşyalarını topladılar. Ştalkerin ekibinin onlarla neden bağlantı kuramadığını kimse merak etmemişti. Ulman, antenin vidalarını söktü, telsiz aletini sırt çantasına koydu, makineli tüfeğini de omuzlayarak öne geçti, kulenin görkemli payanda direklerinin arkasındaki camekânlı ön avluya doğru yürüdü. Pavel Artyom’a büyük bir çanta uzattı, kendisi bir sırt çantası aldı ve arabanın kapısını kapatarak Ulman’ı takip ettiler.</p>

  <p class="heading1">İç salon tam bir kaostu. Anlaşılan insanlar buradan panik içinde kaçmışlar, bir daha da geri gelmemişlerdi. Çatlamış ve tozlanmış camların arasından içeriye sızan ay ışığı yere devrilmiş sıraları, parçalanmış bir gişeyi, içinde aceleyle unutulmuş kasket olan bir milis kabinini ve girişteki kırılmış bir turnikeyi aydınlatıyordu. Solgun ay ışığında şablon harflerle yazılmış bir yazı da dikkati çekiyordu, televizyon kulesinin ziyaretçileri için talimatlar ve uyarılardı.</p>

  <p class="heading1">Cep lambalarını söndürüp kısa bir aramadan sonra merdivene giden girişi buldular. Eskiden bir dakikada yukarıya çıkan asansörler şimdi zemin katta kapıları açık, işlevsiz duruyorlardı. Merdivenleri kullanacaklardı.</p>

  <p class="heading1">Ulman, 300 metreden daha yukarı tırmanacaklarını duyurdu. İlk 200 basamak Artyom’a kolay geldi, bacakları nasılsa son haftalarda bu tür zorlamalara alışmıştı. Ama 350’nci basamaktan sonra pes etti, sanki ilerleyemiyorlarmış gibi geldi ona. Merdiven durmadan dönüyor, katlar arasındaki fark anlaşılmıyordu. Kule nemli ve soğuktu, gözler çıplak beton duvarlarda adeta kayıyordu, kapıların sadece pek azı ardına kadar açıktı, içerde terk edilmiş ekipman odaları görülüyordu.</p>

  <p class="heading1">800’üncü basamakta, Artyom rakamları saymayı artık iyice karıştırdı. Bacakları kurşun gibi ağırlaşmıştı, her bir bacağı çıkmaya başladıklarının üç misli ağır çekiyordu. En çok da tabanlarını zeminden kaldırmakta zorlanıyordu, çünkü sanki mıknatıs varmış gibi yere yapışıyorlardı. Artyom’un yüzü gözü ter içinde kalmıştı, gri duvarlar bulanıklaşmıştı, çizmeleri de sürekli basamaklara takılıyordu. Durup dinlenmek mümkün değildi çünkü hemen arkasında, kendisinden en az iki kat fazla ağırlık taşıyan Pavel’in ağır ağır soluduğunu duyuyordu.</p>

  <p class="heading1">15 dakikadan sonra Ulman onların biraz kendilerine gelmelerine izin verdi. Kendisi de yorulmuş görünüyordu, göğsü, şekilsiz koruma elbisesinin altında inip çıkıyor, eliyle duvardan destek arıyordu. Sırt çantasından, su dolu bir matara çıkarıp Artyom’a uzattı.</p>

  <p class="heading1">Gaz maskesinde su içmek için özel bir supap bırakılmıştı. Artyom, diğerlerinin de epey susamış olduklarını tahmin ettiği halde, yarısını boşaltana kadar şişeyi elinden bırakamadı. Sonra da kendini boş çuval gibi yere bırakıp gözlerini kapadı.</p>

  <p class="heading1">“Hadi gel, artık çok kalmadı!” diye Ulman seslendi ve Artyom’u sarsarak tekrar ayağa kaldırdı, çantasını alıp kendi omzunun üzerine attı ve çıkmaya devam etti.</p>

  <p class="heading1">Yukarıya çıkışın son bölümünün ne kadar sürdüğünü Artyom bilmiyordu. Basamaklar ve duvarlar gözlerinin önünde birbirine karışıyor, dışa açılan pencere camlarından içeriye düşen ışık lekeleri, ona ışıldayan bulutlar gibi görünüyor ve Artyom, bir süre zihnini dağıtıp onların neşeli oyununu seyre dalıyordu. Şakakları zonkluyordu, soğuk hava ciğerlerini yakıyordu ve bir türlü merdivenin sonu gelmiyordu. Birkaç kez yere çöktüyse de, her defasında diğerleri yardım edip onu tekrar yukarıya sürüklediler.</p>

  <p class="heading1">Bütün bunları niçin, neden yapıyordu?</p>

  <p class="heading1">Metroda hayatın devam etmesi için mi?</p>

  <p class="heading1">Evet.</p>

  <p class="heading1">WDNCh’da yine mantar ve domuz yetiştirebilsinler diye, üvey babasıyla Şenya’nın ailesi orada huzur içinde yaşayabilsinler diye, insanlar Alekseyevskaya ve Rişskaya’ya yeniden yerleşsinler diye, Belorusskaya’daki ticaret hayatı durmasın diye. Brahmanlar kendi özel giysileriyle Polis içinde rahatça dolaşsınlar ve kitap sayfalarını karıştırsınlar diye, eski bilgileri araştırıp gelecek kuşaklara aktarsınlar diye. Faşistler kendi devletlerini kursunlar, düşmanlarını yakalasınlar ve onlara işkence etsinler diye. Solucan’a inanan insanlar, yine yabancı çocukları kaçırsınlar ve yetişkinleri yesinler diye. Mayakovskaya’daki kadın geçimini sağlayabilmek için küçük oğlunu yine başkalarına satabilsin diye. Pavelezkaya’daki sıçan yarışları sona ermesin ve Tugay Savaşçıları faşistlere saldırılarını ve diyalektik tartışmalarını sürdürebilsinler diye. Metroda yaşayan binlerce insan soluk alsın, yemek yesin, birbirlerini sevsin, çocuklarını doğursun, içlerini boşaltıp rahatlasın, uyusun, hayal etsin ve rüya görsün, savaşsın, öldürsün, hayran olsun, birbirlerini aldatsın, felsefe yapsın, nefret etsin, herkes kendi cennet ve kendi cehennemine inansın diye. Metrodaki hayat, bu anlamsız, yararsız hayat, ışıklı ve erdemli, kirli ve içten içe kaynayan, alabildiğine çok yönlü ve tam da bu nedenle bu denli büyüleyici ve harika olan bu insan hayatı, devam etsin diye.</p>

  <p class="heading1">Artyom bütün bunları düşünürken sanki biri sırtında, kendisini yukarıya çeken kocaman bir anahtarı çeviriyor gibi, her defasında devamlı bir adım, bir adım, bir&nbsp;adım daha atıyordu. Böylece de -bütün koşullara inat- durmuyor, devamlı hareket ediyordu.</p>

  <p class="heading1">Ve sonra birden sona erdi. Daire şeklinde uzun bir koridora geldiler, koridorun iç duvarları mermerle kaplıydı. Artyom birden kendini evindeymiş gibi hissetti. Dışarıdaki evinde...</p>

  <p class="heading1">Tamamen şeffaf olan dış duvarın arkasında gökyüzü başlıyordu ve uzakta bir yerlerde, iyice aşağıda, oraya buraya serpiştirilmiş minicik evler görülüyordu, caddeler kenti semtlere bölmüştü, parklar ve bombardımanla açılan derin çukurlar kapkara lekeler gibi duruyorlardı, sağlam kalan yüksek binaların taşlan da fark ediliyordu.</p>

  <p class="heading1">Buradan bütün kent tepeden görünüyordu, gri gölgeleri ufkun karanlığına kadar uzanıyordu. Artyom yere çömeldi, sırtını duvara dayadı, Moskova’yı ve pembeleşen gökyüzünü uzun uzun seyretti.</p>

  <p class="heading1">“Artyom!” Ulman onu omzundan tutup sarstı. “Kalk ayağa da bana yardım et!” dedi.</p>

  <p class="heading1">Savaşçı ona büyük bir rulo tel uzattı. Artyom anlamamış gibi bakınca, Ulman yerde kıvrılmış duran anteni işaret etti. “Bu Allah’ın belası şey işe yaramadı. Çerçeve antenle deneyeceğiz. Az ileride teknik donanımın yapıldığı balkona açılan kapı var. Balkon bir kat aşağıda. Çıkış tam Botanik Bahçesi’nin yanında, ben burada telsizin yanında kalıyorum. Siz ikiniz gidiyorsunuz, Paşka anteni açacak, sen de onu kuracaksın. Acele edin, neredeyse ortalık aydınlanacak.”</p>

  <p class="heading1">Artyom başını “Olur” anlamında salladı. Şimdi, neden burada olduğunu biliyordu ve bu onu tekrar canlandırdı. Görünmeyen anahtar yine sırtında dönüyordu, yayı da iyice gerilmişti. Hedeflerine çok yaklaşmışlardı. Ruloyu aldı, balkon kapısına yöneldi.</p>

  <p class="heading1">Kapı açılmakta direndi. Ulman, bir delik açılıp şangırtıyla dağılmaya kadar cama birkaç el ateş etti. Aynı anda dışarıdan gelen şiddetli bir esinti onu öyle bir savurdu ki, neredeyse yere düşecekti. Ardından Artyom, bir adam boyu parmaklıkla çevrili balkona girdi.</p>

  <p class="heading1">Pavel ona dürbünü uzatarak aşağıyı işaret etti: “Aşağıdaki kente bak!”</p>

  <p class="heading1">Artyom dürbünle gözlerini uzun uzun kentin üzerinde gezdirdi, ta ki Pavel ona nereye bakacağını işaret edene kadar.</p>

  <p class="heading1">Botanik Bahçesi ile WDNCh istasyonu, kara bir çalılık halinde yekvücut olmuştu, aradan bir zamanlar beyaz olan kubbelerle fuar pavyonlarının şimdi pul pul dökülmüş çatıları yükseliyordu. Bu vahşi ormanda sadece iki aydınlık nokta kalmıştı: Biri fuar alanındaki en büyük pavyonların arasından uzanan daracık bir patikaydı -Pavel yavaşça sesinde saygılı bir tonla “Ana Bulvar” diye fısıldadı- ve ışıklı başka bir bir şey daha.</p>

  <p class="heading1">Botanik Bahçesi’nin ortasında kocaman çıplak bir alan vardı, burada ağaçlar sanki iğrenç bir iltihabın kurbanı olmuşlardı. Garip ama aynı zamanda son derece itici bir manzaraydı. Kocaman bir kent ama aynı zamanda, damarları atarak titreşen ve kilometrelerce uzayıp giden, hayat veren devasa bir organdı...</p>

  <p class="heading1">Sabahın ilk ışıklarıyla şafak rengine bürünen gökyüzünde, insana ürküntü veren bu tümör giderek daha da belirginleşmişti; incecik damarlarla kaplı canlı bir derinin üzerindeki lağım deliğine benzeyen çıkışlardan minicik kara siluetler dışarıya süzüldüler ve tıpkı karıncalar gibi telaşla etrafta dağıldılar... Evet, tıpkı karıncalar&nbsp;gibiydiler çünkü kentle döl yatağı karışımı bu erdişi Artyom’a muazzam bir karınca yığınını anımsatmıştı. Karınca sürülerinden biri -şimdi onu daha iyi görüyordu- yanda duran beyaz, yuvarlak bir binaya gidiyordu, bina, WDNCh istasyonunun girişiyle tıpa tıp aynıydı. Kara siluetler binanın kapılarına kadar gittiler, sonra birden kayboldular, diğer yolu Artyom çok iyi biliyordu.</p>

  <p class="heading1">Şu anda sahiden de çok yakındaydılar, çok uzaktan gelmemişlerdi. Bunun da anlamı şuydu, Karaderililer’i yok edebileceklerdi... Kolayca yok edeceklerdi! Artyom rahat bir soluk aldı. Gerçi, rüyalarındaki dipsiz karanlık tünel yine aklına gelmişti ama başını sallayarak bu düşünceyi kafasından attı ve tel rulosunu açmaya koyuldu.</p>

  <p class="heading1">Balkon kuleyi çepeçevre dolanıyordu, uzunluğu 40 metre olan kablo, yuvarlağı tamamlamaya yetmiyordu. Bunun üzerine kablonun ucunu parmaklıklara sıkıca bağlayıp tekrar yerlerine döndüler.</p>

  <p class="heading1">“Sinyali aldım!” diye Ulman yüksek sesle bağırdı. “Bağlantı kuruldu! Albay ‘Şimdiye kadar neredeydiniz?’ diye sordu.” Cihazı kulaklarına iyice bastırdı, dinledi ve devam etti:</p>

  <p class="heading1">“Durumun umduklarından daha iyi olduğunu söylüyor, dört roketatar bulmuşlar, hepsi de iyi durumdaymış, iyice yağlayıp çadır tenteleriyle üstlerini örtmüşler. Anton’un bir dahi olduğunu söylüyor, çevreyi çok iyi tanıyormuş. Az sonra işleri bitecekmiş. Koordinatları sağlamalıymışız. Sana selam söylüyor Artyom.”</p>

  <p class="heading1">Pavel, büyükçe bir bölge haritasını açtı, haritanın üzeri karelere bölünmüştü. Dürbünden bakarak koordinatları yazdırmaya başladı, Ulman da aşağıya bildiriyordu.</p>

  <p class="heading1">“Güvenlik açısından istasyonu biz, kendimiz de kapayabiliriz.” Pavel istasyonun konumunu haritadakiyle kıyaslayıp tekrar telsizle birtakım rakamları tıkırdattı.</p>

  <p class="heading1">“Tamam, koordinatlar verildi, şimdi onları devreye sokarlar.”</p>

  <p class="heading1">Ulman kulaklığı aldı, alnını eliyle sildi. “Biraz zaman alacak, senin roket sonuçta her şeyi kendisi yapacak. Biraz bekleyeceğiz.”</p>

  <p class="heading1">Artyom çifte dürbünü alarak yeniden balkona çıktı. Bu iğrenç karıncalar yığınında bir şeyler onu sanki kendine çekiyor gibiydi, boğucu, tarifsiz bir duygu, sanki göğsünün üzerinde bir ağırlık varmış gibi anlam veremediği bir tutukluk, derin soluk almasını engelliyordu. Karanlık tünel yine gözünün önüne geldi, bu kez kâbuslu rüyalarında bile görmediği kadar net ve berraktı. Ama şimdi artık korkmamalıydı. Bu yamyamlar rüyalarına bundan böyle girmeyeceklerdi.</p>

  <p class="heading1">Ulman gürledi: “Roketler fırlatıldı! Albaydan kucak dolu sevgiler, selamlar! Artık boklu heriflere cehennemi dar edeceğiz!”</p>

  <p class="heading1">O anda kent birden Artyom’un ayaklarının altında kayboldu, gökyüzü karanlık bir uçuruma yuvarlandı, arkasındaki neşeli bağrışmalar sessizleşti ve geriye sadece boş ve karanlık tünel kaldı; içinde sürekli birileriyle karşılaştığı o karanlık ve boş tünel.</p>

  <p class="heading1">Ve birden zaman durdu, dondu.</p>

  <p class="heading1">Artyom çantasından plastik çakmağını çıkardı, düğmesine bastı, küçük, hareketli bir alev çevreyi aydınlattı.</p>

  <p class="heading1">Ne göreceğini biliyor ve artık bundan korkmasına gerek olmadığını da fark ediyordu. Başını kaldırdı, önünde akı olmayan göz bebeksiz kara gözleri gördü. Ve birinin konuştuğunu duydu:</p>

  <p class="heading1">“Sen seçilmiş birisin!”</p>

  <p class="heading1">Dünya tersine döndü. Bu uçurum kadar derin gözlerde, saniyenin onda biri kadar&nbsp;bir süre içinde, daha önce kendisine anlaşılmaz ve açıklanamaz görünen her şeyin cevabını buldu. Bütün umutsuzluklarının, tereddütlerinin ve arayışlarının cevabını.</p>

  <p class="heading1">Ve bu yanıt, her zaman düşündüğünden çok farklıydı.</p>

  <p class="heading1">Karaderili’nin bakış açısına girmişti ve dünyayı şimdi onun gözleriyle görmeye başlamıştı.</p>

  <p class="heading1">Yeniden yaratılan bir yaşamdı bu, farklı ruh ve bedende yüzlerce, binlerce varlığın bir kardeşlik ve bütünlük içinde, aralarında hiçbir sınır tanımadan, aksine bu birliğe katılanların düşüncelerini kocaman bir bütün içinde birleştiren bir yaşamdı bu. Yumuşak, esnek kara deriyi mahveden ışınları uzaklaştıran ve hem güneşin yakıcı sıcaklığını hem de Ocak ayının dondurucu soğuğunu dayanabilir kılan bir yaşam. Sevimli bir yaratığı şefkatle okşayan ama bir düşmana da acı vererek dokunabilen, kırılgan telepatisi olan narin duyargalar.</p>

  <p class="heading1">Karaderililer, yok edilen kâinatın taçlarıydı, insanlığın küllerinden yeniden hayata dönmüş, dirilmişlerdi. Akli yetenekleri vardı, bilgiye aç, yeni fikirlerle dolu bir akılla donanımlıydılar ama sahip oldukları akıl insanınkine pek benzemediği için, onlarla bugüne kadar hiçbir bağlantı kuramamışlardı. Ta ki Artyom’la karşılaşana kadar.</p>

  <p class="heading1">Artyom insanları şimdi Karaderililer’in gözüyle görüyordu. Toprağın altına sığınmış, acınası, berbat piçler, çevrelerine ateş ve kurşun kusuyorlar, Karaderililer’in kendilerine gönderdikleri temsilcilerini yok ediyorlardı, insanlar onların ellerindeki beyaz teslim bayrağını alıp bıçakla gırtlaklarını kesiyorlardı.</p>

  <p class="heading1">Artyom sonra bu varlıkların nasıl bir umutsuzluğa düştüklerini görüyordu, çünkü Karaderililer karşılıklı bir anlayış köprüsü ve bağlantı kurmayı başarmanın olanaksız olduğunu anlamışlardı. Ve derinlerde, aşağı geçitlerde akılsız ve vahşileşmiş yaratıklar yaşıyordu, bunlar kendi yaşadıkları dünyayı yok etmişlerdi, hâlâ da durmadan birbirleriyle savaşıyorlardı, onlara doğru yol gösterilmezse kökleri kuruyacaktı, yok olacaklardı. Karaderililer insanlara yine yardım elini uzatmayı denediler ama karşılarındakiler öyle bir nefretle diş biliyorlardı ki, Karaderililer sonunda istemeyerek buna tepki gösterdiler. Ve Karaderililer’in, bu çılgın ama aynı zamanda şeytan gibi kurnaz varlıklardan kurtulma isteği böyle doğdu, aşağıdaki geçitler bu insanlara zamanla dar gelip de tekrar yüzeye geri dönmedikleri sürece onlarla savaşacaklardı.</p>

  <p class="heading1">Ama bütün bunlara karşın yine de, iki dünya arasında köprü kurabilecek bir arabulucuyu umutsuzca aramaya devam ettiler, karşılıklı görüşmelerin önemini, tarafların arzu ve isteklerini tercüme ederek her iki tarafa da açıklayacak bir tercümanın içlerinden çıkmasını umutsuzca beklediler. İnsanlara, korkularının yersiz olduğunu anlatacak, insanlarla konuşabilmek için de Karaderililer’e yardım edecek birini bulmayı umut ettiler. Çünkü insanlarla Karaderililer’in paylaşabilecekleri, daha doğrusu paylaşmak zorunda oldukları bir şey yoktu. Birbirlerine rakip değillerdi, aksine sanki doğanın ortak yaşama koşullandırdığı iki organizmaydı. İnsanların teknik konulardaki ve hastalığa bulaşmış bu dünyanın tarihi hakkında bilgisi ve Karaderililer’in dünyanın tehlikeleriyle başa çıkma yetenekleri sayesinde, birlikte insanlığı bir basamak daha ileriye taşıyabilirlerdi ve bataklığa saplanmış yeryüzü yeniden ekseni çevresinde dönmeye başlardı.</p>

  <p class="heading1">Çünkü, sonuçta Karaderililer de insanlığın bir parçasıydılar, yıkılmış olan bu mega kentin dumura uğramış organlarının üzerinde büyüyen bir daldılar.</p>

  <p class="heading1">Karaderililer’i buraya getiren o son savaş olmuştu. Onlar bu dünyanın, yeni oyun&nbsp;kurallarına daha iyi uyum sağlayan çocuklarıydı. Ve daha sonra oluşan diğer bir sürü varlıklar gibi, onların da insanlardaki bildiğimiz duyu organlarının yanında ayrıca bir de bilinç duyargası gibi bir şeyleri vardı.</p>

  <p class="heading1">Artyom, borulardaki o garip gürültüyü, ipnotize eden bakışlarıyla vahşileri, Kremlin’in göbeğindeki insanın aklını başından alan, o iğrenç kitleyi anımsadı -insan bu kitleyle başa çıkamamıştı ama Karaderililer sanki bunun için yaratılmışlardı. Ama bunun için de bir partnere, bir müttefike, bir dosta ihtiyaçları vardı. İnsanlarla bağlantı kurmalarına, kendilerinden daha yaşlı, olanları görmeyecek kadar kör ve duymayacak kadar sağır olan kardeşleriyle ilişki kurmalarına yardım edecek birine gereksinimleri vardı.</p>

  <p class="heading1">Ve bunları gerçekleştirecek bir arabulucuyu bulmak için uzun soluklu, sabırlı arayış işte böyle başlamıştı. Sonunda başarıya elle tutulacak kadar yaklaşmış gibiydiler; çünkü tercüman, seçilmiş kişi bulunmuştu: Artyom. Ama onunla temasa geçemeden o kaybolmuştu. “Halk”ın duyargaları onu her yerde aradılar. Arada bir onu yakalar gibi oluyorlardı ama o ürkerek tepki gösteriyor, kendini kurtarıp kaçıyordu. Onu korumak, onu kurtarmak, ona direnç vermek, onu tehlikelere karşı uyarmak, onu yeniden yüreklendirerek tekrar evine, onunla bağlantılarının özellikle daha kuvvetli olduğu evine döndürmek zorundaydılar. Nihayet temas belli bir istikrara kavuşmuştu. Her gün, hatta bazen günde birkaç kez, seçilmiş kişiye biraz daha yaklaşmayı başarmışlardı, o ise hâlâ görevinin ne olduğunu anlamamış ama anlamak için her gün ürkek bir adım daha atıyordu. Yazgısının ne olduğunu öğrenmek istiyordu. Bu hep onun kendi seçtiği kaderi olmuştu. Sonunda, Karaderililer’e, metroya ve insanlara giden yolu ilk açan, bu yolu Karaderililer’e olanaklı kılan ilk o oldu.</p>

  <p class="heading1">Artyom onlara bir soru sormak istiyordu: Hunter’a ne olmuştu? Ama yeni edindiği ve anlamakta zorlandığı bu izlenimler bu düşüncesini alıp götürdü, soruyu yeniden yakalamayı ne kadar denediyse de, zihninden kayıp, duyguların fırtınasında eriyerek iz bırakmadan kaybolmasına engel olamadı. Bir dakika sonra, neyi öğrenmek istediğini çoktan unutmuştu bile.</p>

  <p class="heading1">Şimdi zihni sadece esas konuyla meşguldü. Artık hiçbir yeni düşünce aklım çelemezdi. Bilincinin kapılarını yeniden açtı.</p>

  <p class="heading1">Önünde anlaması gereken olağanüstü önemli bir şey vardı. Bu duyguyu, daha yolculuğunun çok başında, Alekseyevskaya’da kamp ateşinin yanında otururken yaşamıştı. Kilometrelerce uzanan tünelde haftalarca oraya buraya dolaştıktan sonra, tekrar esrarengiz bir kapının önünde durduğu zaman hissettiği o belirgin duyguydu bu. Ve bu kapı o zaman açılsaydı, evrenin bütün sırlarını öğrenecek, sonra da küçücük dünyalarını, inatçı, soğuk toprağa zincirleyerek kendilerini boğazlarına kadar içine gömen zavallı insanlara böylece tepeden bakacaktı. Kapıyı daha o zaman açabilirdi, ondan sonra yaptığı yolculuklara da böylece hiç gerek kalmayacaktı. Ne var ki bu kapıyla tesadüfen karşılaşmıştı, anahtar deliğinden içeriye bakmış ve irkilerek geriye sıçramıştı. Çünkü gördüğü şey onu müthiş korkutmuştu. Şimdiyse uzun yolculuğundan sonra, kapıyı hiç duraksamadan ardına kadar açabilir ve oradan yayılacak olan mutlak bilginin ışığıyla karşı karşıya gelebilirdi. Ve şayet ışık gözlerini kamaştırırsa, o zaman demek ki bu gözler beceriksiz ve işe yaramayan birer aletten başka bir şey değildi ve ancak hayatı boyunca istasyonun kire bulanmış granitleriyle, kurum bağlamış tünel kubbelerinin dışında başka hiçbir şey görmemiş olanlara yakışırdı, bu&nbsp;gözler ancak onların gözleri olabilirdi.</p>

  <p class="heading1">Artyom, kendisine uzattıkları eli tutsaydı, bu bile yeterdi. Belki çirkin bir eldi, alışılmadık parlak derisi kara ama kuşkusuz dost bir eldi. O zaman kapı açılacaktı. Ve her şey çok bambaşka olacaktı. Önünde yeni, uçsuz bucaksız ufuklar açılacaktı, muhteşem ve muazzam ufuklar... Yüreği sevinç ve kararlılıkla doluverdi ama içinde minicik bir pişmanlık da vardı. Neden daha önce bütün bunları anlamadığı, peşinden büyük bir özlemle gelen, ondan yardım ve destek umut eden dostlarını ve kardeşlerini kovaladığı için küçük bir pişmanlık duyuyordu, çünkü o, onlara bütün bu istediklerini verecek olan yeryüzündeki tek ve yegâne kişiydi.</p>

  <p class="heading1">Elini kapının kolunun üzerine koydu ve aşağıya bastı.</p>

  <p class="heading1">Binlerce Karaderili, yürekleri sevinçli ve umutlu bir bekleyişin heyecanı ile kıvıl kıvıl hareket halindeydiler.</p>

  <p class="heading1">Gözlerinin önündeki karanlık dağıldı, çift dürbünle yeniden bakınca, yüzlerce kara siluetin uzakta, aşağıda, toprak üzerinde durduklarını gördü. Hepsi onlara inanmayan gözlerle bakıyor gibiydi, uzun zamandır özledikleri mucizenin gerçekleşmesine, anlamsız kardeş savaşının bitmesine inanmayan gözlerle bakıyorlardı.</p>

  <p class="heading1">Tam o saniyede, arkasında ateş ve toz bulutundan bir yol bırakarak ilk roket şimşek gibi gökyüzüne yükseldi ve Karaderililer’in bulunduğu kentin ortasına düştü. Hemen arkasından, üç roket daha kızıla dönüşen ufku delip geçti.</p>

  <p class="heading1">Artyom, ateşlemeyi önlemek, emir vermek ve olanları açıklamak umuduyla yerinden fırladı. Ama sonra olduğu yere çömelip kaldı, çünkü her şeyin bittiğini anlamıştı.</p>

  <p class="heading1">Turuncuya çalan bir alev “karınca yuvası”nın üzerine yayıldı, yağa bulanmış bir bulut yükseldi ve her yandan gelen patlamalar çevrelerini sardı. Vücudu şişti, içinden gelen son bir donuk inleme duyuldu, sonra içi geçti ve olduğu yere çöktü. Yanan tahtalarla etlerden çıkan yoğun duman etrafını sardı. Gökyüzünden hâlâ yeni roketler düşüyor, düşüyordu ve her can kaybı, Artyom’un ruhunda onulmaz bir acıydı.</p>

  <p class="heading1">Az önce onu öylesine tatlı sarmalayan, içini ısıtan, ona bütün insanlığın kurtuluşunu vaat eden ve yeryüzündeki varoluş nedenine yeni bir anlam katan o varlığın izini, bilincinde yeniden yoklayarak bulmayı denedi. Ama artık orada hiçbir şey yoktu. Bilinci, tıpkı metronun terk edilmiş bir tüneli gibiydi, boş olduğu, sadece içindeki karanlık yüzünden fark edilmeyen bir tünel. Ve Artyom biliyordu, evet iyice hissediyordu: Ona hayatın içinden geçen yolu gösterecek ışık, artık orada hiçbir zaman yanmayacaktı.</p>

  <p class="heading1">“Nasıl? Müthiş bir mangal partisi, değil mi? Birini kızdırdın mı, işte böyle yapılır!”</p>

  <p class="heading1">Ulman ellerini ovuşturdu. “Doğru değil mi Artyom? Hey Artyom!”</p>

  <p class="heading1">Botanik Bahçesi’nin tamamıyla WDNCh istasyonu adeta ateş denizine dönmüştü. Kocaman gaz bulutları göğün maviliğinde yağlı izler bırakıyor, kara dumanlar sonbaharın hüzünlü gökyüzüne salınarak yükseliyor, alevlerin kan kırmızısı parıltısı yeni doğan güneşin yumuşak ışınlarına karışıyordu.</p>

  <p class="heading1">Artyom, yüreğinde dayanılmaz bir daralma hissetti, boğulacağını sandı. Gaz maskesini hızla yüzünden çekti, acı soğuk havayı derinden soludu. Sonra elleriyle gözyaşlarını silerek, diğerlerinin arkasından seslenmelerine aldırış etmeden, merdivenlerden aşağıya koşarak inmeye başladı.</p>

  <p class="heading1">Metroya geri dönüyordu.</p>

  <p class="heading1">Evine.</p>
</body>
</html>
