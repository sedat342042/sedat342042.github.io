<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ekmegimi-Kazanirken</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">O yıllarda ninemin masalları bir arı kovanının balla dolması gibi yüreğimi dolduruyordu. Adeta ben de onun anlattığı manzum masallar gibi düşünür olmuştum.</p>

    <p class="normal">Kilisede dua etmiyordum. Ninemin Tanrısı’nın karşısında dedemin öfkeli dualarını, ağlamaklı ilahilerini tekrarlamak sıkıntı verici bir durum olurdu. Bütün bunlar benim hoşuma gitmediği gibi, ninemin Tanrısı’nın da da hoşuna gitmeyeceğine emindim. Ayrıca bunların hepsi kitaplarda yazılı olduğuna göre, Tanrı da bütün okur yazar insanlar gibi bunları ezbere biliyor olmalıydı.</p>

    <p class="normal">Bu yüzden yüreğimin tatlı bir hüzünle daraldığı anlarda ya da geçen günün ufak tefek üzüntülerinin ruhumu kemirip tırmaladığı zamanlarda dualarımı kendim yaratmaya çalışırdım. Kara talihimi düşünür düşünmez kelimeler bir sızlanma zinciri halinde dizilirdi.</p>

    <p class="indentmetinitalik">Tanrım, Tanrım, içime sıkıntı basıyor</p>

    <p class="indentmetinitalik">Keşke bir an önce büyüyebilsem</p>

    <p class="indentmetinitalik">Artık yaşamaya tahammülüm yok</p>

    <p class="indentmetinitalik">Kendimi boğarsam beni bağışla Tanrım!</p>

    <p class="indentmetinitalik">Okumanın da bir faydası yok</p>

    <p class="indentmetinitalik">Şeytanın kuklası Matriyona nine</p>

    <p class="indentmetinitalik">Bana bir kurt gibi bağırıyor</p>

    <p class="indentmetinitalik">Hayat bana çok dert çektiriyor!</p>

    <div class="clrb"></div>

    <p class="normal">Dualarımın birçoğunu hâlâ anımsıyorum. Çocukluktaki bu akıl oyunları insanın ruhunda öyle derin yara izleri bırakır ki, bunlar çoğunlukla ömür boyu kapanmaz.</p>

    <p class="normal">Kilisede rahatım yerindeydi. Orada, ormanda ve kırlarda olduğu gibi dinleniyordum. Şimdiden birçok hakaretle karşılaşmış, hayatın acımasız kabalığıyla kirletilmiş minik yüreğim burada ateşli, belli belirsiz düşler içinde temizleniyordu.</p>

    <p class="normal">Ama ben sadece şiddetli soğuklarda, kar fırtınasının şehrin üzerine çılgıncasına savrulduğu, gökyüzünün sanki donduğu, rüzgârın onu kar bulutları biçiminde parçaladığı, toprağın bir daha asla dirilip canlanmayacakmış gibi kar yığınları altında buz kestiği günlerde giderdim kiliseye.</p>

    <p class="normal">Sakin gecelerde şehrin en tenha köşelerine giderek sokak sokak dolaşmaktan daha çok hoşlanırdım. Bazen sanki kanatlanmış gibi hızla gökteki ay gibi tek başıma yürürdüm. Kendi gölgem önümde sürünerek ilerler, karların üzerindeki ışık parıltılarını söndürür, gülünç bir şekilde yol kenarındaki sınır taşlarına, tahta çitlere doğru savrulurdu. Gece bekçisi, elinde düdüğü, sırtında kalın gocuğuyla sokağın ortasında yürür, köpeği de yanında koştururdu. Bu hantal adam, peşindeki kederli köpeğiyle avlusundan çıkıp, sokakta bilinmeyen bir yöne doğru ilerleyen bir köpek kulübesine benziyor.</p>

    <p class="normal">Bazen neşeli kızlar ve delikanlılarla karşılaşır, onların da akşam ayininden kaçtıklarını düşünürdüm. Ara sıra aydınlık pencerelerin vasistaslarından temiz havaya birtakım kendine has kokular yayılırdı. Bunlar bana esrarengiz gelen bambaşka bir yaşamı hatırlatan, bilinmeyen, belli belirsiz kokulardı. O zaman pencerenin altında durur, havayı koklayarak, etrafımı dinleyerek, o evde nasıl insanların oturduğunu, nasıl bir hayatları olduğunu anlamaya çalışırdım. Kilisede akşam ayini sırasında onlar neşe ve gürültüyle eğleniyor, gülüyor ve bakır tellerinden dökülen ahenkli sesleri vasistastan sokağa yayılan bazı özel gitarlar çalıyorlardı.</p>

    <p class="normal">En çok ıssız Tihonovski Sokağı ile Martinovski Sokağı’nın kesiştiği köşedeki tek katlı alçak ev ilgimi çekiyordu. Ona bir yortu arifesinde, buzların eridiği mehtaplı bir gecede rastgelmiştim. Pencerenin kare şeklindeki vasistasından ılık bir buharla birlikte sokağa eşsiz bir ses yayılıyordu. Sanki çok güçlü, iyi kalpli biri ağzını kapatarak şarkı söylüyordu. Şarkının sözleri anlaşılmıyordu. Bir müzik aletinin sesi, insanı bıktıracak biçimde şarkıyı bölmesine rağmen şarkı bana oldukça bildik ve anlaşılır geliyordu. Sokağın kenarındaki köşe taşlarından birine çöktüm. Çok güçlü, ama katlanılması zor bir kemanın çalındığını düşündüm, çünkü onu dinlemek acı vericiydi. Bazen keman öylesine güçlü çalınıyordu ki, adeta bütün ev sarsılıyor, camlar uğulduyordu. Saçaklardan sular damlıyor, benim de gözlerimden damla damla yaşlar geliyordu.</p>

    <p class="normal">Yanıma yaklaşan gece bekçisini fark etmemiştim. Beni taşın üstünden iterek sordu: “Ne işin var burada?”</p>

    <p class="normal">“Müzik...” diye açıklamak istedim.</p>

    <p class="normal">“Söylediğin şeye bak! Yok ol buradan!”</p>

    <p class="normal">Evin bulunduğu mahallenin etrafında hızla bir tur attıktan sonra pencerenin altına geri döndüm, ama evde artık çalgı çalmıyorlardı. Vasistaslardan sokağa coşkuyla neşeli bir gürültü yayılıyordu. Bu gürültü, dinlediğim o hüzünlü müzikten öyle farklıydı ki, sanki onu rüyamda dinlemiştim.</p>

    <p class="normal">Neredeyse her cumartesi koşarak bu eve gitmeye başladım, ama sadece, bir ilkbahar günü o evde viyolonsel çalındığını duydum. Aralıksız gece yarısına kadar çalındı. Eve döndüğümde beni patakladılar. Şehrin ıssız sokaklarında, kış yıldızları altında yaptığım bu gece gezintileri izlenimlerimi oldukça zenginleştiriyordu. Bilerek şehrin merkezinden uzak sokakları seçiyordum. Merkezi sokaklarda çok sokak feneri olduğu için patronlarımın tanıdıkları beni fark edebilirler, patronlarım da böylece akşam ayinine gitmediğimi anlarlardı. Bir de sarhoşlar ve polisler rahatımı bozuyordu. Oysa gözden uzak sokaklarda zemin katların pencerelerinden, eğer camları fazla buz tutmamış ve perdeleri iyice örtülmemişse içeriye bakmak mümkündü.</p>

    <p class="normal">Bu pencereler bana bir sürü değişik sahne izlettirdiler: İnsanların nasıl dua ettiklerini, nasıl öpüştüklerini, nasıl dövüştüklerini, nasıl iskambil oynadıklarını, endişeli endişeli sessizce nasıl sohbet ettiklerini gördüm. Önümde, bir kopiğe seyredilen manzara resimleri gibi, balıkların yaşantısını anımsatan dilsiz bir hayat uzanıyordu.</p>

    <p class="normal">Bir bodrum katında, masa başına geçmiş, biri genç, diğeri daha yaşlı iki kadın görmüştüm. Karşılarında uzun saçlı bir lise öğrencisi oturmuş, elini kolunu sallayarak onlara kitap okuyordu. Genç kadın iskemlenin arkalığına yaslanmış, sert bir eda ile kaşlarını çatmış dinliyordu. Daha ince ve gür saçlı olan yaşlı kadın ise aniden elleriyle yüzünü kapadı. Omuzları titremeye başladı. Lise öğrencisi kitabı fırlatıp attı. Genç kadın ayağa fırlayıp dışarı çıkınca liseli, gür saçlı kadının önünde diz çöktü, ellerini öpmeye başladı.</p>

    <p class="normal">Başka bir pencerede iriyarı, sakallı bir adamın kırmızı bluzlu bir kadını kucağına oturtarak çocuklar gibi nasıl salladığını gizlice seyretmiştim. Ağzını ve gözlerini kocaman açtığına bakılırsa şarkı söylüyor olmalıydı. Kadın gülmekten katılıyor, bacaklarını sallayarak kendini arkaya atıyordu. Adam, kadını doğrultuyor ve yine şarkı söylüyor, kadın da yeniden gülmeye başlıyordu. Onları uzun süre izledim ve kendilerine bütün gece yetecek neşeyi biriktirdiklerini anlayınca oradan uzaklaştım. Buna benzer bir sürü sahne hafızamda kazılı kaldı.</p>

    <p class="normal">Sık sık bu sahnelere dalıp gidiyor, eve gecikiyordum. Bu durum patronların şüphesini uyandırıyor, beni sorguya çekiyorlardı.</p>

    <p class="normal">“Hangi kilisedeydin? Ayini idare eden papaz kimdi?”</p>

    <p class="normal">Şehrin bütün papazlarını tanıyor, hangi <span class="ideitalik">İncil</span> suresini ne zaman okuduklarını biliyorlardı. Her şeyi bildikleri için yalanımı yakalamaları çok kolaydı.</p>

    <p class="normal">İki kadın da dedemin öfkeli Tanrı’sına, yani kendinden korkulmasını isteyen Tanrı’ya tapınıyorlardı. Onun adı devamlı dillerindeydi.</p>

    <p class="normal">Küfrederken bile birbirlerine:</p>

    <p class="normal">“Bekle biraz! Tanrı seni cezalandıracak. Seni öyle süründürecek ki rezil kadın!” derlerdi.</p>

    <p class="normal">Büyük orucun ilk pazarında kocakarı gözleme pişirdi. Gözlemelerin hepsi yandı. Yüzü ateşten kıpkırmızı kesilen kocakarı hiddetle bağırdı:</p>

    <p class="normal">“Tanrı cezanızı versin!”</p>

    <p class="normal">Sonra birden tavayı kokladı, yüzü kızgınlıktan karardı. Tavayı yere fırlatıp ulur gibi bağırmaya başladı:</p>

    <p class="normal">“Aman Tanrım! Tava pismiş! Oruç haftasından önce onu yıkamayı unutmuşum. Hâlâ içinde etli, sütlü yemeklerin artıkları var!<sup class="calibre2"><a href="../Text/Ekmegimi-Kazanirken_split_032.html#footnote-127975-6" id="footnote-127975-6-backlink">[6]</a></sup> Aman Tanrım!”</p>

    <p class="normal">Diz çökerek gözyaşları içinde yalvarmaya başladı.</p>

    <p class="normal">“Ulu Tanrım! Beni, bu lanet olası ihtiyarı bağışla! Bu bunak ihtiyarı cezalandırma!”</p>

    <p class="normal">Yanmış gözlemeleri köpeklere verdiler. Tava yakıldı, ama gelin her bozuştuklarında kaynanasını kınamaya başladı:</p>

    <p class="normal">“Siz oruç günlerinde bile yağlı tavalarda yemek pişiriyorsunuz!”</p>

    <p class="normal">Tanrılarını evin bütün işlerine, önemsiz yaşantılarının her yanına karıştırıyorlardı. Böylece sefil hayatları görünürde bir önem ve anlam kazanıyordu. Tanrı’nın bu can sıkıcı, önemsiz işlere karıştırılması beni adeta boğuyordu. Kendimi görünmeyen bir gücün gözetimi altında hissederek, evin bütün köşelerini kolaçan ediyordum. Geceleri korku, soğuk bir bulut gibi içimi kaplıyordu. Bu korku, karanlık ikonaların önünde hiç sönmeyen kandilin yandığı mutfak köşesinden yayılıyordu.</p>

    <p class="normal">Rafın yanında büyük bir pencere ve tezgâhla birbirinden ayrılmış iki çerçeve vardı. Uçsuz bucaksız lacivert bir boşluk, pencereden içeri bakıyor ve adeta ev, mutfak ve ben her şey bu boşluğun bir köşesinde asılı durmaktayız.</p>

    <p class="normal">Sanki ani bir hareketle her şey bu lacivert, soluk deliğe düşecek, suya fırlatılıp batan bir taş sessizce nasıl batarsa, öylece yıldızların yanından ölü bir sessizliğe doğru kayıp gidecekti. Öbür yanıma dönmeye korkar, uzun süre hayatın korkunç sonunu bekleyerek, hiç kıpırdanmadan öylece yatardım.</p>

    <p class="normal">Bu korkunun nasıl geçtiğini hatırlamıyorum, ama çabuk atlattım. Elbette ninemin iyi kalpli Tanrısı bana bu konuda yardımcı olmuştu. Daha o zamanlar basit bir gerçeği keşfetmiştim; henüz kötü bir şey yapmamıştım. Suçsuz yere beni cezalandırmak hiç adil olmazdı. Başkalarının günahlarından ben sorumlu olamazdım.</p>

    <p class="normal">Özellikle ilkbaharlarda ayinlere katılmayı ihmal ediyordum. Baharın çekici güçleri kiliseye gitmemi engelliyordu. Hele mum almam için iki kopek verirlerse niyetimi iyice bozuyordum. Bu parayla aşık kemiği satın alıyor, ayin sırasında aşık oynuyor ve kaçınılmaz olarak eve geç kalıyordum. Hatta bir gün, kilisedeki ayinde kutsal ekmek almam için bana verilen on kopeğin hepsini oyunda kaybetmiş ve papaz çömezinin önümüze uzattığı tabaktan, başkasının ekmeğini aşırmak zorunda kalmıştım.</p>

    <p class="normal">Oyun oynamak için can atıyordum, kendimden geçene kadar oynuyordum. Oldukça becerikli ve güçlüydüm. Kısa sürede çevre sokakların aşık, top ve zıpzıp oyunlarında haklı bir şöhret sahibi oldum.</p>

    <p class="normal">Büyük perhizde beni oruç tutmaya ve kiliseye gitmeye zorladılar. Böylece bir akşam komşumuz Peder Doridemont Pokrovski’ye günah çıkartmaya gittim. Onu sert bir adam olarak tanıyordum, ona karşı işlenmiş birçok günahım vardı. Taş atarak bahçesindeki çardağın tahtalarını kırıyor, çocuklarıyla dalaşıyordum. Ona tatsız gelen bir sürü davranışımı bana hatırlatabilirdi. Bu yüzden büyük bir huzursuzluk duyuyor, yoksul kilisedeki günah çıkartma sırasının bana gelmesini beklerken kalbim heyecanla çarpıyordu.</p>

    <p class="normal">Ama Peder Doridemont beni tatlı tatlı homurdanarak karşıladı.</p>

    <p class="normal">“Aa, bizim komşuymuş. Diz çök bakalım! Günahın nedir?”</p>

    <p class="normal">Peder başımı ağır bir kadifeyle örttü. Balmumu ve günlük kokusundan nefes alamıyor, konuşmakta zorlanıyordum; zaten içimden konuşmak da gelmiyordu.</p>

    <p class="normal">“Büyüklerin sözünü dinliyor musun?”</p>

    <p class="normal">“Hayır.”</p>

    <p class="normal">“Günah işledim diye itiraf et.”</p>

    <p class="normal">Soluk bile almadan, bir hamlede söyleyiverdim:</p>

    <p class="normal">“Kutsal ekmek çaldım.”</p>

    <p class="normal">Peder biraz düşündükten sonra sakince sordu:</p>

    <p class="normal">“Nasıl? Nereden çaldın?”</p>

    <p class="normal">“Üç Azizler Kilisesi’nden, Pokrova ve Nikola kiliselerinden.”</p>

    <p class="normal">“Desene bütün kiliselerden! Kardeşim, bu yaptığın iyi bir şey değil, günah; anlıyor musun?”</p>

    <p class="normal">“Anlıyorum.”</p>

    <p class="normal">“Günah işledim diye itiraf et öyleyse. Saygısızlık bu. Ekmekleri yemek için mi çalmıştın?”</p>

    <p class="normal">“Bazen yediğim oldu, bazen de aşık oyununda paraları kaybedince, eve kutsal ekmek götürmek gerektiği için aşırdım.”</p>

    <p class="normal">Peder Doridemont belli belirsiz, yorgun bir sesle bir şeyler fısıldamaya başladı, sonra bana birkaç soru daha sordu. Aniden sert bir tavırla:</p>

    <p class="normal">“Hiç gizli yayımlanmış kitaplardan okudun mu?”</p>

    <p class="normal">Ne sorduğunu elbette anlamıştım.</p>

    <p class="normal">“Neyi okudum mu?” diye sordum.</p>

    <p class="normal">“Yasaklanmış kitapları okudun mu?”</p>

    <p class="normal">“Hayır, hiçbirini okumadım.”</p>

    <p class="normal">“Günahların bağışlandı. Ayağa kalk!”</p>

    <p class="normal">Hayretler içinde kalarak yüzüne baktım. Yüzünde düşünceli ve saf bir ifade vardı. İçimi sıkıntı kaplamıştı. Patronlarım beni günah çıkartmaya yollarken, suçlarımı kabul edip, samimi olarak itiraf etmem için beni ikna etmişlerdi.</p>

    <p class="normal">“Çardağınıza da taş atmıştım.”</p>

    <p class="normal">“Bu da kötü. Haydi git!”</p>

    <p class="normal">“Köpeğe de taş atmıştım.”</p>

    <p class="normal">Peder, başımın üzerinden bakarak:</p>

    <p class="normal">“Sıradaki gelsin!” dedi.</p>

    <p class="normal">Kendimi aldatılmış ve hakarete uğramış bir insan gibi hissederek dışarı çıktım. Günlerce günah çıkartmanın korkusuyla gergin bir vaziyetteydim, ama her şey korkunç olmak şöyle dursun, ilginç bile değildi. Bana göre ilginç olan tek şey, şu esrarengiz kitaplar üzerine olan soruydu. Bodrum katında kadınlara kitap okuyan lise öğrencisini hatırladım, sonra “Haroşoye Delo” aklıma geldi. Onun da, içinde anlaşılmaz resimler olan bir sürü kitabı vardı.</p>

    <p class="normal">Ertesi gün bana on beş kopek verip, şaraplı ekmek yeme ayinine katılmam için kiliseye yolladılar. Paskalya gecikmişti. Karlar çoktan kalkmış, sokaklar kurumuştu. Yollar toz duman içindeydi. Güneşli ve neşe dolu bir gündü.</p>

    <p class="normal">Kilise duvarının dibinde kalabalık bir çırak grubu coşkuyla aşık oynuyordu. Ayine yetişecek vakit olduğunu düşündüm ve oynayanlara, “Beni de oyuna alın!” dedim.</p>

    <p class="normal">Çiçek bozuğu yüzlü, kızlı saçlı bir adam kibirli bir tavırla, “Oyuna giriş bir kopektir,” dedi.</p>

    <p class="normal">Ben de ondan aşağı kalmayan kurumlu bir tavırla:</p>

    <p class="normal">“Soldaki ikinci çifte üç kopek veriyorum!” diye cevap verdim.</p>

    <p class="normal">“Öyleyse eller cebe!”</p>

    <p class="normal">Ve oyun başladı.</p>

    <p class="normal">On beş kopeği bozdurdum. Bir çift aşık için üç kopek koydum. Bu aşıkları deviren, benden üç kopek alacak, isabet ettiremezse bana üç kopek verecekti. Şanslı günümdeymişim. İki kere nişan aldılar, ikisinde de isabet ettiremediler. Böylece, bu yaşını başını almış adamlardan altı kopek kazanmış oldum. Bu, keyfimi iyice artırmıştı.</p>

    <p class="normal">Bu sırada oyunculardan biri:</p>

    <p class="normal">“Ona göz kulak olun çocuklar, kazandığı parayla kaçıp gitmesin!” dedi.</p>

    <p class="normal">Bu söze gücendim ve öfkeye kapılarak:</p>

    <p class="normal">“En soldaki çifte dokuz kopek!” diye bağırdım.</p>

    <p class="normal">Ne var ki bu sözlerim oyuncuları görülür bir şekilde etkilemedi. Yalnız benim yaşlarımda bir oğlan, diğerlerini uyarmak için bağırdı:</p>

    <p class="normal">“Dikkatli olun! Bu çocuk şanslıdır. Ben onu tanıyorum. Zvezdinka Mahallesi’nde desinatördür!”</p>

    <p class="normal">Kokusundan kürkçü olduğu anlaşılan kuru bir çırak sinsi sinsi, “Yani ressam mı?” diye alay etti. “Ne güzel!”</p>

    <p class="normal">Nişan aldı, hedefi vurup benim taşlarımı devirdi ve sonra bana doğru eğilerek, “Devam edecek misin?” diye sordu.</p>

    <p class="normal">“En sağdakine üç kopek koyuyorum,” dedim.</p>

    <p class="normal">Kürkçü, “Şimdi hepsini vuracağım,” diye övündü, ama vuramadı.</p>

    <p class="normal">Bir oyuncu üç kez üst üste para koyamazdı, ama başkalarının aşıklarını devirerek dört kopek ve birçok aşık kazandı. Sıra bana gelince üç kere denedim ve bütün paramı kaybettim. Tam o sırada ayin bitmişti. Çanlar çalıyor, insanlar kiliseden çıkıyorlardı.</p>

    <p class="normal">Beni saçlarımdan yakalamaya niyetlenen kürkçü, “Evli misin?” diye sordu, ama oradan hızla uzaklaşarak yakayı sıyırdım. Bayramlık giysilerini giymiş bir delikanlıya koşarak yetiştim ve nazik bir tavırla sordum:</p>

    <p class="normal">“Ayine katıldınız mı siz?”</p>

    <p class="normal">Beni kuşkuyla süzerek:</p>

    <p class="normal">“Katıldım, ne olacak?” cevabını verdi.</p>

    <p class="normal">Ayinin nasıl yapıldığını, papazın neler söylediğini ve benim neler yapmam gerektiğini anlatmasını rica ettim.</p>

    <p class="normal">Delikanlı bana sertçe baktı ve korkunç bir sesle kükredi:</p>

    <p class="normal">“Ayine katılmayıp, gezip tozdun değil mi kâfir? Sana hiçbir şey anlatmayacağım işte! Umarım baban derini yüzer!”</p>

    <p class="normal">Beni sorguya çekeceklerine ve kiliseye gitmediğimi anlayacaklarına inanmış bir halde koşarak eve döndüm. Ama kocakarı beni kutladıktan sonra sadece, “Odun için papaz çömezine çok mu verdin?” diye sordu.</p>

    <p class="normal">Hiç düşünmeden, “Beş kopek,” diye cevapladım.</p>

    <p class="normal">“Üç kopek ona yeterdi. İkisi de sana kalırdı saman kafa!”</p>

    <p class="normal">İlkbahar her gün yeni bir kılığa giriyor. Her gün, bir öncekinden daha güneşli ve daha sevimli. Yeşil otların, akağaçların kokusu insanı zevkten kendinden geçiriyor. Ilık toprağın üstüne sırtüstü uzanıp çayır kuşlarının sesini dinlemek için dayanılmaz bir istek duyuyorum. Oysa ben kışlık giysileri fırçalıyor, bunların sandıklara yerleştirilmesine yardımcı oluyor, tütün yapraklarını doğruyor, mobilyaların tozunu alıyor, sabahtan akşama kadar hoşuma gitmeyen bir sürü gereksiz işle uğraşıp duruyorum.</p>

    <p class="normal">Boş zamanlarımda oyalanacak hiçbir şeyim yoktu. Sefil sokağımız çok tenhaydı. Daha uzağa gitmeme izin vermiyorlardı. Avluda sinirli, yorgun toprak işçileri, kaba saba sarhoş askerler, saçı başı perişan aşçı ve çamaşırcı kadınlar dolaşır, her akşam iğrenç içki âlemleri yaparlardı.</p>

    <p class="normal">Bütün bunlardan o kadar tiksiniyor, o kadar rahatsız oluyordum ki, bunları görmektense kör olmayı yeğlerdim.</p>

    <p class="normal">Yanıma makas ve renkli kâğıtlar alıp tavan arasına çıkıyor, dantel gibi şekiller keserek çatı kirişlerini süslüyordum. Bunlar can sıkıntımı geçiren uğraşlardı.</p>

    <p class="normal">Daha az uyunan, daha az kavga dövüş olan, sonu gelmeyen şikâyet ve ricalarla Tanrı’nın rahatının kaçırılmadığı, öfkeli sözlerle insanların hakarete uğrayıp yargılanmadığı yerlere kaçıp gitmek için yanıp tutuşuyordum.</p>

    <p class="normal">Paskalya yortusunun cumartesi gününde Oran Manastırı’ndan şehrimize Vladimir Bakiresi’nin mucizevi ikonu getirilirdi. İkon haziran ortalarına kadar şehirde kalır, her kilisenin ruhani dairesine bağlı bütün ev ve apartman dairelerinde dolaştırılırdı.</p>

    <p class="normal">Hafta arasında bir gün sabahleyin patronlarımın evine de geldi.</p>

    <p class="normal">Genç kadın odasından korku dolu bir sesle bağırmaya başladığı sırada ben mutfakta bakır kap kacağı ovuyordum.</p>

    <p class="normal">“Git kapıyı aç! Oran Bakiresi’ni getiriyorlar!”</p>

    <p class="normal">Kir pas içinde, ellerim yağ ve tuğla tozlarıyla sıvanmış bir vaziyette aşağı fırladım ve kapıyı açtım. Bir elinde fener, diğer elinde buhurdan olan genç bir rahip sessizce mırıldandı:</p>

    <p class="normal">“Ölü uykusuna mı yattınız? Yardım etsene.”</p>

    <p class="normal">İki kişi, ağır bir cam dolabın içindeki ikonu dar merdivenden yukarı çıkarmaya çalıştı. Ben de kirli ellerim ve omzumla dolabın kenarından tutup destek olarak onlara yardımcı oldum. Arkadan yaşlı başlı rahipler ayaklarını sürüyerek, gür sesleriyle isteksizce ilahi okuyarak geliyorlardı.</p>

    <p class="normal">“İsa’nın kutsal anası, bizim için dua et!”</p>

    <p class="normal">Kederli bir inançla kendi kendime, “Kirli ellerimle onu taşıdığım için bana kızacak ve ellerim tutulacak!” diye düşünüyordum.</p>

    <p class="normal">İkonu girişin bir köşesine, temiz çarşafla örtülü iki sandalyeye yerleştirdiler. Cam dolabın iki yanına açık renk gözlü, güler yüzlü, melekler gibi güzel iki rahip geçerek, düşmesin diye destek oldular ve dualar okumaya başladılar.</p>

    <p class="normal">İriyarı bir rahip, kızıl saçları arasına saklanmış olan tombul kulak memesini kıpkırmızı kesilmiş parmağıyla yoklayarak ilahiye başladı:</p>

    <p class="normal">“Oh, iyiliklerin anası!”</p>

    <p class="normal">Öteki rahipler de yorgun bir sesle, “Kutsal Meryem Ana, bize acı!” diye okuyorlardı.</p>

    <p class="normal">Meryem Ana’yı seviyordum. Ninemin anlattığına göre, fakir insanları teselli etmek için yeryüzüne bütün çiçekleri, bütün sevinçleri, iyilikleri ve olağanüstü şeyleri eken oydu. Ben ise onun elini saygıyla öpmem gerekirken, büyüklerin nasıl yaptıklarına hiç dikkat etmeden, heyecandan titreyerek ikonu yüzünden ve dudaklarından öptüm.</p>

    <p class="normal">Güçlü bir el beni eşiğin bir köşesine fırlatıp attı. İkonu götüren rahiplerin nasıl gittikleri hatırımda değil, ama ben yerde otururken başıma üşüşen patronlarımın büyük bir korku ve tasayla başıma gelecekleri nasıl düşünüp taşındıklarını gayet iyi hatırlıyorum.</p>

    <p class="normal">Patronum, “En bilgili olan papazla konuşmalıyız,” dedi ve hiç de kindar olmayan bir tavırla beni payladı.</p>

    <p class="normal">“Cahil herif, dudaktan öpülmeyeceğini akıl edemiyor musun? Bir de okula gitmişsin.”</p>

    <p class="normal">Birkaç gün kaderime razı bir halde ne olacak diye bekledim. Kirli ellerimle cam dolaba asılmış, Meryem Ana’yı yol yordam bilmeden dudaklarından öpmüştüm. Bunun cezasını mutlaka çekecektim, bu kaçınılmazdı.</p>

    <p class="normal">Ama içten bir sevgiyle, istemeden işlediğim bu günahı Meryem Ana affetmiş olmalıydı ya da bana öyle hafif bir ceza vermişti ki, iyi kalpli insanların bana sık sık çektirdikleri cezalar arasında onu fark edememiştim.</p>

    <p class="normal">Bazen kocakarıyı öfkelendirmek için çok üzgün bir halde, “Meryem Ana, herhalde beni cezalandırmayı unuttu,” derdim.</p>

    <p class="normal">Kocakarı alaylı bir tavırla, “Sen bekle biraz. Daha göreceğiz bakalım!” derdi.</p>

    <p class="normal">Tavan arasının çatı kirişlerini çay paketlerinin pembe kâğıtlarıyla, çikolata kâğıtlarıyla, ağaç yapraklarıyla ve her türlü şeyle süslerken, Kalmuklar’ın<sup class="calibre2"><a href="../Text/Ekmegimi-Kazanirken_split_032.html#footnote-127975-7" id="footnote-127975-7-backlink">[7]</a></sup> yolda giderken yaptıkları gibi, aklıma gelen her şeyi bir kilise ilahisinin melodisinde söyler dururdum:</p>

    <p class="indentmetinitalik">“Tavan arasında oturmuş</p>

    <p class="indentmetinitalik">Elimde makasla</p>

    <p class="indentmetinitalik">Kâğıt kesip duruyorum.</p>

    <p class="indentmetinitalik">Bu cahil çocuğun içini sıkıntı basıyor!</p>

    <p class="indentmetinitalik">Ah, bir köpek olsaydım</p>

    <p class="indentmetinitalik">Dilediğim yere kaçardım</p>

    <p class="indentmetinitalik">Şimdi her önüne gelen bana bağırıyor</p>

    <p class="indentmetinitalik">Sus ve otur oturduğun yerde haylaz</p>

    <p class="indentmetinitalik">Sus ve kaderine razı ol!”</p>

    <div class="clrb"></div>

    <p class="normal">Yaptığım işi dikkatle inceleyen kocakarı gülümseyerek başını sallardı:</p>

    <p class="normal">“Mutfağı da böyle süsleseydin ya!”</p>

    <p class="normal">Bir gün patronum da tavan arasına çıktı. Eserimi gözden geçirdikten sonra içini çekti ve:</p>

    <p class="normal">“Ne maskara çocuksun Peşkov, Tanrı canını almasın! Yoksa hokkabaz mı olacaksın? Sana akıl sır ermiyor,” dedi.</p>

    <p class="normal">Bana beş kopek verdi. Bunu ince bir telle bağladım ve alacalı bulacalı desenlerimin arasına, en göze çarpan yere bir madalya gibi astım.</p>

    <p class="normal">Ertesi gün paranın da, ince tellerin de yerinde yeller esiyordu.</p>

    <p class="normal">Onu kocakarının aşırdığına hiç şüphem yoktu!</p>
  </div>
</body>
</html>
