<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ekmegimi-Kazanirken</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_25">XIX</h2>

  <p class="normal">Kışın fuarda hemen hemen hiç iş olmuyordu. Buna karşılık evde, eskiden olduğu gibi bir sürü ufak tefek işle meşgul oluyordum. Bunlar bütün günümü alıyordu, ama akşamlarım boştu.</p>

  <p class="normal"><span class="ideitalik">Niva</span> ve <span class="ideitalik">Moskova Bülteni</span> dergilerinde yayınlanan ve hiç hoşuma gitmeyen romanları patronlarıma yine yüksek sesle okuyordum. Geceleri ise iyi kitaplar okuyor, şiir yazmayı deniyordum.</p>

  <p class="normal">Bir gün kadınlar ayine gitmişler, patronum ise rahatsız olduğundan evde kalmıştı.</p>

  <p class="normal">Bana, “Victor gülüp duruyor. Sözde sen şiir yazıyormuşsun. Doğru mu bu? Haydi bana okusana!” dedi.</p>

  <p class="normal">İsteğini geri çevirmek yakışık almayacaktı. Birkaç şiir okudum.</p>

  <p class="normal">Görünüşe bakılırsa bunları beğenmemişti, ama yine de, “Devam et, devam et!” dedi.</p>

  <p class="normal">“Belki de ileride bir Puşkin olursun; Puşkin’i okudun mu?</p>

  <p class="indentmetinitalik">“Bir ev cinini mi gömüyorlar</p>

  <p class="indentmetinitalik">Yoksa bir cadıyı mı evlendiriyorlar?”</p>

  <div class="clrb"></div>

  <p class="normal">“Puşkin’in zamanında ev cinlerine inanıyorlardı ama Puşkin, herhalde onlara inanmıyor, yalnızca şaka yapıyordu.”</p>

  <p class="normal">Sonra düşünceli bir tavırla, kelimeleri uzatarak devam etti:</p>

  <p class="normal">“Evet kardeş. Senin okuman gerekiyordu, ama geç kaldın! Yaşamını nasıl sürdüreceksin Tanrı bilir. Defterini iyi bir yere sakla. Kadınların eline geçerse sana takılır, alay ederler... Kadınlar, kalp kırmayı sever.”</p>

  <p class="normal">Patron, bir süreden beri sessiz ve dalgındı. Devamlı, korkuyla etrafına bakınıyor, kapının çalması bile onu ürkütüyordu. Kimi zaman birdenbire önemsiz şeyler yüzünden haddinden fazla sinirleniyor, herkese bağırıyor, evden kaçıp gidiyor ve gecenin geç saatlerinde sarhoş bir halde dönüyordu. Yaşamında kendisinden başka kimsenin bilmediği, yüreğini paramparça eden bir olayın olduğu anlaşılıyordu. Şimdi ise tereddüt içinde, istemeyerek, sanki alışkanlık gereği yaşıyordu.</p>

  <p class="normal">Pazar günleri öğle yemeğinden sonra, saat dokuza kadar dolaşmaya çıkar, akşamları ise Yamskaya Caddesi’nde bir meyhanede otururdum. Şişman ve devamlı terleyen biri olan meyhanenin sahibi tutku derecesinde ilahi severdi. Neredeyse bütün kilise korolarının ilahi okuyucuları bunu biliyor ve onun yerinde bir araya geliyorlardı. Meyhaneci, okudukları ilahilerin karşılığında onları votka, bira ve çayla ağırlıyordu. Bu ilahi okuyucuları ayyaş ve hiç de ilginç olmayan insanlardı. Yalnızca kendilerine yapılan ikramın hatırına, gönülsüzce hemen her zaman ilahi okurlardı. Bu dindar ayyaşlar, meyhaneyi ilahi söylenebilecek bir yer olarak görmedikleri için, meyhane sahibi onları kendi odasına davet ederdi. Ben de ilahileri sadece kapının ardından dinleyebilirdim, ama sık sık meyhanede köylüler, işçiler de ilahi söylerlerdi. Meyhaneci, bu şarkıcıları şehirde arayıp bulur, pazarın kurulduğu günler şehre gelen köylüleri meyhanesine davet ederdi.</p>

  <p class="normal">Şarkıcı, daima tezgâhın başında, küçük votka şişesinin altında durduğu iskemlede oturur, başı, fıçının yuvarlak zemini üzerinde, yuvarlak bir çerçeve içindeymiş gibi görünürdü.</p>

  <p class="normal">Hepsinden iyi okuyan, her zaman güzel ilahiler seçen şarkıcı, ufak tefek, cılız biri olan saraç Kleşçov’du. Yüzü buruş buruştu. Bukleli kızıl saçları vardı. Kocaman burnu, bir ölününki gibi parlaktı. Ufacık, uykulu gözleri kıpırtısızdı.</p>

  <p class="normal">Bazen gözlerini yumar, ensesini fıçının dibine yaslar, göğsünü şişirerek, yumuşak, ama her şeyi bastıran pes perdeden tenor bir sesle şarkıya başlardı:</p>

  <p class="indentmetinitalik">“Ah tertemiz kırlara sis çökünce</p>

  <p class="indentmetinitalik">Uzak yollar gözden silinir...”</p>

  <div class="clrb"></div>

  <p class="normal">Şarkının tam bu anında ayağa kalkar, belini tezgâha yaslayarak başını geriye atar, gözlerini tavana dikerek, yürekten gelen bir sesle şarkısını sürdürürdü:</p>

  <p class="indentmetinitalik">“Ah ben nereye, nereye gideceğim?</p>

  <p class="indentmetinitalik">O geniş yolu nerede bulacağım?”</p>

  <div class="clrb"></div>

  <p class="normal">Sesi gür değildi, ama yorulmak nedir bilmiyordu. Bu ses sanki meyhanenin boğuk gürültüsünü gümüş tellerle dikiyordu. Hüzünlü sözler, inlemeler, haykırışlar bütün insanları fethediyor, sarhoşlar bile hayret edecek kadar ciddileşiyor, sessizce bakışlarını önlerindeki masaya dikerek, dalıp gidiyorlardı.</p>

  <p class="normal">Bu şarkı büyüleyici bir şekilde ruhumun derinliklerine kadar işliyor, iyi bir müziğin her zaman uyandırdığı o güçlü duygu ile dolup taşan yüreğim paramparça oluyordu.</p>

  <p class="normal">Meyhane, bir kilise gibi sessizliğe gömülüyor, şarkıcı ise iyi yürekli bir rahibi andırıyordu. Vaaz vermiyordu, ama bütün ruhuyla tüm insanlık için dürüstçe dua ediyor, sefil insan hayatının bütün acılarını dürüstçe, yüksek sesle dile getiriyordu. Her yandan sakallı adamlar ona bakıyor, vahşi yüzlerindeki çocuksu gözler dalgın dalgın kırpışıyordu. Ara sıra biri içini çekiyor, bu davranış şarkının etkileyici gücünü gösteriyordu. Bu gibi anlarda, bütün insanların yapmacık, ikiyüzlü bir hayat sürdüklerini, gerçek hayatın ise şimdi karşımda olduğunu düşünürdüm.</p>

  <p class="normal">Bir köşede, utanmazca sokak kadınlığı yapan şişman gözlü tüccar kadın Lisuha oturuyordu. Başı, şişman omuzlarına gömülmüş ağlıyor, küstah gözlerini gözyaşlarıyla usulca yıkıyordu. Onun az ötesinde, mesleğinden atılmış bir papaza benzeyen iriyarı, uzun saçlı, somurtkan bir delikanlı olan bariton Mitropolski, masanın üstüne abanmış, sarhoş yüzündeki iri gözleriyle önündeki votka kadehini seyrediyor, onu eline alıyor, ağzına götürüyor, sonra özenle ve sessizce tekrar masaya koyuyor, nedense bir türlü içemiyordu.</p>

  <p class="normal">Meyhanedeki herkes, sanki uzun zamandır unuttukları, kendileri için değerli ve yakın olan bir şeyi dikkatle dinliyorlarmış gibi tamamen hareketsiz oturuyorlardı.</p>

  <p class="normal">Kleşçov, şarkısını bitirip, mütevazı bir eda ile sandalyesine çöktüğünde, meyhaneci, yüzünde keyifli bir gülümsemeyle ona bir kadeh votka uzatırken, “Elbette çok güzel!” derdi. “Gerçi sen şarkı söylemekten çok, bir şeyler anlatıyorsun, ama yine de ustasın. Buna kimse bir şey diyemez.”</p>

  <p class="normal">Kleşçov, ağır ağır votkasını içiyor, dikkatle öksürüyor ve alçak sesle, “Sesi olan herkes şarkı söyleyebilir, ama şarkının ruhunu ancak ben ortaya çıkarabilirim,” diyordu.</p>

  <p class="normal">“Övünüp durma bakalım!”</p>

  <p class="normal">Kleşçov, aynı alçak sesle, ama bu sefer daha ısrarlı bir tavırla, “Övünülecek bir şeyi olmayan övünemez,” derdi.</p>

  <p class="normal">Meyhaneci, sıkıntıyla, “Çok kendini beğenmiş birisin Kleşçov!” diye haykırırdı.</p>

  <p class="normal">“Ne kadar kendini beğenmiş olursam olayım, ruhumdan daha yükseklere erişemem.”</p>

  <p class="normal">Köşede asık yüzlü bariton Mitropolski homurdanıyordu:</p>

  <p class="normal">“Şu azrailin şarkılarından ne anlıyorsunuz bilmem ki; solucanlar, küf bağlamış herifler!”</p>

  <p class="normal">O, kimseyle anlaşamaz, herkesle tartışır, herkesin foyasını meydana çıkarırdı. Neredeyse her pazar bu yüzden bütün şarkıcılar ve canı isteyip de gücü yeten herkes ona insafsızca dayak atardı. Meyhaneci Kleşçov’un şarkılarını sever, ama ona katlanamazdı. Herkese ondan yakınır, açıkça onu aşağılamak ve onunla alay etmek için fırsat kollardı.</p>

  <p class="normal">Bunu meyhanenin müdavimleri de, Kleşçov’un kendisi de bilirdi.</p>

  <p class="normal">Meyhaneci, “İyi bir şarkıcı, ama çok kendini beğenmiş. Ona haddini bildirmek gerekir,” derdi.</p>

  <p class="normal">Bazı müşteriler de ona katılırlardı.</p>

  <p class="normal">“Bu doğru; çok kibirli bir delikanlı!”</p>

  <p class="normal">Meyhaneci, ısrarla tekrarlayıp dururdu:</p>

  <p class="normal">“Ne diye bu kadar böbürleniyor? Ses Tanrı vergisidir. Kendisi yaratmadı ki? Hem o kadar gür sesi mi var sanki?”</p>

  <p class="normal">Meyhaneciye hak veren müşteriler, onun söylediklerini yinelerlerdi:</p>

  <p class="normal">“Doğru. Onda, sesten çok kabiliyet var.”</p>

  <p class="normal">Bir gün şarkıcı, şarkılarını okuyup meyhaneden çıkınca, meyhaneci, Lisuha’yı kandırmaya çalıştı:</p>

  <p class="normal">“Marya Yevdokimovna, şu Kleşçov’a yüzverip, onu peşine taksana. Ne kaybedersin ki?”</p>

  <p class="normal">Tüccar kadın, “Eğer daha genç olsaydım,” diyerek güldü.</p>

  <p class="normal">Meyhaneci, heyecanlı, yüksek sesle bağırmaya başladı:</p>

  <p class="normal">“Gençler ne yapabilir ki? Hele sen şu işe bir el at! Etrafında nasıl dört döneceğini göreceksin! Ona biraz acı çektir, bak o zaman nasıl şarkı söyleyecek! Haydi Yevdokimovna, sana minnettar olacağım; ne dersin?..”</p>

  <p class="normal">Ama kadın kabul etmedi. İriyarı, tombul kadın, göğsüne düşmüş şalının saçaklarıyla oynayarak, tekdüze ve uyuşuk bir sesle:</p>

  <p class="normal">“Bu iş için genç bir kız gerekir. Daha genç olsaydım, hiç tereddüt etmezdim,” dedi.</p>

  <p class="normal">Meyhaneci, hemen her zaman Kleşçov’u sarhoş etmeye çalışırdı, ama Kleşçov iki üç şarkı söyledikten ve her şarkıda bir kadeh içtikten sonra örme atkısını özenle boynuna sarar, kasketini bukleli saçlı kafasına iyice geçirir ve meyhaneden ayrılırdı.</p>

  <p class="normal">Meyhaneci, sık sık Kleşçov’a rakip şarkıcılar bulmaya çalışırdı.</p>

  <p class="normal">Saraç, şarkısını söyledikten sonra meyhaneci onu över, arkasından da heyecanla, “Haa, şimdi aklıma geldi; bugün buraya bir şarkıcı daha geldi. Buyrun kendinizi gösterin!” derdi.</p>

  <p class="normal">Bu yeni gelen şarkıcı zaman zaman gerçekten de iyi bir sesi olduğunu belli ediyordu, ama Kleşçov’un rakiplerinden hiçbirinin bu ufak tefek ve silik saraç kadar kolaylıkla, içten gelen bir sesle şarkı söylediğini anımsamıyorum.</p>

  <p class="normal">Meyhaneci biraz üzülerek söylenirdi:</p>

  <p class="normal">“Bu güzel elbette! Burada önemli olan sestir; ruh ise...”</p>

  <p class="normal">Müşteriler kıs kıs gülerlerdi:</p>

  <p class="normal">“Anlaşılan, kimse saraçla başa çıkamaz!”</p>

  <p class="normal">Kleşçov ise kızıl ve gür kaşlarının altından herkesi gözden geçirerek, sakin ve nazik bir ses tonuyla meyhaneciye:</p>

  <p class="normal">“Boşuna uğraşıyorsunuz. Bana rakip bir şarkıcı bulamazsınız. Benim yeteneğim Tanrı vergisi,” derdi.</p>

  <p class="normal">“Hepimiz Tanrı vergisiyiz.”</p>

  <p class="normal">“Votka ısmarlaya ısmarlaya iflas edeceksiniz, ama yine de bulamayacaksınız.”</p>

  <p class="normal">Meyhaneci kıpkırmızı kesilir ve homurdanırdı:</p>

  <p class="normal">“Belli olmaz, hiç belli olmaz.”</p>

  <p class="normal">Kleşçov ise ayak diretirdi:</p>

  <p class="normal">“Şunu da söylemeliyim ki, şarkı söylemek, örneğin, horoz dövüşü gibi değildir.”</p>

  <p class="normal">“Bunu ben de biliyorum! Ne diye bana sataşıyorsun?”</p>

  <p class="normal">“Sataşmıyorum. Sadece ispatlıyorum. Eğer şarkı sadece bir eğlenceyse, o zaman şeytan işi demektir.”</p>

  <p class="normal">“Yetti artık! En iyisi sen biraz daha şarkı söyle...”</p>

  <p class="normal">Kleşçov, hafifçe öksürerek, “Ben her zaman şarkı söyleyebilirim. Hatta uykuda bile,” diye kabul eder ve şarkıya başlardı.</p>

  <p class="normal">Bütün önemsiz şeyler, sözcük ve amaçların bütün pisliği, meyhaneye özgü bayağılıklar bir duman gibi mucizevi bir şekilde uçup gidiyordu. Aşk ve hüzün dolu, saf ve hülyalı bambaşka bir yaşam soluğu meyhanedekilerin üzerine hafifçe eserdi.</p>

  <p class="normal">Bu adamı kıskanıyor, onun yeteneğine, insanlar üzerindeki etkileyici gücüne imreniyordum. Bu gücü öyle olağanüstü bir şekilde kullanıyordu ki! Bu saraçla tanışmak ve onunla uzun uzun konuşmak istiyordum, ama yanına gitmeye cesaretim yoktu. Kleşçov’un, sanki önünde kimseyi görmüyormuş gibi donuk gözleriyle herkese tuhaf bir bakışı vardı. Sonra onda hoşuma gitmeyen, onu sevmemi engelleyen bir şeyler de vardı. Oysa bu adamı şarkı söylemediği zamanlarda da sevmek isterdim. Hele bir yaşlı gibi kasketini kafasına sımsıkı geçirmesi, sonra, “Bunu bana sevgilim ördü; gencecik bir kız!” diyerek kırmızı atkısını gösterişli bir havayla boynuna dolamasını görmek çok tatsız bir şeydi.</p>

  <p class="normal">Şarkı söylemediği zamanlar kurumlu tavırlar takınır, suratını asar, ölü, donmuş burnunu parmağıyla ovuşturur, sorulan soruları pek kısa olarak, gönülsüzce yanıtlardı.</p>

  <p class="normal">Bir gün onun yanına oturup bir şey sorduğumda yüzüme bile bakmadan,”Defol buradan delikanlı!” dedi.</p>

  <p class="normal">Bariton Mitropolski’den daha çok hoşlanıyordum. Meyhaneye geldiğinde ağır bir yük taşıyan adamın yürüyüşüyle köşesine gider, sandalyesini ayağıyla çekip oturur, dirseklerini masaya yaslayarak, büyük, gür saçlı kafasını avuçlarının içine alırdı. Hiç konuşmadan iki üç kadeh içtikten sonra gürültüyle boğazını temizlerdi. Herkes irkilerek ona doğru döner, o ise çenesini avuçlarına yaslayarak küstahça insanlara bakardı. Perişan, tarak girmemiş saçları yele gibi, şiş ve esmer yüzüne dökülürdü.</p>

  <p class="normal">Aniden gürleyen bir sesle sorardı:</p>

  <p class="normal">“Ne bakıyorsunuz? Ne görüyorsunuz?”</p>

  <p class="normal">Kimi zaman ona, “Orman devi görüyoruz,” diye karşılık verirlerdi.</p>

  <p class="normal">Bazı akşamlar hiç konuşmadan içip, ayaklarını ağır ağır sürüyerek, yine sessizce çıkıp giderdi, ama birkaç kez onun bir peygambere öykünerek insanları suçladığını da duydum:</p>

  <p class="normal">“Ben Tanrı’nın namuslu bir hizmetkârıyım ve sizi Yesu gibi suçluyorum. İğrenç insanların, düzenbazların ve her tür aşağılık adamın alçak hırslarının çamuruna gömülmüş bir halde yaşadıkları Ariel şehrine lanet olsun. Lanet olsun o gemilere ki, sizin gibi sarhoş, obur, döküntü insanları dünyanın dört bir yanına taşıyorlar! Siz sayılamayacak kadar çoksunuz lanetliler. Toprak ana bile sizi kabul etmeyecek.”</p>

  <p class="normal">Sesi öylesine gürüldeyerek çıkardı ki, pencerenin camları zangırdardı; bu da insanların çok hoşuna gider, peygamberlerini överlerdi.</p>

  <p class="normal">“Amansızca vuruyor tüylü it!”</p>

  <p class="normal">Onunla arkadaşlık kurmak kolaydı; içki ve meze yeterliydi. Bir sürahi votka ve en sevdiği yemek olan kırmızı biberli sığır ciğeri isterdi. Bu meze, insanın ağzını, içini yakar, kavururdu. Ona hangi kitapları okumam gerektiğini sorduğumda sert sert gözümün içine bakarak soruyla karşılık verdi:</p>

  <p class="normal">“Okuyup da ne olacak?”</p>

  <p class="normal">Ama şaşkınlığımı görünce yumuşayarak, uğultulu sesiyle bağırdı:</p>

  <p class="normal"><span class="ideitalik">“Tevrat</span>’ı okudun mu?”</p>

  <p class="normal">“Okudum.”</p>

  <p class="normal"><span class="ideitalik">“Tevrat</span>’ı oku! Başka bir şey okuma! Dünyanın tüm bilgeliği onun içindedir. Onu yalnızca kalın kafalılar anlamaz. Yani hiç kimse anlamaz. Sen neyin nesisin? Şarkı mı söylüyorsun?”</p>

  <p class="normal">“Hayır.”</p>

  <p class="normal">“Neden? Şarkı söylememek gerek. Bu, dünyanın en saçma işidir.”</p>

  <p class="normal">Yan masadan biri sordu:</p>

  <p class="normal">“Ama sen de şarkı söylüyorsun!”</p>

  <p class="normal">“Ben işsiz güçsüz adamın tekiyim. Ne olmuş yani?”</p>

  <p class="normal">“Hiç...”</p>

  <p class="normal">“Bu yeni bir şey değil. Herkes senin kafanda hiçbir şey olmadığını bilir ve hiçbir zaman olmayacağını da...”</p>

  <p class="normal">O herkesle, elbette benimle de bu tavırla konuşuyordu. Gerçi iki üç içki ve meze ikramımdan sonra bana daha yumuşak davranmaya başlamıştı; hatta bir gün sesinde şaşkınlık ifade eden bir tavırla bana şöyle dedi:</p>

  <p class="normal">“Sana bakıyorum, ama bir türlü anlamıyorum. Nesin, kimsin, ne yaparsın? Hay kahrolası!”</p>

  <p class="normal">Kleşçov’a karşı tutumu anlaşılmazdı. Şarkılarını keyifle, hatta kimi zaman nazik bir gülümsemeyle dinlerdi, ama onunla görüşmez, ondan kaba bir dille ve küçümseyerek söz ederdi.</p>

  <p class="normal">“Odun kafalının teki! Sadece nefes almasını biliyor, söylediği şarkıları anlıyor, ama yine de eşek!”</p>

  <p class="normal">“Niye?”</p>

  <p class="normal">“Doğuştan öyle!..”</p>

  <p class="normal">Ayık olduğu bir sırada onunla konuşmak isterdim, ama ayıkken herkese bulanık, kederli gözlerle bakar ve sadece homurdanırdı. Birisi bana, bu sürekli sarhoş gezen adamın Kazan Akademisinde okuduğunu ve piskopos da olabileceğini söylemiş, ama ben inanmamıştım. Bir gün ona kendimden söz ederken, Piskopos Hrisanf’tan da söz açtım. Bariton, sert bir hareketle başını kaldırarak, “Hrisanf mı? Onu tanırım. Benim hocam ve koruyucumdu; Kazan Akademisinde... Pamva Berinda’nın çok doğru söylediği gibi, Hrisanf, altın bir çiçektir. Evet, Hrisanf, altın bir çiçekti!..”</p>

  <p class="normal">“Peki, Pamva Berinda kim?” diye sordum.</p>

  <p class="normal">Mitropolski, kısaca, “Seni ilgilendirmez,” diye yanıtladı.</p>

  <p class="normal">Evde defterime, “Pamva Berinda’yı ne yapıp edip okumalıyım,” diye not düştüm. Zihnimi meşgul eden bir sürü sorunun yanıtını bu Berinda’da bulacağımı düşünüyordum.</p>

  <p class="normal">Bu şarkıcı, benim bilmediğim birtakım adları, tuhaf sözcük birleşimlerini kullanmayı çok seviyor, bu da benim sinirime dokunuyordu.</p>

  <p class="normal">“Hayat, Anisya değildir,” derdi.</p>

  <p class="normal">“Anisya kim?” diye sorardım.</p>

  <p class="normal">“Yararlı biri,” diye cevaplardı.</p>

  <p class="normal">Şaşkınlığım onu eğlendirirdi.</p>

  <p class="normal">Bu sözcükler ve akademide öğrenim görmüş olması, bana çok şey bildiğini düşündürürdü.</p>

  <p class="normal">Onun hiçbir şeyden bahsetmek istememesi, konuştuğu şeylerin de anlaşılmaz olması beni çok üzerdi. Belki de ben soru sormayı beceremiyordum, ama ne olursa olsun bu adam ruhumda iz bırakıyordu. Yesu’yu taklit ederek yaptığı suçlamalardaki sarhoşça pervasızlık hoşuma gidiyordu.</p>

  <p class="normal">“Ey yeryüzünün kokmuş pislikleri,” diye homurdanıyordu. “Sizde kötüler şan şöhret içinde yaşar, iyiler ise kovulur. O korkunç gün gelip çatacak ve siz pişman olup, tövbe edeceksiniz, ama geç olacak, geç!”</p>

  <p class="normal">Bu homurtuyu dinlerken “Haroşoye Delo”yu, böylesine kolay ve üzücü bir şekilde mahvolup giden çamaşırcı Natalya’yı, kirli dedikodu bulutları içinde kaybolan Kraliçe Margot’yu anımsıyordum. Artık benim de anımsayabileceğim bir şeyler vardı.</p>

  <p class="normal">Bu adamla kısa tanışıklığım tuhaf bir şekilde sona erdi. İlkbaharda ona kırda, ordugâh yakınlarında rastladım. Tek başına, yüzü gözü şişmiş bir halde başını sallayarak bir deve gibi yürüyordu.</p>

  <p class="normal">Kısık bir sesle, “Dolaşıyor musun?” diye sordu. “Hadi beraber yürüyelim. Ben de dolaşıyorum. Hastayım kardeşim, ben...”</p>

  <p class="normal">Hiç konuşmadan birkaç adım yürüdük ve birdenbire, bir çadır yerinden kalan çukurda bir adam gördük: Omzunu çukurun kenarına yaslamış bir halde, yana eğilmiş, çukurun dibinde oturuyordu. Paltosu da, sanki çıkarmak isteyip de becerememiş gibi, bir taraftan kulaklarından yukarı çıkmıştı.</p>

  <p class="normal">Şarkıcı durarak, “Bir sarhoş,” dedi, ama adamın eli altında, taze çimenler üzerinde kocaman bir tabanca, biraz ilerisinde bir kasket, kasketin yanında da biraz içilmiş bir votka şişesi vardı. Şişenin boş ağzı yeşil otların arasına gömülmüştü. Adamın yüzü mahçup bir tavırla paltonun altına saklanmıştı.</p>

  <p class="normal">Bir iki dakika kadar konuşmadan durduk; sonra Mitropolski, bacaklarını genişçe açarak, “Kendini vurmuş,” dedi.</p>

  <p class="normal">Adamın sarhoş değil de, ölü olduğunu hemen anlamıştım, ama bu öyle umulmadık bir durumdu ki, inanmak istemiyordum. Paltosunun altından çıkan kocaman, pürüzsüz kafaya, mosmor kesilmiş kulağa bakarken ne acıma ne de korku duymadığımı anımsıyorum. Böyle tatlı bir ilkbahar gününde bir insanın kendini öldürebilmiş olmasına inanmak zordu.</p>

  <p class="normal">Bariton, sanki üzülmüş gibi tıraşsız yanaklarını sertçe ovuşturarak, kısık bir sesle, “Yaşlı adam,” dedi. “Ya karısı kaçıp gitmiş ya da başkalarının parasını yemiştir.”</p>

  <p class="normal">Beni polis çağırmam için şehre yolladı, kendisi de ayaklarını sarkıtıp, çukurun kenarına oturdu. Soğuktan üşüyerek, yıpranmış paltosuna sımsıkı sarındı. Polise, bir adamın kendini öldürdüğünü bildirdikten sonra koşarak geri döndüm, ama bu arada bariton, ölünün votkasını içip bitirmişti; boş şişeyi sallayarak beni karşıladı.</p>

  <p class="normal">“İşte onun sonunu getiren şey!” diye homurdandı ve şişeyi öfkeyle yere vurdu. Şişe tuz buz oldu.</p>

  <p class="normal">Arkamdan yetişen polis, çukuru gözden geçirdi. Kasketini çıkardı. Tereddütle haç çıkardı, sonra baritona, “Sen de kimsin?” diye sordu.</p>

  <p class="normal">“Seni ilgilendirmez.”</p>

  <p class="normal">Polis bir an düşündükten sonra daha kibarca sordu:</p>

  <p class="normal">“Şurada bir ölü yatıyor, siz ise sarhoşsunuz. Bu ne demek oluyor?”</p>

  <p class="normal">Bariton, göğsünü yumruklayarak, gururla, “Ben yirmi yıldır sarhoşum,” dedi.</p>

  <p class="normal">Votkayı içtiği için onu tutuklayacaklarına emindim.</p>

  <p class="normal">Şehirden insanlar koşup geliyorlardı. Arabayla sert tavırlı bir komiser geldi, çukura indi ve kendini öldürmüş adamın paltosunu kaldırarak yüzüne göz attı:</p>

  <p class="normal">“Onu ilk gören kim?”</p>

  <p class="normal">Mitropolski, “Ben,” dedi.</p>

  <p class="normal">Komiser ona baktı ve iç karartıcı bir sesle, “Aman ne güzel!” dedi.</p>

  <p class="normal">Toplananların sayısı on beşi bulmuştu. Soluk soluğa, heyecanla çukura bakıyorlar, etrafında dönüp duruyorlardı.</p>

  <p class="normal">İçlerinden biri bağırdı:</p>

  <p class="normal">“Bu bizim sokaktan bir memur. Onu tanıyorum!”</p>

  <p class="normal">Bariton, kasketini çıkarmış, sallanarak komiserin önünde duruyor, anlaşılmaz boğuk sözcüklerle bağırıp çağırarak onunla tartışıyordu; sonra komiser, onu göğsünden itti. Bariton sendeleyerek yere düştü. Bunun üzerine komiser ağır ağır cebinden bir sicim çıkardı, baritonun alışkanlıkla hep arkasında kavuşturduğu ellerini bağladı ve kızgınlıkla izleyicilere bağırmaya başladı:</p>

  <p class="normal">“Çekilin şuradan serseriler!”</p>

  <p class="normal">Sulu, kırmızı gözlü bir polis daha koşarak yetişti. Yorgunluktan ağzı açık kalmıştı. Baritonun bağlı olduğu sicimin ucundan tuttu ve ağır ağır onu şehre götürdü.</p>

  <p class="normal">Ben de üzüntüyle kırdan döndüm.</p>

  <p class="normal">Mitropolski’nin suçlayıcı boğuk sesi hafızamda yankılanıyordu:</p>

  <p class="normal">“Ariel şehrine lanet olsun!”</p>

  <p class="normal">Ve gözümün önüne acıklı bir sahne geliyordu; polis, ağır ağır cebinden bir ip parçası çıkarıyor, korkunç peygamber ise kıllı, kırmızı ellerini alışkın ve ustaca bir tavırla, uysalca arkasında kavuşturuyor.</p>

  <p class="normal">Bir süre sonra peygamberi jandarma gözetimi altında başka bir şehre sürdüklerini öğrendim, ardından Kleşçov da kayıplara karıştı; iyi bir evlilik yapmış, taşra illerinden birine yerleşerek, orada bir saraç dükkânı açmıştı.</p>

  <p class="normal">Saracın şarkılarını patrona öylesine övmüştüm ki, bir gün bana, “Gidip dinleyelim,” dedi.</p>

  <p class="normal">İşte şimdi, küçük masanın başında şaşkınlıkla kaşlarını kaldırmış, gözleri büyümüş bir halde karşımda oturuyor.</p>

  <p class="normal">Yolda benimle dalga geçmişti. Meyhaneye girdiğimiz ilk dakikalarda da benimle, oradaki insanlarla ve içerideki boğucu havayla sürekli alay edip durmuştu. Saraç şarkı söylemeye başlayınca, alaycı bir tavırla gülümsedi ve bardağına bira doldurmaya başladı, ama bardağı yarıya kadar doldurunca durdu:</p>

  <p class="normal">“Vay canına!” dedi.</p>

  <p class="normal">Eli titriyordu. Şişeyi usulca masaya bıraktı ve büyük bir dikkatle dinlemeye koyuldu:</p>

  <p class="normal">Kleşçov, şarkısını bitirince patronum içini çekti: “Evet kardeş. Gerçekten de şarkı söyleyebiliyor. Lanet olsun! Sıcak bastı!”</p>

  <p class="normal">Saraç başını geriye atıp, gözlerini tavana dikerek yine şarkı söylemeye başladı:</p>

  <p class="indentmetinitalik">“Zengin bir köyün temiz kırlarında</p>

  <p class="indentmetinitalik">Bir genç kız yürüyordu...”</p>

  <div class="clrb"></div>

  <p class="normal">Patron, başını sallayıp gülümseyerek, “İşte şarkı böyle söylenir,” diye mırıldandı.</p>

  <p class="normal">Kleşçov ise bir kaval gibi inliyordu:</p>

  <p class="indentmetinitalik">“Güzel kız ona cevap veriyor.</p>

  <p class="indentmetinitalik">Ben öksüzüm; beni kim ne yapsın.”</p>

  <div class="clrb"></div>

  <p class="normal">Patronum kıpkırmızı kesilmiş, gözlerini kırpıştırarak, “Ne kadar güzel!” diye fısıldıyor. “Vay şeytan. Ne kadar güzel söylüyor!”</p>

  <p class="normal">Ona bakıyor ve seviniyorum.</p>

  <p class="normal">Şarkının ağlamaklı sözleri, meyhanenin gürültüsünü bastırarak, giderek daha güçlü, daha güzel, daha duygulu çınlıyor:</p>

  <p class="indentmetinitalik">“Köyümüzde insanlar yabanidirler</p>

  <p class="indentmetinitalik">Benim gibi bir kızı eğlenceye davet etmezler</p>

  <p class="indentmetinitalik">Ah! Ben yoksulum, kılıksızım</p>

  <p class="indentmetinitalik">Hizmetçilik yapmam için bir dul adam</p>

  <p class="indentmetinitalik">Beni karısı yapmak istedi</p>

  <p class="indentmetinitalik">Böyle bir kadere boyun eğemem.”</p>

  <div class="clrb"></div>

  <p class="normal">Patronum utanmadan ağlamaya başladı. Başını önüne eğmiş, gaga burnunu çekiyor, gözyaşları dizlerine damlıyordu.</p>

  <p class="normal">Üçüncü şarkıdan sonra heyecanla, ezile büzüle, “Burada daha fazla oturamam. Bunalıyorum. Şu kokular müthiş! Eve gidelim,” dedi.</p>

  <p class="normal">Ama sokakta bana şöyle bir öneride bulundu:</p>

  <p class="normal">“Haydi Peşkov, bir lokantaya gidelim de bir şeyler yiyelim. Eve gitmek istemiyorum.”</p>

  <p class="normal">Pazarlık etmeden bir kızağa bindik. Yol boyunca sustu. Lokantada, köşedeki bir masaya yerleştikten sonra etrafına bakınarak, kızgın ve sıkıntılı bir tavırla, alçak sesle hemen konuşmaya başladı:</p>

  <p class="normal">“Herif beni çok duygulandırdı. İçime öyle bir hüzün çöktü ki... Hayır, sen okuyan, düşünüp taşınan bir insansın; söyle bakalım nedir bu şeytanlıklar, anlat bakalım... Kırk yılımı geride bıraktım; karım, çocuklarım var, ama içimi dökeceğim kimsem yok. Bazen içimi dökmek, her şeyden bahsetmek istiyor, ama kimseyi bulamıyorum. Karımla konuşmaya kalksam, bir şey anlamaz. Hem karım ne yapacak ki? Onun çocukları var... Ev işleriyle meşgul. O, benim ruhuma tamamen uzak. Âdet olduğu gibi, kadın, ancak ilk çocuğa kadar arkadaşındır. Sözde karım olacak... İşte sen de görüyorsun. Ondan ne köy olur, ne kasaba. Cansız bir et yığını; içim sıkılıyor kardeş...”</p>

  <p class="normal">Soğuk, acı birayı sinirli bir hareketle içti. Bir süre hiç konuşmadı. Uzun saçlarını kabartarak yeniden konuşmaya başladı:</p>

  <p class="normal">“Genellikle insanlar alçaktır kardeş! Örneğin sen işçilerle konuşup duruyorsun. Anlıyorum; bir sürü haksızlık, rezillik oluyor. Bunlar doğru kardeş. Onların hepsi hırsız! Söylediklerini anlıyorlar mı sanki? Zerre kadar bir şey anlamıyorlar. Evet, Pyotr, Osip... Bunlar dalavereci! Benim hakkımda söylediğin kötü sözlerin hepsini bana yetiştiriyorlar. Ne oldu kardeş?”</p>

  <p class="normal">Şaşkın bir halde susuyordum.</p>

  <p class="normal">Patron, gülerek, “İşte böyle,” dedi. “İran’a gitmeyi düşünmekte haklıydın! Bari orada hiçbir şey anlamazdın. Dilleri başka! Oysa kendi dilinde bir sürü rezilce şey işitirsin.”</p>

  <p class="normal">“Osip, benim hakkımda bir şeyler mi anlatıyor?” diye sordum.</p>

  <p class="normal">“Elbette ya! Ne sandın? Hepsinden çok o konuşuyor; boşboğazın teki. O çok sinsi biridir kardeş. Hayır Peşkov, onlar senin sözlerini anlamıyor. Doğru değil mi? Söz neye yarar ki? Sonbaharda yağan kar gibidir. Çamurun üstüne yağınca erir. Çamur daha da çoğalır, o kadar. Sen en iyisi çeneni sıkı tut!”</p>

  <p class="normal">Patronum bardak bardak bira içiyor; sarhoş olmadan, gittikçe daha hızlı ve daha hızlı konuşuyordu.</p>

  <p class="normal">Etrafına bakındıktan sonra sesini alçalttı ve şunları söyledi:</p>

  <p class="normal">“Bir zamanlar kendime bir gönül arkadaşı bulmuştum. Dul bir kadınla karşılaştım. Kocasını kalpazanlıktan Sibirya’ya sürgüne yollamışlar. Orada hapiste yatıyor. Kadınla tanıştım. Beş kuruşu yoktu. Anlarsın ya! O cinsten bir kadın. Muhabbet tellalı bana tanıştırdı. Ona dikkatle baktım; çok tatlı bir kadındı! Güzeller güzeli, genç... Tek kelimeyle mükemmeldi. Bir iki kez buluştuktan sonra ona şöyle dedim; ‘Senin kocan dolandırıcı, sen de namussuz bir hayat sürüyorsun. Niçin onun peşinden gidiyorsun?’ Evet, kadın kocasının peşinden gidip, oraya yerleşecekti. Kadın, bana şöyle dedi: ‘O ne olursa olsun, onu seviyorum. O, benim gözümde iyi bir erkek. Belki de bu suçu benim yüzümden işlemiştir. Eğer ben günah işliyorsam onun içindir. Ona para gerekli... O soylu bir insan; iyi yaşamaya alışkın. Yalnız olsaydım namuslu bir hayat sürerdim. Siz de iyi bir insansınız ve sizden çok hoşlanıyorum, ama bu konuyu bir daha açmayın!’ Üzerimdeki tüm parayı, seksen küsur rubleyi çıkarıp ona verdim ve ‘Beni bağışlayın, ama sizinle daha fazla kalamam,’ dedim ve çıkıp gittim. İşte böyle...”</p>

  <p class="normal">Sustu; birden sarhoş olmuştu. Yıkılırken mırıldandı:</p>

  <p class="normal">“Altı kez evine gittim. Bunun nasıl bir şey olduğunu sen anlayamazsın. Belki altı kez daha evinin kapısından döndüm. İçeri girmeye cesaretim yoktu. Şimdi o gitti.”</p>

  <p class="normal">Elini masanın üstüne koydu, parmaklarını oynatarak, fısıltıyla şöyle dedi:</p>

  <p class="normal">“Tanrı bir daha onu karşıma çıkarmasın. Tanrı korusun! Yoksa her şey mahvolur! Haydi eve gidelim! Haydi!..”</p>

  <p class="normal">Yola koyulduk. Sendeliyor ve homurdanıyordu:</p>

  <p class="normal">“İşte böyle kardeş...”</p>

  <p class="normal">Anlattığı hikâye beni şaşırtmamıştı...</p>

  <p class="normal">Olağandışı bir şeyin başına gelmesini uzun zamandır bekliyordum, ama hayat hakkında anlattıkları, özellikle Osip’le ilgili sözleri beni altüst etmişti...</p>
</body>
</html>
