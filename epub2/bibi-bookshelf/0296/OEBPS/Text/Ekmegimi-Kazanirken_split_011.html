<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ekmegimi-Kazanirken</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">II</h2>

  <p class="normal">Dedem beni avluda karşıladı. Diz çökmüş, elinde baltayla bir kama yontuyordu. Sanki başıma fırlatıp atacakmış gibi baltayı kaldırdı. Kasketini çıkardıktan sonra alaycı bir tavırla:</p>

  <p class="normal">“Günaydın muhterem efendimiz! Asilzâdemiz görevini bıraktı demek! Eh, artık dilediğiniz gibi yaşayabilirsiniz! Evet. Ah, sizler yok musunuz...”</p>

  <p class="normal">Ninem, aceleyle:</p>

  <p class="normal">“Anladık, anladık,” diyerek dedemin lafını kesti ve odaya girip semaveri koyarken anlatmaya başladı:</p>

  <p class="normal">“Deden artık büsbütün iflas etti. Ne kadar parası varsa, hepsini faizle işletsin diye vaftiz evladı Nikolay’a vermiş. Ama herhalde ondan makbuz almamış. Artık aralarında ne geçti bilmiyorum. Ama bildiğim tek şey; deden iflas bayrağını çekti, bütün parası battı. Bütün bunlar fakirlere yardım etmediğimizden, bahtsız insanlara acımadığımızdan başımıza geldi. Tanrı bizim için ‘Bu serveti Kaşirin’lere niye verdim ki?’ diye düşünmüştür. Elbette düşündü ve her şeyimizi elimizden aldı.”</p>

  <p class="normal">Etrafına bakındıktan sonra ekledi:</p>

  <p class="normal">“İhtiyarı fazla bunaltmasın diye Tanrı’nın biraz gözüne girmeye uğraşıyor, güçlükle kazandığım paraları geceleri gizlice sadaka olarak dağıtıyorum. İstersen, bu akşam gidelim, param var.”</p>

  <p class="normal">Dedem geldi, gözlerini kısarak:</p>

  <p class="normal">“Ne o, tıkınmaya mı niyetlendiniz?” diye sordu.</p>

  <p class="normal">Ninem:</p>

  <p class="normal">“Seninkini yemiyoruz,” dedi. “Eğer istersen, bizimle otur. Sana da yetecek kadar yemeğimiz var.”</p>

  <p class="normal">Masanın başına oturdu ve sessizce:</p>

  <p class="normal">“Doldur, hadi!” diye mırıldandı.</p>

  <p class="normal">Odadaki her şey eski yerindeydi. Sadece bir zamanlar annemin oturduğu köşe hüzünlü bir şekilde boş kalmıştı. Bir de dedemin yatağının üstünde, duvarda, kocaman baskı harfleriyle yazılmış bir kâğıt asılıydı:</p>

  <p class="normal">“Ey kurtarıcımız ölümsüz İsa! Senin kutsal adın hayatımın her günü ve her saatinde benimle birlikte olsun.”</p>

  <p class="normal">“Kim yazdı bunu?”</p>

  <p class="normal">Dedem yanıtlamadı. Ninem, biraz bekledikten sonra gülümseyerek:</p>

  <p class="normal">“O kâğıt yüz ruble değerinde!” dedi.</p>

  <p class="normal">Dedem:</p>

  <p class="normal">“Bu seni ilgilendirmez!” diye haykırdı. “Varımı yoğumu yabancılara dağıtacağım.”</p>

  <p class="normal">Ninem sakince:</p>

  <p class="normal">“Dağıtacak bir şeyin kalmadı. Olduğu zaman da dağıtmıyordun ki,” dedi.</p>

  <p class="normal">Dedem:</p>

  <p class="normal">“Sus!” diye feryat etti.</p>

  <p class="normal">Burada her şey yolunda, her şey eskisi gibi. Bir köşede, sandığın üstündeki çamaşır sepetinin içindeki Kolya uykudan uyanıp bize baktı. Gözlerinin mavi çizgileri, gözkapaklarının altından zar zor seçilebiliyor. Daha solmuş, daha da erimiş. Beni tanımadı, sessizce başını çevirip gözlerini kapadı.</p>

  <p class="normal">Sokakta beni üzücü haberler bekliyormuş. Viyahir, Kutsal Hafta’da “Rüzgâr çarpması”ndan ölmüş. Hobi, şehre taşınmış. Yazga’nın bacakları tutulmuş, gezemiyormuş. Bu haberleri bana ileten kara gözlü Kostroma kızgın kızgın:</p>

  <p class="normal">“Bu çocuklar da ne kadar erken ölüyorlar!” dedi.</p>

  <p class="normal">“Ama ölen sadece Viyahir değil mi?”</p>

  <p class="normal">“Hiç fark etmez. Sokaktan ayrılanlar ölmüş sayılır. Tam birbirinize alışıp dost oluyorsunuz, derken bir arkadaşınızı işe veriyorlar ya da ölüyor. Sizin avlunuza, Çesnokov’lara, Yevseyenko diye yeni birileri taşınmış. Oğulları Nüşka, çok iyi, becerikli bir çocuk. İki kız kardeşi var; biri daha küçük, diğeri topal, koltuk değneğiyle gezen, güzel bir kız.”</p>

  <p class="normal">Biraz düşünüp ekledi:</p>

  <p class="normal">“Çurka ile ben ona âşık olduk, kardeşim. Devamlı kavga ediyoruz.”</p>

  <p class="normal">“Kızla mı?”</p>

  <p class="normal">“Yok canım. Kendi aramızda. Kızla da nadiren...”</p>

  <p class="normal">Delikanlıların, hatta büyük adamların âşık olduklarını elbette biliyordum. Hatta bunun kaba anlamından da haberim vardı. Bu durumdan hoşlanmadım, Kostroma’ya da acıdım. Onun biçimsiz kaba saba vücuduna, kızgın, kara gözlerine bakmak bana sıkıntı veriyordu.</p>

  <p class="normal">Topal kızı aynı günün akşamı gördüm. Merdivenden avluya inerken koltuk değneklerini düşürmüş, ince elleriyle tırabzanlara yapışarak, narin, çelimsiz vücuduyla basamaklarda öylece kalmıştı. Koltuk değneğini kaldırmak istedim, ama sargılı kollarımı iyi hareket ettiremiyordum. Uzun süre uğraştım ve canım sıkıldı.</p>

  <p class="normal">Kız ise benden daha yukarıda durarak sessizce gülüyordu.</p>

  <p class="normal">“Ellerine ne oldu?”</p>

  <p class="normal">“Haşladım.”</p>

  <p class="normal">“Ben de topallıyorum işte. Sen bu avludan mısın? Hastanede çok mu yattın? Ben uzun süre yattım.”</p>

  <p class="normal">İçini çektikten sonra ekledi:</p>

  <p class="normal">“Çok uzun süre!”</p>

  <p class="normal">Mavi benekli, beyaz bir elbise giymişti. Elbise eski, ama temizdi. Düzgün taranmış saçları, göğsüne kalın, kısa bir örgü halinde düşmüştü. İri gözlü, ciddi bakışlıydı. Gözlerinin sakin derinliğinde mavi bir alev, zayıf, sivri burunlu yüzünü aydınlatarak parıldıyordu. Hoş bir gülümseyişi vardı, ama ben hoşlanmamıştım. Hastalıklı vücudu sanki:</p>

  <p class="normal">“Lütfen, bana dokunmayın!” der gibiydi.</p>

  <p class="normal">Arkadaşlarım ona nasıl âşık olabilmişlerdi?</p>

  <p class="normal">Büyük bir istekle, adeta övünür gibi anlatıyordu:</p>

  <p class="normal">“Ben uzun süredir topallıyorum. Komşu kadın bana büyü yaptı. Annemle kavga etti, ona kötülük olsun diye beni büyüledi. Hastanede korkmuş muydun?”</p>

  <p class="normal">“Evet.”</p>

  <p class="normal">Yanında sıkılıyordum, eve girdim.</p>

  <p class="normal">Gece yarısına doğru ninem beni okşayarak uyandırdı.</p>

  <p class="normal">“Gidiyoruz değil mi? Başkalarına iyiliğin dokunursa ellerin daha çabuk iyileşir.”</p>

  <p class="normal">Koluma girdi, bir körü götürür gibi, karanlıkta beni götürdü. Gece karanlık ve nemliydi. Rüzgâr hızla akan bir nehir gibi durmadan esiyor, ıslak kumlar insanın ayaklarına yapışıyordu. Ninem, yoksul evciklerin karanlık pencerelerine usulcacık yaklaşıyor, üç defa haç çıkararak pencere kenarlarına beş kopek ya da üç gevrek bırakıyor, sonra yıldızsız gökyüzüne bakıp:</p>

  <p class="normal">“Göklerin kutsal kraliçesi! İnsanlara yardım et! Hepimiz senin karşında günahkârız Meryem Ana!” diye fısıldıyordu.</p>

  <p class="normal">Evden uzaklaştıkça çevremizdeki karanlık daha da derinleşiyor ve cansızlaşıyordu. Geceleyin gökyüzü, uçsuz bucaksız bir karanlığa gömülmüş, ayı ve yıldızları sonsuza kadar saklamış gibiydi. Bir yerlerden çıkan bir köpek karşımızda durup hırlamaya başladı. Gözleri karanlıkta parlıyordu. Ürkerek nineme sokuldum. Ninem:</p>

  <p class="normal">“Yok bir şey,” dedi. “Sadece bir köpek, şeytan değil. Şeytan için vakit geç oldu. Horozlar öttü bile!”</p>

  <p class="normal">İşaret ederek köpeği yanına çağırdı, okşadı.</p>

  <p class="normal">“Bana bak köpekçik, küçük torunumu korkutma!”</p>

  <p class="normal">Köpek bacaklarıma sürtündü ve üçümüz birlikte yürüdük. Ninem gizli sadakasını pencere kenarlarına bırakmak üzere on iki kez pencerelere yaklaştı. Gün ağarmaya başlamıştı.</p>

  <p class="normal">Gri evler karanlıktan sıyrılıyor, Napolnaya Kilisesi’nin çan kulesi beyaz bir şeker gibi yükseliyordu. Mezarlığın tuğla duvarı, kullanılmış bir hasır gibi seyrekti.</p>

  <p class="normal">Ninem:</p>

  <p class="normal">“Artık bu ihtiyar yoruldu,” dedi. “Eve dönme vakti geldi! Yarın kadınlar uyandığı zaman, Meryem Ana’nın yavrularına bir şeyler dağıtmış olduğunu görecek! Eğer insan her şeyden mahrumsa, bu kadarcık şey bile işe yarar! Ah, Alyoşa, halk çok yoksul, ama bu kimsenin umrunda değil!”</p>

  <p class="indentmetinitalik">“Tanrı, zenginin hiç aklına gelmiyor</p>

  <p class="indentmetinitalik">Korkunç hesap gününü düşünmüyor</p>

  <p class="indentmetinitalik">Yoksul onun ne dostu, ne de kardeşidir</p>

  <p class="indentmetinitalik">O yalnızca altın biriktirmeyi düşünür</p>

  <p class="indentmetinitalik">Oysa bu altınlar, ona cehennemde kızgın</p>

  <p class="indentmetinitalik">birer kor olacak.”</p>

  <div class="clrb"></div>

  <p class="normal">“İşte bu böyle! İnsanlar birbirini düşünmelidir. Ama Tanrı herkesi düşünür. Tekrar yanımda olduğuna çok sevindim.”</p>

  <p class="normal">Ben de, asla unutamayacağım olaylara tanık olacağımı belli belirsiz hissederek, tatlı bir sevinç duyuyordum. Kızıl tüylü, tilki gözlü, iyi ve mahzun bakışlı köpek etrafımda silkelenip duruyor.</p>

  <p class="normal">“O da bizimle kalacak mı?”</p>

  <p class="normal">“Neden olmasın? Eğer istiyorsa, varsın gelsin. Ben ona gevrek veririm. Elimde iki tane kaldı. Şu sıraya oturalım, yoruldum biraz.”</p>

  <p class="normal">Bir kapının önündeki sıraya oturduk. Köpek, kuru gevreği dişleyerek ayaklarımızın dibine uzandı. Ninem anlatmaya başladı:</p>

  <p class="normal">“Burada bir Yahudi kadın oturuyor. Hepsi birbirinden küçük dokuz çocuğu var. Ona ‘Böyle nasıl yaşıyorsun Moseyvna?’ diye soruyorum. ‘Tanrı’ya emanet yaşıyorum. Yoksa nasıl yaşayabilirim ki?’ diye cevap veriyor.”</p>

  <p class="normal">Ninemin sıcak koynuna yaslandım ve uyuyakaldım. Hayat yeniden hızla ve yoğun olarak akmaya başladı. Engin izlenim seli, her gün ruha onu büyüleyen, rahatsız eden, inciten, düşünmeye zorlayan yeni bir şeyler getiriyordu. Çok geçmeden ben de topal kızı mümkün olduğu kadar daha sık görmek, onunla konuşmak ya da kapının önündeki sırada sessizce oturmak için can atmaya başlamıştım. Onun yanında susarak oturmak da güzeldi. Bir kumru gibi tertemizdi. Don kıyısında yaşayan Kazakların hayatını olağanüstü güzel anlatıyordu. Orada, bir yağ imalathanesinde makinist olarak çalışan amcasının yanında uzun süre yaşamıştı. Sonra, bir tesviyeci olan babası Nijniy’e taşınmıştı.</p>

  <p class="normal">“Benim Çar’ın hizmetinde çalışan ikinci bir amcam daha var.”</p>

  <p class="normal">Bayram günü akşamları bütün sokak halkı kapı önüne çıkardı. Delikanlılar ve genç kızlar halka olup şarkı söyleyerek dans etmek için mezarlığa giderlerdi. Erkekler meyhanelere dağılır, sokakta sadece kadınlar ve küçük çocuklar kalırdı. Kadınlar, kapı önlerinde kumların veya sıraların üzerine yayılır, birbirlerini çekiştirerek ya da kavga gürültü çıkararak yaygara koparırlardı. Çocuklar ise top, kaydırak ya da seksek oynarlardı. Anneleri, becerikli oyuncuları teşvik edip, kötü oyuncularla alay ederek oyunlarını izlerlerdi. Etrafı, kulakları sağır eden bir gürültü ve unutulmaz bir neşe kaplardı. Büyüklerin yanımızda bulunması ve ilgisi coşkumuzu arttırır, oyunumuza özel bir canlılık, ihtiraslı bir rekabet duygusu katardı. Ama oyun, üçümüzü (Kostroma, Çurka ve beni) ne kadar sürüklerse sürüklesin, üçümüzden biri, her fırsatta kendimizi övmek için topal kızın yanına koşuyordu.</p>

  <p class="normal">“Gördün mü Ludmila, beş kukayı birden nasıl devirdim?”</p>

  <p class="normal">Kız başını art arda birkaç kez sallayarak tatlı tatlı gülümserdi.</p>

  <p class="normal">Eskiden bizim grup, her oyunda aynı takımda olmaya gayret ederdi. Şimdi ise Çurka ve Kostroma’nın farklı takımlarda oynadıklarını, her fırsatta ustalık ve güç konularında birbirleriyle rekabet etmeye çalıştıklarını görüyordum. Bu rekabet, bazen gözyaşlarına, bazen de kavga dövüş çıkarmaya kadar varıyordu. Bir kere öyle kudurmuşçasına dövüştüler ki, büyükler işe karışıp, düşmanları, köpekleri ayırır gibi, üstlerine su boşaltarak ayırmak zorunda kaldılar.</p>

  <p class="normal">Bir sırada oturan Ludmila, sağlam ayağını yere vurur, kavgacılar yanında yuvarlanınca, onları koltuk değnekleriyle iter, korkulu bir çığlık atardı:</p>

  <p class="normal">“Yeter artık!”’</p>

  <p class="normal">Yüzü mosmor olur, gözlerinin feri söner ve tıpkı saralılarda olduğu gibi yana kayardı.</p>

  <p class="normal">Bir seferinde, kaydırak oyununda, Kostroma, Çurka’nın karşısında ağır bir hezimete uğrayınca, bakkal dükkânındaki yulaf sandığının arkasına gizlenmiş, oraya çömelerek sessizce ağlamaya başlamıştı.</p>

  <p class="normal">Ürkütücü bir hali vardı: Dişleri sımsıkı kenetlenmiş, elmacık kemikleri fırlamış, kemikli yüzü taş kesilmişti. Kara, kasvetli gözlerinden ağır ve iri damlalar halinde yaşlar dökülüyordu. Onu teselli etmeye çalıştığımda, gözyaşlarına boğularak mırıldandı:</p>

  <p class="normal">“Bekle biraz, kafasına tuğla indireyim de görsün gününü!”</p>

  <p class="normal">Çurka burnu havada biri olmuştu. Damat adayı delikanlılar gibi kasketini yana kaydırıp, ellerini cebine sokarak sokağın ortasından yürüyordu. Bıçkın delikanlılar gibi dişlerinin arasından tükürmeyi öğrenmişti.</p>

  <p class="normal">“Yakında sigara içmesini de öğreneceğim,” diye söz veriyordu. “İki defa denedim, ama midem bulandı.”</p>

  <p class="normal">Bunlar hiç hoşuma gitmiyordu. Arkadaşımı kaybettiğimi görüyordum ve bence suçlu Ludmila idi.</p>

  <p class="normal">Bir akşam, topladığım kemikleri, paçavraları ve her tür pılı pırtıyı avluda ayıklarken, sendeleyip, sağ elini sallayarak Ludmila yanıma geldi.</p>

  <p class="normal">Başını üç kez sallayarak beni selamladıktan sonra, “Günaydın,” dedi. “Kostroma ile geziyor musun?”</p>

  <p class="normal">“Evet.”</p>

  <p class="normal">“Ya Çurka’yla?”</p>

  <p class="normal">“Çurka artık bizimle arkadaşlık etmiyor. Hep senin yüzünden, sana âşık oldular, dövüşüp duruyorlar.”</p>

  <p class="normal">Kıpkırmızı kesildi, alaycı bir tavırla cevap verdi:</p>

  <p class="normal">“Daha neler! Niye suçlu benmişim?”</p>

  <p class="normal">“Niye onları kendine âşık ediyorsun ki?”</p>

  <p class="normal">Kızarak:</p>

  <p class="normal">“Bana âşık olmalarını ben istemedim ki!” dedi ve giderken, “Bu çok aptalca. Ben onlardan daha büyüğüm. On dört yaşındayım. Kendinden büyük kızlara âşık olunmaz,” diye ekledi.</p>

  <p class="normal">Onu incitmek isteyerek:</p>

  <p class="normal">“Ne de çok şey biliyorsun!” diye bağırdım. “Hlistov’un kız kardeşi, şu bakkal kadın oldukça yaşlı, ama delikanlılarla dolaşıyor!”</p>

  <p class="normal">Ludmila yanıma döndü, koltuk değneğini avlunun kumlarına iyice saplayarak:</p>

  <p class="normal">“Asıl sen bir şey bilmiyorsun,” diye ağlamaklı bir sesle hızlı hızlı konuşmaya başladı. Sevimli gözleri güzel bir ışıkla alevlenmişti. “O bakkal fettan bir kadın. Ben öyle miyim ya? Ben daha küçüğüm. Bana dokunmak, çimdik atmak, başka şey yapmak da doğru değil. Kamçadal’lı Kız romanının ikinci bölümünü okumuş olsaydın, öyle konuşmazdın!”</p>

  <p class="normal">Hıçkırarak uzaklaştı. Ona acıdım. Sözlerinin altında, benim anlayamadığım bir gerçek yatıyordu. Arkadaşlarım ona niçin çimdik atıyorlardı? Bir de âşık olduklarını söylüyorlar!</p>

  <p class="normal">Ertesi gün, Ludmila’nın suçumu bağışlaması için, sevdiğini bildiğim akide şekerinden iki kopeklik satın aldım.</p>

  <p class="normal">“İster misin?”</p>

  <p class="normal">Zoraki bir kızgınlıkla:</p>

  <p class="normal">“Çekil git. Ben senin arkadaşın değilim,” dedi.</p>

  <p class="normal">Ama şekeri derhal alarak:</p>

  <p class="normal">“Bunları bir kâğıda sarsaydın,” diye beni uyardı. “Baksana, ellerin ne kadar kirli!”</p>

  <p class="normal">“Yıkadım ama çıkmıyor.”</p>

  <p class="normal">Elimi kuru, sıcacık avucunun içine alarak dikkatle inceledi.</p>

  <p class="normal">“Ellerini berbat etmişsin.”</p>

  <p class="normal">“Senin de parmakların delik deşik.”</p>

  <p class="normal">“İğne yüzünden. Çok dikiş dikiyorum da.”</p>

  <p class="normal">Biraz sonra, etrafına bakınarak bana bir öneride bulundu:</p>

  <p class="normal">“Dinle. Bir yere gizlenip, Kamçadal’lı Kız’ı okuyalım. Ne dersin?”</p>

  <p class="normal">Uzun süre gizlenecek yer aradık. Ama uygun bir yer yoktu. Sonunda, en iyi, hamamın soyunma odasında gizlenebileceğimize karar verdik. Orası karanlıktı, ama pencere kenarına oturulabilirdi. Pencere, ahırla salhane arasındaki pis bir köşeye bakmaktaydı. İnsanlar buraya pek uğramazlardı.</p>

  <p class="normal">Ve işte nihayet o, yan tarafı pencereye dönük, sakat bacağını sıranın üstüne uzatmış, sağlam olanını yere sarkıtmış bir vaziyette oturuyor, yıpranmış bir kitabı yüzüne iyice yaklaştırmış, bir sürü anlaşılmaz ve sıkıcı kelimeyi heyecanla okuyor. Ben de heyecanlanıyor, yerde otururken, ciddi gözlerinin iki mavi ışık gibi kitabın sayfaları üzerinde nasıl kıpırdadığını seyrediyorum. Bazen gözleri yaşarıyor, anlaşılmaz bir şekilde bir araya gelmiş, bana yabancı birtakım sözleri telaşla söylerken sesi titriyor. Bununla birlikte ben, bu sözcükleri yakalıyor, bunları mısra haline getirmeye çalışırken onları her türlü şekle sokuyorum. Bu da, kitabın neden söz ettiğini anlamamı büsbütün engelliyor.</p>

  <p class="normal">Köpeğim, dizlerimin üstünde uyukluyor. Adını “Rüzgâr” koymuştum. Çünkü uzun vücutlu ve tüylü, hızlı koşan, bacalarda esen sonbahar rüzgârı gibi hırıldayan bir köpekti.</p>

  <p class="normal">Kız:</p>

  <p class="normal">“Dinliyor musun?” diye soruyor.</p>

  <p class="normal">Sessizce başımı sallıyorum. Kelimelerin karmakarışık oluşu benim coşkumu daha da arttırıyor.</p>

  <p class="normal">Kelimeleri, her sözün gökteki yıldız gibi parlayıp, yaşadığı şarkılara benzetmek, başka türlü sıralamak için dayanılmaz bir istek duyuyorum.</p>

  <p class="normal">Hava kararınca Ludmila, kitabı tutan bembeyaz elini indirip sordu:</p>

  <p class="normal">“Ne güzel değil mi? Görüyorsun ya...”</p>

  <p class="normal">O akşamdan sonra, sık sık hamam aralığında oturmaya gittik. Neyse ki, Ludmila bir süre sonra Kamçadal’lı Kız’ı okuma fikrinden vazgeçti. Bu sonu bir türlü gelmeyen kitabın neden söz ettiğini sorsa cevap veremezdim. Çünkü okumaya başladığımız ikinci bölümden sonra bir de üçüncü bölüm ortaya çıktı. Kızın söylediğine göre dördüncü bölüm de varmış.</p>

  <p class="normal">Özellikle yağmurlu günler, elbette eğer hamamın yakıldığı bir cumartesi gününe rastlamazsa, keyfimiz pek yerinde olurdu. Çünkü yağmur yağınca kimse avluya çıkmaz, oturduğumuz karanlık köşeye uğramazdı. Ludmila “basılmamızdan” çok korkuyordu.</p>

  <p class="normal">Yavaşça:</p>

  <p class="normal">“O zaman hakkımızda ne düşünürler biliyor musun?” diye sorardı. Ne düşüneceklerini biliyordum ve “basılmaktan” ben de korkuyordum. Havadan sudan konuşarak orada saatler geçirirdik. Ben bazen ninemin masallarını anlatırdım, Ludmila ise Medvedista Irmağı kıyısında yaşayan Kazakların yaşantısından konuşurdu.</p>

  <p class="normal">İçini çekerek:</p>

  <p class="normal">“Ah, orası öyle güzel ki!” derdi. “Burada ne var ki? Burada sadece sefiller yaşayabilir.”</p>

  <p class="normal">Büyüyünce, ne yapıp edip, Medvedista Irmağı’nı görmeye karar verdim.</p>

  <p class="normal">Kısa bir süre sonra, hamam aralığına gitme zorunluluğumuz ortadan kalktı. Ludmila’nın annesi bir kürkçünün yanında iş bulmuştu ve sabah erkenden evden çıkıyordu. Küçük kız kardeşi okula gidiyor, erkek kardeşi çini fabrikasında çalışıyordu. Kötü havalarda kızın evine gider, yemek pişirmesine, evi, mutfağı derleyip toplamasına yardımcı olurdum.</p>

  <p class="normal">Kız, gülerek:</p>

  <p class="normal">“Biz seninle karı koca gibi yaşıyor, yalnızca ayrı ayrı yatıyoruz,” derdi. “Hatta karı kocadan daha iyiyiz. Çünkü kocalar, karılarına yardım etmez.”</p>

  <p class="normal">Param olduğu zamanlar şeker alır, çay kaynatıp içerdik. Sonra da Ludmila’nın yaygaracı annesi semaveri yaktığımızı anlamasın diye soğuk su ile onu soğuturduk. Bazen ninem de bize katılır, dantel örerek ya da dikiş dikerek bize muhteşem masallar anlatırdı. Dedem şehre gittiği zaman Ludmila bize gelir, kaygısızca keyif çatardık.</p>

  <p class="normal">Ninem:</p>

  <p class="normal">“Oh, keyfimiz ne kadar yerinde! Azıcık aşım, ağrısız başım!” derdi.</p>

  <p class="normal">Arkadaşlığımızı teşvik ederdi:</p>

  <p class="normal">“Bir oğlanla bir kızın arkadaşlık yapması ne güzel şey! Yalnız yaramazlık etmek yok!” derdi.</p>

  <p class="normal">Ve en sade sözcüklerle “yaramazlığın” ne demek olduğunu bize anlatırdı. Güzel ve kandırıcı bir konuşması vardı. Açmadan çiçeklere dokunmamak gerektiğini, yoksa ne koku ne de meyve vermeyeceklerini çok iyi anlamıştım.</p>

  <p class="normal">“Yaramazlık” yapmak içimden gelmiyordu ama bu, bahsedilmemesi daha yerinde olan bazı şeyleri Ludmila’yla konuşmamızı engellemiyordu. Elbette sadece gerektiği zaman konuşuyorduk. Çünkü iki cins arasındaki ilişkiler, en kaba biçimiyle sık sık bizi rahatsız edecek kadar gözümüze çarpıyor ve çok canımızı sıkıyordu.</p>

  <p class="normal">Ludmila’nın babası kırk yaşlarında, kıvırcık saçlı, bıyıklı, yakışıklı bir adamdı. Gür kaşlarını muzaffer bir eda ile oynatırdı. Garip denecek kadar suskundu. Ağzından tek bir sözün çıktığını hatırlamıyorum. Çocuklarını okşarken bir dilsiz gibi mırıldanır, hatta karısını da bir kelime bile söylemeden sessizce döverdi.</p>

  <p class="normal">Tatil günü akşamları, mavi gömleğini, şalvarını, iyice parlatılmış çizmelerini giyer, sırtına bir kayışla asılı kocaman armonikasıyla kapıya çıkar, nöbetçi asker gibi dikilir, derhal kapımızın önünde şenlik başlardı. Genç kızlar ve kadınlar, gözlerini hafifçe kısarak kirpiklerinin arasından gizlice ya da istekli gözlerle açıkça Yevseyenko’ya bakarak, ördekler gibi art arda yürürlerdi. O da, alt dudağını sarkıtarak, kara gözlerinin alıcı bakışlarıyla gelip geçen bütün kadınları süzerdi. Gözlerin bu sessiz konuşmasında, kadınların ve erkeklerin ağır ağır teslimiyet dolu geçişlerinde tatsız, hayvanî bir şey vardı. Sanki adam işaret edip göz kırpsa bu kadınların hangisi olursa olsun hepsi, sokağın bu pis kumları üzerine uysalca, vurulmuş gibi yuvarlanacaktı.</p>

  <p class="normal">Ludmila’nın annesi:</p>

  <p class="normal">“Teke yine azıttı. Ar damarı çatlamış herif!” diye homurdanırdı. İnce, uzun boylu bir kadın olan Ludmila’nın annesi, uzun, kirli yüzüyle, tifodan sonra kısacık kırpılmış saçlarıyla eski püskü bir süpürgeye benziyordu.</p>

  <p class="normal">Ludmila, onun yanına oturur, kadının dikkatini sokaktan başka yere çekmeye boşuna uğraşarak, inatla bir sürü soru sorar, annesi ise gözlerini telaşla kırparak:</p>

  <p class="normal">“Beni rahat bırak sırnaşık kız!” diye homurdanırdı. Bir Moğol’unki gibi çekik gözleri tuhaf bir şekilde parlak ve hareketsizdi. Bir yere takılır ve sanki ebediyen orada öylece kalırdı.</p>

  <p class="normal">Ludmila:</p>

  <p class="normal">“Kızma anneciğim. Ne önemi var ki. İyisi mi sen, hasırcının karısı nasıl süslenip püslenmiş ona bak!” derdi.</p>

  <p class="normal">Annesi, gözlerini hasırcının iri yarı, şişman, dul karısına dikerek, merhametsizce ve adeta gözyaşları arasında sayıklar gibi:</p>

  <p class="normal">“Siz üçünüz olmasaydınız, ben daha iyi giyinirdim. Beni yiyip bitirdiniz, mahvettiniz,” derdi.</p>

  <p class="normal">Hasırcının dul karısı adeta küçük bir eve benziyordu. Göğsü, balkon gibi dışarı fırlamıştı. Yeşil bir örtüyle yarısı örtülmüş kırmızı yüzü, bir tavan arası penceresinin güneş ışınlarını yansıttığı zamanki halini andırıyordu.</p>

  <p class="normal">Yevseyenko, armonikasını göğsüne alarak çalmaya başlardı. Armonikasında bir sürü tuş vardı ve bunlardan dayanılmaz sesler yükselirdi. Sokaklardaki bütün çocuklar koşarak gelir, kendilerini çalgıcının ayaklarının dibine atar, kumların üzerinde öylece kalarak, büyülenmişçesine onu izlerlerdi.</p>

  <p class="normal">Karısı: “Bekle biraz, boyu devrilesice!” diye bağırırdı.</p>

  <p class="normal">Yevseyenko hiçbir şey söylemeden sessizce, yan gözle karısına bakardı.</p>

  <p class="normal">Hasırcının karısı ise, Hlistova’nın bakkal dükkânının yanındaki sıraya taş gibi yığılır, başını öne eğerek tutkuyla armonikayı dinlerdi.</p>

  <p class="normal">Mezarlığın ötesinde, kırlarda, akşamın alacakaranlığı kızarıyor, sokaktan, adeta bir ırmak gibi canlı renkler giyinmiş büyük bedenler akıyor. Çocuklar rüzgâr gibi savruluyor. Ilık hava tatlı ve sarhoş. Bütün gün ısınan kumlardan keskin bir koku yükseliyor. En çok mezbahadan gelen yağlı, tatlımsı kan kokusu duyuluyor. Kürkçülerin oturduğu avlulardan ekşi ve keskin deri kokusu etrafa yayılıyor. Kadınların dırdırı, sarhoş köylülerin feryatları, çocukların keskin çığlıkları, armonikanın kalın sesi, hepsi, derin bir uğultu halinde birbirine karışıyor. Durup dinlenmeden yaratan dünya derin bir soluk alıyor. Her şey, kaba ve çıplak bir biçimde hayvanî denecek kadar vicdansız ve kapkara hayata, büyük ve sağlam bir güven hissi aşılıyor. Kendi gücüyle böbürlenen hayat, tüm gayretiyle, bu gücünü boşaltacak bir yer arıyor.</p>

  <p class="normal">Bu gürültü patırtı arasında, ebediyen hafızalardan silinmeyen birtakım tüyler ürpertici sözler insanın ta yüreğine kadar işliyor.</p>

  <p class="normal">“Bu adamı hep birden dövmek doğru değil. Sırayla dövmek gerekir...”</p>

  <p class="normal">“Biz kendimize acımazsak, bize kim acır?”</p>

  <p class="normal">“Yoksa, Tanrı kadınları eğlenmek için mi yaratmış?”</p>

  <p class="normal">Artık gece yaklaşıyor. Hava daha serinliyor. Uğultu azalıyor, gölgelere bürünen tahta evler kabarıyor, büyüyor. Çocukları eve, yatırmaya götürüyorlar. Bazıları, hemen orada, çitlerin dibinde, annelerinin ayak uçlarında ya da dizlerinde uykuya dalıvermişler... Çocukların daha büyükleri, geceleyin daha uslu, daha uysal oluyor. Yevseyenko, sanki eriyip gitmiş gibi, kimseye sezdirmeden ortadan yok oldu. Hasırcının karısından da iz yok. Armonikanın kalın sesi uzaklardan, mezarlığın arkasından geliyor. Ludmila’nın annesi, kamburunu çıkarıp kedi gibi büzülerek bir sıraya oturuyor. Ninem, ebelik ve çöpçatanlık yapan, iri yarı, damarlı, ördek burunlu, bir erkek gibi dümdüz göğsü üzerinde “kurtarma madalyası” taşıyan komşu kadına çay içmeye gitti. Bütün sokak halkı, büyücü sandığı için o kadından korkar, bir yangın sırasında, bir albayın üç çocuğunu ve karısını, alevlerin arasından çıkarıp kurtardığı söylenirdi.</p>

  <p class="normal">Ninem onunla ahbap olmuştu. Sokakta birbirlerine rastladıklarında daha uzaktan tatlı bir tebessümle selamlaşırlardı.</p>

  <p class="normal">Kostroma, Ludmila ve ben kapı önünde bir sırada oturuyoruz. Çurka, Ludmila’nın ağabeyini güreş etmeye çağırdı. Sarmaş dolaş kumları çiğniyor, tozu dumana katıyorlar.</p>

  <p class="normal">Ludmila korkuyla:</p>

  <p class="normal">“Yapmayın,” diye yalvarıyor.</p>

  <p class="normal">Kostroma, kara gözlerinin ucuyla kıza bakarak, ak saçlı, kurnaz gözlü, adı kötüye çıkmış, bütün kasabanın tanıdığı avcı Kalinin’den söz etmeye başladı. Bu adam geçenlerde ölmüştü. Ama onu mezarlığın kumuna gömmeyip, tabutunu, toprağın üstünde, diğer mezarlardan ayrı bir yere koymuşlardı. Bu, siyah, yüksek ayaklı, beyaza boyanmış kapağının üstünde haç, mızrak, sopa ve iki kemik resmi olan bir tabuttu. Her gece, karanlık çöker çökmez ihtiyar mezarından kalkar, sabah horozlar ötene kadar mezarlıkta gezinir, bir şeyler ararmış...</p>

  <p class="normal">Ludmila:</p>

  <p class="normal">“Böyle korkunç şeylerden bahsetme!” diye yalvarıyor.</p>

  <p class="normal">Çurka:</p>

  <p class="normal">“Bırak beni!” diyerek Ludmila’nın ağabeyinin kollarının arasından sıyrılıyor, alaycı bir tavırla Kostroma’ya:</p>

  <p class="normal">“Niye yalan söylüyorsun? Tabutu nasıl gömdüklerini kendi gözlerimle gördüm. Üzerindeki şeyin içi boş. Anıt olsun diye oraya konulmuş. Ölünün gezindiğini ise sarhoş demirciler uydurmuş,” diyor.</p>

  <p class="normal">Kostroma, onun yüzüne bile bakmadan, kızgınlıkla:</p>

  <p class="normal">“Öyleyse mezarlıkta gecele bakalım,” teklifinde bulundu.</p>

  <p class="normal">Tartışmaya başladılar. Ludmila sıkıntıyla başını sallayarak:</p>

  <p class="normal">“Ölüler geceleri kalkar mı anneciğim?” diye annesine sordu.</p>

  <p class="normal">Annesi, sesi sanki uzaklardan yankılanıyormuş gibi, “Kalkarlar!” dedi.</p>

  <p class="normal">Bakkal kadının yirmi yaşındaki, şişko, al yanaklı oğlu Valyok yanımıza geldi. Konuşmamızı dinleyip:</p>

  <p class="normal">“Üçünüzden hanginiz gün ağarana kadar mezarın üstünde yatarsa, ona yirmi kopekle on sigara vereceğim,” dedi. “Korkuya kapılıp kaçanın da kulaklarını istediğim kadar çekeceğim. Ne dersiniz?”</p>

  <p class="normal">Herkes şaşırarak susmuştu. Ludmila’nın annesiyse:</p>

  <p class="normal">“Bu çok aptalca! Çocukları böyle bir şey yapmak için nasıl kandırırsın?” diye kızdı.</p>

  <p class="normal">Çurka suratını asarak:</p>

  <p class="normal">“Bir ruble verirsen giderim!” dedi.</p>

  <p class="normal">Kostroma, hemen alay edercesine sordu:</p>

  <p class="normal">“Demek yirmi kopek verse korkacaksın, öyle mi!”</p>

  <p class="normal">Sonra Valyok’a dönerek:</p>

  <p class="normal">“Ona bir ruble ver, yine de gitmez,” dedi. “Sadece caka satıyor.”</p>

  <p class="normal">“Bir rubleyi al bakalım!”</p>

  <p class="normal">Çurka oturduğu yerden kalktı ve sessizce, hiç acele etmeden çitin dibinden yürüyüp gitti. Kostroma, parmaklarını ağzına sokup, arkasından keskin bir ıslık çaldı. Ludmila ise telaşlı telaşlı:</p>

  <p class="normal">“Aman Tanrım! Ne kadar palavracı!” diye söylendi. “Nedir bütün bunlar?”</p>

  <p class="normal">Valyok:</p>

  <p class="normal">“Hodri meydan, korkaklar!” diye alay ediyordu. “Bir de kendinizi sokağın en cesur dövüşçüsü sanıyorsunuz! Kedi yavruları sizi!”</p>

  <p class="normal">Onun alaylarını dinlemek bana hakaret gibi geliyordu. Bu karnı tok çocuktan hoşlanmazdık. Çocukları her zaman pis işler yapmaya kışkırtıyor, kızlar ve kadınlar hakkında rezilce dedikodular yapıyor, onları rahatsız etmeyi öğretiyordu. Çocuklar onun sözlerini dinliyor, sonra da bunun bedelini ağır ödüyorlardı. Her nedense köpeğimden nefret eder, ona taş atardı. Hatta bir gün, hayvana içi iğne dolu ekmek bile vermişti.</p>

  <p class="normal">Ama Çurka’nın utançtan büzülmüş ve yüzü kızarmış bir halde uzaklaşmasını izlemek daha üzücüydü.</p>

  <p class="normal">Valyok’a:</p>

  <p class="normal">“Rubleyi ver. Ben giderim,” dedim.</p>

  <p class="normal">Kıs kıs gülerek ve beni korkutarak parayı Ludmila’nın annesine uzattı. Ama kadın sertçe:</p>

  <p class="normal">“Hayır, almak istemiyorum!” dedi ve öfkeyle çıkıp gitti.</p>

  <p class="normal">Ludmila da parayı alma cesaretini kendinde bulamadı. Bunun üzerine Valyok’un alayları daha da arttı. Tam delikanlıdan para istemeden gitmeye hazırlanıyordum ki, ninem yanımıza geldi. Neler olduğunu öğrendikten sonra rubleyi aldı ve sakince bana:</p>

  <p class="normal">“Paltonu giy, yanına da bir battaniye al. Sabaha doğru ayaz çıkar,” dedi.</p>

  <p class="normal">Ninemin sözleri bana, başıma korkunç bir şey gelmeyeceği hissini verdi.</p>

  <p class="normal">Valyok, gün ağarıncaya kadar mezarın üstünde yatmamı ya da oturmamı şart koştu. Ne olursa olsun, hatta, ihtiyar Kalin mezardan çıkarken tabut sallanmaya başlasa bile oradan ayrılmayacaktım. Aşağı atlarsam, iddiayı kaybedecektim.</p>

  <p class="normal">Valyok:</p>

  <p class="normal">“Bana bak. Seni bütün gece gözleyeceğim,” diye beni uyardı.</p>

  <p class="normal">Mezarlığa doğru yürürken, ninem haç çıkararak:</p>

  <p class="normal">“Eğer bir şeyler görünür gibi olursa, sakın kımıldama, Ave Maria duasını oku!” diye bana öğüt verdi.</p>

  <p class="normal">Her şeyin bir an önce başlayıp bitmesi için hızla yürüyordum. Valyok, Kostroma ve birkaç çocuk daha mezarlığa kadar benimle geldiler. Tuğla duvarın üzerinden atlarken battaniye ayağıma takıldı, yere düştüm, ama derhal, sanki kumaşlar beni yukarı itmiş gibi ayağa fırladım. Duvarın arkasından çocuklar kahkahayla gülüyorlardı. İçim cız etti, sırtımdan soğuk terler boşaldı.</p>

  <p class="normal">Sendeleyerek siyah tabutun yanına geldim. Bir yanı kuma gömülüydü. Diğer yanı ise, sanki biri yerinden oynatıp kaldırmaya çalışmış gibi kısa ve kalın bacakları üstünde açıkta kalmıştı. Tabutun kenarına, ayak ucuna oturdum ve etrafa göz gezdirdim. Eğri büğrü mezarlık, baştan başa gri renkli haçlarla tıka basa doluydu. Bunların geniş gölgeleri, kollarını açarak, mezarların üstüne düşüyor, onların fırçamsı tümseklerini bağrına basıyordu. Mezarlığın sağında solunda, haçlar arasında yolunu şaşırmış ince, cılız ağaçlar, dallarıyla, birbirinden ayrılmış mezarları birleştiriyordu. Gölgelerinin dantelleri arasından ot sapları dimdik dışarı fırlıyordu. En tüyler ürpertici olan da, bu boz renkli otlardı. Kilise, bir kar yığını halinde gökyüzüne yükseliyor, hareketsiz bulutların arasından küçük, ince bir ay parlıyordu.</p>

  <p class="normal">Yaz’ın babası –pis mujik<sup class="calibre2"><a href="../Text/Ekmegimi-Kazanirken_split_032.html#footnote-127975-1" id="footnote-127975-1-backlink">[1]</a></sup>– tembel tembel nöbet çanını çalıyor, her çekişinde ip, damın kurşun saçağına takılıyor, acıklı bir sesle gıcırdıyor, sonra küçük çanın kısa ve kasvetli sesler çıkaran kuru vuruşları etrafa yayılıyordu.</p>

  <p class="normal">Bekçinin diline doladığı, “Tanrı kimseye uykusuzluk vermesin!” sözü aklıma geldi.</p>

  <p class="normal">Tüylerim ürperiyor, nedense soluk alamıyor, gece serin olmasına rağmen boncuk boncuk terliyorum. Eğer ihtiyar Kalinin mezarından çıkmaya kalkışırsa, acaba bekçi kulübesine kadar koşacak zamanı bulabilecek miyim?</p>

  <p class="normal">Mezarlığı çok iyi biliyordum. Mezarların arasında Yazyov ve diğer arkadaşlarımla yüzlerce kez oyun oynamıştım. Annem de şuracıkta, kilisenin yanı başında gömülmüştü.</p>

  <p class="normal">Henüz herkes uykuya dalmamış; mahalleden şen kahkahalar, bölük pörçük şarkılar işitiliyor. Kum çıkarılan demiryolu taşocaklarından ya da Katızovka köyünden bir akordeon sesi yükseliyor. Duvarın arkasından her zaman sarhoş olan demirci Miyaçov geçiyor. Onu şarkısından tanıyorum.</p>

  <p class="indentmetinitalik">Küçük annemizin</p>

  <p class="indentmetinitalik">Günahları da küçücük</p>

  <p class="indentmetinitalik">Babamızdan başka</p>

  <p class="indentmetinitalik">Hiç kimseyi sevmedi dünyada.</p>

  <div class="clrb"></div>

  <p class="normal">Hayatın bu son soluklarını dinlemek hoşuma gidiyor, ama çanın her vuruşundan sonra ortalık daha da sessizleşiyor. Sessizlik, her şeyi boğup gizleyen bir ırmak gibi kırlara yayılıyor. Ruh uçsuz bucaksız, dipsiz bir boşlukta yüzer ve karanlıkta bir kibrit alevi gibi söner, sadece erişilmez yıldızların parıldadığı bu boşluk okyanusunda bir iz bırakmaksızın eriyip gider. Dünyada gereksiz ve ölü olan her şey ortadan kaybolur.</p>

  <p class="normal">Battaniyeye sarınarak bağdaş kurmuş ve yüzüm kiliseye dönük olarak tabutun üstünde oturuyorum. Kımıldayınca tabut gıcırdıyor, altındaki kumlar çatırdıyor.</p>

  <p class="normal">Arkamda, toprağın üstüne bir iki defa bir şeyler çarptı. Sonra, yanıma bir tuğla parçası düştü. Önce korktum, ama sonra bunları Valyok ve arkadaşlarının duvarın arkasından fırlattıklarını anladım. Beni ürkütmek istiyorlardı, ama tersine, yanımda insanların bulunduğunu anlayınca kendimi daha iyi hissettim.</p>

  <p class="normal">Annemi düşünmekten kendimi alamıyorum. Bir gün sigara içmeye çalışırken beni suçüstü yakalayıp, dövmeye başlamıştı.</p>

  <p class="normal">“Bana dokunma!” demiştim ona. “Zaten çok kötüyüm, midem de bulanıyor.”</p>

  <p class="normal">Dayaktan sonra cezalı olarak ocağın arkasında oturmuştum.</p>

  <p class="normal">Annem, nineme:</p>

  <p class="normal">“Katı yürekli bir çocuk. Kimseyi sevmiyor,” demişti.</p>

  <p class="normal">Bu sözleri duymak beni incitmişti. Annem beni cezalandırırken, ona acıyordum. Çünkü zor bir duruma düşüyordu. Cezaları çoğunlukla adil değildi ve işlediğim suça uygun düşmüyordu.</p>

  <p class="normal">Hem genel olarak hayatta insanı inciten ne çok şey var! İşte, şu duvarın arkasındaki insanlar; mezarlıkta tek başıma korktuğumu pekâlâ biliyorlar, ama yine de beni daha fazla korkutmak istiyorlar. Niye?</p>

  <p class="normal">İçimden onlara, “Cehenneme kadar yolunuz var!” diye bağırmak geçiyor.</p>

  <p class="normal">Ama bu tehlikeliydi. Kim bilir şeytan buna ne derdi? Herhalde yakınlarda bir yerdedir.</p>

  <p class="normal">Kumlara karışmış ince mika parçacıkları, ay ışığında donuk donuk parlıyordu. Bu bana Oka Nehri’nde, bir salın üzerine uzanıp, suyu seyrettiğim günü anımsattı. Aniden neredeyse burnumun dibinde bir balık su yüzüne çıkmış ve yan dönmüştü. Bu haliyle bir insan yanağına benziyordu. Kuş gözünü andıran yuvarlak gözüyle bana bir bakış fırlatmış ve tekrar suya dalmış, düşen bir akçaağaç yaprağı gibi titreşerek suyun derinliklerine gömülmüştü.</p>

  <p class="normal">Hafızam, yaşamımda başımdan geçen türlü olayları yeniden canlandırarak, daha büyük bir gayretle çalışıyor, adeta inatla korkunç şeyler kurgulayan hayal gücüne karşı kendini savunuyordu.</p>

  <p class="normal">İşte, sert ayaklarını kumlara vurarak bir kirpi yerde yuvarlanıyor. Bana tıpkı bir kirpi gibi, küçük ve tüylü olan ev cinini anımsatıyor.</p>

  <p class="normal">Aklıma ninemin, ocağın önüne çömelerek şu sözleri söyleyip durması geliyor:</p>

  <p class="normal">“Evin tatlı efendisi, hamamböceklerini yok et!”</p>

  <p class="normal">Uzakta, göremediğim şehrin üstünde gün ağarıyor. Sabah serinliği yanaklarımı ısırıyor, uykusuzluktan gözlerim kararıyor. Bir yumak gibi tortop olarak battaniyeyi başımın üstüne çektim. Ne olacaksa olsun artık!</p>

  <p class="normal">Beni ninem uyandırdı. Yanımda ayakta duruyor ve battaniyeyi çekip alırken:</p>

  <p class="normal">“Ayağa kalk!” diyordu. “Soğuktan donmadın ya? Nasıl, korktun mu?”</p>

  <p class="normal">“Korktum, ama bundan kimseye bahsetme, hele çocuklara hiç söyleme!”</p>

  <p class="normal">Ninem şaşırarak:</p>

  <p class="normal">“Niye söylemeyeyim? Korkacak bir şey yoksa, övünecek bir şey de kalmaz!” dedi.</p>

  <p class="normal">Eve gittik. Yolda bana şefkat dolu bir tavırla:</p>

  <p class="normal">“Her şeyi kendin deneyip öğrenmelisin canım yavrum,” diyordu. “Kendin öğrenmezsen, sana kimse öğretmez!”</p>

  <p class="normal">Akşama doğru sokağın kahramanı olmuştum. Herkes bana:</p>

  <p class="normal">“Gerçekten korkmadın mı?” diye soruyordu.</p>

  <p class="normal">“Korkunçtu,” dediğim zaman ise başlarını sallayarak:</p>

  <p class="normal">“Hah, işte gördün mü!” diye haykırıyorlardı.</p>

  <p class="normal">Bakkal kadına gelince, yüksek sesle ve inanmış bir tavırla ifade etti:</p>

  <p class="normal">“Kalinin’in mezarından kalkıp dolaştığını uydurmuşlar demek ki. Öyle olsaydı, çocuk korkacak zamanı bile bulamazdı. İhtiyar, onu mezarlıktan fırlatır, kim bilir nereye atıverirdi!”</p>

  <p class="normal">Ludmila şefkat dolu bir hayranlıkla bana bakıyordu. Hatta, anlaşılan dedem de benden memnundu, durmadan kıs kıs gülüyordu. Sadece Çurka somurtarak:</p>

  <p class="normal">“Onun için kolay,” diyordu. “Ninesi bir cadı!”</p>
</body>
</html>
