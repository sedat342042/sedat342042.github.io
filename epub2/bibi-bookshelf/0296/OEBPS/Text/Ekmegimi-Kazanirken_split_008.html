<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ekmegimi-Kazanirken</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">Ekmeğimi Kazanırken</h2>

  <p class="normal">Çocukluğu cahil, kaba, acımasız, dar görüşlü insanlar arasında geçen Gorki, <span class="ideitalik">Ekmeğimi Kazanırken</span> adlı, ikinci özyaşamöyküsünde on yaşında bir kundura mağazasına çırak olarak verilişinden başlayarak Kazan Üniversitesi’ne girmek üzere bu kente gelişine kadar uzanan dönemi anlatır. Gerek daha önceki gerek bu ve bundan sonraki romanında yazarın “toplum dışı”, lumpen, alt tabaka insanlarına duyduğu, kendini alttan alta hissettiren duygusal yakınlığa, nesnelliğini kurban etmez; gene de o insanları, endişeleri, çaresizlikleri, batıl inançları, yarınsızlıklarıyla bizlere tanıtırken yer yer, bugünün bir aracını kullanarak söylemek istersek, bir “kamera” kadar tarafsız, gözlemleyicidir; henüz doğum sancıları çeken sinema dilinin araçlarından inanılmaz bir ustalıkla keşfetmiş gibidir; dış dünyanın nesnelerini insan durumlarının gözle görülmez derinliklerini yoğunlaştıran metaforlara, simgelere dönüştürür: kundura dükkânındaki tezgâhtarlığı sırasında aynı yerde çalışan Şasa’nın sandığı, “Pandoranın” sandığı gibi açılır; ama dünyaya yayılan efsanedeki gibi, “kötülükler” değil, zavallı bir hayatın acınası simgeleridir: Hap kutuları, çay kâğıtlarına sarılı külahlar, sardalye ve boya kutuları; Şasa onlara oyuncaklarım, der; bir kutudan, camları bulunmayan, “kara gözler” için bir gözlük çerçevesi çıkartır. Bir başka yerde, “bomboş fakir sokağımız” delikanlının hayatını kuşatan boşluğun metaforuna dönüşür.</p>

  <p class="normal">Ölülerin geceleri dolaştığına inanılan bir batıl inançlar dünyasının öbür ucunda, inanç dünyasının ikonalarının yer alması, bu iki ucun adeta ikinci romanın çerçevesi gibi ortaya çıkması da ilginç olsa gerek. Bir yanda öte dünyayı içindeki tekinsiz güçleri her an insanların üzerine salabilecek bir korkular evreni gibi gören sıradan insanlar öte yanda, dinin simgelerini ticarileştirmiş Rus orta sınıfı.</p>

  <p class="normal">Ayak takımı ve ticaret burjuvazisi arasında pekişen hayat deneyiminin önünde artık tek bir yol kalmıştır: Yüksek öğrenim.</p>

  <p class="sagnormal">Veysel Atayman<br class="chapter" />
  Haziran 2004, İstanbul</p>

  <div class="clrb"></div>

  <div class="calibre1" id="calibre_pb_11"></div>
</body>
</html>
