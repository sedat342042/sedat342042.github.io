<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_22">YİRMİ BİRİNCİ BÖLÜM</h1>

  <p class="block_5">Levi uyandığında kafasının içi karmakarışıktı. Silah sesiyle gözlerini açmıştı. Yakınlardan geldiğini sanmıyordu ama nehir suları sesin uzaklığını anlamasına engel oluyordu. Silah sesi herhangi bir yerden gelmiş olabilirdi.</p>

  <p class="block_5">Görüşü netleşene dek gözlerini kırpıştırdı. Vücudunda bir acının ağırlığı vardı ve doğrulup oturmaya çalışınca&nbsp;acı da ona merhaba dedi. Boğazında acıyan yere dokunduğunda eline kan bulaştı. Kamına batmış bir dal parçasının ucunu gördü. Bilardo ıstakası kalınlığındaki dal parçası sağ tarafına, kaburgasının altına saplanmıştı. Eliyle&nbsp;ucuna dokununca vücuduna daha da saplandığını hissetti.&nbsp;Gözünden yaşlar gelirken onu içinden çıkarmak için çekmeye çalıştı.</p>

  <p class="block_5">Gözlerini yeniden açtığında artık çıkaramayacağını anlamıştı. O yüzden bir daha uğraşmadı. Hareket ettiğinde acıyordu ama hiç kımıldayamayacak kadar da değil. Sadece düşünmemesi yeterliydi, o da düşünmemeye çalıştı,&nbsp;zorlanarak diz üstü çöktü, alnını kutuya dayadı ve ellerini&nbsp;yanına getirdi. Bir gün daha devam edebilmek, yapması gerekeni tamamlayabilmek için gerekli gücü ona versin diye Tanrı’ya dua etti. Tanrı’nın onunla konuşacağından emindi ama gözlerini açtığında dala konmuş bir karga gördü. Kapkara gözlerini kutuya dikmiş kıpırdamadan bakıyordu. Levi&nbsp;bir anda içinde bir korku hissetti. Kuşlara güvenmiyordu.&nbsp;İnsanlara yapmak istedikleri konusunda çok gözü kara ve&nbsp;soğukkanlı hayvanlardı. Bir de kargalar hakkında anlatılanlar vardı. Büyük büyük büyükannesinden kalan hikayeler...&nbsp;Kargalar ve taze ölüler hakkındaki hikayeler.</p>

  <p class="block_5">Yerin dibine düşerken yanan ruhların hikayeleri.</p>

  <p class="block_5">Levi kollarını açıp kutunun üzerini kapladı. Karga bir süre daha ona baktı ve sonra başka bir ağacın tepesine kondu. Ağacın gövdesi yıldırım çarpması sonucu kömürleşmişti. Nehre doğru eğilmiş, çatallaşan tarafı ise bembeyaz olmuştu. Karga, on kadar diğer karganın arasında konduktan&nbsp;sonra bir kez ötüp sessizliğe gömüldü. Tek bir tüyü bile kıpırdamıyordu. Levi’ye doğru bakıyorlardı. İçine bir korku&nbsp;salındı. Karganın elinden kuru dallarla taçlanmış bir ölümün korkusu. Fısıldamayı duyabiliyordu.</p>

  <p class="block_5">Katil kargalar. Ruh taşıyanlar...</p>

  <p class="block_5">Sese irkildi. Tanrı’nın sesi değildi. Yağ gibi kaygan tatlı bir tondaydı. Beyninin içini kaplayıp ağzında tatlı bir tat&nbsp;bırakıyordu. Ayağa kalkmaya çalışırken yine acının kollarına düştü ve ayak bileği burkuldu. Acıdan dişlerini sıkıp&nbsp;sırt üstü yığıldı. Etrafını sıcak bir hava dalgası sarıyordu.&nbsp;Kafasını kaldırıp yukarı baktığında kuşlar hep birlikte kanatlanıp ormanda bir uğultu kopardılar. Levi, ayak bileğini eliyle kontrol edince davul gibi olduğunu fark etti. Ya&nbsp;dönmüş ya da kırılmıştı. Nehir yatağına yuvarlandığı sırada&nbsp;olmuş olmalıydı. Fark etmemişti bile. Ama şimdi bir hayli farkındaydı. Ayağını yere basınca sinirlerine doğru ilerleyen bıçak gibi keskin acıyı hissedebiliyordu. Neredeyse&nbsp;ağlayacaktı.</p>

  <p class="block_5">Koyu gri gökyüzüne baktığı sırada o sesi yeniden duydu.</p>

  <p class="block_5">Katil kargalar. Ruh taşıyanlar...</p>

  <p class="block_5">Ses onu korkutuyordu. “Neredesin?” diye yalvarırcasına sordu. Tanrı’yla konuşuyordu. Cevap veren olmadı. Gökyüzünde kargalardan bir iz yoktu ama kuru dallar hâlâ bir&nbsp;sağa bir sola, aşağı ve yukarı sallanıyordu.</p>

  <p class="block_5">Levi ancak bir saat kadar sonra tekrar yürüme cesaretini gösterebildi. Ayak bileğine aynı acı saplanınca emeklemesi&nbsp;gerektiğini anladı. Nehir kenarından yukarı doğru kutuyu&nbsp;sürükleyip inleyerek emeklemeye koyuldu.</p>

  <p class="block_">&nbsp;</p>

  <h1 class="block_4" id="toc_id_23"><br class="calibre1" id="calibre_pb_22" /></h1>
</body>
</html>
