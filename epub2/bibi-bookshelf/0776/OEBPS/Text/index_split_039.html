<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_39">OTUZ SEKİZİNCİ BÖLÜM</h1>

  <p class="block_5">Johnny toprağı kazdı. Eline kıymık battığını hissettiyse de acıyı duymazdan geldi. Bunu bir sebeple yapıyordu. Kendi&nbsp;kendine bunu söylüyor, içinden tekrar ediyordu. Levi Freemantle yerde öylece oturmuştu. Tek kolu tabutun üzerinde,&nbsp;gözleri Johnny’nin hareketlerinde ve çıkarttığı topraktaydı.&nbsp;Johnny kayaya denk gelince deliğe merakla baktı ve kayayı&nbsp;çıkardı.</p>

  <p class="block_5">“Teşekkür ederim.”</p>

  <p class="block_5">Johnny ucu ucuna duydu fakat önemli değildi. Neredeyse yirmi kere duymuştu zaten. Johnny çalıştıkça minnettarlığını sunmaya devam ediyordu. Başıyla onaylayıp kazmaya devam etti. Fırtına bulutları güneyde toplanırken güneş iyice parlıyordu. Johnny Jack’e bakıp küreği uzattı. “Biraz&nbsp;da sen kazmak ister misin?”</p>

  <p class="block_5">“Hayır, teşekkür ederim. Böyle iyiyim.”</p>

  <p class="block_5">Jack on dakika boyunca silahı o şekilde tutmuştu. Silahı indirdiğindeyse bunu sadece Johnny fark etmişti. Şimdi ise&nbsp;silahı kucağına koymuş taş duvarda oturuyor, sivrisinekleri&nbsp;kovalarken sıkılmış görünüyordu.</p>

  <p class="block_5">Bir şekilde, Johnny Jack’in kazmayı kabul etmemesine seviniyordu. Johnny Levi Freemantle hakkında hiçbir şey bilmiyordu. Neden orada olduğuyla ya da kızının nasıl öldüğüyle ilgili hiçbir fikri yoktu fakat adamın kaybını&nbsp;Jack’in asla anlayamayacağı bir şekilde anlıyordu.</p>

  <p class="block_5">Böylece kazdı ve canı acıdı. David Wilson’ın köprüde söylediklerini ve buna benzer şeyleri düşündü: O kızı buldum. Kaçırılan kızı. Wilson ona ne demeye çalıştığını tam&nbsp;olarak anlayamadan Johnny bütün gücüyle koşmaya başlamıştı bile. Fakat sonra Freemantle’a denk gelmişti. Johnny&nbsp;elindeki kürek aşağı yukarı hareket ederken koca adama&nbsp;göz attı.</p>

  <p class="block_5">Sonra bu adama denk gelmişti.</p>

  <p class="block_5">Eğer Freemantle, David Wilson’ı hâlâ yaşıyorken bulduysa, belki Wilson kızı nerede bulduğunu söyleyebilirdi. Belki de Freemantle biliyordu.</p>

  <p class="block_5">Johnny toprak atarken Freemantle başını eğdi.</p>

  <p class="block_8">Belki.</p>

  <p class="block_5">Johnny kazarken bu kelimeyi duydu.</p>

  <p class="block_8">Belki.</p>

  <p class="block_">&nbsp;</p>

  <p class="block_5">Bir saati geçtikten sonra, mezarlığın ortasında duran çınar ağacının alçak dalına iki karga kondu. Freemantle bir süre&nbsp;sabit kaldıktan sonra tabutun üzerine eğildiği için bunu sadece Johnny fark etti. Gözlerindeki korku ve nefretle kara&nbsp;kuşlara baktı. Kuşlardan biri mezar taşına kondu. Başını&nbsp;dikip tabuta baktıktan sonra yağlı gibi duran kanatlarını&nbsp;kaldırıp kendisini temizlemeye başladı. Aniden Freemantle&nbsp;ayağa kalktı, bağırıp çağırarak kuşa doğru bacağının elverdiği en yüksek hızla koştu. Aniden irkilen Jack ise silahı&nbsp;eline aldı.</p>

  <p class="block_5">Bağırırken bir şeyler söylemeye çalıştığını fark ettiyse de Johnny ne dediğini anlayamadı. Kuş ağaç dalına dönünce Freemantle da oturduğu yere geri döndü. Kuşa uzun&nbsp;uzun baktıktan sonra gözlerini kapatıp haç işareti yaptı.</p>

  <p class="block_5">Johnny başını iki yana sallayan, yüzü bembeyaz kesilmiş ve silaha sıkı sıkı sarılan Jack’e baktı.</p>

  <p class="block_5">Ağaca iki karga daha tünedi. Sonra üç tane daha... Johnny işine döndüyse de rüzgar başlayınca dakikalar uzamaya başladı. Toprak yumuşaktı ve kazması kolaydı fakat&nbsp;Johnny’nin iyice derine gitmesi gerekiyordu. Ellerindeki&nbsp;ağrıyı, soyulan avuçlarından akan ter kokulu sıvıyı görmezden geldi. Gözlerine akan teri, sırtındaki ağrıyı ve dikişlerinin gerginliğini önemsemedi. Çocuğunu mezara gömdükten sonra koca adama soracağı soruya cevap alması için&nbsp;önünde koca bir gün vardı.</p>

  <p class="block_5">Johnny Freemantle’a baktı.</p>

  <p class="block_5">Kargalarla dolu ağaçların tepesinde fırtına bulutları toplanırken sıcak, kum gibi olan toprağı kazmaya devam etti.</p>

  <p class="block_">&nbsp;</p>

  <p class="block_5">Johnny delikten yukarı tırmandığında fırtınanın öncü bulutları ardında güneş parlaklığını yitirmişti. Havada ozon kokusu vardı. “Geliyor,” dedi Jack.</p>

  <p class="block_5">Çukur, olması gerektiği kadar derin değildi fakat doğru büyüklükte ve doğru şekildeydi. “Elimden gelen bu,” dedi&nbsp;Johnny.</p>

  <p class="block_5">“Halatım var,” dedi Freemantle tabutu göstererek.</p>

  <p class="block_5">“Tamam.”</p>

  <p class="block_5">Tabutu mezarın başına taşıdılar, ipi metal kulplardan geçirip aşağıya sarkıttılar. Kaba, tam olarak açılmamış delikte yürek burkan bir görüntü oluşmuştu. Halatlar sürtünme sesiyle beraber yukarı çekildi. Halatları koca elleriyle&nbsp;yavaşça düzeltmeye koyulan Freemantle, “Bu son kısmı&nbsp;kendim yapmak istiyorum,” dedi. “Gitmek isterseniz ahır&nbsp;kurudur.” Freemantle basınç oluşturan mor gökyüzüne&nbsp;baktı. “Fırtınalardan hiç hoşlanmamıştır.” Geri döndü,&nbsp;küreği kaldırdı. O anda bulutların ortasında sarı bir ışık&nbsp;belirip yok oldu.</p>

  <p class="block_5">“Şimşek çaktı,” dedi Johnny.</p>

  <p class="block_5">Fakat koca adam acele etmedi. Mezara bir avuç toprak serpti. Yapraklar rüzgarın etkisiyle savruluyordu. “Yıldırım&nbsp;düşer.” Kızının mezarına biraz daha toprak attı. Rüzgar şiddetlendi. Jack bahçe kapısına varmıştı bile fakat Johnny’nin&nbsp;onu takip etmeye niyeti yoktu. Freemantle hareket etmeden&nbsp;durup tabuta bakmaya başladı. “Tanrı’nın sesi babamın sesine benziyor.”</p>

  <p class="block_5">“Öyle mi?”</p>

  <p class="block_5">Freemantle başıyla onayladı. “Diğer ses gibi değil.”</p>

  <p class="block_5">“Diğer ses mi?”</p>

  <p class="block_5">“Güneşte yumuşayan çikolataya benziyor. Yutması biraz güç.” Başını kaldırıp fırtınaya baktı. “Kargalar yaklaşınca&nbsp;sesini duyuyorum.”</p>

  <p class="block_5">Freemantle yerden aldığı taşı meşe ağacının aşağı dallarında duran kargalara fırlattı. Freemantle yaklaştı, uzun bir süre öylece durdu fakat Johnny adamdan uzaklaşmadı.&nbsp;Freemantle kafayı tamamen sıyırmıştı. Johnny’nin gözleri&nbsp;Jack’i aradı fakat arkadaşı gideli çok oluyordu. “Yıldırımdan korkarım,” dedi Freemantle. Bakışlarını gökyüzüne çevirip bulutlara baktı. Söylediğinin aksine korkmuş görünmüyordu. “Tanrı artık benimle konuşmayacak.”</p>

  <p class="block_5">Sesinde kaybın getirdiği hüzün vardı.</p>

  <p class="block_5">“Burada. Bekle.” Johnny küreği Freemantle’dan alıp meşe ağacına gitti. Kargalar gakladıktan sonra bir kısmı havalandı. Johnny küreğin ucunu bıçak gibi kullanarak ağacın&nbsp;kabuğuna bir daire çizdi. “Bunun seni yıldırımdan koruması gerekir. Ama sadece meşe ağacında işe yarıyor. Diğer&nbsp;ağaçlarda bir işe yaramaz.”</p>

  <p class="block_5">Koca adam ayağa kalktı. Vakur ama gergindi. Gören gözü, üzerine işaret çizilmiş ağaç gövdesiyle çocuk arasında gidip geliyordu. “Kara büyü.”</p>

  <p class="block_5">“Hayır değil.”</p>

  <p class="block_5">“Kim demiş?”</p>

  <p class="block_5">“Kelt’ler. Artık aramızda değiller. Çok uzun süre önce öldüler.”</p>

  <p class="block_5">“Bütün Kelt’ler öldüyse bunun işe yarayacağını nereden biliyorsun?”</p>

  <p class="block_5">“Bir yerde okumuştum. Önemli değil.”</p>

  <p class="block_5">Freemantle başını salladı. İşkence görmüş yüzünün her yerinden şüphe akıyordu. “Yıldırım düşer,” diye tekrarladı.&nbsp;”Elinden tek gelen ise Tanrı’ya üzerine düşürmemesi için&nbsp;dua etmektir.” Taze kazılmış toprağa baktı. “Toprak atılırken bir şeyler okunması gerekir.” Geriye dönüp umut dolu&nbsp;gözlerle ve katışıksız güvenle Johnny’e baktı. “Yanında İncil var mı?”</p>

  <p class="block_5">“Hayır yok.” Johnny utanmıştı. “Ama birkaç cümle biliyorum.” Johnny burada, sesler duyan, kargalardan ve yıldırımdan korkan bu yabancının yanında inancını paylaşmak için bir sebep göremedi. “Senin için okurum.”</p>

  <p class="block_5">Aniden bastıran yağmur ağaç tepelerine çarptı. Johnny adama yaklaşıp da dev cüssesini iyice hissedince&nbsp;Freemantle’ın yüzünde mutlu bir ifade belirdi. Yüzündeki&nbsp;yaralar griye dönmüş, yaralı gözü ise çakan yıldırımlarda&nbsp;yanar döner bir hal almıştı. Johnny İncil’i okuyarak geçirdiği geceleri, annesinin heyecanla okuduğu duaları ve tüm&nbsp;olanların anlamını aradığı zamanları düşündü. Bir süre zihni boş kaldı fakat sonra sözler dudaklarından dökülmeye&nbsp;başladı. “Göklerdeki babamız...”</p>

  <p class="block_5">Soğuk yağmur şiddetle yağmaya başladı.</p>

  <p class="block_5">“...adın kutsal kılınsın.”</p>

  <p class="block_5">Levi Freemantle kızını gömerken gözyaşlarını sildi, Johnny ise yağmurun altında dikilip yıldırımın düşmesini bekledi.</p>

  <p class="block_">&nbsp;</p>

  <h1 class="block_7" id="toc_id_40"><span class="text_"><br class="calibre1" id="calibre_pb_39" /></span></h1>
</body>
</html>
