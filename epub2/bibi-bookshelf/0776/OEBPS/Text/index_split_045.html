<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_45">KIRK DÖRDÜNCÜ BÖLÜM</h1>

  <p class="block_5">Johnny tavan arası kapısından güneşin yükselişini izledi. Bacakları çamur ve ezilmiş çimen kokan yerin karanlığına doğru sarkıyordu. Susamıştı ve tüm vücudu ağrıyordu. Diğerleri uyuyordu ve ateş söneli çok olmuştu. Güneş önce pembe bir&nbsp;çizgi, sonra da ağaçların üzerinde sarımtırak bir hat olarak&nbsp;görünmeye başladı. Johnny öne eğilip aşağıya baktı.</p>

  <p class="block_5">“Sakın atlama,” dedi Jack arkasından yaklaşarak.</p>

  <p class="block_5">Johnny geriye döndü. “Ha ha.”</p>

  <p class="block_5">Jack tavan arasını geçip arkadaşının yanına oturdu. Saçında saman vardı. Topuklarıyla tahtaya vurduktan sonra o da Johnny gibi aşağıya eğildi. “Hayatını kurtardım. Borçlusun.”</p>

  <p class="block_5">“Dur borcumu ödeyeyim.” Johnny arkadaşının omzuna yumruk attı.</p>

  <p class="block_5">“Pislik.” Jack aşağıdaki açıklıkta dümdüz edilmiş otlara baktı. Ağaçların altında hava hâlâ karanlıktı. Ani gelen soğuk esintiyle birlikte bataklık sesi de yükseldi. “Acıktım.”</p>

  <p class="block_5">“Açlıktan ölüyorum.”</p>

  <p class="block_5">“Eve gitmeliyiz.”</p>

  <p class="block_5">Johnny zemindeki tavan arası kapısına ve aşağısındaki merdivene baktı. “Hâlâ Tanrı’yla konuştuğunu düşünüyor musun?”</p>

  <p class="block_5">“Öldüğünü düşünüyorum.”</p>

  <p class="block_5">“Gerçekten mi?”</p>

  <p class="block_5">“Evet. Gerçekten.”</p>

  <p class="block_5">Johnny ayağa kalkıp elleriyle pantolonundaki tozları silkeledi. “Onunla konuşmalıyım.”</p>

  <p class="block_5">Jack de ayağa kalktı. “Adam çok kötü kokuyor.” Haklıydı. Freemantle yan tarafına yatıp dizlerini kendine çekmişti ve ölüm gibi kokuyordu. Yaralı kolu yana&nbsp;doğru açılmıştı ve Johnny dokunduğunda cildi çok sıcak&nbsp;ve kağıt kadar kuruydu. Johnny şişen parmağındaki yaraya&nbsp;baktı. Parmağındaki deri basınçla iki tarafa ayrılmıştı. “Tek&nbsp;yaptığım ısırmaktı.”</p>

  <p class="block_5">“İnsan ağzı iğrenç bir yer.”</p>

  <p class="block_5">“Şu yüzünü hatırlayamadığım kızı öptün ama.”</p>

  <p class="block_5">“O farklı. Ayrıca kemiğine kadar ısırdın ve aradan günler geçti. Ormanda bir ceset taşıyordu. Ayrıca yaraya da hayvan ilacı döktü. Bu aptalca bir hareketti.”</p>

  <p class="block_5">“Aptalca olduğunu düşünmüyorum.”</p>

  <p class="block_5">“Düşünmüyor musun?”</p>

  <p class="block_5">“Bu doğru kelime değil.”</p>

  <p class="block_5">Jack derin bir nefes verdi. “Bu adam uyanıp bizi öldürmeden çekip gitmemiz gerek.”</p>

  <p class="block_5">Freemantle sanki söyleneni duymuş gibi iri ve karanlık gözlerini aniden açtı. Tek eliyle uzanıp Jack’i boynundan&nbsp;yakaladı. Sesi çatlak çıkıyordu ve Jack’i kendine çekmişti.&nbsp;”Tanrı biliyor.” Johnny söylediği cümlenin gücünü hissetmişti. Hemen atılıp adamın koluna asıldı fakat adamın cildi ateşle yanıyor, parmaklarını ise Jack’in boynunun yumuşak kısımlarına bastırıyordu “Tanrı biliyor,” diye tekrarlayıp&nbsp;elini gevşetince Jack sendeleyerek ileri atıldı.</p>

  <p class="block_5">“Şunu uzak tutun,” diye bağırdı Jack. “Tanrı aşkına. Şu manyağı bana yaklaştırma.”</p>

  <p class="block_5">Johnny donup kalmıştı. Çılgınlık Freemantle’ın yüzünü terk edinceye dek öylece baktı. “Ne oldu?” Freemantle aklı&nbsp;karışmış gibi bakıyordu. Gözlerinde şaşkınlık ve korku vardı. Göğsü hızla inip kalkıyordu. Yaralı kolunu kaldırıp daha&nbsp;önce hiç görmemiş gibi baktı. Kolunu kucağına koydu,&nbsp;yana döndü ve çocuklara aldırmadan dizlerini iyice kendine&nbsp;doğru çekerken, “Neredeyim ben?” diye tekrarladı.</p>

  <p class="block_5">Johnny geriye döndüğünde Jack çoktan ahırın uzak köşesine kaçmış, sırtını duvara vermiş, küçük eliyle boynunu tutarken diğer eliyle de haç çıkarmaya başlamıştı. Dudakları kıpkırmızı kesilmişti ve gözleri de parlıyordu.</p>

  <p class="block_5">“Gitmeliyiz. Hemen gitmeliyiz.”</p>

  <p class="block_5">“Jack, iyi misin?”</p>

  <p class="block_5">Fakat Jack bitkin görünüyordu. Durmadan gözlerini kırpıyor, sesi boğazında takılıp kalıyordu. Ağzını açtı, sonra bir şey diyemeden kapadı. İki arkadaş da soğuk taş zeminde&nbsp;titreyerek yatan ve ağladığı için gözlerini sımsıkı kapatan&nbsp;Freemantle’a baktı. Dudakları anlamsızca hareket ediyor,&nbsp;aralarından boş ve kuru sesler çıkıyordu.</p>

  <p class="block_5">Jack yeniden haç çıkardı.</p>

  <p class="block_5">Boğazında kırmızı parmak izleri kalmıştı.</p>

  <p class="block_">&nbsp;</p>

  <h1 class="block_7" id="toc_id_46"><span class="text_"><br class="calibre1" id="calibre_pb_45" /></span></h1>
</body>
</html>
