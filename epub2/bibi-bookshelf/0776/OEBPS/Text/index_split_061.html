<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_61"><span class="text_" id="id_ALTMISINCI_BOLUM">ALTMIŞINCI BÖLÜM</span></h1>

  <p class="block_5">Hunt arabasını hızla sürüyor, arkadaki ekip arabasının mavi ışığı yanıp sönüyordu. Yoakum ise hemen yanındaydı ve yüzü mahkeme duvarı gibiydi. Konsoldaki saate&nbsp;göre biri on geçiyordu. Hunt bölge savcısı ve yargıçla acil&nbsp;toplantı ayarlamıştı. İkna etmesi bir saatini almıştı fakat&nbsp;şu anda cebinde tutuklama emri duruyordu. Arkadaki arabada ise bizzat seçtiği iki polis memuru vardı. Durumu&nbsp;başka kimse bilmiyordu. Şefin de diğer polislerin de haberi yoktu. Cross’un başka bir arkadaşı olma ihtimaline karşı işleri gizlice hallediyorlardı. “Beş dakika,” dedi Hunt.</p>

  <p class="block_5">Yoakum ödünç aldığı silahın dolu olup olmadığını üçüncü defa kontrol etti.</p>

  <p class="block_5">Hunt’ın telefonu çaldı. Arayanın kim olduğuna baktıktan sonra cevap verdi. Görüşme kısa sürdü. Telefonu kapattığında Yoakum’a bakmadı. “Adli tıp aradı,” dedi. “Diş kayıtları eşleşmiş. Bulduğumuz Alyssa’nın cesediymiş.”</p>

  <p class="block_5">Sessizlik... Asfalt üzerinde hareket eden tekerleğin sesi...</p>

  <p class="block_5">“Üzgünüm, Clyde.”</p>

  <p class="block_5">“Dört dakika.”</p>

  <p class="block_5">Otuz dakika sonra telefonu yeniden çaldı. Hunt numarayı tanımadığı halde cevap verip dinledi. “Neredesin, Johnny? Sakinleş. Buradayım. Hayır. Hayır. Rahat rahat&nbsp;anlat.”</p>

  <p class="block_5">Hunt hiçbir şey söylemeden bir dakika boyunca dinledi. Johnny sustuğunda her şey yerli yerine oturmuş, Hunt’ın zihninde bütün resim berraklaşmıştı. Her şey birbiriyle&nbsp;mükemmel uyumluydu. “Tamam, Johnny. Durum kontrolüm altında. İlgileniyorum. Hayır, bu gece halledeceğim.&nbsp;Şimdi yoldayım. Sen neredesin?” Bir duraksama. “Hayır.&nbsp;Lobide bekleme. Odada olman gerek. Şimdi. Yarın konuşuruz.”</p>

  <p class="block_5">Hunt telefonu kapatınca Yoakum on saniye dayanabildi. “Ne olmuş?”</p>

  <p class="block_5">Hunt kısa ve sert bir cümleyle tüm olanları anlattı. Alyssa’nın nasıl öldüğünü... Maden kuyusuna nasıl düştüğünü...</p>

  <p class="block_5">Yoakum durumu sindirmek için bir dakika sustu. “Kazada mı ölmüş?”</p>

  <p class="block_5">“Gerald sarhoşmuş. Cross çocuğunu korumak için cesedi saklamış. Kuyuya atmış. Tek başına.” Derin bir nefes çekti. “Tanrım.”</p>

  <p class="block_5">“İyi misin?”</p>

  <p class="block_5">“Gerald’ı da içeri alıyoruz.”</p>

  <p class="block_5">“Gerald için tutuklama emrimiz yok.”</p>

  <p class="block_5">“Adam öldürme şüphesi soru sormamız için yeterli olur.”</p>

  <p class="block_5">“Şu Johnny sıkı çocukmuş,” dedi Yoakum.</p>

  <p class="block_5">“Evet.”</p>

  <p class="block_5">“Cross fena batacak.”</p>

  <p class="block_5">“Bir dakika.”</p>

  <p class="block_5">Hunt Cross’un mahallesine saptı.</p>

  <p class="block_">&nbsp;</p>

  <p class="block_5">Johnny motel odasını anahtarla açtı. İki lamba yanıyordu. Annesi en yakın yatağın kenarına oturmuştu. Süzülmüştü&nbsp;fakat gözlerinde uykudan eser yoktu.</p>

  <p class="block_5">“Hunt’ı arayamadım,” dedi annesi ayağa kalkarken. “Seni yeniden kollarıma almama asla izin vermezdi.”&nbsp;Johnny içeri girip annesine yaklaştı.</p>

  <p class="block_5">“Beni bırakıp gittin,” dedi Katherine. Johnny annesinin dik durmak için nasıl zorlandığını fark etti.</p>

  <p class="block_5">“Bunu bir daha asla yapmayacağım.”</p>

  <p class="block_5">“Sana nasıl inanabilirim ki?”</p>

  <p class="block_5">“Söz veriyorum.”</p>

  <p class="block_5">Katherine odayı geçip oğluna sarıldı. “Tekrar söz ver.” Johnny sabun ve temiz saç kokusunu ciğerlerine çekti.&nbsp;”Söz veriyorum.”</p>

  <p class="block_5">Katherine oğluna daha sıkı sarıldı. Geriye çekildiğinde Johnny bildiklerini anlattı. Bu kolay olmadı ve biraz uzun&nbsp;sürdü. Alyssa ölmüştü fakat bu bir kazaydı. İki kere anlattı.&nbsp;Kelimeler ağzında yuvarlanıyordu.</p>

  <p class="block_5">Bir kaza.</p>

  <p class="block_5">Ondan sonra uzunca bir süre sessiz kaldılar.</p>

  <p class="block_5">Susuyorlardı fakat birlikteydiler.</p>

  <p class="block_5">İki blok ötedeyken telsizden insanların polise ihbar yaptıklarını duydu. “Komşular olay yerinde silah gördüklerini söylüyor.”</p>

  <p class="block_5">“Kahretsin.”</p>

  <p class="block_5">Hunt sireni çalıştırınca arkadaki devriye aracı da aynısını yaptı. İki kere sağa döndüklerinde Cross’un evi sağ taraflarında kaldı. Sokak lambaları, bahçenin kenarlarındaki spot&nbsp;ışıklar ve yürüyüş yolu boyunca konulan ışık çubukları yanıyordu. Kamyonet evin dibine kadar girmişti. Arkasındaki&nbsp;çimler kazınmış, çit şeklinde budanan çalıların bir kısmı&nbsp;ise dümdüz olmuştu. Kamyonetin arka stop lambalarından&nbsp;biri yanıp sönüyordu. Kırmızı. Kırmızı. Kırmızı. Dedektif&nbsp;Cross bahçedeydi. Karısı ve oğlu Gerald da bahçeye çıkmıştı. Cross bağırıyordu. Karısı ise dizlerinin üzerine çökmüş, eline İncil almış dua ediyordu.</p>

  <p class="block_5">Jack’in elinde tabanca vardı.</p>

  <p class="block_5">Babasına doğrultulmuş bir tabanca.</p>

  <p class="block_5">Hunt ve Yoakum üniformalı polislerle aynı anda arabadan indi. Silahlar ellerindeki yerlerini aldı. “Ateş etmeyin,” dedi Hunt. “Çocuğu tanıyorum. Zarar görsün istemiyorum.”</p>

  <p class="block_5">Diğer polisler Hunt’ı duydu fakat silahları hâlâ havada asılı duruyordu. Hunt kendi silahını kılıfından çekmemişti.&nbsp;Ellerini iki yana açıp çimlere bastı. Jack’in yüzü kıpkırmızı&nbsp;kesilmişti ve titriyordu. Yüzü ağlamaktan kirlenmişti. Cross&nbsp;sert babayı oynuyordu. “Jack, bana o silahı veriyorsun. Hemen şimdi! Şu anda! Ciddiyim!” Cross, Hunt’ın geldiğini&nbsp;görünce bir elini uzattı. “Ben hallederim,” dedi. “Durum&nbsp;kontrol altında.” Oğluna geri döndü. “Jack, görüyor musun? Birileri polisi aramış. Buna bir son vermenin zamanı&nbsp;geldi. Silahı bana ver.”</p>

  <p class="block_5">Arkasında Jack’in annesi dizleri üzerinde ileri geri sallanıyordu. Jack ona bakınca diğer eliyle boynundaki gümüş haça dokundu. Annesinin sesi yükseldi ve dini içerikli anlaşılmayan sözler sarf etmeye başladı. “Yapma, anne.”&nbsp;Jack’in yüzü buruştu. “Sus artık.” Boynundaki haçı koparıp&nbsp;annesine fırlattı.</p>

  <p class="block_5">“Silahı ver, Jack.”</p>

  <p class="block_5">Jack bakışlarını annesinden çevirdi. Babası artık daha da yakındı. Üç metre. İki metre. “Hepsi senin hatan.”</p>

  <p class="block_5">“Evlat.”</p>

  <p class="block_5">Silahı iyice babasına doğrulttu. “Cehenneme gideceğim ve hepsi de senin suçun.”</p>

  <p class="block_5">Annesi inlerken Jack ileriye adım attı. Cross ellerini kaldırdı. “Evlat...”</p>

  <p class="block_5">“Tanrı küçük günahları affeder.”</p>

  <p class="block_5">Hunt silahın horozunun hareket ettiğini gördü fakat çok uzaktaydı. “Jack, yapma!” Jack’e doğru koştu, Horoz önce&nbsp;kalktı, sonra da düştü. Kuru bir klik sesi çıkarken Cross çığlık attı. Jack tetiği yine çekti ama hiçbir şey olmadı.</p>

  <p class="block_5">Hunt çocuğu yere serdi.</p>

  <p class="block_5">Silah elinden uçup gidince Cross silaha uzandı. “Ona dokunma sakın,” dedi Hunt. Yerde boylu boyunca uzanmıştı. Jack ise altında kıpırdayamıyordu. “Dokunma ve olduğun&nbsp;yerde kal.”</p>

  <p class="block_5">“Ne demek istiyorsun?”</p>

  <p class="block_5">“Hiçbiriniz kıpırdamayın.” Hunt Jack’i havaya kaldırıp Yoakum’a teslim etti. “Nazik ol,” dedi. Yoakum ağlayıp burnunu çeken çocuğu uzaklaştırdı.</p>

  <p class="block_5">“Johnny ile konuşmak istiyorum.” Jack aracın kapısında mücadele etti. Etrafa tekme atıp bağırmaya başladı. “Johnny ile konuşmak istiyorum.” Yoakum çocuğun kafasını eğdi. “Johnny! Johnny ile konuşmak istiyorum!”</p>

  <p class="block_5">Kapı kapanıp dış dünya ile ilişkisi kesilince kafasını dört kere aracın camına vurdu. Hunt silahı eline alıp silindire&nbsp;baktı. Boştu. Silahı kabanının cebine koydu. Cross elleri&nbsp;açık bir şekilde öne adım atma riskine girdi. “Sarhoş. Sorunları var. Yardım almasını sağlayacağız.”</p>

  <p class="block_5">“Bizimle gelmen gerekiyor,” dedi Hunt. “Polis merkezine.”</p>

  <p class="block_5">“O benim oğlum, Hunt. Suç duyurusunda bulunacak değilim.” Cross yanaklarına zayıf bir gülümseme kondurmaya çalıştı.</p>

  <p class="block_5">Hunt’ın yüzündeki ifadesizliği devam ettirmesi işe yaradı. “Sen ve Gerald,” dedi Hunt. Elini kılıfındaki silahına yakın tutuyordu. “Sormakla lütufta bulunuyorum.” Pek çok&nbsp;insanın durup izlediği komşu bahçeleri gösterdi. Hunt öne&nbsp;adım attı ama sesini düşürmedi. “Hikayeyi Jack’ten dinledim. Alyssa’ya olanları. Gerald’ın olaya nasıl dahil olduğunu. Her şeyi.” Hunt bir kalp atışı kadar sustu. “Cesedini&nbsp;birkaç saat önce bulduk.”</p>

  <p class="block_5">Cross oğluna baktı. Karısı hâlâ ağlıyordu.</p>

  <p class="block_5">“Hadi şu işi doğru dürüst yapalım,” dedi Hunt.</p>

  <p class="block_5">Cross geriye baktı. Maskesi düşmüştü. Yüzünden bir sürü hesaplama yaptığı okunuyordu. “Neden bahsettiğini&nbsp;bilmiyorum.”</p>

  <p class="block_5">“David Wilson Alyssa’nın cesedini buldu. İlk başta polis merkezini arayıp tamamen şans eseri seninle konuştuğunu&nbsp;düşündüm ama telefon kayıtlarında bu yoktu ve kimse bu&nbsp;kadar şanslı olamazdı.”</p>

  <p class="block_5">“Yanılıyorsun.”</p>

  <p class="block_5">“Nefesini boşa harcama. Patricia Defries ile konuştum.</p>

  <p class="block_5">Bana her şeyi anlattı.” Kadın başka bir çek dolandırıcılığından yakalanmıştı. Bu üçüncü suçuydu. Eğer suçlanırsa en az yirmi yıl hüküm giyerdi. O yüzden Cross isteğini açık bir&nbsp;dille beyan edebilmişti. Madenlere kim yaklaşırsa yaklaşsın&nbsp;ona haber verecekti. Kim olduğu ya da saatin kaç olduğu&nbsp;mühim değildi. Cross’un madenle neden bu kadar ilgilendiğini bilmediğini söylediğinde Hunt ona inanmıştı. Bunu&nbsp;ona söylememişti tabii. Kadının konuşmasını istiyordu.&nbsp;Korkması hoşuna gitmişti.</p>

  <p class="block_5">Hunt konuşmaya başladı. “Ona cinayete yardım etmenin çek dolandırıcılığından çok daha büyük cezası olduğunu söyledim. Bu işin ciddi olduğunu, seninle birlikte pisliğin&nbsp;içine düşeceğini söyledim. Konuştu ve tanıklık da yapacak.&nbsp;Seni aradıktan sonra nasıl ortaya çıktığını, beş dakika sonra Wilson’ın arazi motoruyla kaçarken senin onu nasıl takip&nbsp;ettiğini anlatacak. Saati de bir kenara yazmış. Johnny Merrimon adamı tam on beş dakika sonra köprünün orada gördü.”</p>

  <p class="block_5">“O kadın keş ve ayyaş. Tanık falan olmaz ondan.”</p>

  <p class="block_5">Hunt araç yolunda dizilen arabalara baktı. “Senin şahsi aracın nerede?” diye sordu. “Dodge Charger değil miydi?&nbsp;Onu bulmadan kaç yedek parça dükkanını aramak zorundayım? Bu civarda olmayacak, orası malum. Ama Wilmington belki? Raleigh? Büyük şehirlerin biri diye düşünüyorum. Ama bulacağız. Ön tamponu hasarlı. Boya köprüde&nbsp;bulduğumuz boyayla uyumlu...”</p>

  <p class="block_5">“Avukat istiyorum.”</p>

  <p class="block_5">Hunt üniformalı memurlara işaret etti. “David Wilson’ı öldürmekten tutuklusun. Sessiz kalma hakkına sahipsin-”</p>

  <p class="block_5">“Haklarımı biliyorum.”</p>

  <p class="block_5">“Söyleyeceğin her şey aleyhinde delil olarak kullanılacaktır.”</p>

  <p class="block_5">“Bir dakika bekle. Bir dakika bekle.” Cross dudaklarını yaladı. “Seninle konuşmanı gerek. Sadece konuşacağını. Bir dakika.” Hunt tereddüt etti. “İşleri doğru düzgün yapmak istiyorsun, öyle mi? Hep böyleydin zaten. Lanet olası&nbsp;izci çocuk.” Hunt elini kaldırınca üniformalılar kenara çekildi. “Ne yaptığını düşünmen gerekiyor. Bunu ciddi ciddi&nbsp;düşünmelisin.”</p>

  <p class="block_5">“Düşünmeme gerek yok. Elimde tutuklama emri var.” Cross öne eğildi. Gözleri Hunt’ın arkasındaki üniformalılardaydı. Fısıldadığında nefesinin sıcaklığı havayı doldurdu. “Oğlun da arabadaydı.”</p>

  <p class="block_5">Hunt geriye çekildi. “Hayır değildi.”</p>

  <p class="block_5">“Alyssa tekerlerin altında ezilirken ön koltukta oturuyordu.”</p>

  <p class="block_5">“Sana inanmıyorum.”</p>

  <p class="block_5">“Son bir yıldır nasıl davranıyor? Eskisi gibi mi? Tanıdığın çocuk gibi mi? Dur bir tahminde bulunayım. Sinirleri gergin mi? Somurtkan mı? Senden uzaklaştı, değil mi? Doğru olan şeyi yap, Hunt. Erkek için ailesinden daha&nbsp;önemli bir şey yoktur. Her şey bunun etrafında döner.”&nbsp;Hunt bahçeye şöyle bir baktı. Jack polis arabasının arkasında kırmızı bir yuvarlaktı. Gerald gözyaşlarına boğulmuştu. Cross’un karısı dizleri üzerinde sallanıp, dua edip&nbsp;bağırarak yalvarırken gözleri sımsıkı kapalıydı. “Senin ailenin de pek iyi durumda olduğunu sanmıyorum, Cross.”</p>

  <p class="block_5">“O senin tek çocuğun, haksız mıyım?”</p>

  <p class="block_5">Hunt bakışını üç saniye sürdürdü.</p>

  <p class="block_5">“Doğru olan şeyi yap,” dedi Cross.</p>

  <p class="block_5">Hunt geri adım atıp üniformalı memurlara işaret etti. “Avukat tutma hakkına sahipsin.”</p>

  <p class="block_5">Kelepçeler bağlandı.</p>

  <p class="block_5">Cross karşı koymaya devam ediyordu. Araca bindirilirken terliklerinden biri bahçede kalmıştı.</p>

  <p class="block_5">Hunt polis merkezinden ayrıldığında saat altıyı geçiyordu. Cross konuşmayı reddetmişti fakat Gerald bülbül gibi ötüyordu. Basit ve katışıksız suçluluk duygusu...</p>

  <p class="block_5">Çocuk içten içe yenilmiş durumdaydı.</p>

  <p class="block_5">Sokaklar yavaş yavaş uyanırken güneş belli belirsiz görünmeye başladı fakat Hunt’ın evinde karanlık hakimdi. İçeri girip sessizce mutfakta bekledi. Buzdolabının motor&nbsp;sesi duyuluyordu. Sokağın aşağısında bir yerlerde garaj kapısının teki açıldı.</p>

  <p class="block_5">Hunt silahını ve rozetini masaya koydu. Basamaklar ayaklarının altında ezildi. Oğlunun kapısını açtığında yüzüne sıcak bir hava esti. Oğlu battaniye tomarı, san saçlar ve&nbsp;kaybolmuş masumiyetten ibaretti.</p>

  <p class="block_5">Geçmiş.</p>

  <p class="block_5">İyi olan pek çok şey.</p>

  <p class="block_5">Hunt yatağın yanına sandalye çekip oturdu. Parmaklarını gözlerine bastırıp renkli kıvılcımlar gördü. Bunun bir son olması gerekmiyordu. Seçim yapmanın kendi gücü vardı.&nbsp;Hunt buna inanıyordu. Doğru olan şeyi yapmak için asla&nbsp;geç sayılmazdı.</p>

  <p class="block_5">Dudakları sessizce kıpırdadı.</p>

  <p class="block_5">Asla geç sayılmaz.</p>

  <p class="block_5">Hunt oğlunu uyurken izledi. Sonra dudakları bir kere daha kıpırdadı.</p>

  <p class="block_5">Tekrar etti.</p>

  <p class="block_5">Bu kendisine ait bir duaydı.</p>

  <p class="block_5">Allen’ı uyandırmak yirmi dakikasını aldı. Hayalının en uzun yirmi dakikasıydı. İki kere uyandı fakat yine iki kere&nbsp;uykuya daldı. Pembe ve solgun güneş ışıkları yüzüne vurana kadar böyle devam etli. Açıldığında gözleri çok masum&nbsp;göründü. “Hey, baba. Neler oluyor?” Yüzünü ovalayıp sırtını yastığına verdi.</p>

  <p class="block_5">“Seni sevdiğimi biliyorsun, değil mi?”</p>

  <p class="block_5">“Evet. Elbette. Ne-”</p>

  <p class="block_5">“Başın belaya girse gücüm dahilindeki her şeyi yaparım. Bunu da biliyorsun. İşler ne kadar kötüleşirse kötüleşsin,&nbsp;ben senin babanım. Sana yardım ederim. Bunu biliyorsun,&nbsp;değil mi. Ailen?”</p>

  <p class="block_5">“Tabii. Elbette.”</p>

  <p class="block_5">Hunt sakin kalmaya çalıştı. “Başın belada mı evlat?”</p>

  <p class="block_5">“Ne? Hayır.”</p>

  <p class="block_5">Hunt öne eğildi. “Bana söylemen gereken bir şey var mı? Herhangi bir şey. Ben senin tarafındayım. Sen ve ben.&nbsp;Tamam mı?”</p>

  <p class="block_5">“Hayır, baba. Hiçbir şey yok. Neler oluyor?”</p>

  <p class="block_5">Hunt içten içe ölüyordu. Oğlunun koluna elini koydu. “Bir müddet uzanacağım.” Ayağa kalkıp aşağı baktı. “Bugün önemli bir gün, Ailen.”</p>

  <p class="block_5">“Ne demek istiyorsun?”</p>

  <p class="block_5">Kapıda durdu. “Bana ihtiyacın olursa uyanığım.”</p>

  <p class="block_5">Hunt koridoru geçip kendi yatağına uzandı. Bir an için oda kendi etrafında dönmeye başladı ama Hunt bununla savaştı.</p>

  <p class="block_5">Oğlu, Hunt’ın ummayı göze alabildiğinden daha önce kapısını çalmaya başladı.</p>

  <p class="block_">&nbsp;</p>

  <h1 class="block_4" id="toc_id_62"><br class="calibre1" id="calibre_pb_61" /></h1>
</body>
</html>
