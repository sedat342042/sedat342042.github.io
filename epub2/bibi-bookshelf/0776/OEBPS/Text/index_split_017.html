<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_17">ON ALTINCI BÖLÜM</h1>

  <p class="block_5">Polis karakolu merkeze yakın bir sokaktaydı. İki katlı, kırmızı tuğladan fonksiyonel bir binaydı. Hunt karakolun&nbsp;kapısından bir hışımla geçti. Yoakum’u ikinci katta bir şehir haritasına gömülmüş şekilde buldu. “Seni dinliyorum,”&nbsp;dedi Hunt.</p>

  <p class="block_5">“Parmak izi net. Levi Freemantle. Kırk üç yaşında. Siyahi erkek. Bir metre doksan beş santim boyunda. Yüz kilo.”</p>

  <p class="block_5">“Kahretsin. Çocuk abartıyor sanmıştım.”</p>

  <p class="block_5">“Hayır, gerçekten dev gibi.”</p>

  <p class="block_5">“İsmi tanıdık geliyor.”</p>

  <p class="block_5">“Freemantle mı?” Yoakum sandalyesinde geriye yaslandı. “Bu geceden önce hiç duymamıştım.”</p>

  <p class="block_5">“Fotoğrafı var mı?”</p>

  <p class="block_5">“Araç kayıtlarında yok. Ehliyeti yok. Kredi kartı ya da banka hesabı da öyle. Henüz rastlamadım.”</p>

  <p class="block_5">“David Wilson köprüden aşağı bir araba çarptığı için uçtu.”</p>

  <p class="block_5">“Belki başka eyalete kayıtlıdır. Belki de ehliyetsiz takılmak umurunda değildir.”</p>

  <p class="block_5">“Başka ne biliyoruz?” diye sordu Hunt.</p>

  <p class="block_5">Yoakum birkaç sayfa kağıt toparladı. “Birkaç yıl önce radara yakalanmış, başka bir şey yok. Tutuklanma yok.&nbsp;Banka hesabı, mülk kaydı ya da telefon kaydı yok. Hayalet gibi bir herifmiş. Büyük ihtimal farklı bir yargı sınırından buraya gelmiş olmalı. Ondan beri birkaç tutuklama,&nbsp;bir iki tane de suçlama kaydı var. Hapse girip çıkmış ama&nbsp;ciddi bir suçu yok. Bir ay orada, iki ay burada. Ama baksana bir hafta önce çalışma sırasında fark ettirmeden kaçıp&nbsp;gitmiş.”</p>

  <p class="block_5">“Bir kanun kaçağından mı söz ediyoruz? Bunu neden daha önce duymadım?”</p>

  <p class="block_5">“Geçen hafta gazeteler yazdı ama iç sayfalarda bir yerde ufak bir yazı. Önemsiz, zararsız bir suçlu. Bir tehdit olarak görülmemiş. Hem bu yerel yönetimin sorumluluğuna giriyor.”</p>

  <p class="block_5">“Ne tür bir işte görevliymiş?”</p>

  <p class="block_5">“En düşük seviye güvenlik önlemi gerektiren bir yerde. Kırsal alanda çift şeritli bir yolda çöp toplama, ot yolma&nbsp;gibi. Ormanlık alana kaçıp kaybolmuş.”</p>

  <p class="block_5">“İnanılır gibi değil.”</p>

  <p class="block_5">Yoakum, koca beyaz dişlerini gere gere gülümsedi.</p>

  <p class="block_5">“Asıl habere hazır mısın?”</p>

  <p class="block_5">“Neymiş?”</p>

  <p class="block_5">“Hapse girip çıkmış. Alyssa Merrimon’un kaçırılmasından üç gün önce serbest kalmış.”</p>

  <p class="block_5">Hunt içinde heyecan kıpırtıları hissetti. “Sakın şaka yapayım deme, Yoakum.”</p>

  <p class="block_5">“Elimizde bir adres var. Buraya ait.”</p>

  <p class="block_5">“Yetki var mı?”</p>

  <p class="block_5">“Cross’u gönderdim, savcıyı uyandırıp halledecek.”</p>

  <p class="block_5">“Bu işe bir savcı atandı mı peki?”</p>

  <p class="block_5">“Atanmış olacak.”</p>

  <p class="block_5">“Emin misin?”</p>

  <p class="block_5">“Kız beyaz, ailesi zengin.” Yoakum omuz silkti. “Çok uzun sürmez.”</p>

  <p class="block_5">Hunt etrafına bakındı “Haydi ama Yoakum. Böyle şeyler söylememelisin, bunu konuşmuştuk.”</p>

  <p class="block_5">Yoakum omuz silkti ve sesi şaşırtıcı şekilde donuktu. “Hayat bu işte, adil değil. Trajediler ve ağlak sahnelerle&nbsp;dolu. Kızma ama öyle.”</p>

  <p class="block_5">“Bir gün şu çenen yüzünden başın fena halde derde girecek. O yüzden onu sıkı tutsan iyi edersin.”</p>

  <p class="block_5">Yoakum sakızını patlatıp başka tarafa baktı. Hunt ellerindeki bilgileri gözden geçirmeye koyuldu. Levi Freemantle, Huron Sokağı’nda otuz iki yaşındaki beyaz bir kadınla, Ronda Jeffries ile yaşıyordu. Hunt kadının ismini&nbsp;bilgisayarda arattı. İki kez tacizden tutuklanmış, mahkum&nbsp;olmamıştı. Bir kez üzerinde A sınıfı uyuşturucu ile basılmış ve mahkum edilmişti. On sekiz aylık hapis cezasının&nbsp;yedinci ayının sonunda iyi halden salıverilmişti. Bir kez&nbsp;de toplum huzurunu bozmaktan mahkum olmuştu. Basit&nbsp;bir saldırganlık. “Ronda Jeffries,” dedi Hunt. “Freemantle&nbsp;ile ilişkisi nedir?”</p>

  <p class="block_5">“Şu an için aynı adreste yaşadıklarını biliyoruz. Ev arkadaşı ya da ondan daha fazlası olabilirler.”</p>

  <p class="block_5">Hunt, Levi Freemantle’ın tutuklanma kayıtlarına baktı. Tamamlanmamış görünüyordu.</p>

  <p class="block_5">“Bu tutuklamalar bir boka yaramaz. Başkasının arazisine izinsiz girme, aylaklık, hırsızlık falan. Vahşi ya da cinsel içerikli hiçbir şey yok.”</p>

  <p class="block_5">“Olanlar bunlar.”</p>

  <p class="block_5">Kayıtlar tıpkı herhangi yüz tanesinin olabileceği gibiydi. O kadar sıradandı ki Hunt sanki adamı tanıyormuş gibiydi; tıpkı diğer binlercesi gibi. Yine de iki metre, yüz kilo&nbsp;atlanacak bir şey değildi. Tarihleri tekrar kontrol edip Levi&nbsp;Freemantle’ın Alyssa’nın kaçırılmasından üç gün önce hapisten çıktığını doğruladı. Tiffany Shore’un kayboluşundan bir hafta önce de bir yol işi sırasında fark ettirmeden&nbsp;kaçmayı başarmıştı. Eğer bu bir tesadüfse bayağı büyük bir&nbsp;tesadüftü. Bir de cinayete kurban giden David Wilson vardı. Adam kayıp kızı bulduğunu iddia ediyordu. Cesedinin&nbsp;üzerinde Freemantle’ın parmak izi bulunmuştu. Johnny’nin&nbsp;tarifiyle adamın özellikleri tutuyordu. Zamanlama. Nehirdeki kıvrım.</p>

  <p class="block_5">Hunt sayfaları masaya koydu. “Cross’u ara. Ne durumdaymışız bilelim.”</p>

  <p class="block_5">“Ne yapması gerektiğini biliyor.”</p>

  <p class="block_5">“John, onu ara.”</p>

  <p class="block_5">Yoakum, Cross’un cep telefonunu aradı ve arama izninin ne zaman çıkabileceğini sordu. Telefonu kapadığında sesi&nbsp;pek de iç açıcı değildi. “Bilmiyor. Savcı acele edemiyormuş.”</p>

  <p class="block_5">“Kahretsin,” dedi Hunt. “Hadi etrafı şöyle bir hırlayalım.”</p>

  <p class="block_5">Yoakum ceketini aldı ve Hunt’ın arkasından koşturdu. “İznimiz olmadan arama yapmayacağız, değil mi?”</p>

  <p class="block_5">“Öyle bir şey yapmak aptalca olurdu.”</p>

  <p class="block_5">“Soruma cevap vermedin.”</p>

  <p class="block_5">Hunt onu dikkate almadı. Merdivenlerden ayaklarını vura vura iniyordu.</p>

  <p class="block_5">Yoakum sesini yükseltti. “Kahretsin, Clyde bu bir cevap değil.”</p>

  <p class="block_">&nbsp;</p>

  <p class="block_5">İşlek bir caddeden sola girip, şehir meydanının altı kilometre ters yönüne doğru ilerleyince Huron Sokağı’na çıkılıyordu. Şehrin bu kısmı kum tepelerinin ön ucunda bulunuyordu. Bu, hem bitki örtüsünden hem de havadaki nemden belli oluyordu. Kum ısıyı tuttuğundan hava daha sıcaktı. Zayıf&nbsp;toprakta ağaçlar daha bodurdu. Sokak dar ve kısa, etrafa&nbsp;dizilmiş evlerin bahçeleri yabani ot doluydu. Girişlerinde&nbsp;kalın zincirlere bağlanmış köpekler vardı. Hunt buralarda&nbsp;temkinli olmak gerektiğini biliyordu. İki yıl önce üç blok&nbsp;ötede bir cinayet vakasında çalışmıştı. Kadının biri kendi&nbsp;küvetinde bıçaklanarak öldürülmüştü. Bunu yapan, borç&nbsp;vermeyi reddettiği kendi oğluydu. Bir ellilik için ölmüştü&nbsp;kadın.</p>

  <p class="block_5">Acımasız sokağın acımasız insanları.</p>

  <p class="block_5">Hunt sola dönüp iki ev sonra yavaşladı. Farları kapadı, kırık bir şişenin üzerinden geçip durdu. Sokak, ileride daha&nbsp;nezih yerlere giden gümüşi raylara kadar uzanıyordu. Solda&nbsp;bir evin perdelerinden dışarı hafif bir mavi ışık süzülüyordu. Otlarda ateş böcekleri vızıldıyordu.</p>

  <p class="block_5">“Bu hiç iyi bir fikir değil,” dedi Yoakum.</p>

  <p class="block_5">Hunt çenesiyle işaret etti. “Aşağıdaki son blok, sağdaki.”</p>

  <p class="block_5">Yoakum başını o yöne çevirdi. Karanlık sokağa doğru kafasını uzatınca dudakları gerildi. “Tanrım.”</p>

  <p class="block_5">Hunt da sokağı gözledi. Verandadan yola pislikleri taşan darmadağın bahçeler, duvara dayanmış eski bir yatak, balkonlarda koltuklar. Araçlar kaldırımda duruyordu. Hatta&nbsp;gökyüzü bile olduğundan basık görünüyordu.</p>

  <p class="block_5">İki ev ötede bir pitbull zincirine bağlı bir o yana bir bu yana koşturup onlara bakıyordu.</p>

  <p class="block_5">“Bundan nefret ediyorum.”</p>

  <p class="block_5">“Biraz daha ilerleyelim.”</p>

  <p class="block_5">“Neden?”</p>

  <p class="block_5">“Freemantle’ın evinin önünde bir araba ya da ışık var mı diye bakmak istiyorum.”</p>

  <p class="block_5">Hunt farlarını kapalı tutup arabayı boşa aldı. Otuz metre kadar daha ilerledikleri sırada pitbull durdu. Yoakum koltuğuna geri yapıştı. “Kötü bir fikir,” dedi ve tam o sırada köpek zincirinin yettiği yere kadar koşturup öyle bir havladı&nbsp;ki sanki arabanın içinde gibiydi. Onun gibi başka köpekler&nbsp;de zincirleri yettiği kadar ona katıldı. Etrafta zincirler takırdıyordu. İki evde daha ışıklar yandı.</p>

  <p class="block_5">“Kötü fikirmiş,” dedi Hunt ve vitesi geri taktı. Köşeyi dönüp yönünü girişe doğru verdi.”</p>

  <p class="block_5">Bir dakikalık bir sessizliğin ardından Yoakum, “Bu, sıkıntı yaratabilir,” dedi.</p>

  <p class="block_5">“Köpekler mi?”</p>

  <p class="block_5">“Dört blok öteden bile geldiğimizi duyar.”</p>

  <p class="block_5">Hunt saatine baktı. “Belki de duyamaz.”</p>

  <p class="block_5">“O nasıl olacak?”</p>

  <p class="block_5">“Bana güven.”</p>

  <p class="block_5">Yoakum camdan dışarı baktı. Hunt cep telefonundan Cross’u aradı ve ilk çalışta açıldı. “O izin belgesini istiyorum,” dedi. “Yirmi dakika içinde.”</p>

  <p class="block_5">“Savcı yüzünden.” Cross’un kızgınlığı sesinden belliydi. Beyannameyi üçüncü defadır okuyor.”</p>

  <p class="block_5">“Ne? Yazanlar gayet net zaten. Sebep çok açık ortada. Kafasına çök.”</p>

  <p class="block_5">“Onu da denedim.”</p>

  <p class="block_5">“Hangi savcı bu?” diye sordu Hunt, ve Cross cevap verdi: “Telefonu ver.”</p>

  <p class="block_5">“Konuşmak istemiyor.”</p>

  <p class="block_5">“Ver şu telefonu ona.”</p>

  <p class="block_5">Hunt bekledi. Yoakum başka taraflara bakıyordu. “Savcıya baskı mı yapacaksın?”</p>

  <p class="block_5">“Onu tehdit edeceğim.”</p>

  <p class="block_5">Savcı telefonu aldı. “Bu yaptığınız hiç de uygun bir davranış değil, dedektif.”</p>

  <p class="block_5">“İzin başvurusuyla ilgili bir sorun mu var?” diye sordu Hunt.</p>

  <p class="block_5">“Beyannameniz bende, ve fırsat verirseniz kararımı vereceğim ama-”</p>

  <p class="block_5">Hunt araya girdi. “İzin belgesini imzalamakta geciken savcı yüzünden on iki yaşındaki çocuk öldü. Daha fazla&nbsp;oyalanırsak yarın manşetler bunu yazacak. Gazetede tanıdıklarım, hatırım geçen insanlar var. Dediğimi mutlaka&nbsp;yaptırırım.”</p>

  <p class="block_5">“Cesaret edemezsin.”</p>

  <p class="block_5">“Bir dene bakalım.”</p>

  <p class="block_5">Otuz dakika sonra polisler yerel bir bankanın arkasındaki boş alanda toplanmışlardı. İzin belgesi alınmıştı. Saat sabah&nbsp;üçü on geçiyordu; etraf karanlık ve sessizdi. Tepelerinde&nbsp;bir sokak lambası titreşip vızıldıyordu ve bir anda ampulü&nbsp;patladı. Hunt da dahil altı polis vardı. Başının üzerinden&nbsp;bir yelek geçirip cırt cırtını sağlamlaştırdı. Silahını ikinci&nbsp;kez kontrol etti. Yoakum onu arka kapısında altın rengi bir&nbsp;kalkan bulunan lacivert kamyonetin arkasında bekliyordu.&nbsp;”Hazır mısın?”</p>

  <p class="block_5">Yoakum endişeliydi. “Beklemeliyiz.”</p>

  <p class="block_5">“Hayır.”</p>

  <p class="block_5">“Karanlıkta girmek gereksiz bir risk. Garip bir ev, tehlikeli bir sokak. Biz daha sokağın başındayken köpekleri duyacak zaten.”</p>

  <p class="block_5">“Şimdi harekete geçiyoruz.”</p>

  <p class="block_5">Yoakum başını iki yana salladı. “Binlerinin canını yakacaksın.”</p>

  <p class="block_5">“Buradaki herkes nasıl bir işe bulaştığını biliyor. İzci kampı değil burası.”</p>

  <p class="block_5">“Bu, bitkin savcıdan zorla izin almaya benzemez. Etiyle kemiğiyle sokaktayız. Ve birkaç saat durumu çok değiştirecek olmasına rağmen elindeki iyi polisleri tehlikeye atıyorsun. Şef bunun için kıçını tekmelemenin bir sürü bahanesini bulacaktır. Birisinin yaralanması, tepene çıkması için&nbsp;yeterince iyi bir sebep olur. Aklını kullan, Clyde. Bir kez&nbsp;olsun. Bir de bu yönden bak.”</p>

  <p class="block_5">Hunt arkadaşını kolundan yakaladı. Öyle sıkıyordu ki kemiklerini hissedebiliyordu. “Ya senin kızın olsaydı? Senin kız kardeşin? Benim bakış açım bu ve sen de buna uymak zorundasın.” Hunt kolunu bırakıp arkasını dönecekti&nbsp;ama Yoakum henüz bitirmemişti.</p>

  <p class="block_5">“Duygularınla hareket ediyorsun.”</p>

  <p class="block_5">Hunt arkadaşına dikkatlice baktı, gecenin karanlığında gözleri simsiyah, yüzü gergin ve solgundu. “Bana karşı gelme, John. Bu çocuğu yaşarken bulacağım.”</p>

  <p class="block_5">“Birisi yaralanırsa bu senin sorumluluğun.”</p>

  <p class="block_5">“Ve biz burada oyalanırken kız ölürse de senin sorumluluğun. Bitti mi?”</p>

  <p class="block_5">Yoakum kendini toparladı. Parmaklarını çıtlatıp evet anlamında başını salladı. “Konuşmaktan yoruldum zaten.” Hunt bir parmak şıklattı ve diğer polisler etrafında toplandı. Yoakum, Cross ve tam teçhizatlı üç üniformalı polis. “Aradığımız adam bu.” Elinde adamın eski tutuklama&nbsp;dosyalarının birinden alınmış bir fotoğrafı vardı. “Suratının&nbsp;sağ yanında derin bir yara izi var. Adamı gören çocuğun&nbsp;söylediğine göre yanık izine benzer erimiş deri gibi görünüyor. İki metre boyunda, yüz kilo. Bu tanıma uyan başka bir&nbsp;adama rastlamayacağımı düşünüyorum, kolay olacaktır.”&nbsp;Birkaç gergin kıkırdama. Hunt gülmelerine izin verdi.&nbsp;”Demiryoluna gelmeden sağdaki son ev. Arkasında boş bir&nbsp;sahanlık ile yoldan ayrılıyor. Bir yanında demiryolu, diğer&nbsp;yanında başka bir ev var. Biz içeri girmeden önce üç tarafın da çevrilmiş olmasını istiyorum. Yeşillikler yabani ot ve&nbsp;yaprak dolu ama kimi yerlerde eski ağaç kökleri ve çöpler yüzünden engebeli olabilir. Bastığınız yere dikkat edin.&nbsp;Araç durunca önce Yoakum inecek. Siz ikinizi de yanına&nbsp;alacak.” Hunt iki üniformalı polisi işaret etti. “Siz arka ve&nbsp;yan tarafları tutacaksınız. Ben de geri kalanınızla ön tarafa&nbsp;gideceğim. Cross ileride olacak ama ilk önce içeri ben gireceğim. Adam dev gibi, bu yüzden arbede olsun istemiyorum. Onu hemen yere yığın. Kız herhangi bir yerde olabilir,&nbsp;bu yüzden silahlarınıza hakim olun. Adamı sağ yakalamalıyız ki konuşturalım.”</p>

  <p class="block_5">“Peki ya köpekler?” diye araya girdi Yoakum.</p>

  <p class="block_5">Hunt saatine baktı. “Köpekleri boş verin.” Aracın arka kapısını açtı, üniformalı polislerden biri direksiyona geçti.&nbsp;İçerisi silah yağı ve ter kokuyordu. Adamlar omuz omuza oturdular. “Bundan nefret ediyorum,” dedi Yoakum. İki&nbsp;üniformalı polis gülümsedi.</p>

  <p class="block_5">Yoakum bunu mutlaka söylerdi.</p>

  <p class="block_5">Motor çalıştı ve araç sokağa girmeden önce kendi etrafında bir çember çizip döndü. Hunt direksiyondakine seslendi. “Dönüşten bir blok ötede dur. Orada bir market var. Kapalı”</p>

  <p class="block_5">Doksan saniye sonra araç boş bir alana doğru yavaşça ilerleyip eski püskü bir kamyonetin yakınında durdu. Hunt&nbsp;saatine baktı. “Üç dakika.”</p>

  <p class="block_5">“Neden bekliyoruz?</p>

  <p class="block_5">Hunt soruyu dikkate almadı. “Üç dakika.”</p>

  <p class="block_5">Parmaklar sıkılıp gevşiyordu. Adamlar ayaklarına bakıyordu. Cross aradaki camı tıklattı. “Tam buçukta,” dedi Hunt. “Sonra yolumdan çekilin.”</p>

  <p class="block_5">Cross evet anlamında başını salladı. İki dakika sonra Yoakum dirseğiyle Hunt’ı dürttü. “Demek rock müzik?”</p>

  <p class="block_5">“Şimdi olmaz, Yoakum.” Bir dakika daha geçti. Trenin ilk tıkırtıları dalga dalga geldi, çok derinden hissediliyordu.</p>

  <p class="block_5">“Fark ettin mi?” diye sordu Yoakum.</p>

  <p class="block_5">Hunt karanlığa doğru baktı. Direksiyondakinin omzuna dokundu. “Ben söyleyince.”</p>

  <p class="block_5">Şoför olan başını salladı ve karanlıkta bir ses uğuldamaya başladı. Güneyden giderek belirgin hale geliyordu, daha derinden ama daha yüksek. Titreşim bir ses yığınına dönüştü ve düdük bir anda çalınca adamlardan biri irkildi.</p>

  <p class="block_5">“Sen tam bir zeka küpüsün,” dedi Yoakum.</p>

  <p class="block_5">Hunt elini şoför olanın omzuna koydu. “Şimdi.”</p>

  <p class="block_5">Araç boş alandan çıkıp önce bir sol, sonra bir daha sol yapıp Huron Sokağı’nın göbeğine çıktı. Boylu boyunca&nbsp;ilerlerken köpekler uğuldayıp zincirlerinin uçlarına kadar&nbsp;koşuştular. Yakından geçen trenin sesi hepsini bastırıyordu.&nbsp;Evin önüne vardılar. Hunt girişte bir araba, pencerelerden&nbsp;birinde de ışık gördü. Araç durdu. Kapıları açılınca sokağa içinden polisler döküldü. Yoakum ve adamları, silahları&nbsp;ellerinde simsiyah botları karanlıkta görünmez bir şekilde&nbsp;yanlara doğru koştular.</p>

  <p class="block_5">Otuz metre ötede tren gece karanlığını yaran bir şimşek gibi ilerliyordu. Hunt şoförün ona yetişmesine izin vermek&nbsp;için bir saniye bekledikten sonra hızla koşmaya başladı.&nbsp;Cross diğer yanında belirdi ve dikey taraftan bahçeye girip&nbsp;verandaya kadar pisliğin ve kuru yaprakların içinde koşturdular. Hunt kapı kolu ve çerçeve arasındaki boşluğu işaret&nbsp;edip bir adım geri çekildi. Bir elinde fener, bir elinde tabancası vardı. Bir kez başını aşağı yukarı salladı ve kapıya&nbsp;çarpan koç başını duymadı bile. Kapıya çarpar çarpmaz etrafa kıymıklar ve parlak metal saçıldı. Menteşeler yerinden&nbsp;fırlarken kapı geri doğru çekilip düştü ve Hunt içeri girdi.</p>

  <p class="block_5">İçeride, üzerinde yırtık pırtık yastıklar, tepesinde tek bir ampul yanan bir sandalye vardı. Arkada floresan bir ışık&nbsp;koridorun sonunda bir yeri aydınlatıyordu. Hunt sağ tarafı&nbsp;kontrol edip silahını sol tarafa doğrulttu. Duvarlardaki açıklıklardan karanlık odalar ve eşyaların gölgeleri görünüyordu. Sol tarafta bir hoparlörden statik bir hırıltı geliyordu.&nbsp;Hunt kenara çekildi ve Cross ardından geldi. Oda sıcak ve&nbsp;daracıktı. Tütün rengi duvarlarda dans eden gölgeler dışında hareket eden bir şey yoktu.</p>

  <p class="block_5">Ciğerleri yakan yanık kokusunu ilk önce Hunt fark etti. Aracın şoförü olan polis iki kez nefes çekip burnunu kolunun içine sakladı. “Yerinizde kalın,” diye fısıldadı Hunt&nbsp;ve soldaki karanlık odaya işaret edip diğer polisleri o yöne&nbsp;gönderdi. Hunt feneriyle koridoru aydınlatıp kapının kenarına dayandı ve karanlığa adım attı. Koridor daracık ve&nbsp;olduğundan uzunmuş gibiydi. İleride beyaz bir ışık halıya&nbsp;üçgen şeklinde yansıyordu. Hunt bağırdı: “Polis. Arama iznimiz var.”</p>

  <p class="block_5">Sessizlik. Hareket yoktu. Hunt koridorda ilerleyip sağ tarafında bir mutfak gördü. Tezgahın üzeri bulaşıklarla doluydu. Girip baktı. Camı kırık bir pencere ve boş bir içki&nbsp;şişesinden başka bir şey yoktu. Arkasını dönüp koridorda&nbsp;ilerlemeye devam etti ve alçı paneldeki kan izini gördü.&nbsp;Açık bir kapıdan içeri adım atıp feneriyle odayı aydınlattı&nbsp;ve içerideki cesetlerin üzerinden sinekler uçuştu.</p>

  <p class="block_">&nbsp;</p>

  <p class="block_5">Beyaz bir kadın, otuzlarında, büyük ihtimalle Ronda Jeffries’di. Tam olarak belli olmuyordu çünkü yüzünün yarısı yoktu. Üzerindeki şeffaf iç çamaşırı kanla kaplıydı. Göğsünün biri dışarı fırlamıştı. Derisi beyaza çalan gri bir renkteydi. Yüzü paramparçaydı. Çenesi birkaç yerinden kırılmış, sol gözü kırıktan dışarı fırlamıştı. Bedeninin üst kısmı&nbsp;koridora doğru uzanıyor, bacakları ise yatağın yanında duruyordu. Kollarından biri kafasının üzerine doğru uzanmıştı. O kolun elindeki iki parmak ise kırılmıştı.</p>

  <p class="block_5">Siyahi erkek ise onun kadar kötü dağılmamıştı. Hayattayken yapılı biriydiyse de artık değildi. Kamı içeride kalan gazdan dolayı şiştiğinden kolları ve bacaklarını olduğundan küçük gösteriyordu. Kafasının sağ tarafı ezildiğinden&nbsp;yüzünün yarısı tamamlanmamış gibi görünüyordu. Çıplak&nbsp;vücudu, üzeri eşyalarla dolu bir sandalyeye yığılmıştı.</p>

  <p class="block_5">Hunt duvardaki düğmeye uzanıp ışığı yaktı. Işıkta vahşet tüm ayrıntılarıyla gözler önüne seriliyordu. Hunt, arkalarından diğer polislerin geldiğini duydu. “İçerisi temiz,” dedi.</p>

  <p class="block_5">Ayaklarını nereye koyduğuna dikkat ederek kadının yanına diz çöktü. Cesedi aşağıdan yukarıya doğru inceledi. Kadının kırmızı ojeli tırnaklarının ortalarına boncuklar yapıştırılmıştı. Ayaklarının altında nasırlar vardı. Bacakları dizinden yukarı kadar tıraş edilmişti. Birer santim uzunluğunda takma&nbsp;tırnaklar parmaklarını diken gibi gösteriyordu. Görünen bir&nbsp;yara izi ya da dövme yoktu. Otuzlu yaşlarında görünüyordu.</p>

  <p class="block_5">Aynı şeyi adam için de yaptı. Sandalyenin tepesinde durup inceledi. Siyahi, kırklı yaşlarında, bir metre seksen santim boylarında. Her iki dizinde de eski ameliyat izleri vardı. Mücevher yoktu ama altın dişleri vardı. Sakalları uzamıştı.</p>

  <p class="block_5">Hunt başını kaldırdı. Dolabın yanında duran balıkçı çizmelerini, kot pantolon ve elma şekeri renginde saten çamaşırı gördü. Beton kerpici yatağın yanında buldu. “Yoakum.” Hunt işaret etti ve Yoakum odaya girdi. Hunt beton kerpici&nbsp;gösterdi. Bir tarafı kurumuş kanla sıvanmıştı. “Bu cinayet&nbsp;aleti olmalı.”</p>

  <p class="block_5">“Öyle görünüyor.”</p>

  <p class="block_5">Hunt doğruldu. “Bekle.” Ölü adamın ayaklarının yanında ve ölü kadının kolunun üzerinden geçti. Diğer polisler açık kapıya dayanmıştı ama Hunt onları dikkate almadı.&nbsp;Kapının yanına diz çöktü, elini halının üzerinde gezdirdi&nbsp;ve beton kerpicin izlerine rastladı. Ayağa kalktığında Cross&nbsp;kapıda duruyordu.</p>

  <p class="block_5">“Ne yapabilirim?” diye sordu Cross.</p>

  <p class="block_5">“Bahçeyi ve sokağı çevrele. Olay yeri inceleme ve adli tıp uzmanını çağır.” Hunt yüzünü ovuşturdu. “Ve bana bir&nbsp;diyet kola bul.” Cross tam dönerken koluna yapıştı. “Bu&nbsp;evdeki dolaptan olmasın. Koridoru da boşaltın.”</p>

  <p class="block_5">Hunt koridorun boşalmasını seyrederken arkasında Yoakum’un olduğunu fark edip döndü. Ölüm ve vahşetin&nbsp;ortasında arkadaşı kanlı canlı duruyordu. Hunt ona bakmadan yavaşça konuştu. “Bunu söylemek için erken olduğunu&nbsp;biliyorum ama bence bu önceden planlanmış bir şey değil.”</p>

  <p class="block_5">“Böyle düşünüyorsun, çünkü?”</p>

  <p class="block_5">Hunt kapının altına bir parmağını sürerek işaret etti. “Halıdaki izler. Beton kerpici kapının altını kapamak için&nbsp;kullanıyorlarmış gibi.” Omuz silkti. “Planı olan katiller genelde kendi silahlarını getirir.”</p>

  <p class="block_5">“Olabilir. Belki de o betonun orada olacağını biliyordu.”</p>

  <p class="block_5">“Konuşmak için çok erken,” dedi Hunt. “Haklısın.”</p>

  <p class="block_5">“Şimdi plan nedir?”</p>

  <p class="block_5">Hunt ellerini açıp odayı işaret etti. “Olay yeri inceleme gelene kadar burayı kapalı tutalım, sokakta yaşayanları&nbsp;sorguya çekelim. Lazım olursa diye bir arama köpeği de&nbsp;getir.” Hunt bir anda susup koridora doğru döndü. “Kahretsin!” Sözler ağzından bir çırpıda çıkmıştı. Duvara bir&nbsp;yumruk atıp bir hışımla salona geçti. Yoakum odaya girdiğinde Hunt iki elini açmış kapının çerçevesine dayanmıştı.&nbsp;Kafasını tahtaya vururken boş bir gümleme sesi çıkıyordu.&nbsp;”Kahretsin.” Kafasını daha sert vurdu.</p>

  <p class="block_5">“Kendini yaralamak istiyorsan,” dedi Yoakum. “Daha iyi yolları var.”</p>

  <p class="block_5">Hunt döndü, sırtını kıymıklı kapıya dayadı. “Böyle olmamalıydı.”</p>

  <p class="block_5">“Cinayetler asla olmaması gereken şeyler.”</p>

  <p class="block_5">“O kız burada olmalıydı, John.” Hunt kendini boğulur gibi hissetti. Bir hışımla kapıyı açtı. “Bu iş bugün bitmeliydi.”</p>

  <p class="block_5">“Tiffany mi?”</p>

  <p class="block_5">“Hepsi, her şey.”</p>

  <p class="block_5">Yoakum önce anlamadı ama sonra fark etti.</p>

  <p class="block_8">Hunt’ın içinde yaşadığı cehennem artık onun hayatı olmuştu.</p>

  <p class="block_">&nbsp;</p>

  <h1 class="block_7" id="toc_id_18"><span class="text_1"><br class="calibre1" id="calibre_pb_17" /></span></h1>
</body>
</html>
