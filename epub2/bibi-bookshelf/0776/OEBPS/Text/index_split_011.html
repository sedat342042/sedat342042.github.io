<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_11">ONUNCU BÖLÜM</h1>

  <p class="block_5">Johnny ara sokaklardan ilerleyerek kasabayı bir uçtan diğerine geçti. Jack’in oturduğu yerde düzenli bahçeleri olan küçük evler vardı. Etrafta küçük market sahipleri, polisler&nbsp;ve kuryeler yaşıyordu. Bahçelerde salıncaklar ve benzeri&nbsp;oyuncaklar vardı. Güneşli günlerde çocuklar sokakta kovalamaca oynuyordu. Burada yaşayan için güzel bir yerdi ama&nbsp;Johnny’nin içinde olduğu araba fazlasıyla dikkat çekerdi,&nbsp;bu yüzden iki blok uzağa park etti ve yağmurun altında yürümeye başladı. Jack’in odasının ışığı yanıyordu. Johnny&nbsp;pencerenin eşiğinden bakınca arkadaşını gördü. Yatağına&nbsp;uzanmıştı, yanında çizgi romanlar vardı. Bir yandan okurken bir yandan göbeğini kaşıyordu.</p>

  <p class="block_5">Johnny tam camı tıklayacaktı ki Jack’in odasının kapısı açıldı. Ağabeyi Gerald içeri girdi. Uzun boylu ve kaslıydı.&nbsp;Üzerinde sadece kot pantolon vardı. Clemson armalı şapkasını ters takmıştı. Kardeşini kızdıracak bir şey söylemişti ki&nbsp;Jack kitaplarından birini ona fırlatıp iteleyerek dışarı çıkardı ve kapıyı kilitledi.</p>

  <p class="block_5">Johnny camı tıklattı ve Jack’in başını kaldırdığını gördü. Tekrar tıklattı ve Jack yerinden kalktı. Pencere camını birkaç santim yukarı kaldırdı. Jack aralığa doğru eğildi. “Johnny, iyi misin? Olanları duydum. Çok saçma. Bunu kaçırdığıma inanamıyorum. Gerçek bir ölü adam ha!”</p>

  <p class="block_5">Johnny, Jack’in omzu üzerinden odanın kapısına baktı. “Dışarı çıkabilir misin?”</p>

  <p class="block_5">“Sanmıyorum.” Jack biraz utanmıştı. “Sorgulamadan haberin var, değil mi? Tiffany Shore için.”</p>

  <p class="block_5">“Biliyorum.”</p>

  <p class="block_5">“Beni bulamayınca okuldan babamı aramışlar.”</p>

  <p class="block_5">“Benim de annemi aramışlar.”</p>

  <p class="block_5">“Evet, işte. Beni elimde birayla hâlâ sarhoşken yakaladı. Berbat bir durumdayım. Annem kilisede Tiffany ve benim&nbsp;ruhum için dua ediyor.” Gözlerini devirip kapıyı işaret etti.&nbsp;”Pislik de nöbet tutuyor. Bana göz kulak olacakmış.” Jack&nbsp;aralığa iyice yaklaştı. “Oğlum, şu ölü adam falan, korkunç&nbsp;olmalı. Şimdi durum ne peki? Babamı konuşurken dinledim. Olayın gerçekten Tiffany ile ilgisi var mıymış?”</p>

  <p class="block_5">“Ya da kız kardeşimle.”</p>

  <p class="block_5">“Ondan çok emin değilim.”</p>

  <p class="block_5">“O olabilir.”</p>

  <p class="block_5">“Johnny, üzerinden bir yıl geçti, biraz gerçekçi ol. Rakamlara göre-”</p>

  <p class="block_5">“Bana rakamlardan bahsetme!”</p>

  <p class="block_5">Jack irkildi. “Dışarı çıkıyorsun, değil mi?”</p>

  <p class="block_5">“Buna mecburum.”</p>

  <p class="block_5">Jack başını salladı, yüzü ciddileşti. “Yapma bence. Bu gece pek de dışarı çıkılacak bir gece değil. Kasabanın her&nbsp;yanı polis dolu. Bunu her kim yaptıysa o da tetiktedir.”</p>

  <p class="block_5">Johnny hayır anlamında başını salladı. “Tiffany bugün kaçırıldı, henüz erken. İnsanlar böyle zamanlarda hata yapar.”</p>

  <p class="block_5">“Nereye gidiyorsun?”</p>

  <p class="block_5">“Nereye gittiğimi biliyorsun”</p>

  <p class="block_5">“Yapma işte. Ciddiyim, içimde kötü bir his var.”</p>

  <p class="block_5">Johnny vazgeçmiyordu. “Benimle gelmeni istiyorum.” Jack omzunun üzerinden geriye baktı. Kapı hâlâ kapalıydı.&nbsp;Johnny ellerini pervaza koydu. “Yardıma ihtiyacım var.”</p>

  <p class="block_5">“O evlere gitmeyi asla kabul etmedim biliyorsun. Benim&nbsp;için sınır bu.”</p>

  <p class="block_5">“Bu sefer farklı.”</p>

  <p class="block_5">“Bir gün ölüvereceksin. Bir manyağın teki seni yakalayacak ve öldürecek.” Jack’in suratı kıpkırmızı kesilmişti ve var gücüyle yalvarıyordu. “Yapma.”</p>

  <p class="block_5">Johnny karanlığa doğru baktı. “Nefesim kesildi, Jack.”</p>

  <p class="block_5">“Nasıl yani?”</p>

  <p class="block_5">“Adam tam ayaklarımın dibine düştü. Kemiklerinin kırılışını duydum. Her tarafı kan içindeydi. Bir gözü yerinden fırlayacak gibiydi.”</p>

  <p class="block_5">“Hadi be, ciddi misin?”</p>

  <p class="block_5">“Onun nerede olduğunu biliyordu. Anladın mı? Onu yoldan aşağı fırlatan her kimse bunu adam kimseye anlatmasın diye yaptı.” Johnny yumruğunu kaldırdı. “Ben de tam oradaydım.”</p>

  <p class="block_5">“Sonra ne oldu?”</p>

  <p class="block_5">“Korktum ve koşmaya başladım.”</p>

  <p class="block_5">“Koştun. Ne olmuş yani? Ben de koşsam şimdiye kadar Virginia’ya varmış olurdum.”</p>

  <p class="block_5">Johnny onu duymuyordu. Olayı tekrar yaşıyormuş gibi anlatmaya devam etti. “Diğer adam arabadan inmiş geliyordu.” Başını salladı. “Bir metal sesi geldi, sanki elinde demir bir boruyla geliyordu. Koca bir makineydi, hırıltılı&nbsp;sesler çıkarıyordu. Ve yerde yatan korkudan ölmek üzereydi. Bana koşmamı söyledi.”</p>

  <p class="block_5">“Ne güzel işte.”</p>

  <p class="block_5">“Hâlâ anlamadın mı? Onun nerde olduğunu biliyordu ve ben koşup kaçtım! O benim kız kardeşim. Benim ikizim.”</p>

  <p class="block_5">“Yapma, Johnny.”</p>

  <p class="block_5">“Buna bir son vermeliyim.” Johnny yüzünü pencerenin altındaki aralığa dayamıştı. “Ve bunu bu gece yapacağım.&nbsp;Bu benim şansım, Jack. Olanları düzeltebilirim ama yalnız başıma yapabilir miyim bilmiyorum. Benimle gelmen&nbsp;gerek.”</p>

  <p class="block_5">Jack huzursuzca kıpırdandı ve kapıya umutsuz bir bakış attı. “Boşuna yorma kendini, Johnny. Yapamam, bu gece&nbsp;olmaz.”</p>

  <p class="block_5">Johnny geriye yaslandı. Hayal kırıklığına uğramıştı ve kızgındı. “Senin neyin var, Jack? Gündüz illa gidip bakalım&nbsp;diye tutturuyordun. Suç işlemek için can atıyordun.”</p>

  <p class="block_5">Jack kendini açıklamaya çalışıyordu. “Ama bu seferki oyun değil, değil mi? Bu seferki gerçek. Diyelim ki adamı&nbsp;buldun... Seni öldürür.”</p>

  <p class="block_5">“Zamanı geldi. Hemen şimdi, şu an.”</p>

  <p class="block_5">“Johnny-”</p>

  <p class="block_5">“Var mısın yok musun, Jack.”</p>

  <p class="block_5">“Bak, dostum...” Cevap yüzünden belliydi.</p>

  <p class="block_5">Johnny de görebiliyordu, gün gibi ortadaydı. “Kendini yorma,” dedi ve gitti.</p>

  <p class="block_5">Katherine Merrimon son basamağı da sendeleyerek indi ve artık yağmurun altındaydı. Belinden aşağı eğilmiş, bahçeye doğru yalpalıyordu. “Johnny!” Karanlığa doğru bağırıyordu. Ayakları çıplaktı, gözü dönmüş gibiydi. Gözbebekleri büyümüştü. Üzerindeki uzun tişört dizlerine kadar&nbsp;iniyordu ve birkaç dakika içinde sırılsıklam olmuştu. Bacaklarından çamurlar akıyordu.</p>

  <p class="block_5">Korkmuştu ve büyük olasılıkla ilaçların etkisindeydi. Bu yüzden Hunt ona doğru dikkatle yaklaştı. Daha önce böyle sinir krizlerine denk gelmişti ve bunun da onlardan biri&nbsp;olduğundan emindi. Etinden et kopmuş gibi bağırıyordu.&nbsp;Hunt, ellerini açıp ona doğru uzattı. “Bayan Merrimon.”</p>

  <p class="block_5">“Johnny!” Sağlıklı düşünebilecek durumda değildi. Yağmur damlaları yüzünü dövüyordu. Tiffany’nin kaçırılması&nbsp;onun yarasını yeniden deşen bir olay olmuştu. Yine uyandığında bomboş bir evin içinde bulmuştu kendini. Yine bomboş bir yatakta.</p>

  <p class="block_5">“Bayan Merrimon.” Hunt yavaşça konuşuyordu.</p>

  <p class="block_5">Başını kaldırıp yukarı baktı. Yüzüne vuran ışıkta bile gözlerinin içi simsiyah görünüyordu. “Oğlum nerede?”&nbsp;Hunt yanına çöküp ellerini omuzlarına koydu. “Her şey&nbsp;yolunda,” dedi. “Her şey düzelecek.”</p>

  <p class="block_5">O an biraz sakinleşti ve sonra suratı yeniden asıldı. Sesi zar zor duyuluyordu. “Alyssa nerede?” diye sordu ama Hunt’ın&nbsp;verecek cevabı yoktu. Kederin ağırlığı altında ezilişini gördü.&nbsp;Belini büküyordu adeta. Elleriyle çamuru dövdü, parmaklarını toprağa daldırdı. “Bitsin artık,” diye fısıldadı.</p>

  <p class="block_5">Hunt’ın görevi gayet açıktı. Kadının yardıma ihtiyacı vardı. Johnny’nin ondan alınıp daha dengeli bir ortamda yaşaması gerekiyordu. Şu an Sosyal Hizmetler’i aramalıydı, bunu biliyordu. Ama başka bildiği şeyler de vardı. Eğer oğlunu da&nbsp;alırsa içindeki tek yaşama gücü tükenmiş olurdu ve bunu asla&nbsp;yapamazdı. Katherine çamuru yumrukluyordu.</p>

  <p class="block_5">“Lütfen bitsin artık.”</p>

  <p class="block_5">“Katherine...”</p>

  <p class="block_5">“Evlatlarım...”</p>

  <p class="block_5">Hunt dizlerinin üzerine çöktü, omzuna elini koydu. “Bana güven,” dedi. Katherine başını kaldırdı, gözlerindeki&nbsp;acı açıkça ortadaydı ve kızının adını sayıklıyordu. Hunt koluna girip kalkmasına yardım etti.</p>

  <p class="block_">&nbsp;</p>

  <p class="block_5">Yirmi dakika sonra yağmur durdu. Bir polis arabası, araba yoluna yanaştı. Memur Laura Taylor verandaya doğru yürürken arabanın üzerindeki lambanın ışığında sarı saçları&nbsp;ışıldadı. Otuzlarına yakın, geniş omuzlu, küçük suratlı bir&nbsp;kadındı. Bir zamanlar Hunt’tan hoşlanıyordu ama bu çok&nbsp;eskidendi. Şimdilerde bir NASCAR yarışçısına aşıktı. Yarışçının bundan haberi bile yoktu ama umurunda değildi.&nbsp;Ona göre istikrar hayatta önemli bir erdemdi.</p>

  <p class="block_5">Merdivenleri ağır adımlarla çıktı, konuşurken yüzünde memnuniyetsiz bir ifade vardı. “Çok caydırıcı görünüyorsun, Hunt.”</p>

  <p class="block_5">“Ne demek istiyorsun?”</p>

  <p class="block_5">Kıyafetlerini işaret etti. “Islak giysilerin, gömleğindeki çamur lekesi.” Kafasını da işaret etti, “Ne o, bu aralar sörfe&nbsp;mi merak saldın?”</p>

  <p class="block_5">“Sörf mü?” Hunt elleriyle saçlarını yokladı. Sırılsıklam tutamlar boynuna doğru akıyordu.</p>

  <p class="block_5">“Kesmene yardım edebilirim istersen.”</p>

  <p class="block_5">“Sorun değil.”</p>

  <p class="block_5">“Rahat ol.” Açık kapıya bakmak için yanından geçti. “Telefonda sesin çok dalgın geliyordu.”</p>

  <p class="block_5">Taylor kurallar konusunda çok titiz bir tipti ama Hunt onu özellikle çağırmıştı. Bu sert görünüşlü ve kurallara saygılı kadının yumuşak bir yönü de vardı. Hunt, ona bu konuda güveniyordu. “Ona göz kulak olman için sana ihtiyacım&nbsp;var,” dedi. “Aptalca bir şey yapmasına izin verme.”</p>

  <p class="block_5">“Durum ne kadar kötü?”</p>

  <p class="block_5">“Şu an yatağında, sakinleşmiş durumda ama sanırım ilaçların tesiri altında. Bir kez kendinden geçti, her an yine&nbsp;olabilir. Ama aslında iyi bir insan, şans vermeye değer.”&nbsp;Taylor geriye yaslandı, duyduklarından pek de etkilenmişe benzemiyordu. “Herkes onun iyice kafayı yediğinden&nbsp;bahsediyor.”</p>

  <p class="block_5">“Kafayı yemek mi? Nasıl yani?”</p>

  <p class="block_5">“Hemen savunmaya geçme.”</p>

  <p class="block_5">“Geçmiyorum.”</p>

  <p class="block_5">Parlak gözlerinin içindeki gülümseme belli oluyordu. “Saçmalık. Şu haline bak. Suratın bembeyaz olmuş. Sanki&nbsp;annenden ya da karından bahsediyormuşum gibisin.”</p>

  <p class="block_5">Hunt sesini alçalttı, sakinleşmeye çalıştı. “Kafayı yemiş de ne demek?”</p>

  <p class="block_5">Taylor umursamaz şekilde omuz silkti ve başıyla evi işaret etti. “Bir keresinde kızını almak için okula gitmiş. Kız kaçırıldıktan dört ay sonra. Alyssa’nın orada olmadığını&nbsp;söylediklerinde gitmemek için direnmiş. Onu görmek için&nbsp;tutturmaya başlamış. Ona anlatmaya çalışırlarken kendinden geçip bağırmaya başlamış. Öyle tozutmuş ki güvenlik&nbsp;görevlileri onu okuldan çıkarmak zorunda kalmış. Üç saat&nbsp;boyunca arabasında oturup ağlamış. Memur Daniels’ı hatırlıyor musun?”</p>

  <p class="block_5">“Evet, şu yeni çocuk.”</p>

  <p class="block_5">“Bir buçuk ay kadar önce eve izinsiz girmekle ilgili bir ihbar almış. Kadını eski evinde koltukta uyurken bulmuş.&nbsp;Cenin pozisyonunda kıvrılmış yatıyormuş.” Taylor etrafa&nbsp;göz gezdirdi. “Her şey darmadağın.”</p>

  <p class="block_5">Hunt uzunca bir süre bir şey söylemedi. Sonra da çok açık ve net konuşmaya gayret ederek söze başladı. “Senin&nbsp;çocuğun var mı, Laura?”</p>

  <p class="block_5">“Olmadığını biliyorsun.” Hafifçe gülümsedi. “Çocuklarım olsa işime odaklanamam.”</p>

  <p class="block_5">“O zaman söylediklerime inan. Biraz rahatlamaya ihtiyacı var.” Taylor, Hunt’ın gözlerine gözlerini dikti. Aklından neler olabileceğini geçiriyordu. Taylor bir sokak polisiydi,&nbsp;bebek bakıcısı değil. Hunt’ın istediği ise ne göreviydi ne&nbsp;de prosedür. “Oğlu geri döndüğünde burada birisi olmalı.&nbsp;Bunda yasadışı bir şey yok.”</p>

  <p class="block_5">“Peki ya gerisi?”</p>

  <p class="block_5">“Ortalıkta dolaşmasın ve başka ilaç almasın yeter.”</p>

  <p class="block_5">“Sen ortalıkta istediğin gibi dolanırken ben de sıkı popoluyla birlikte ne yaparsam yapayım istiyorsun.”</p>

  <p class="block_5">“Biliyorum.”</p>

  <p class="block_5">“Eğer kadın bu kadar kötü durumdaysa, ilaçlar, alkol falan o zaman çocuğun Sosyal Hizmetler’e verilmiş olması gerekir. Eğer sırf sen bu durum için bir şey yapmıyorsun&nbsp;diye çocuğun başına bir şey gelirse...”</p>

  <p class="block_5">“Bu riski alan benim.”</p>

  <p class="block_5">Dışarıya, yağmura baktı. Endişesi, yüzünden okunuyordu. “İnsanların dilindesiniz. Sen ve o.”</p>

  <p class="block_5">“Millet bir şey bilmeden konuşuyor. O lafların hiçbir dayanağı yok.”</p>

  <p class="block_5">Gözlerinde sert bir ifade belirdi. “Öyle mi?”</p>

  <p class="block_5">“O yalnızca bir kurban,” dedi Hunt sakince. “Hem evli. Mesleki sebepler dışında bir ilgim yok.”</p>

  <p class="block_5">“Bence yalan söylüyorsun,” dedi Taylor.</p>

  <p class="block_5">“Belki de,” diye cevapladı Hunt. “Ama sana değil.” Taylor, üzerinde tabancası, göz yaşartıcı spreyi ve kelepçelerinin asılı olduğu kemerinin üzerinde parmaklarını tıkırdattı. “Olaya iyice batmışsın, Hunt. Bunun kadınla ilgili&nbsp;olduğu o kadar açık ki.”</p>

  <p class="block_5">“Bana yardım edecek misin?”</p>

  <p class="block_5">“Ben senin arkadaşınım, bana aşağılık bir şeymişim gibi davranma.”</p>

  <p class="block_5">“O iyi birisi ve ben onun çocuğunu kaybetmiş durumdayım. Hepsi bu.” Uzun bir duraklama oldu. “Johnny Merrimon,” dedi Hunt. “Görsen tanıyabilir misin?”</p>

  <p class="block_5">“Bir çocuk gelirse odur herhalde.”</p>

  <p class="block_5">Hunt onaylar şekilde başını salladı. “Teşekkürler.</p>

  <p class="block_5">Hunt gitmek için döndü ama Taylor onu durdurdu. “Senin için özel olmalı.”</p>

  <p class="block_5">Hunt bir an duraksadı ama yalan söylemesini gerektirecek bir durum yoktu. “İkisi de öyle,” dedi. “O da, oğlu da.”</p>

  <p class="block_5">“Onları küçümsediğimi falan sanma ama neden?”</p>

  <p class="block_5">Hunt aklına çocuğu getirdi. Annesinin savunmasızlığını kavrayıp onu korumak için elinden ne geliyorsa yaptığını&nbsp;düşündü. Sabahın altısında market alışverişi yapışını, sırf&nbsp;annesinden uzak durması için Ken Holloway’in camlarını&nbsp;taşlayışım, hem de bir kere değil tam beş kere, düşündü.&nbsp;”Bütün bunlar olmadan önce onları mahallede hep görürdüm. Her zaman dördü birlikteydi. Kilisede, parkta, festivallerde... Mükemmel bir aileydi.” Hunt duraksadı, ikisi&nbsp;de söyleyemediği daha çok şeyin olduğunun farkındaydı.&nbsp;”Trajedileri sevmiyorum.”</p>

  <p class="block_5">Memur Taylor bir kahkaha attı.</p>

  <p class="block_5">“Ne?” dedi Hunt.</p>

  <p class="block_5">“Sen polissin,” dedi. “Hayatındaki her şey trajedi.”</p>

  <p class="block_5">“Olabilir.”</p>

  <p class="block_5">“Tabii ya, olabilir.”</p>

  <p class="block_">&nbsp;</p>

  <p class="block_5">Yolun yüz metre kadar ilerisinde Johnny karanlık bir girişte durmuş bekliyordu. Hunt’ın kendi evinden çıkışını gördü.&nbsp;Hızla yanından geçerken eğildi. Ama normalde annesinin&nbsp;arabasının durduğu yerde başka bir polis arabası duruyordu. Johnny iki aracı da tam zamanında fark etmişti. Hem&nbsp;Hunt’ın arabasını hem de tepesinde sirenler olan polis arabasını.</p>

  <p class="block_5">Tek istediği, annesine bir bakmaktı. Bir kerecik yeterdi. Ama şu polisler...</p>

  <p class="block_5">Kahretsin.</p>

  <p class="block_5">Johnny’nin park ettiği yerde yaşlı bir çift yaşıyordu. Hava güzel olduğunda yaşlı adam verandada oturur, sarma&nbsp;sigara içer, üzerinde soluk, eski bir elbiseyle bahçeyle uğraşan yaşlı karısını seyrederdi. Kadın eğildikçe elbisesinin&nbsp;önündeki aralıktan bembeyaz teni ve Johnny’nin hayatında&nbsp;hiç görmediği kadar çok damar görünüyordu. Ama Johnny&nbsp;ne zaman önlerinden bisikletiyle geçse ona selam verip gülümsüyorlardı. Kadının elleri, adamınsa dişleri kirliydi.</p>

  <p class="block_5">Johnny arabadan inip kapıyı kapadı. Etrafta hışırtılar, su sesleri ve kurbağa vıraklamaları duyuluyordu. Sonra bir arabanın köşeyi döndüğünü duydu. Asfaltta ilerleyen lastik sesleri ve arabanın farları alçak evi aydınlattı. Johnny eğilip evin&nbsp;kenarından arkaya doğru ilerledi. Araba ile arasındaki evlerin&nbsp;arka bahçelerinden görünmeden kendi evine doğru yöneldi.&nbsp;Biçilmiş çim ve toprak kokan sundurmaların altından, paslanmış yayları olan bir trambolinin yanından geçti. Eğilerek&nbsp;çamaşır askılarının altından geçip çitlerin üzerinden atladı.</p>

  <p class="block_5">Annesinin penceresine doğru yaklaşırken yavaşladı. İçerisi sarı ışıkla aydınlatılmıştı. Kafasını yaklaştırınca annesinin, yatağın kenarında oturduğunu gördü. Yüzünde kurumuş gözyaşları ve çamur lekeleri vardı. Sanki bedenindeki önemli bir damar kesilmiş gibi öne doğru eğik duruyordu.&nbsp;Elinde bir çerçeve vardı. Dudakları kıpırdayıp eliyle fotoğrafa dokununca sanki arkasından biri çekiyormuş gibi&nbsp;geriye atılıyordu. Ama Johnny’de acıma belirtisi yoktu.&nbsp;Göğsünde bir öfke kabarcığı büyümekteydi. Annesi sanki&nbsp;Alyssa bir daha asla geri dönmeyecek gibi davranıyordu,&nbsp;sanki hiç umut yokmuş gibi.</p>

  <p class="block_5">Çok zayıftı.</p>

  <p class="block_5">Ama elindeki çerçeve birden pencereye doğru dönünce Johnny annesini bu hale getirenin kız kardeşinin fotoğrafı&nbsp;olmadığını gördü.</p>

  <p class="block_5">Babasının fotoğrafıydı.</p>

  <p class="block_5">Johnny pervazın altına çöktü. Annesi o fotoğrafları yakmıştı. Johnny o günü dün gibi hatırlıyordu; arka bahçede yanan kocaman bir ateş ve küle dönen fotoğrafların kokusu... Elinden kurtardığı üç fotoğrafla hıçkıra hıçkıra ağlayarak koşan annesi hâlâ gözünün önündeydi. O üç&nbsp;fotoğrafın nerede olduklarını biliyordu. Biri çorap çekmecesinde, diğer ikisi ise Alyssa’nın eşyalarını sakladığı&nbsp;bavuldaydı.</p>

  <p class="block_">&nbsp;</p>

  <p class="block_5">Annesinin elindeki fotoğraf ise daha farklıydı. Bu fotoğrafta babası daha gençti, dudakları hafif aralanmıştı. Gözleri ışıl ışıldı. Üzerinde takım elbise vardı, film yıldızları gibi&nbsp;yakışıklı görünüyordu.</p>

  <p class="block_5">Johnny gözündeki ıslaklığı silip bakımsız bahçeden ağaçların başladığı yere doğru yöneldi. Annesinin fotoğrafa bakarkenki hali gözünün önünden gitsin diye uğraşarak&nbsp;karanlığın içinde ilerledi. Bu hali onu üzüyordu ve üzülmek&nbsp;gücünü kaybetmesine neden oluyordu.</p>

  <p class="block_5">Johnny yere tükürdü.</p>

  <p class="block_5">Şimdi güçsüzlüğün sırası değildi.</p>

  <p class="block_5">Patikada ilerlerken karanlık gökyüzüne doğru upuzun dallarıyla uzanan dev ağaçların altından geçti. Kafasını&nbsp;yukarı kaldırdığında ağaç tepelerinden başka bir şey görünmüyordu. Karanlık gökyüzü yerine onların çatısı altındaydı. İleride talan olmuş bir tütün tarlasına vardı. Dev&nbsp;ağaçlar artık yoktu. Çorak toprakların üzerini sarmaşıklar&nbsp;kaplamıştı. Eğrelti otları boyunu geçiyordu. Yüz metre kadar ileride paslı bir çitin üzerinden atladı. Kabaran boyalar&nbsp;yüzünden bacakları çizildi. Eski tütün ambarına vardığında&nbsp;önce durup dinledi. Bir keresinde daha buraya geldiğinde iki büyük çocuğa rastlamıştı. Ot içiyorlardı. Olayın üzerinden aylar geçmiş olmasına rağmen Johnny onu nasıl kovaladıklarını hâlâ unutamıyordu. Deponun duvarlarından birine yaslandı. Depoyu oluşturan kare şeklindeki kütükler&nbsp;eskimiş ve yıpranmıştı. Birbirlerine geçen uçlarının çoğu&nbsp;yıkılmaya yüz tutmuştu ama kütüklerin dayanıklılığı hâlâ&nbsp;yerindeydi. Johnny bir delikten içeriyi gözetledi. Karanlık.&nbsp;Sessizlik. Kapıya yöneldi.</p>

  <p class="block_5">İçeride eski bir kovayı ters çevirip üzerine çıktı. Üst eşiğe uzandı, kolları biraz acıdı ama koyduğu şey yerinde duruyordu. Eşiğe koyduğu çanta gürültülü bir şekilde ardından fare pislikleriyle birlikte indi. Üzeri yosun tutmuş ve mavileşmeye başlamıştı. Kenar dikişlerindeki kırmızımsı&nbsp;kahverengi lekeler duruyordu. Johnny kokuyu içine çekti.&nbsp;Pisliğin, ölü kuşların ve küflenmiş bitkilerin kokusu. Kovanın üzerinden yere düştü. Çalılığın içine bakıp dikkatlice&nbsp;dinledi.</p>

  <p class="block_5">Sonra depodan kuru odunları toparlayıp bir ateş yaktı.</p>

  <p class="block_5">Dev bir ateş.</p>

  <p class="block_">&nbsp;</p>

  <h1 class="block_4" id="toc_id_12"><br class="calibre1" id="calibre_pb_11" /></h1>
</body>
</html>
