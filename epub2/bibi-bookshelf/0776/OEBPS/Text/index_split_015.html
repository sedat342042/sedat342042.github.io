<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_15">ON DÖRDÜNCÜ BÖLÜM</h1>

  <p class="block_5">Bir buçuk kilometreden daha az bir uzaklıkta, Johhny’nin yaktığı ateş karanlık gökyüzüne doğru uzanıyordu. Alevlerin tepeleri turuncu közler saçıyordu. Ayakları ve üzeri çıplak bir şekilde ateşin yanına çöktü. Göğsünden akan&nbsp;ter, alevin kızıllığında parlıyordu. Yanaklarından çenesine&nbsp;uzanan is boyaları ateşe yaklaştıkça yanıyordu. Gölgesi&nbsp;ambarın duvarına kambur bir devin gölgesi gibi yansıyordu. Kuş kanı, küf ve kuru ot kokan mavi çantaya uzandı.&nbsp;Paslanmış, hatta bir tanesi kopmaya yüz tutmuş kilitlerin&nbsp;sertliğini hissedebiliyordu. Çantayı açıp içinden bir deste&nbsp;buruşturulmuş kağıt çıkardı. Kağıtların her iki yüzünde de&nbsp;yazılar vardı ama Johnny bakmadı. Bunlara sonra ihtiyacı&nbsp;olacaktı. Sayfaları yere koyup uçmasınlar diye üzerlerine&nbsp;bir taştan ağırlık yaptı.</p>

  <p class="block_5">Ardından ucunda yılan çıngırakları ve mokasen yılanı kafatası asılı olan bir deri kayış çıkardı. Çıngırakları okulda bir çocuktan satın almıştı. Mokasen yılanını ise kendi&nbsp;öldürmüştü. Onu bulana kadar ormanda dört gün geçirmişti ama sonunda kendi arka bahçesinde karşısına çıkmıştı.&nbsp;Burnunun dibinde, bulunmayı bekliyordu. Onu bir kavak&nbsp;ağacı dalıyla öldürüp babasının ona onuncu yaş gününde&nbsp;verdiği bıçakla başını kesmişti.</p>

  <p class="block_5">İkinci bir deri kayışta beş tane daha kartal tüyü bağlıydı. Bisikletinde asılı olanın iki katı büyüklüğünde üç tane altın&nbsp;rengi kanat tüy, iki tane ise uçları işaret parmağı kadar kaim&nbsp;ve sert bembeyaz tüy vardı. Tüylerden hâlâ kuşun kokusu&nbsp;geliyordu ve üçünün kenarında kurumuş kan lekeleri göze&nbsp;çarpıyordu: Kartalın ve onun kanı.</p>

  <p class="block_5">Gözlerini kapatıp kayışları boynuna geçirdi. Tüyler hışırdadı, çıngıraklar göğsünde tıngırdadı.</p>

  <p class="block_5">Sonra İnciri çıkardı.</p>

  <p class="block_5">Siyah kaplaması parmak izleriyle doluydu. Kapağında altın varak olarak Johhny’nin adı basılıydı. Johnny’e çocukken bir vaiz tarafından hediye edilmişti. Vaiz ona&nbsp;içindeki her bir kelimenin Tanrı’nın hediyesi olduğunu&nbsp;söylemişti.</p>

  <p class="block_8">Her biri birer hediye, genç adam.</p>

  <p class="block_8">Benimle birlikte tekrar et.</p>

  <p class="block_5">Aynı vaiz Alyssa kaçırıldığında da eve gelmişti. Johnny’e Tanrı’nın çocukları hâlâ sevdiğini ve tek yapması gerekenin dua etmek olduğunu söylerken sesi bir kez titrememişti&nbsp;bile. Kendinden emindi. Olabildiğince çok dua et demişti&nbsp;ve Tanrı onu eve geri getirecektir. Tüm gücüyle, her şeyini&nbsp;vererek dua etmişti. Onu geri getirirse Tanrı’ya kendi ruhunu vaat etmişti.</p>

  <p class="block_5">Yemin etmişti.</p>

  <p class="block_5">Her şeyini verirdi.</p>

  <p class="block_5">Johnny geceler boyu nasıl dua ettiğini hatırladı, annesinin kollarına dokunan sıcak parmak uçlarını hissetti. Görüp görebileceği son gücüyle çıkan sesini hatırladı.</p>

  <p class="block_8">Benimle birlikte dua et, Johnny.</p>

  <p class="block_5">Çaresizlikten imana duyulan açlık.</p>

  <p class="block_5">Vaiz, şişkin parmak uçları ve toparlak yüzüyle Johnny’nin yeniden karşısına çıktığında ona yeterince dua etmediğini&nbsp;söylemişi. “Biraz daha iyi olmaya çalış,” demişti. “Daha&nbsp;fazla inan.”</p>

  <p class="block_5">Johnny çorak toprağın üzerinde ayaklarıyla kendini iterek ateşe biraz daha yaklaştı. İncil’in kapağını yırttı. Altın varakla yazılmış ismi alevlerin kızıllığında parlıyordu. Birden içinde batıl inançlara mahsus bir korku duydu. İncil’in&nbsp;kapağını ateşe atıp yanışını izledi. Kül olana dek izledi ve&nbsp;sonra çantayı ters çevirip içindekileri yere döktü. Kuru yapraklar yağmur gibi uçuştu, dal parçaları ve otlar yerde öbeklendi. Sedir ağacı ve çam. Ladin ve defne.</p>

  <p class="block_5">Bir huş ağacının kütük parçasına oyulmuş bir çocuk resmi.</p>

  <p class="block_5">Alyssa’ya ait kırmızı bir kurdele.</p>

  <p class="block_5">Kurdeleyi bileğine bağladı sonra İncil’e baktı. Eliyle ağırlığını hissetti ve sonra yere koydu. Ateşe yaklaşan sayfalar sanki ne yapacaklarını biliyormuş gibi kıvrıldı, yanmak onların da kaderinde vardı.</p>

  <p class="block_5">Etrafındaki görüntü Johnny’e zalimce bir tatmin duygusu verdi.</p>

  <p class="block_5">Antik tanrılara ihtiyacı vardı.</p>

  <p class="block_">&nbsp;</p>

  <p class="block_5">* * *</p>

  <p class="block_">&nbsp;</p>

  <p class="block_5">Bu ihtiyaç birkaç ay önce bir dua ile ortaya çıkmıştı. Kış aylarıydı, ısıtıcı artık eskisi gibi çalışmadığından evde yakacak bir şey yoktu. Kız kardeşinin eve dönmesi için dua&nbsp;ederken ağzını her açışında soğuktan dumanlar çıkıyordu.&nbsp;Sabaha karşı dörtte sırtının soğuktan donmasıyla uyandı.&nbsp;Annesi için dua etti. İlaçları bırakması ve babasının ona&nbsp;geri dönmesi için dua etti. Ken Holloway’in yavaş yavaş&nbsp;acı çekerek ölmesi için dua etti. Ancak bu şekilde ayakta&nbsp;kalabiliyordu. Geçmişin ve geleceğin umutları ile içinde&nbsp;yetiştirdiği intikam tohumları sayesinde.</p>

  <p class="block_5">Bir saat kadar sonra, güneş ufuk çizgisinden yükselirken, Ken annesini bir hiç uğruna dövdü. Johnny kavganın sebeplerini asla anlayamıyordu. Johnny onu durdurmaya&nbsp;çalıştığı için şimdi sıra ondaydı. İşte ihtiyaç ilk o zaman&nbsp;başlamıştı. Çaresizlik ve kan, işe yaramayan onca dua ve&nbsp;alçakgönüllülük ve boyun eğmekten bahseden kapağı yaldızlı bir kitap; bunların hiçbiri Johnny’e güç vermiyordu.</p>

  <p class="block_5">Hiçbiri onu kuvvetli kılmıyordu.</p>

  <p class="block_">&nbsp;</p>

  <p class="block_5">Söğüt parçalarını ateşe attı, sonra çam, ladin ve defne geldi. Ateşe yakın yerde ayakta durup dumanın etrafını sarmasına&nbsp;izin verdi. Dumandan gözleri yaşarıyor, ciğerleri sökülecek&nbsp;gibi oluyordu ama derin bir nefesle onu içine çekip sonra&nbsp;dışarı verdi. Önce gökyüzüne, sonra toprağa ve dört tarafa&nbsp;üfledi. Ellerini kavuşturup duman topladı ve yüzüne sürdü.&nbsp;Bir kitaptan öğrendiği sözleri tekrarladı. Avuç içlerinde ardıç yemişleri ezip suyunu göğsüne sürdü. Ceplerine loğusa&nbsp;otu sıkıştırdı ve sonra kütüğe oyulmuş resmi de ateşe attı.&nbsp;Hemen alev aldı, soluk beyaz bir duman tütüyordu ve o duman da göğe ulaşana dek gözlerini ateşten ayırmadı. Ardından İncil’in geri kalanını da ateşe attı.</p>

  <p class="block_5">Bir an için aslında bütün bunları boş verip kitabı hain alevler arasından alıp eve gidebileceği aklına geldi. Eve gider, annesinin sevgili ama güçsüz oğlu olurdu. Bu düşünceleri kafasından attı. Sayfalar birbiri ardına kıvrılıp küle&nbsp;dönüştü ve ayin tamamlandı.</p>

  <p class="block_5">Artık hazırdı.</p>

  <p class="block_5">Araba hâlâ yaşlı çiftin evinin orada karanlıkta gizliydi. Bir komşu bahçenin içinden geçerken Johnny arabayı görebiliyordu. Nemli vücuduna dumanın kokusu sinmiş, vücudu yemiş ve küllerden simsiyah olmuştu. Bir çitten atladı&nbsp;ve kendini havalandırılmış bir avuç toprağa ekilmiş yeni&nbsp;fidanların arasında buldu. Tam arabaya doğru koşacakken&nbsp;evin arka tarafında yanan bir ışık görüp olduğu yerde donakaldı. Yaşlı kadın oradaydı. Banyo lavabosunun olduğu&nbsp;sarı tezgahın üzerine dayanmış damarlı titrek ellerini görebiliyordu. Başını eğdi ve gözünden teker teker yaşlar dökülmeye başladı. Kocası arkasından yaklaşıp nazikçe boynuna&nbsp;doğru eğildi ve kulağına fısıldadı. Bir anda kadının yüzü&nbsp;gevşedi ve bir gülümseme belirdi. Kendini adamın göğsüne&nbsp;yasladı ve bir süre orada öylece durdular.</p>

  <p class="block_5">Johnny kendi göğsüne dokundu. Ter ve kül arasında derinden gelen kalp atışlarını hissedebiliyordu. Bir an için acaba yaşlı kadın neden ağlıyordu ve kocası ne söyleyip&nbsp;de yüzünü güldürebilmişti diye düşündü. Kendi babasını,&nbsp;nasıl da her zaman doğru anda doğru şeyi söyleyip aynı&nbsp;şeyi yaptığını düşündü. Yaşlı çifte bakarken boğazına sert&nbsp;bir yumru oturdu ama onu zorla yok etti. Gülümsedi ve dişleri karanlıkta bembeyaz parladı. Sonra pencerenin altından&nbsp;emekleyerek geçip gitti.</p>

  <p class="block_5">Onu asla görmediler.</p>

  <p class="block_5">Ya da çok azı görebildi.</p>

  <p class="block_">&nbsp;</p>

  <p class="block_5">Arabanın içi küf kokuyordu. Johnny deri koltukta kendini geri iterek elini cebine soktu. Sayfalar iyice buruşmuştu,&nbsp;üzerlerine çam reçinesi ve ateş kokusu sinmişti. Onları bacağına serip düzleştirdi ve fenerini yaktı. İsimler de adresler&nbsp;de kendi el yazısıyla yazılmıştı. Kenarlara bazı notlar ve&nbsp;tarihler atılmıştı.</p>

  <p class="block_5">Altı adam. Altı adres. Hepsi de sabıkalı cinsel suçlu. Kötü adamlar. Onlardan korkuyordu ama Tiffany Shore’un&nbsp;kaçırılmasının üzerinden neredeyse bir gün geçmişti ve onu&nbsp;kaçıran da büyük ihtimalle Alyssa’yı kaçıranla aynı adamdı. Bunlar Johnny’nin bulabildikleri arasında en korkunç&nbsp;olanlardı ve gerçekten ince eleyip sık dokumuştu. Alışkanlıklarını, işlerini, seyrettikleri televizyon programlarını ve&nbsp;hatta kaçta yattıklarını bile biliyordu. Bir tanesi bile alışılmışın dışında bir şey yapsa Johnny fark ederdi.</p>

  <p class="block_5">Korkusunu yenip anahtara uzandı. Dikiz aynasına baktı; gözlerinin içi kanlanmış, gözkapakları kararmıştı. <i class="calibre3">Artık dokunulmazım,</i> dedi kendi kendine, <i class="calibre3">bir savaşçıyım.</i></p>

  <p class="block_5">Motoru çalıştırıp arabayı vitese taktı.</p>

  <p class="block_5">Artık <i class="calibre3">yerli</i> şefi olmuştu.</p>

  <p class="block_">&nbsp;</p>

  <h1 class="block_4" id="toc_id_16"><br class="calibre1" id="calibre_pb_15" /></h1>
</body>
</html>
