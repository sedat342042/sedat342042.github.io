<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_10">DOKUZUNCU BÖLÜM</h1>

  <p class="block_5">Dedektif Hunt dar ve ıslak sokaklarda hızla ilerliyordu. Olay yeri beş kilometre kadar gerideydi. Adli tıp uzmanı&nbsp;cesedi toparlıyor, Hunt’ın adamları incelemelere devam&nbsp;ediyordu. Cross ona haritayı gösterince olayın seyri değişmişti. Hunt’ın kafasındaki parçalar, olasılıklar, değişkenler&nbsp;yer değiştirmişti. David Wilson bir şekilde Tiffany Shore’un&nbsp;yerini bulduğu için öldürülmüştü.</p>

  <p class="block_5">Onu buldum, demişti ve artık yaşamıyordu.</p>

  <p class="block_5">Ama onu nerede bulmuştu? Nasıl bulmuştu? Kız ne durumdaydı? Daha da önemlisi, onu kim öldürmüştü? Hunt, adamı yoldan çıkaran arabanın şoföründen emindi, bu tamamen mantıklı geliyordu. Ama nehirdeki o dönemeç işleri karıştırıyordu. Hunt, olay olduğu esnada köprüde ya da&nbsp;köprünün yakınlarında üç adam olduğunu düşünüyordu:&nbsp;Artık ölmüş olan Wilson, onu öldüren arabanın şoförü, olayın üç kilometre uzağındaki siyahi adam. Hunt işte buraya takılıyordu. Belki de Johnny’nin bahsettiği dev, sadece&nbsp;yanlış zamanda yanlış yerde olan bir adam değildi. Belki&nbsp;de David Wilson’ı öldüren arabayı o kullanıyordu. Belki de&nbsp;kullanmıyordu.</p>

  <p class="block_5">İki kişi mı vardı yoksa üç mü?</p>

  <p class="block_5">Kahretsin!</p>

  <p class="block_5">Hunt’ın Johnny’le konuşması gerekiyordu. Sonra değil hemen şimdi, o saniye. Ona sorması gereken başka sorular&nbsp;vardı. Telsizle merkezi arayıp Johnny ve Katherine’i evine bırakan devriye arabasına bağlanmak istediğini söyledi. Saatine baktı, bağlantı kurulamadığına sövdü. Tiffany&nbsp;kaybolalı on saat olmuştu. Bu tür kaçırılma olaylarında&nbsp;saatler geçtikçe kurbanların ölüm oranları da artış gösterirdi. Çok az kurban kaçırıldıktan bir gün sonra hâlâ yaşıyor olurdu.</p>

  <p class="block_5">Hız.</p>

  <p class="block_5">Her şey hıza bağlıydı.</p>

  <p class="block_5">Onu buldum.</p>

  <p class="block_5">Johnny’e yüzünde yara izi olan adam hakkında ve köprüde gördükleriyle ilgili soracakları vardı. İki adam aynı kişi miydi öğrenmesi gerekiyordu. Tahmine ya da teoriye&nbsp;değil, gerçeklere ihtiyacı vardı.</p>

  <p class="block_5">“Bağlantı kuruluyor,” dedi telsizin öbür ucundaki.</p>

  <p class="block_5">Telsizden ikinci bir ses duyuldu. Hunt kendini tanıtıp Johnny’nin yerini sordu.</p>

  <p class="block_5">“Evinden yeni ayrıldım. Onu son gördüğümde evinin girişindeydi.”</p>

  <p class="block_5">“Tam olarak ne kadar önce?”</p>

  <p class="block_5">Duraksama. “Yirmi dakika.”</p>

  <p class="block_5">“Yirmi dakika, tamam.” Hunt telsizi kapadı. Beş dakika içinde Johnny’nin evine varmış olacaktı. Hadi, hadi... Gaza&nbsp;asıldı, ıslak asfaltta olmaması gereken hızda ilerliyordu.</p>

  <p class="block_5">Motosiklete çarpılalı üç saat olmuştu. David Wilson’a çarpan her kimse şu an herhangi bir yerde olabilirdi. Kasabayı, hatta ülkeyi terk etmiş olabilirdi ama Hunt böyle&nbsp;olduğunu düşünmüyordu. Kaçırdığı çocukla yol almak&nbsp;riskli olurdu. Haber bir kere yayıldı mı insanlar hemen&nbsp;alarma geçerdi. Bu tip sapıkların çoğu çocuğu kaçırdıktan&nbsp;sonra ortalıktan yok olurdu. Johnny Merrimon bu konuda haklıydı. Üstelik çoğu kaçırılma olayı önceden çok iyi&nbsp;planlanmış olsa da bazıları sadece fırsattan ibaretti. Arabada yalnız bırakılan ya da kalabalık bir mağazada başıboş dolanan bir çocuk mesela... Ya da sokakta yalnız yürüyen genç bir kız.</p>

  <p class="block_5">Alyssa Merrimon gibi.</p>

  <p class="block_5">Günbatımında evine yalnız başına yürüyerek gidiyordu. Tenha bir sokaktaydı. Orada olduğundan kimsenin haberi&nbsp;bile olamazdı. Kim böyle bir şeyi planlamış olabilirdi ki?&nbsp;Aynı şey Tiffany Shore için de geçerliydi. Okul bitiminde&nbsp;bir süre otoparkta oyalanmıştı. işte, mükemmel bir fırsat.&nbsp;Ve tabii önlenemez bir arzu.</p>

  <p class="block_5">Hunt kırmızı ışığı görünce acı bir fren yaptı ama sonra durmadan sola döndü. Arabanın arkası ıslak zeminde savruldu. Arabayı toparlayıp dikkatini verdi. Kolunun altındaki kılıfta yatan çıkıntıyı ve o şeytanı bulsa neler yapacağını&nbsp;düşündü.</p>

  <p class="block_5">Tiffany’nin kaçırıldığı haberi geldiğinde Hunt büyük bir grupla hemen harekete geçmişti. Bildiği cinsel suçluların&nbsp;olduğu her noktaya devriyeler yollamıştı. Çoğu, olasılığı&nbsp;düşük kişilerdi; röntgenciler, teşhirciler ama çocuk tacizi,&nbsp;tecavüz ya da ona benzer suçlardan hüküm giymiş birçok&nbsp;kişi vardı. Hunt’ın elinde en korkunçlarının olduğu bir liste&nbsp;bulunuyordu; akıl almaz her türlü şeyi yapabilecek sadist&nbsp;manyakların listesi. Bu tip adamlar hiçbir şey tanımazdı.&nbsp;Asla tedavi edilemez ya da düzelemezlerdi. Bu tip manyaklarla uğraşırken çok hızlı davranmak gerekiyordu, bu yüzden Hunt bu tip adamların peşini asla bırakmıyordu.</p>

  <p class="block_5">Nerede oturduklarından kullandıkları arabalara, alışkanlıklarından neyi nasıl düşündüklerine kadar hepsini biliyordu. Fotoğraflar görmüş, kurbanlarla konuşmuş ve kurbanların yaralarına bizzat bakmıştı. Bu iğrenç yaratıkların hiçbiri hapishaneden çıkartılmamalıydı.</p>

  <p class="block_5">Ne şimdi, ne de sonra.</p>

  <p class="block_5">Çoğu hesap vermişti. Yerleri tespit edilmiş, sorguya çekilmişti. Neredeyse hepsi evlerinin aranmasına izin vermiş ama tüm aramalar elde var sıfır olarak tamamlanmıştı. Evlerinin aranmasına karşı çıkanlar zaten sürekli gözetim altında tutulan, düzenli olarak raporları alman kişilerdi. Hunt,&nbsp;ne zaman yemek yediklerini, ne yediklerini, yalnız olup olmadıklarını, eğer yalnız değillerse kiminle birlikte olduklarını bile biliyordu. Yerlerinden, yaptıklarından haberi vardı.&nbsp;Uyanık mı uyuyor mu? Sabit mi hareket halinde mi? Adamları listenin üzerinde çalışırken Hunt telefon konuşmalarını&nbsp;da özel olarak dinliyordu.</p>

  <p class="block_5">Hunt aklından isimleri geçirdi. Listedeki hiçbiri iki metre uzunluğunda değildi. Merrimon’un tarif ettiği gibi bir yara izi hiçbirinde yoktu. Eğer Cross haklıysa olaya yeni&nbsp;biri dahil oluyordu. Olaydan tamamen bağımsız biri. Ve&nbsp;eğer Cross yanılmışsa...</p>

  <p class="block_5">Sonsuz olasılık vardı.</p>

  <p class="block_5">Hunt, cebinden Tiffany Shore’un bir fotoğrafını çıkarıp baktı. Fotoğrafı, birkaç saat önce Tiffany’nin panikten deliye dönmüş annesinden almıştı. Okul için çekilmiş fotoğrafta Tiffany gururluydu ve gülümsüyordu. Alyssa ile&nbsp;aralarında benzerlik var mı diye baktı ama çok net bir şey&nbsp;söyleyemiyordu. Alyssa’nın saçları koyu renkti ve daha narin hatları vardı. Daha ufak tefek ve masum bir görüntü çiziyordu. Ağabeyiyle aynı renk gözlere sahipti. Tiffany’nin&nbsp;ise dolgun dudakları, düzgün bir burnu ve ipek gibi sarı&nbsp;saçları vardı. Bu fotoğrafta uzun bir boyun, dolgunlaşmaya&nbsp;başlamış göğüsler ve gelecekte olacağı kadına göz kırpan&nbsp;bir gülümseme görülüyordu. Kızları karşılaştırınca aralarında ortak nokta yokmuş gibi görünse de aslında vardı.</p>

  <p class="block_5">İkisi de masumdu ve ikisi de artık Hunt’ın sorumluluğundaydı.</p>

  <p class="block_5">Onun sorumluluğunda.</p>

  <p class="block_5">Başka kimsenin değil.</p>

  <p class="block_5">Cep telefonu çaldığında hâlâ bu düşüncelerde kaybolmuş durumdaydı. Arayanın kim olduğuna baktı. Şef. Patronu.&nbsp;Dört kez çaldı ve Hunt saygısından telefona cevap verdi.</p>

  <p class="block_5">“Neredesin?” Şef boş laftan hoşlanmazdı. Alyssa’nın kaçırılmasının üzerinden daha yeni on iki ay geçmiş ve&nbsp;şimdi yeni bir kız kaçırılmıştı. Hunt, onun üzerinde farklı&nbsp;baskıların olduğunun farkındaydı; Tiffany’nin ailesi, eyalet&nbsp;yönetimi, basın.</p>

  <p class="block_5">“Katilerine Merrimon’un evine doğru yoldayım. Birkaç dakika içinde varmış olacağım.”</p>

  <p class="block_5">“Sen bu işin başındaki dedektifsin. Şu an David Wilson’ın evinde ya da olay yerinde olmalıydın. Bunu sana ben öğretecek değilim herhalde?”</p>

  <p class="block_5">“Değilsin.”</p>

  <p class="block_5">Ama şef öğretmeye kararlıydı. “Eğer Wilson’ın Tiffany’i bulduğunu düşünüyorsak, ki öyle olduğunu düşünüyoruz, o zaman senin şu an olayları geri sarıp adamın&nbsp;o zamana dek yaptıklarının izini sürüyor olman gerekirdi.&nbsp;Nereye gitmiş, kiminle konuşmuş? Tiffany Shore ile şimdiye kadar yolları kesişmiş mi? Hayatında yaptığı radikal&nbsp;değişiklikler var mı?”</p>

  <p class="block_5">“Bunların hepsini biliyorum” diye araya girdi Hunt. “Yokaum’u evine gönderdim, ben de kısa bir süre sonra&nbsp;orada olacağım ama önce bunu yapmam gerekiyor.”</p>

  <p class="block_5">“Katherine Merrimon’un evine neden gittiğini ben mi sorayım, sen mi anlatacaksın?”</p>

  <p class="block_5">“Oğlunun bildiği şeyler olabilir.”</p>

  <p class="block_5">Hunt, şefin o anki halini hayal edebiliyordu; etrafında koşuşan emir kulları, terden üzerine yapışan gömleği. Tam&nbsp;bir politikacı gibi konuşuyordu.</p>

  <p class="block_5">“Bu işi üstlenecek misin, Hunt? İşi üstleniyor musun?”</p>

  <p class="block_5">“Bu ne saçma soru böyle.” Hunt, şefin neden endişe&nbsp;duyduğunu biliyordu ama kızgınlığını bir türlü gizleyemiyordu. Tamam, Merrimon olayına gereğinden fazla zaman&nbsp;ayırıyordu. Ne olmuş yani? Belki diğer polislerin hissedeceğinden fazla şey hissediyordu. Hem olay önemliydi ama&nbsp;şef bunu böyle görmüyordu. Hayır. Hunt’ın yaptıklarından&nbsp;haberi vardı. Her gece sabah üçe kadar ayakta kalmalar, pazar sabahı gün doğarken daha önce binlerce kez incelediği&nbsp;kanıtları yeniden incelemek üzere ofise gelmeler, asla sonuca varmayan özel izinler için savcıları tartaklamalar, fazla&nbsp;mesai yüzünden geç kalmalar, diğer polisleri baskı altına&nbsp;almalar, diğer vakalara harcanması gereken kaynakları hep&nbsp;o vakaya nakletmeler... Hunt’ın kendini yiyip bitirmesini&nbsp;izlemişti resmen. Kilo kaybının, gittikçe solgunlaşan yüzünün, uykusuzluktan kan çanağına dönen gözlerinin ve ofisindeki dosya yığınının farkındaydı. Başka şeyler de vardı&nbsp;tabii.</p>

  <p class="block_5">Dedikodular.</p>

  <p class="block_5">“Sana soru sormadım, Hunt, bunu senden istiyorum, bu bir emir.”</p>

  <p class="block_5">Hunt dişlerini sıktı, öfkesinde boğulurken zorlukla konuşuyordu. Hep büyük davalara bakardı. Başdedektifti. Bu onun işi, hayatıydı. “İşin başındayım.”</p>

  <p class="block_5">Hunt, telefonun öbür ucunda bir iç çekme ve ardından arkadan gelen bir ses duydu. Şef yeniden söze başladığında&nbsp;sesinde kararlı bir ifade vardı. “Bu sefer olayı kişiselleştirmene izin veremem, Hunt. Bu davada olmaz.”</p>

  <p class="block_5">Hunt dümdüz ileri bakıyordu. “Anladım, kişiselleştirmek yok.”</p>

  <p class="block_5">“Olay Tiffany Shore ve onun ailesiyle ilgili. Alyssa Merrimon değil. Onun erkek kardeşi ya da annesi değil. Anlaştık mı?”</p>

  <p class="block_5">“Kesinlikle.”</p>

  <p class="block_5">Uzun bir duraklamadan sonra şefin sesinde bu sefer biraz pişmanlık seziliyordu. “Olayı kişiselleştirirsen işini&nbsp;kaybedersin, Clyde. Departmanından tekme tokat atılırsın.&nbsp;Beni bunu yapmaya zorlama.”</p>

  <p class="block_5">“Nutuk atmana gerek yok.” İçinden cümlenin devamını getirdi, senin gibi sadece politik ağız yapan bir şişkonun&nbsp;nutuklarını dinleyecek değilim.</p>

  <p class="block_5">“Zaten karını kaybettin. İşini de kaybetme.”</p>

  <p class="block_5">Hunt dikiz aynasına baktı. Kendi gözlerindeki öfkeyi görebiliyordu. Derin bir nefes aldı. “Yoluma çıkma yeter,”&nbsp;dedi, olabildiğince mantıklı konuşmaya çalışıyordu. “Bana&nbsp;güven.”</p>

  <p class="block_5">“Sana güvenimin sınırlarını son bir yıldır fazlasıyla zorluyorsun, bunu bil. Yarın gece gazeteler baskıya girdiğinde manşetlerde Tiffany’nin annesinin kucağında otururken bir&nbsp;fotoğrafı olsun istiyorum. Biz işimize ancak böyle devam&nbsp;edebiliriz.” Bir duraksama oldu. Hunt, ağzından çıkacakları&nbsp;kontrol edemeyeceğinden korktuğu için sessizliğini korudu. “Mutlu son olsun istiyorum, Clyde. Bu hikayeye mutlu&nbsp;bir son yaz, ben de son geçen bir yılda yaptıklarını hiç olmamış gibi kabul edeyim.”</p>

  <p class="block_5">Şef telefonu kapadı.</p>

  <p class="block_5">Hunt arabasının tavanına sert bir yumruk attı ve Johnny’nin evinin girişine yöneldi. İlk bakışta evin önündeki araç yolunda arabalarını göremedi. Ön kapıyı tıklattığında evin bomboş olduğunu anlatır bir gıcırdama dışında&nbsp;bir ses gelmedi. Kenardaki küçük pencereden bakınca Ken&nbsp;Holloway’in koridordan kapıya ilerlediğini gördü. Buruşuk&nbsp;pantolonun altına parlak ayakkabılar giymişti. Kapıyı açmadan aynanın önünde durup saçlarını düzeltti ve dişlerini&nbsp;kontrol etti. Sağ elinde bir tabanca vardı.</p>

  <p class="block_5">“Polis, Bay Holloway. Silahı bırakıp kapıyı açın.”</p>

  <p class="block_5">Holloway bir anda pencereden içerisinin göründüğünü hatırlayınca irkildi. Yüzüne alaycı bir gülümseme yerleşti.&nbsp;”Hangi polis?”</p>

  <p class="block_5">“Dedektif Clyde Hunt. Johnny ile konuşmak istiyorum.”</p>

  <p class="block_5">Gülümseme yok oldu. “Kimlik görebilir miyim?”</p>

  <p class="block_5">Hunt rozetini cama bastırdı, kapıdan bir adım geriledi ve bir elini hizmet silahının kabzasına koydu. Holloway yararlı&nbsp;organizasyonlara para bağışı yapıyordu. Sivil toplum kuruluşlarıyla birlikte çalışıp zengin insanlarla golf oynuyordu.</p>

  <p class="block_5">Ama Hunt, adamın aslında kim olduğunu biliyordu.</p>

  <p class="block_5">Katherine ve Johnny’i bir yıl izlemesi yetmişti. Tesadüf karşılaşmalar, tıpkı markette olduğu gibi, daha önce söylenenler ve söylenmemiş olanlar, bir iz ya da morluk, sert&nbsp;çıktığını sanırken çocuğun gözlerinde beliren o bomboş ifade. Hunt çok uğraşmıştı ama Katherine çoğunlukla kendinde değildi ve geriye kalan Johnny ise korkuyordu. Hunt’ın&nbsp;elinde sağlam bir şey yoktu.</p>

  <p class="block_5">Ama biliyordu.</p>

  <p class="block_5">Bir adım daha geriye atmasıyla Hunt ile kapı arasında iki metrelik bir ara açıldı. Pencere aralığından Holloway’in&nbsp;yapılı göğsü görünüyordu. Kaim bir göbek tabakasının üzerindeki göğsü yanık tenli ve etine dolgundu. Pencereden&nbsp;yüzü belirdi. “Dedektif, saat geç oldu.”</p>

  <p class="block_5">“Neredeyse dokuza geliyor, Bay Holloway. Bir çocuk kaçırıldı. Lütfen kapıyı açın.”</p>

  <p class="block_5">Kilit döndü ve kapı bir adım kadar aralandı. Holloway’in yüzü kırışıklıklarla doluydu. Saç diplerindeki kırışıklıkları&nbsp;gidermeye çalıştıysa da aralardaki boşluklar belli oluyordu. Elinde bir şey yoktu. “Tiffany Shore’un kayboluşuyla&nbsp;Johhny’nin ilgisi nedir?”</p>

  <p class="block_5">“Kapıdan geri çekilir misiniz lütfen?” Hunt, zor olsa da, sesini profesyonel bir seviyede tutmaya gayret ediyordu.&nbsp;Holloway’e bakmaktansa onu vurmayı tercih ederdi.</p>

  <p class="block_5">Hunt içeri girdi. Gözleriyle sağı solu taradı ve sonunda aradığını buldu; 38’lik Revolver televizyonun üzerinde, namlusu duvara dönük duruyordu. Tertemizdi.</p>

  <p class="block_5">“Ruhsatlı,” dedi Holloway.</p>

  <p class="block_5">“Eminim öyledir. Johnny’le konuşmam gerek.”</p>

  <p class="block_5">“Bugün olanlarla mı ilgili”</p>

  <p class="block_5">Hunt alkol kokusu alıyordu. “Bu gerçekten umurunda mı?”</p>

  <p class="block_5">Holloway gülümsedi. “Bir dakika.” Yüksek sesle bağırdı. “Johnny.” Cevap gelmedi. Yeniden bağırdı, cevap gelmeyince sövüp koridorda ilerledi. Bir kapı açılma sesi&nbsp;duyuldu ve kapı sonra çarparak kapandı. Holloway geri geldiğinde yalnızdı. “Burada değil.”</p>

  <p class="block_5">“Nerede?”</p>

  <p class="block_5">“Nereden bileyim.”</p>

  <p class="block_5">Hunt’ın sesindeki öfke açıkça duyuluyordu. “Daha on üç yaşında. Dışarısı karanlık ve yağmur yağıyor. Araba garajda değil ve sen onun nerede olduğunu bilmiyorsun, öyle&nbsp;mi? Kasti bir ihmal demek bu.”</p>

  <p class="block_5">“Benim de, dedektif, yasalardan bildiğim kadarıyla bu, annesinin problemi. Ben bu evde yalnızca misafirim.”</p>

  <p class="block_5">Göz göze geldiler, Hunt bir adım yaklaştı. Holloway ikiyüzlü parazitin tekiydi. Sırf kendi çıkarları için insanları kullanıyordu. Onun adını taşıyan üniversite binaları olsa&nbsp;bile Hunt ona karşı nefretini gizleyemiyordu. “Dikkatli olsan iyi edersin.”</p>

  <p class="block_5">“Bu bir tehdit mi?”</p>

  <p class="block_5">Holloway cevap vermedi.</p>

  <p class="block_5">“Benim kim olduğumu bilmiyorsun,” dedi Holloway.</p>

  <p class="block_5">“Eğer o çocuğun kılma zarar gelirse..</p>

  <p class="block_5">Holloway soğuk bir ifadeyle gülümsedi. “İsmin neydi senin? Yarın vali ve eyalet başkanıyla bir toplantım var. Seninle ilgili bir konuşayım.”</p>

  <p class="block_5">Hunt adını söyledi ve devam etti, “Çocukla ilgili...”</p>

  <p class="block_5">“Hatalı üretim. Ne yapabilirim? Ne benim oğlum ne&nbsp;de benim sorumluluğum. Annesini çağırayım mı? Sanırım&nbsp;uyandırabilirim. O da nerede olduğunu bilmiyordur ama istiyorsan annesini taşıyayım buraya.”</p>

  <p class="block_5">Hunt, Johnny’nin annesini ilk gördüğünden beri ona hayrandı. Katherine ufak tefek, hayat dolu bir kadındı. Çok&nbsp;zor zamanlarda bile inancını kaybetmemiş, metanetini korumuştu. Artık dayanamadığı güne kadar hep güçlüydü ama&nbsp;kendini kaybedişi geri dönülmez olmuştu. Belki kederinden, belki kendini suçlu hissediyor olmasındandı ama acısı&nbsp;dayanılmazdı. Belki de hiçbir anne babanın hayal bile edemeyeceği bir korku ve acının içinde boğuluyordu. Bu herif&nbsp;tarafından kolundan tutulup buraya getirilmesini görmek&nbsp;daha da kötü olurdu, onu alçaltırdı.</p>

  <p class="block_5">“Onu kendim bulurum,” dedi Hunt ve kapıya yöneldi. “Daha işimiz bitmedi, dedektif.”</p>

  <p class="block_5">“Doğru,” dedi Hunt. “Bitmedi.”</p>

  <p class="block_5">Tam kapıdan çıkacakken Holloway’in cep telefonu çaldı. Holloway cevap verdiği sırada çıkmayıp bekledi.&nbsp;”Evet.” Hunt’a arkasını dönmüştü. “Emin misin? Tamam,&nbsp;çok iyi. Evet, polisi arayın, ben de on dakikaya geliyorum.”&nbsp;Telefonu kapatıp Hunt’a döndü. “Alarm şirketi,” dedi. Eğer&nbsp;hâlâ Johnny’i bulmak istiyorsanız benim evime baksanız&nbsp;iyi olur.”</p>

  <p class="block_5">“Neden?”</p>

  <p class="block_5">“Çünkü o küçük bok çuvalı pencereme taş atıp camı kırmış.”</p>

  <p class="block_5">“Johnny olduğunu nereden anladın?”</p>

  <p class="block_5">Holloway arabasının anahtarlarını kaptı. “Her zamanki gibi Johnny.”</p>

  <p class="block_5">“Her zamanki gibi mi?</p>

  <p class="block_5">“Bu beşinci.”</p>

  <p class="block_">&nbsp;</p>

  <p class="block_5">Johnny karanlık sokaklarda ilerledi. Yağmur damlaları camın üzerinde cıva gibi görünen izler bırakıyordu. Tiffany’nin ailesi zengindi. Ken Holloway’in evinden üç&nbsp;blok ötede oturuyorlardı. Johnny bir keresine onlara bir&nbsp;kutlamaya gitmişti. Tiffany’nin evine yaklaşınca yavaşladı ve sokağa girince durdu. Polis arabaları ve kalın perdeli&nbsp;pencerelerin ardındaki gölgeleri gördü. Uzun bir süre evi&nbsp;seyretti ve sonra iki yandaki komşu evlere baktı. O evlerden hafif ışıklar süzülüyordu. Sokağın karanlığında Johnny&nbsp;kendini çok yalnız hissetti. Çünkü ondan başka bilen yoktu.&nbsp;Tiffany’nin evinin duvarları arasında neler olduğunu kimse&nbsp;bilmiyordu. Ailesinin acısını bilen yoktu. Bazen yükselen&nbsp;bir umut ve sonra her şeyin sona erişinden kimsenin haberi&nbsp;yoktu.</p>

  <p class="block_5">Johnny’nin bildiği şeyi kimse bilmiyordu.</p>

  <p class="block_5">Onun ailesi dışında, diye düşündü Johnny.</p>

  <p class="block_5">Onlar biliyor.</p>

  <p class="block_5">Hunt arabasında oturup Holloway’in evden çıkışını izledi. Hunt’la birbirlerine soğuk bakışlar attılar ve Holloway kendi arabasına bindi. Arabanın koca motoru gürleyerek çalıştı ve Escalade yola çıktı. Hunt, arabasına yağan yağmuru dinleyip Johnny’nin evinden süzülen zayıf ışığa&nbsp;baktı. Katherine içeride uyuyordu. Onu kafasında yorganın&nbsp;altında gecenin tüm kötülüklerine sırtını dönmüş uyurken&nbsp;canlandırdı.</p>

  <p class="block_5">Dizüstü bilgisayarını açıp Johnny Merrimon ismini arattı. Ken şikayette bulunmuştu ama hiç yakalama kaydı yoktu. Haklı bir neden bulunamamıştı. Holloway her ne kadar evinin sürekli saldırıya uğramasından Johnny’i sorumlu tutuyor olsa da elinde kanıt yoktu.</p>

  <p class="block_5">Johnny’nin Holloway’in camlarını taşlama sebebinin ne olabileceğini düşündü. Sadece bir tek şey anlamlı geliyordu. Johnny adamı o evde, annesinin yanında istemiyordu&nbsp;ve her seferinde işe yarayacak bu yolu bulmuştu. Holloway&nbsp;gibi bir adam evini güvenliksiz asla bırakmazdı. Hele geceleri asla.</p>

  <p class="block_5">Tam beş kez evi taşlamış, ancak hiçbirinde yakalanmamıştı. Hunt başını sallayıp yüzündeki gülümsemeye engel olmaya başladı. Bu çocuğu gerçekten seviyordu.</p>

  <p class="block_">&nbsp;</p>

  <p class="block_5">* * *</p>

  <p class="block_">&nbsp;</p>

  <p class="block_5">İki dakika kadar daha Hunt arabada oturup Tiffany Shore’un dosyasına göz attı. Ellerinde fazla bilgi yoktu. Son görüldüğü sırada üzerinde ne vardı biliyordu. Kişisel özelliklerine&nbsp;dair bilgi sahibiydi. Sağ kürek kemiğinin üzerinde madeni&nbsp;para büyüklüğünde bir doğum lekesi vardı. Sol baldırında&nbsp;balık iğnesi izi hâlâ belli oluyordu. On iki yaşında, sarışın, ciddi bir diş operasyonu ya da ameliyat izi yoktu. Yaşı,&nbsp;boyu, kilo bilgisi vardı. Cep telefonu vardı ama dünden beri&nbsp;kayıtlara geçen bir arama yoktu. Çığlığını duyan birkaç çocuğun ifadesi vardı ama hepsi arabanın rengi konusunda&nbsp;farklı bir şey söylüyordu. Hunt, kızın en yakın arkadaşlarını da sorgulamıştı. Onların bildiği kadarıyla Tiffany’nin&nbsp;gizli bir erkek arkadaşı ya da evle ilgili problemleri yoktu. Notları iyiydi, atları seviyordu ve biriyle ancak bir kez&nbsp;öpüşmüştü. Tipik bir kız çocuğu.</p>

  <p class="block_5">Hunt dosyaya bir not düştü. Tiffany ve Alyssa arkadaşlar mıydı? Belki ikisi de tanımamaları gereken birini tanıyordu.</p>

  <p class="block_5">Hunt elinde olmayan bilgileri düşündü. Failin eşkaline dair bilgisi yoktu, şüpheli herhangi bir ihbar alınmamıştı&nbsp;ve arabayı tarif edebilen olmamıştı. Yani, elinde hiçbir şey&nbsp;yoktu. Elinde sadece Johnny Merrimon ve David Wilson’ın&nbsp;ölmeden önce ona söyledikleri vardı. Adam, kaçırılan kızı&nbsp;bulduğunu iddia etmişti. Nerede bulmuştu peki? Nasıl&nbsp;bulmuştu? Ölü müydü, yaşıyor muydu? David Wilson’ı&nbsp;yoldan aşağı iten her kimse bunu yapmak için bir sebebi&nbsp;vardı. Peki, ama bu, Cross’un da şüphelendiği gibi, Johnny&nbsp;Merrimon’un tarif ettiği dev miydi? Yoksa başkası mıydı?</p>

  <p class="block_5">Hunt o çocuğu bulmalıydı.</p>

  <p class="block_5">Merkezi arayıp dedektiflerden birini istedi. “Ben Hunt. Ne buldunuz?”</p>

  <p class="block_5">“Pek bir şey yok. Myers ve Holiday hâlâ Tiffany’nin ailesinin yanında.</p>

  <p class="block_5">“Destek oluyorlar, değil mi?” diye araya girdi Hunt.</p>

  <p class="block_5">“Doktor orada. Anneye sakinleştirici veriyorlar.”</p>

  <p class="block_5">“Tiffany’nin telefonundan bir şey çıktı mı?”</p>

  <p class="block_5">“Hayır. GPS sinyali de yok.”</p>

  <p class="block_5">“Yoakum hâlâ David Wilson’ın izini mi sürüyor?”</p>

  <p class="block_5">“Şu anda onun evinde.”</p>

  <p class="block_5">“Elimizde bir şey var mı?”</p>

  <p class="block_5">“Sadece Wilson’ın üniversitede profesör olduğunu öğrenebildik. Biyoloji alanında galiba.”</p>

  <p class="block_5">“Parmak izleri?”</p>

  <p class="block_5">“Kurbanın gözkapağından bir başparmak izi aldık. İşleme alındı, çok geçmeden haber alırız.”</p>

  <p class="block_5">“Gönüllüler?”</p>

  <p class="block_5">“Yüzün üzerinde. Erken saatte başlamak için organize olmaya çalışıyoruz. Saat altı civarında aramaya kırsal alandan başlanacak.” Bir sessizlik oldu, ikisi de aynı şeyi düşünüyordu. Öyle büyük bir eyaletteyiz ki.</p>

  <p class="block_5">“Daha fazla insana ihtiyacımız var,” dedi Hunt. “Kiliseye haber ver, sivil örgütlere de. Alyssa Merrimon kaybolduğunda yüz kadar üniversite öğrencisi de aramalara katılmıştı. Dekanı ara.” Hunt aklından bir telefon numarası&nbsp;verdi. “İyi biridir, bir sor bakalım yardımcı olabilir miymiş.&nbsp;Yarın Tiffany’nin okulunun yeniden gözden geçirilmesini&nbsp;istiyorum. En az korkunç görünen polisleri yolla, çoğunlukla kadınlar gitsin. Gençler gitsin. Ne yapman gerektiğini&nbsp;biliyorsun. Bir ufaklık polisle konuşmaktan korktu diye bir&nbsp;şeyler kaçırmak istemiyorum.”</p>

  <p class="block_5">“Tamamdır. Başka ne yapabilirim?”</p>

  <p class="block_5">“Bekle bir dakika.” Hunt Katherine’in plaka numarasını buldu. “Bunu bir kenara yaz ve duyuru yap.” Aracın modelini, seri numarasını ve plaka numarasını verdi. “Çocuk,&nbsp;annesinin arabasında. Külüstür bir araç, fark edilmemesi&nbsp;mümkün değil. Önce Tate Sokağı’nda Ken Holloway’in&nbsp;evinin olduğu yere bakılsın. Orada olmayabilir ama bir bakmaya değer. Eğer o arabayı gören olursa hemen bana haber&nbsp;verilecek. Durdurun ve olduğu yerde kalsın. Bir şey olursa&nbsp;hemen beni arayın.”</p>

  <p class="block_5">“Anlaşıldı”</p>

  <p class="block_5">“Güzel. Bana David Wilson’ın adresini ver.” Hunt kalemine uzanmıştı ki Johnny’nin evinin verandasında bir hareketlilik gördü. Solgun bir kol ileri uzanmıştı.</p>

  <p class="block_5">Bu da ne böyle?</p>

  <p class="block_5">Yağmurun gürültüsüne karışan bir çığlık duydu. Eliyle düğmeyi bulup farları yaktı ve yağmurun arasında ışıklar&nbsp;süzüldü. “Aman Tanrım.”</p>

  <p class="block_5">“Dedektif-”</p>

  <p class="block_5">Hunt telefonu kulağına bastırdı, “Gitmem gerek.”</p>

  <p class="block_5">“Ama-”</p>

  <p class="block_5">Hunt telefonu kapadı. Kapıyı açtı ve yağmur hızla yüzüne çarparken tekrar etti.</p>

  <p class="block_5">“Aman Tanrım.”</p>

  <p class="block_5">Ama yeni bir çığlık sözünü kesti.</p>

  <p class="block_">&nbsp;</p>

  <h1 class="block_4" id="toc_id_11"><br class="calibre1" id="calibre_pb_10" /></h1>
</body>
</html>
