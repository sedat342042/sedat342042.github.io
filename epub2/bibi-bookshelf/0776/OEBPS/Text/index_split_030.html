<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_30">YİRMİ DOKUZUNCU</h1>

  <p class="block_5">Johnny, Steve Amca’nın iki odalı evine gitti. Yer, dışarıdan bakınca bile berbat görünüyordu, yıkık döküktü. Steve evin&nbsp;kapısını açınca biraz utandı. “Ortalığın kusuruna bakma,”&nbsp;dedi.</p>

  <p class="block_5">Johnny, bira ve pisliğin kokusunu alabiliyordu. “Sorun değil.”</p>

  <p class="block_5">Steve, Johnny’e odasını gösterdikten sonra çocuk yalnız kalmak istediği için çıkıp kapıyı dışarıdan kapattı. Odada tek kişilik bir yatak, yanında ufak bir masa ve lamba vardı. Bir dolap ve bir de askılık. Başka hiçbir şey yoktu. Johnny çantasını yere koyup açtı. Anne ve babasının&nbsp;fotoğrafını masanın üzerine koydu. Sonra gömleğini açtı&nbsp;ve sargılarına baktı. Sargıların üzerinde çapraz bir çizgi&nbsp;şeklinde kan lekesi vardı. O çizgi kesiklerin en deriniydi.&nbsp;Kan kurumuştu, bir şey olmaz diye düşündü ve düğmelerini ilikledi.</p>

  <p class="block_5">Gün batanında pizza sipariş ettiler. Steve’in eğitici bir program olduğunu iddia ettiği yarışma programını seyrederken de yediler. Sonra Steve ellerini dizlerine koydu.&nbsp;Yüzünde garip bir ifade vardı. “Benim bir kız arkadaşım&nbsp;var...” Parmakları pantolonunun dikişlerini boydan boya&nbsp;takip ediyordu.</p>

  <p class="block_5">“Ben odamda kalırım ya da istersen sen dışarı çıkabilirsin. Benim için sorun olmaz,” dedi Johnny.</p>

  <p class="block_5">“Dışarı mı?”</p>

  <p class="block_5">“Evet.”</p>

  <p class="block_5">“Sosyal Hizmetler ne olacak?”</p>

  <p class="block_5">“Gelirlerse kapıyı açmam. Dışarı yemek yemeye gitmiştik deriz.”</p>

  <p class="block_5">Steve bir telefona, bir de kapıya baktı. Johnny, işini kolaylaştırmaya karar verdi. “Daha önce çok yalnız kaldım, merak edecek bir şey yok.”</p>

  <p class="block_5">Steve’in gergin ağzı en sonunda gevşedi. “Birkaç saat içinde dönmüş olurum.”</p>

  <p class="block_5">“On üç yaşına geldim.”</p>

  <p class="block_5">Steve birden dikleşip parmağını kaldırdı. Tırnağı kırık ve sararmıştı. “Benim eşyalarımdan uzak dur.”</p>

  <p class="block_5">“Tabii ki.”</p>

  <p class="block_5">“Kimseye de kapıyı açma.”</p>

  <p class="block_5">Johnny bir koyun edasıyla başını salladı ama Steve’in hâlâ içi tam olarak rahat değildi. “Bir şeyler okurum herhalde. Yapmam gereken ödevler de var.”</p>

  <p class="block_5">“Hah! Ödev iyi fikir!”</p>

  <p class="block_5">Steve evden çıktı. Johnny, sokağa erişene dek ardından baktı. Sonra Steve’in eşyalarını karıştırmaya koyuldu. Bu&nbsp;konuda çok titiz ve dikkatli davranıyordu. İçinde bir gıdım&nbsp;suçluluk duygusu hissetmiyordu. Steve bir şekilde kafayı&nbsp;bulabilecek durumdaysa bundan haberdar olmak istiyordu.</p>

  <p class="block_5">Aynı şekilde, silah, bıçak ya da beyzbol sopası gibi şeylerin olup olmadığından da haberdar olmalıydı.</p>

  <p class="block_5">Varsa yerlerini bilmek istiyordu.</p>

  <p class="block_5">Silahın dolu olup olmadığını da öğrenmeliydi.</p>

  <p class="block_5">Buzlukta votka, bir kasede de ot buldu. Bilgisayarda şifre koruması vardı ve dosya dolabı kilitliydi. Yatak odası dolabının zemininde avcı bıçağı, raftaysa seks rehberi buldu. Mutfaktaki diğer kapıdan geçerek ulaştığı garajda lastikleri&nbsp;yıpranmış ve oldukça kirli bir kamyonet ve beyaz boyaya&nbsp;bulanmış iskarpelalar vardı. Johnny parlak ışığın altında&nbsp;durdu, elini kaputun ve çamurlukların üzerinde gezdirdi.&nbsp;Kamyonet çok eskiydi ve hantaldı fakat lastiklerinde hava&nbsp;vardı. Johnny benzinine bakmak için kontağı çalıştırdığında ibre yükseldi. Öylece durdu, garajdaki keskin kokuyu&nbsp;duyabiliyordu. Kafa yorduğu şeyleri muhtemelen yapmaması gerekiyordu fakat iki dakika sonra kendini mutfak masasında buldu. Önünde bir telefon rehberi ve kamyonetin&nbsp;anahtarı duruyordu.</p>

  <p class="block_5">Levi Freemantle için yalnızca bir kayıtlı adres vardı. Johnny o sokağın yerini biliyordu.</p>

  <p class="block_5">Tam kamyonetin anahtarlarını ele geçirmişti ki telefonun sesiyle irkildi. Arayan annesiydi, sesi perişan geliyordu. “Uslu duruyorsun değil mi?”</p>

  <p class="block_5">Johnny elindeki anahtarı ışığa doğru kaldırdı. “Evet.”</p>

  <p class="block_5">“Bu geçici, canım, biliyorsun. Bana inan.”</p>

  <p class="block_5">Johnny telefonun diğer ucundan bir şeyin yere çarpma sesini duydu. “İnanıyorum.”</p>

  <p class="block_5">“Seni çok seviyorum, oğlum.”</p>

  <p class="block_5">“Ben de seni, anne.” Yine bir çarpma sesi.</p>

  <p class="block_5">“Kapatmalıyım,” dedi annesi.</p>

  <p class="block_5">“Sen iyi misin?”</p>

  <p class="block_5">“Uslu çocuk ol,” deyip kapattı.</p>

  <p class="block_5">Johnny telefona öylece bakakaldı, sonra ahizeyi yerine koydu. Elindeki anahtarların sıcaklığını hissedebiliyordu.&nbsp;<i class="calibre3">Kimse bilmek zorunda değil...</i></p>

  <p class="block_">&nbsp;</p>

  <h1 class="block_4" id="toc_id_31"><br class="calibre1" id="calibre_pb_30" /></h1>
</body>
</html>
