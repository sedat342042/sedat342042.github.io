<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_24">YİRMİ ÜÇÜNCÜ BÖLÜM</h1>

  <p class="block_5">Kendine ait olmayan evin ince duvarlarının ardında Katilerine Merrimon banyodaki aynaya bakıyordu. Polisin yüzündeki yalanı, suratına atılan bir tokat gibi hissetmişti. O yüzden de kendi kendine şu zor soruyu sordu:</p>

  <p class="block_5">İyi bir anne miydi acaba?</p>

  <p class="block_5">Cildi yüzünde gerilmiş, rengi geçip solmuştu. Saçlar olması gerekenden daha ağırdı ve yanaklarına dokunmaya&nbsp;çalıştığında elleri titriyordu. Tırnaklarının neden bu kadar&nbsp;kırık olduğunu, gözlerinin etrafında koyuluğun ne zaman&nbsp;bu kadar çoğaldığını merak etti. Gözlerinin derinliklerinde&nbsp;tanıdık bir şeyler aradı ama kartondan yapılmışlardı sanki.</p>

  <p class="block_5">Aklına Johnny’nin görüntüsü geldi. Her tarafı sargı beziyle kaplıydı ve kan kaybından rengi solmuştu. Buna rağmen ilk düşüncesi kız kardeşi olmuştu...</p>

  <p class="block_5">Alyssa.</p>

  <p class="block_5">Dudaklarında yankılanan bu ses, az daha yere yığılmasına neden olacaktı. Tek elini kaldırıp lavaboyu sıkı sıkı tuttu. Elini aynaya uzatabildiğinde ise ilaç dolabının kapağını açtı. Üç rafta ilaç kutuları diziliydi. Turuncu plastik kapların içindelerdi. Üzerlerinde beyaz etiketler vardı. Rastgele bir kutu seçti: Vicodin. Kapağını açıp avucuna üç hap aldı. Bütün sorunlarını uzağa götürebilirlerdi.</p>

  <p class="block_5">Sırtından ter damlalarının aktığını hissetti. Ağzı acı verecek kadar kuruydu ve hapların dilinin üzerinde duruşunu, zorla yutuşunu ve acı dolu bekleyişi hayal etti. Fakat aynaya&nbsp;baktığında gözlerinin ferinin öyle söndüğünü fark etti ki kopyanın kopyasıymış gibi görünüyordu. Johnny’nin gözlerine&nbsp;çok benziyordu ve her zamankinden daha farklı bakıyordu.</p>

  <p class="block_5">Elini çevirip hapların düşmesine izin verdi. Porselene çarpınca haplar küçük sesler çıkardılar. Aniden bastıran öfkeyle bütün şişeleri lavaboya attı. Büyük bir öfkeyle kapaklarını teker teker açıp içindekileri tuvalete döktü. Bir şişe...&nbsp;Yirmi şişe... Hepsini boşaltıp sifonu çekti.</p>

  <p class="block_5">Her şey çabucak olup bitti.</p>

  <p class="block_5">Çünkü çabuk olması gerekiyordu.</p>

  <p class="block_5">Boş alkol şişelerini mutfağa götürdü, çöp torbasına doldurup dışarı attı. Etrafı bir güzel temizleyip ovalarken zaman hızla geçiyordu. Yerler, buzdolabının içi, camlar... Her taraf ter ve çamaşır suyu kokuyordu. Çarşafları çamaşır&nbsp;makinesine tıktı. Otlara alkol döküp şişeleri teneke kutularla birlikte çöpe tıkıştırdı. En sonunda yine aynı aynanın&nbsp;karşısına geçti. Yüzü kıpkırmızı olmuştu. Kaynar suyu açıp&nbsp;yüzü acıyana kadar defalarca yıkadı ama gözlerindeki ifadesizlik değişmiyordu. Giysilerini üzerinden atıp duşa girdi&nbsp;ama yetmiyordu.</p>

  <p class="block_5">İçindeki pislikten kurtulamıyordu.</p>

  <p class="block_">&nbsp;</p>

  <p class="block_5">Johnny uyandığında nerede olduğunu bilmediği bir odada tek başınaydı. Kapının ardındaki ayak seslerini ve kısık konuşmaları duyabiliyordu. Diyafondan bir doktorun sesini duyunca hafızası yerine gelmeye başladı. Göğsündeki bandajlara dokundu, hâlâ canı yanıyordu. Doğrulup oturmaya kalktı ama mide bulantısından duramıyordu. Etraftaki renkleri ancak seçebiliyordu. Camdan bakınca görünen&nbsp;donuk bir kırmızı kapının altındaki beyaz yer... Gözleriyle&nbsp;annesini aradı ama duvarlar üzerine üzerine geliyordu. Tırnaklarının içinde kurumuş kan ve kırmızı böğürtlen artıkları hâlâ duruyordu. Boynundaki tüyleri almışlardı ama artık&nbsp;umurunda değildi. Gözlerini kapadığında Jar’ın ona nasıl&nbsp;asılıp tuttuğunu hatırladı. Arabanın içindeki kokuyu, Jar’ın&nbsp;boynuna çöküp göğsünde yaralar açarken yaydığı o soğukluğu hâlâ hissedebiliyordu.</p>

  <p class="block_5">Johnny ellerini yorganın altına soktu ama Jar’ın kafasının arkasında açılan o süngerimsi yarayı hâlâ hissedebiliyor gibiydi. Kafasını asfalta vururken çıkan sesin katı bir şeyden sıvı bir şeye geçişi hâlâ kulaklarında yankılanıyordu.&nbsp;Hatırladı. Jar ölmüştü. Johnny yana doğru döndü ve ışığı&nbsp;kapadı.</p>

  <p class="block_5">Kapı öyle sessizce açıldı ki Johnny neredeyse duymayacaktı. Havadaki hareketi ve yatağının yanına birinin geldiğini sadece sezdi. Gözlerini açtığında Dedektif Hunt’ı gördü. Yüzü bitkindi ve zoraki gülümsüyordu. “Aslında buraya gelmem yasak,” dedi. Sonra başıyla yatağın yanındaki&nbsp;sandalyeyi işaret etti. “Sence sorun olur mu?”</p>

  <p class="block_5">Johnny yastığa dayanıp doğruldu. Konuşmaya çalıştı ama beyninin içi uyuşmuş gibiydi.</p>

  <p class="block_5">“Nasıl hissediyorsun?” diye sordu Hunt.</p>

  <p class="block_5">Johnny’nin gözleri dedektifin ceketinin sıyrılmış yerinden görünen silahın kabzasına dikilmişti. “İyiyim.” Yavaş ve derinden konuşuyordu.</p>

  <p class="block_5">Hunt oturdu. “Konuşabilir miyiz?” Johnny cevap vermedi. Dedektif Hunt ona doğru yaklaştı. Dirseklerini dizlerine dayayıp ellerini çenesinin altına destek yaptı. Böyle oturunca ceketi iyice açıldı. O kapkara sinsi silah iyice ortaya çıkmıştı. “Neler olduğunu bilmem gerekiyor.”</p>

  <p class="block_5">Johnny cevap vermedi. Gözlerini silahtan alamıyordu.</p>

  <p class="block_5">“Bana bakar mısın, evlat?”</p>

  <p class="block_5">Johnny evet anlamında başını salladı ama gözleri, kaldıramayacağı kadar ağırlaşmıştı.</p>

  <p class="block_5">Johnny silaha gözünü dikmiş bakıyordu. Kareli kabzası. Beyaz emniyet kilidi.</p>

  <p class="block_5">Birden eli kıpırdadı. Dedektif, gözlerinin önünde giderek bulanıklaşıyordu ama Johnny hâlâ Silaha uzanmaya çalışıyordu. Sadece bir kez eline almalıydı. Göründüğü kadar ağır mıydı acaba? Ama silah gözlerinin önünde bulanıklaşıp küçük bir ışık huzmesine dönüştü. Johnny’nin göğsüne&nbsp;bir ağrı saplandı, onu yatağa gömercesine itiyordu ve kulaklarında dedektifin gittikçe derinleşen sesini duyabiliyordu “Johnny. Johnny buraya bak.”</p>

  <p class="block_5">Ve sonra sanki uzun bir delikten aşağı düşer gibi hissetti. Gözleri karanlığa gömüldü.</p>

  <p class="block_">&nbsp;</p>

  <p class="block_5">Katherine giysilerini ütüleyip giyindi. Parmaklarını sabit tutmaya çalışıyordu ama düğmeler sanki titreyen parmaklarının arasından kayıp gidiyordu. Saçlarını kuruttu, taradı ve&nbsp;hafif bir makyaj yaptı. En sonunda bir deri bir kemik kalmış normal bir kadın gibi görünüyordu. Taksiyi aradı, zar zor adresi hatırlayıp söyledi ve beklemek üzere koltuğun kenarına tünedi.</p>

  <p class="block_5">Mutfaktaki saatin tiktakları duyuluyordu.</p>

  <p class="block_5">Sırtını dikleştirdi.</p>

  <p class="block_5">Ter damlaları, kürek kemiklerinin arasından yavaş yavaş süzülüyordu sanki. Bir kadeh alkolün tadı ağzına geldi. Bu,&nbsp;kaybolup giden bir gün daha demekti yalnızca.</p>

  <p class="block_5">Kolay olacaktı.</p>

  <p class="block_5">Çok, hem de çok kolay.</p>

  <p class="block_5">Yeniden dua etme düşüncesi sanki gözünün önünden bir gölge gibi geçti. Gözlerini kırpıştırmış gibiydi. Gözlerini açınca önünden bir ışık yukarı süzülmüş gibi kafasını&nbsp;kaldırıp baktı. İçindeki istek çok güçlüydü. Bir zamanların büyük tutkusu şimdi kuruyup kalmış gibiydi. O tutkuyu&nbsp;elle tutulur hale getirmeye çalıştı ama yapamadı. Dizlerinin&nbsp;üzerine çöktüğünde kendini bir yalancı, karanlıkta yolunu&nbsp;kaybetmiş bir gezgin gibi hissetti.</p>

  <p class="block_5">Önce doğru kelimeleri bulamadı, sanki Tanrı boğazını tıkamış gibiydi. Ama başını öne eğip dua etmenin nasıl bir&nbsp;şey olduğunu hatırlamaya çalıştı. O çıplaklık... inanç... Yalvarmanın verdiği alçakgönüllülük. O da aynen bunu yaptı, Tanrı’ya yalvardı. Sessizce, şevkle ondan yardım diledi. Elinde olanları kaybetmemek için yalvardı: Oğlunu ve&nbsp;onunla geçirdiği hayatını. Ayağa kalktığında çakıl taşlarına&nbsp;sürtünen lastik seslerini duydu. Kulağa yağmur sesi gibi geliyordu. Ve sonra ses durdu.</p>

  <p class="block_5">Ken Holloway ile kapıda burun buruna geldiler.</p>

  <p class="block_5">Üzerinde buruşuk bir takım elbise, boynunda gevşek duran parlak mor bir kravat vardı. Yüzündeki memnuniyetsiz ifadeyi ve boynundan akan ter damlalarını görünce Katilerine duraksadı. Elinin üst tarafını kaplayan siyah tüylere dikti&nbsp;gözlerini.</p>

  <p class="block_5">“Ne oluyor?” Ken, iki parmağıyla çenesini kavrayıp başını yukarı kaldırdı. “Kimin için süslendin?” Katherine cevap veremedi. Çenesini sıkıyordu. “Kimin için süslendin dedim.”</p>

  <p class="block_5">“Hastaneye gidiyorum.” Cılız bir ses.</p>

  <p class="block_5">Ken saatine baktı. “Ziyaret saati birazdan bitecek. Bence sen bize birer içki koy. Yarın ilk iş gidersin.”</p>

  <p class="block_5">“Neden orada olmadığımı merak ederler.”</p>

  <p class="block_5">“Kim merak eder?”</p>

  <p class="block_5">Yutkundu. “Sosyal Hizmetler.”</p>

  <p class="block_5">“Bürokrasi. Sana hiçbir şey yapamazlar.”</p>

  <p class="block_5">Kafasını kaldırdı. “Gitmem gerek.”</p>

  <p class="block_5">“Bana içki koy.”</p>

  <p class="block_5">“Yok.”</p>

  <p class="block_5">“Ne?”</p>

  <p class="block_5">“Hepsi bitti.” Yanından geçip gitmeye çalıştı. Adam kollarının kuvvetiyle ona engel oldu.</p>

  <p class="block_5">“Geç oldu.” Sırtından beline doğru okşadı.</p>

  <p class="block_5">“Olmaz.”</p>

  <p class="block_5">“Bütün geceyi nezarethanede geçirdim.” Koluna asıldı. “Johnny yüzündendi. Senin oğlun yüzünden. Eğer camlarımı taşlamasaydı...”</p>

  <p class="block_5">“Onun yaptığı kesin değil.”</p>

  <p class="block_5">“Sen bana cevap mı verdin demin?”</p>

  <p class="block_5">Kolu acımaya başlamıştı. Kolunu sıkıştıran parmaklarına baktı. “Dokunma bana.”</p>

  <p class="block_5">Ken bir kahkaha atıp vücuduyla onu itmeye başladı. Kapının önünde dağ gibi duruyordu. Onu geri itmeye başladı. “Bırak beni,” dedi ama onu evin içine doğru itiyordu. Gözlerinde vahşi bir ifade vardı ve dudakları pis pis gülümsüyordu. Birden Katherine’in aklında oğlunun bir görüntüsü&nbsp;canlandı. Merdivenin başında oturmuş, çenesini eline dayamış, yokuşun tepesine bakıp babasının yolunu gözlüyordu.&nbsp;Böyle yaptığı için ona kızmıştı ama şimdi içindeki umudun&nbsp;ne demek olduğunu anlayabiliyordu. Bakışları Ken’in kolundan aynı yokuşun başına kaydı. Kocasının kamyonetinin&nbsp;yokuşun tepesinden inişi gözünde canlandı. Ama şu an orası bomboştu ve yol olabildiğince karanlık, boylu boyunca&nbsp;uzanıyordu. Ken’in o tanıdık hırıltısını duydu ve başını kaldırdığında yüzündeki gülümsemeyi gördü. “Yarın,” diyordu, “ilk iş Johnny’e gidersin.”</p>

  <p class="block_5">Katherine tekrar yokuşun başına baktı ve gözüne metalik bir renk çarptı. Nefesi kesildi ve arabayı tanıdı. “Taksi geldi,” dedi.</p>

  <p class="block_5">Taksi yaklaşırken Ken bir adım geri çekildi. Katherine kolunu kurtarmıştı ama hâlâ ağırlığını hissedebiliyordu. O&nbsp;kızgın cüssesiyle önünde duruyordu. “Gitmem gerek,” dedi&nbsp;ve Ken’in yanından geçip çıktı.</p>

  <p class="block_5">“Katherine.” Ken’in yüzündeki gülümseme gittikçe yayılıyordu. “Yarın konuşacağız.”</p>

  <p class="block_5">Katherine kendini taksiye attı. Sırtını koltuğa dayadı. Burnuna sigara, kirli çamaşır ve jöle kokusu geliyordu. Şoför derisi buruş buruş bir adamdı. Boynunda soluk bir yara&nbsp;izi vardı. “Ne tarafa?”</p>

  <p class="block_5">Katherine, gözlerini Ken Holloway’den alamıyordu.</p>

  <p class="block_5">“Hanımefendi?”</p>

  <p class="block_5">Ken hâlâ gülümsüyordu.</p>

  <p class="block_5">“Hastaneye,” dedi.</p>

  <p class="block_5">Şoförün dikiz aynasından ona baktığı görünce o da baktı. “İyi misiniz?” diye sordu şoför.</p>

  <p class="block_5">Ter içindeydi ve titriyordu. “İyi olacağım,” dedi.</p>

  <p class="block_5">Ama yanılıyordu.</p>

  <p class="block_">&nbsp;</p>

  <h1 class="block_4" id="toc_id_25"><br class="calibre1" id="calibre_pb_24" /></h1>
</body>
</html>
