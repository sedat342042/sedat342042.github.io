<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_19">ON SEKİZİNCİ BÖLÜM</h1>

  <p class="block_5">Saat altı civarlarında cesetler torbalanmıştı. Siyah parlak torbalar sedyelerle dışarı çıkarılırken Hunt verandada&nbsp;bekliyordu. Durgun, karanlık gökyüzünün altında renksiz gibi görünen sokağa ve bahçeye baktı. Henüz güneşin doğmasına vakit vardı ama yaklaştığını hissedebiliyordu. Demiryolunun ötesindeki ağaçların tepelerine gri&nbsp;ışıklar yansımaya başlamıştı. Doğuda gökyüzü yeni bir&nbsp;günün başlangıcını işaret ediyordu. Her yer polis arabalarıyla doluydu. Sokağı ve girişi bloke ediyorlardı. Adli&nbsp;tıp uzmanının kapalı kamyoneti bahçenin kenarına park&nbsp;edilmiş, arka kapıları koca bir ağız gibi iki yana açılmıştı. Sarı bantların gerisinde öbeklenmeye başlayan gazeteciler vardı ama Hunt asıl komşuları gözlemliyordu.&nbsp;Sokak dar bir alanı kaplıyordu. Evlerin aralarında kısa&nbsp;boşluklar vardı ve hepsi birbirinin üzerine binmiş gibi&nbsp;görünüyordu. Birileri mutlaka bir şeyler biliyordu. Öyle&nbsp;olmalıydı. Etrafı süzerken gözü, üzerinde sarı bir tişört&nbsp;olan beyaz tenli yaşlı bir adama, şaşı bir siyahi çocuğa,&nbsp;sokak çetelerine ait renklere ve el yapımı berelere takıldı. Göğüsleri sarkık, iki kolunda da birer bebek olan iri&nbsp;bir kadına baktı. Yan evde oturmasına rağmen hiçbir şeyden haberi olmadığını söylüyordu.</p>

  <p class="block_8">Hiçbir şey duymadım.</p>

  <p class="block_5">Gözleri nefret doluydu.</p>

  <p class="block_8">Hiçbir şey görmedim.</p>

  <p class="block_5">Şubenin köpekli arama timinden biri evin yan tarafından çıkageldi. Üzeri pislik doluydu ve yüzü asıktı. Siyah tüylü melez köpek hemen yanında yürüyordu. Ceset torbalarına göz kırpmadan bakarken dili dışarıdaydı. Tasmasını&nbsp;tutan adam başını salladı. “Zeminde ya da alçak alanlarda&nbsp;da hiçbir şey yok. Eğer bir ceset daha varsa başka bir yerde&nbsp;olmalı.”</p>

  <p class="block_5">“Emin misin?” diye sordu Hunt.</p>

  <p class="block_5">“Kesinlikle.” Köpeğin başını okşadı.</p>

  <p class="block_5">Hunt içinde bir rahatlama hissetti ama bu duyguya kapılmak boşunaydı. Tiffany Shore’un burada olmaması hâlâ hayatta olduğu anlamına gelmiyordu. Arkasında cesetler olduğunu bildiği için dönmeden devam etti. “Bunlar köpeğin&nbsp;aklını karıştırmış olamaz değil mi?” Başıyla gerideki ceset&nbsp;torbalarını işaret etti.</p>

  <p class="block_5">“Mümkün değil.”</p>

  <p class="block_5">Hunt olumlu bir şekilde başını salladı. “Peki Mike, teşekkürler.”</p>

  <p class="block_5">Adamın ıslığıyla köpek onu takip ederek dışarı çıktı.</p>

  <p class="block_5">Hiçbir şey. Ellerinde hiçbir şey yoktu. Johnny Merrimon’un Colorado’da buldukları kız hakkında söylediklerini düşündü: Bodrum katında duvara gömülü bir yerde sadece bir yatak, kova ve mumla bir yıl boyunca hapsedilmiş bir kız. Hunt’ın boğazında bir iğrenme refleksi&nbsp;oluşmuştu artık. Bunu düşündükçe sanki o refleksi gıdıklanıyordu. O kızı bulan polis kendisi olsaydı diye düşündü.&nbsp;Önce ne yapardı? Kızı eski püskü yataktan mı kaldırırdı&nbsp;yoksa o pisliğin suratını mı dağıtırdı? Acaba on yedi yıllık&nbsp;polislik kariyerini bir kenara atıp tetiği çeker miydi diye&nbsp;düşündü.</p>

  <p class="block_8">Belki de.</p>

  <p class="block_8">Hatta belkiden de öte.</p>

  <p class="block_5">Trenton Moore’un cesetleri arkaya yerleştirişini izledi. Adli tıp uzmanının görünüşü ile Hunt’ın hissettikleri aynıydı: Yorgun ve solgun. Zayıf gün doğumu huzmeleri gibi.&nbsp;Trenton verandaya geldiğinde Hunt kahve ve ceset solüsyonu kokusunu alabiliyordu, tıpkı morglardaki kokuydu bu.&nbsp;”Sana bu kadar kısa aralıklarla iki iş daha kilitlediğim için&nbsp;üzgünüm,” dedi Hunt.</p>

  <p class="block_5">Moore önemli değilmiş gibi yaptı. “Ben de zaten seni arayacaktım,” dedi. “David Wilson’ın üzerinde ön incelemeyi tamamladık.”</p>

  <p class="block_5">“Hızlısın.”</p>

  <p class="block_5">“Nasıl desem, işimi seviyorum.”</p>

  <p class="block_5">Hunt verandanın kapıdan ve gelen geçenden uzak köşesine doğru ilerledi. Moore da yanına geldi. “Anlat bakalım.”</p>

  <p class="block_5">“Yoldan çıkıp yere çakıldığı sırada hayattaymış. Çocuk da bize böyle söylemişti ve bulgularım bunu doğruluyor.&nbsp;En belirgin yaralanmayı sen de gördün zaten. Bacakta ve&nbsp;kolda kırık var. Birkaç yerden aynı anda kırılmış aslında.&nbsp;Detaylar son raporda olacak. Beton zemine çarpma sonucu&nbsp;ciddi ezilmeler ve kırıklar. Sol tarafta eksen kayması. Yedi&nbsp;kaburgası kırılmış, sol tarafı da dahil. İç organlarda ciddi&nbsp;travma, iç kanama, patlak bir akciğer. Ama onu öldüren şey&nbsp;bunlardan hiçbiri değil.</p>

  <p class="block_5">“Devam et.”</p>

  <p class="block_5">“Gırtlağında geniş bir ezik buldum.” Moore kendi boğazının ön kısmında köprücük kemiklerinin tam yukarısını işaret etti. “Gırtlağı ve yemek borusu parçalanmış. Boğulmaya sebep olana dek nefes borusunun tümüne ciddi bir ağırlık binmiş.” Duraksadı. “Adam boğazlanmış, dedektif.”</p>

  <p class="block_5">“Ama Johnny onu bulduğunda yaşıyordu. Nefes alıyor, konuşuyordu.”</p>

  <p class="block_5">“Boğazındaki ezilmenin belli bir izi var. Dışarıdan görülemiyor, ancak lens altında büyütülünce belirginleşiyor. Nasıl bir iz olduğunu anlamak ya da eşleştirmek mümkün&nbsp;değil ama kesinlikle var.”</p>

  <p class="block_5">“İz mi?”</p>

  <p class="block_5">Moore anlatırken acı çekiyor gibiydi. “Bir ayak izi.”</p>

  <p class="block_5">Hunt ensesinden aşağı inen soğuk ter damlasını hissetti.</p>

  <p class="block_5">“Birisi boğazına basmış, dedektif. Birisi, ölene dek boğazının üzerine basmış.”</p>

  <p class="block_">&nbsp;</p>

  <p class="block_5">Moore’un ön inceleme raporu Hunt’ın sabahının seyrini değiştirdi. Daha acımasız, daha vahşi ve soğukkanlı bir hal almaya başlıyordu. Hunt huzursuz ve öfkeli bir şekilde eve&nbsp;girdi. Cesetler kaldırılmıştı ama gün doğumu hâlâ yeterince ışık vermiyordu. Saat altıyı yirmi beş geçe Hunt’ın cep&nbsp;telefonu çaldı. Arayan oğluydu. Hunt numarayı tanıyınca&nbsp;irkildi. Olup bitenler sırasında oğlunu bir kez olsun aklına&nbsp;getirmemişti. “Efendim, Ailen.”</p>

  <p class="block_5">“Eve gelmemişsin.”</p>

  <p class="block_5">Hunt verandaya geri döndü. Açık, gri gökyüzüne bakıp oğlunun yüzünü hayal etti. “Evet,” dedi. “Üzgünüm.”</p>

  <p class="block_5">“Kahvaltıya gelecek misin?”</p>

  <p class="block_5">Hunt’ın içindeki suçluluk duygusu artıyordu. Çocuk aralarını düzeltmeye çalışıyordu. “Gelemem.”</p>

  <p class="block_5">Sessizlik. “Tabii ya.”</p>

  <p class="block_5">Hunt’ın telefonu tutan parmakları gerildi. Oğlunun elleri arasından kayıp gittiğini görebiliyordu ama ne yapacağını&nbsp;bilmiyordu. “Oğlum, dün gece için...”</p>

  <p class="block_5">“Evet?”</p>

  <p class="block_5">“Sana asla vurmayı düşünmedim.” Hunt telefonun ucunda bir soluk sesi duydu ve çocuk telefonu kapadı. <i class="calibre3">Kahretsin.</i> Hunt telefonu cebine koyup tekrar sokakta bekleşenleri izlemeye koyuldu. İçlerinden biri dışında hepsi cesetlerin&nbsp;yüklendiği araca merakla bakıyordu. Lekeli tişörtü olan&nbsp;yaşlı adam rayların üzerinde durmuş bir elini yırtık pırtık pantolonun beline dayamıştı. Kıpkırmızı olmuş gözleri baygın bakıyordu. Diğer titrek eliyle ise izmarit haline&nbsp;dönüşmüş sigarasını içiyordu. Hunt’a bakıp parmaklarıyla&nbsp;selam verdi.</p>

  <p class="block_5">“Yoakum,” dedi Hunt ve Yoakum başını kapıdan uzattı. “Birazdan gelirim.” Hunt rayların üzerinde duran adamı işaret etti. Yoakum eğri büğrü adama baktı.</p>

  <p class="block_5">“Desteğe ihtiyacın var mı?”</p>

  <p class="block_5">“Defol, Yoakum.”</p>

  <p class="block_5">Hunt raylara tırmanırken ayaklarının altındaki toprak eziliyordu. Yaşlı adamın şaraptan kızarmış burnundan yukarı doğru sigara dumanı süzülüyordu. Yakından bakınca Hunt vücudunun önemli bir bölümünün felçten titremekte olduğunu gördü. Yüz yetmiş santim boyunda, omuzları çökük, sağ tarafa doğru kıvrılmış duruyordu. Sanki sağ bacağı&nbsp;diğerinden daha kısa gibiydi. Hafif rüzgarda beyaz tel tel&nbsp;saçları havalanıyordu. Elini uzattı ve sesi çatlak çatlaktı,&nbsp;”Bana bir dolar verir misiniz?”</p>

  <p class="block_5">Hunt eline baktı, dış tarafındaki solmuş dövmeyi gördü. “Beş dolar olmaz mı?” Yaşlı adam Hunt’ın uzattığı parayı hemen ceplerinden birine tıkıştırdı. Kuruyup çatlamış&nbsp;dudaklarını yaladı ve gözleri rayların öteki tarafındaki yığıntıya kaydı. Hunt bakışlarını takip edince ilerideki bodur&nbsp;çalılıkların arkasında eski püskü yeşil bir muşamba gördü.&nbsp;Ağaçların yeşili arasında neredeyse görünmez haldeydi.&nbsp;Boş teneke kutular ve sönmüş ateşin külleriyle karışmış&nbsp;toprak yığınını gördü. Adam evsizdi.</p>

  <p class="block_5">Birden adamın gözlerinde korkulu bir ifade belirdi. Çökmüş avurtlarında korkudan yeni kırışıklıklar oluştu. “Tamam,” dedi Hunt. “Sorun yok.” Cüzdanından bir banknot daha çıkardı ve adam kesik kesik kıkırdarken başı bir anda&nbsp;geriye atıldı ve gülüşü kesik bir öksürüğe dönüştü. Parlayan&nbsp;rayların üzerine adamın ağzından kahverengi bir şey fırladı. Hunt başını başka tarafa çevirdi. Orada tümseğin öteki&nbsp;tarafına doğru atılmış başka şişeler de gördü. Köpek öldüren şaraplar, ellilik bira şişeleri, ucuz viski şişeleri “Burada&nbsp;olanları gördünüz mü?” diye sordu Hunt evi işaret ederek.</p>

  <p class="block_5">Adamın bakışlarında boş bir ifade vardı, sonra bir anda korkuya dönüştü. Dönüp kaçmaya çalıştı ama Hunt onu&nbsp;kolundan yakaladı. Sakin bir sesle konuşmaya devam etti.&nbsp;”Beyefendi, bana işaret ettiniz, hatırladınız mı?”</p>

  <p class="block_5">Yaşlı adam kıpırdandı. Parmakları yamuk yumuk uçları sararmıştı. “O... o... ortalıkta çıplak dolaşıyordu.” Kafasıyla&nbsp;banyo penceresini işaret etti. “Bana bakıp gülüyordu.” Bir&nbsp;gözü seyirdi. “O... o... orospu.”</p>

  <p class="block_5">Hunt dikkatle konuşmaya devam etti. “Ronda Jeffries’den mi bahsediyorsunuz?”</p>

  <p class="block_5">Adamın çenesi bir anda kıtırdayarak seğirdi. Soruyu anlamamış gibiydi.</p>

  <p class="block_5">“İyi misiniz?” diye sordu Hunt.</p>

  <p class="block_5">“Adam iki kolunu da havaya kaldırdı. “Ben dünyanın kralıyım.” Kaçıp gidecekmiş gibi yapınca Hunt iki parmağını omzuna koydu.</p>

  <p class="block_5">“Beyefendi, bana burada olanları anlatır mısınız?”</p>

  <p class="block_5">Adamın sol gözkapağı düştü. “Ben sadece küreği gördüm,” dedi ve bir ayağını kaldırıp diğerinin kaval kemiğine sürterek bacağını kaşıdı. “Küreği aldı,” diyerek işaret etti.&nbsp;”O barakadan aldı.”</p>

  <p class="block_5">“Levi Freemantle mıydı? Siyahi adam. Yüz kilo.” Hunt barakaya doğru baktı. Tekrar adama döndüğünde adamın&nbsp;suratı yine ifadesizleşmişti. “Ne diyordunuz?”</p>

  <p class="block_5">“Ne istiyorsun?” Sanki yüzündeki sinekleri kovarcasına elini salladı. “Seni tanımıyorum.” Dönüp raylara doğru ayaklarını sürüye sürüye uzaklaşmaya başladı. Sadece bir kez arkasını dönüp baktı, yine sinek kovar gibi ellerini salladı.</p>

  <p class="block_5">Hunt iç geçirdi. “Cross,” diye bağırdı ve onu tümseğin oraya çağırdı.</p>

  <p class="block_5">“Evet, efendim?” Cross rayların oraya geldi.</p>

  <p class="block_5">“Git onu getir,” dedi. “Bir şeyler görmüş olabilir. Olmayabilir de. Bakalım ağzından laf alabilecek miyiz ama nazik davran. İşin bittiğinde de hem Sosyal Hizmetler’i hem de&nbsp;Gaziler Hastanesi’ni ara. Gelip bu adama yardım etsinler.”</p>

  <p class="block_5">“Gazi mi?”</p>

  <p class="block_5">Hunt kendi elinin arka tarafını işaret etti. “Dövmesi var. ABD Deniz Kuvvetleri. Denizci. Ona saygılı davran.”</p>

  <p class="block_5">“Tabii, efendim.”</p>

  <p class="block_5">Hunt verandaya geri döndüğünde Yoakum yeniden başını uzattı. “Sanırım bir gelip bakman lazım,” dedi.</p>

  <p class="block_5">“Nedir o?”</p>

  <p class="block_5">“Güney batı tarafındaki boş odayı hatırlıyorsun değil mi?”</p>

  <p class="block_5">“Yatak odası mı?” diye sordu Hunt aklında odayı hayal ederek. Küçücük, fazla eşya olmayan bir odaydı. Pencerede&nbsp;san bir gölgelik asılı, duvarlarda bant izleri vardı. Sadece&nbsp;boş olması dikkat çekiciydi. “Ne olmuş?”</p>

  <p class="block_5">Yoakum’un sesi düştü. “Gel de bir bak.”</p>

  <p class="block_5">Hunt, Yoakum ile evin içinde ilerledi. Parmak izi toplayan polisler ve polis ceketi giymiş bir fotoğrafçının yanından geçti. Odaya yaklaştığında iki üniformalı polis geçmesi için yolu açtı. “Dolabın içinde.” Yoakum dolabın kapısını&nbsp;açıp içeriyi aydınlattı. içine ışık dolunca dolabın beyaz iç&nbsp;kısmı olduğundan daha beyaz parladı. Arka tarafına pastel&nbsp;boyayla resimler çizilmişti. Çocukça çizgilere sahiplerdi.&nbsp;Yamuk yumuktu. Resimdeki adam siyah boyayla çizilmişti ve kırmızı dudakları, bol mor bir pantolonu ve kocaman&nbsp;kalın çöp adam parmakları vardı. Kahverengi gözleri sanki&nbsp;kavanoz şablon alınarak çizilmiş gibi yusyuvarlaktı. Yüzünün sağ tarafında kırışık çizgiler olsa da kıvrımlıydı ve tehditkar görünmüyordu. Küçük bir kızı göğsüne bastırmıştı&nbsp;ve kızın saçındaki kurdelenin pembe rengi yapılı göğsünde&nbsp;kaybolmuş gibiydi. Kızın bir eli havadaydı ve üzerinde sarı&nbsp;bir etek vardı. Gülümsemesi vahşi bir kırmızıydı.</p>

  <p class="block_5">“Bu nasıl bir şey böyle?”</p>

  <p class="block_5">“Aynen,” dedi Yoakum. “Ben de aynen böyle dedim.” Hunt odanın geri kalanını gözden geçirdi. “Başka çizim&nbsp;yok mu?”</p>

  <p class="block_5">“Hiç yok.”</p>

  <p class="block_5">“Birileri bir şeyler biliyor olmalı.”</p>

  <p class="block_5">“Mahalleyi gözden geçirdik ama polislerle asla konuşmuyorlar. Bu sokakta böyle.”</p>

  <p class="block_5">“Kızın bu evde tutulduğuna dair bir işaret var mı?”</p>

  <p class="block_5">“Oda temizlenmiş,” dedi Yoakum. “Bu başlı başına bir gariplik. Evin geri kalanı iğrenç durumda.”</p>

  <p class="block_5">Hunt gözlerini duvarda gezdirip eskiden duvarda asılı olan her neyse onu tutan bantların izlerine baktı. İzler açılı duruyordu, sanki asılı kağıtları köşelerinden tutuyormuş&nbsp;gibi. Hunt köşeden başlayıp bütün duvarlardan yavaş yavaş&nbsp;geçti. Lekeli alçıpana ve zemine baktı. Duvarlarda boya kalemi izleri vardı. Başka çizim ya da resim benzeri bir şey&nbsp;yoktu. Sanki birisi kağıdın dışına taşmış gibi sert bazı çizgiler vardı, o kadar. Sarı gölgeliğin arkasına baktı ve sonra&nbsp;köşede bir yere asıldı. Köşelerinden tutup kaldırdı ve Yoakum da bakmak için yanına geldi. “Bu bir düğme mi?” diye&nbsp;sordu.</p>

  <p class="block_5">Hunt elindekini çevirdi, gözlerini kısarak baktı. “Doldurulmuş bir hayvan parçası.”</p>

  <p class="block_5">“Ne?”</p>

  <p class="block_5">Hunt daha yakından baktı. “Sanırım gözü.” Bir elini uzattı. “Bana bir poşet ver.” Yoakum ona bir poşet uzattı. Hunt, plastik hayvan gözünü poşete koyup ağzını kapadı.&nbsp;”Bu odanın altını üstüne getirin.”</p>

  <p class="block_5">“Sen nereye gidiyorsun?” diye sordu Yoakum.</p>

  <p class="block_5">“Bu boktan olaylardan bıktım artık.”</p>

  <p class="block_5">Hunt evden bir hışımla çıkıp verandaya ayak bastı, insanlar hâlâ evin önünde bekleşip tehditkar görünmeyen polisleri izliyordu. Bu vurdumduymaz halleri Hunt’ın öfkesini daha da kabarttı. Olabildiğince yüksek sesle bağırdı: “Bu evde neler olup bittiğinden haberi olan biriyle konuşmak&nbsp;istiyorum.” İnsanlar bir anda donakaldı. Her birinin suratına o bilindik boş ifade oturdu. “Burada insanlar ölmüş, bir&nbsp;kız kayıp. Bana birisi bu evde neler olduğunu anlatsın.”&nbsp;Hunt, iki elinde de birer bebeği olan kızgın ifadeli kadınla göz göze geldi. Ona odaklandı çünkü yan komşuydu&nbsp;ve bir anneydi. “En ufak bir şey bile bize yardımcı olabilir.”&nbsp;Kadın gözlerini dikmiş ona bakıyordu, yüzünde soğuk ve&nbsp;mesafeli bir ifade vardı. Hunt kalabalığı sağdan sola taradı,&nbsp;yüzlerindeki güvensizliği ve kızgınlığı görebiliyordu. “Bir&nbsp;kız kayıp!”</p>

  <p class="block_5">Ama şu an yanlış yerde polislik yapmaya çalışıyordu. Verandanın köşesinde, üzerindeki etiketi solmuş beyaz&nbsp;boya kutusu gördü. Kendisini de şaşırtan bir dehşetle bir&nbsp;anda kutuyu tekmeledi. Kutu bahçeye, pisliğin içine düştü&nbsp;ve içinden grileşmiş boya fışkırdı. Hunt yerde bıraktığı lekeye baktı ve kafasını kaldırdığında şefin girişte durduğunu&nbsp;fark etti. Olay yerine henüz gelmişti ve arabası hâlâ çalışıyordu. Açık kapısının yanında durmuş, ellerini kavuşturmuş&nbsp;somurtarak Hunt’a gözlerini dikmişti. Göz göze geldiler ve bir süre öyle kaldılar. Sonra şef yavaşça ve ne yapacağını bilir bir şekilde kafasını iki yana salladı.</p>

  <p class="block_5">Hunt iki kalp atışı kadar bekledi ve sonra arkasındaki açık kapıya döndü.</p>

  <p class="block_5">Ölümün kokusu etrafını sarıyordu.</p>

  <p class="block_">&nbsp;</p>

  <h1 class="block_4" id="toc_id_20"><br class="calibre1" id="calibre_pb_19" /></h1>
</body>
</html>
