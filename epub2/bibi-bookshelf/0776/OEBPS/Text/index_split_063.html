<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_63">ALTMIŞ İKİNCİ BÖLÜM</h1>

  <p class="block_5">Ertesi gün Sosyal Hizmetler Johnny için geldi. Arabanın açık kapısının yanında iki görevli beklerken Johnny annesinin elinden tuttu. Park alanından sıcaklık yükseliyordu.&nbsp;İlerideki dört şeritli yolda arabalar hızla ilerliyordu. “Parmaklarımı acıtıyorsun,” diye fısıldadı Johnny.</p>

  <p class="block_5">Annesi elini gevşetip Hunt’la konuştu. “Başka yol yok mu?”</p>

  <p class="block_5">Hunt da aynı derecede üzgündü. “Tüm olanlardan sonra... Şiddet, medya... Başka şansları yoktu.” Durup Johnny’nin&nbsp;gözlerine baktı. “Bu bir süre devam edecek. Annene vekaleten ben konuşacağım. Bu işi yoluna sokacağız.”</p>

  <p class="block_5">“Söz mü?”</p>

  <p class="block_5">“Evet.”</p>

  <p class="block_5">Johnny arabaya bakınca kadınlardan biri gülümsedi. Johnny annesine sarıldı. “İyi olacağım,” dedi. “Kendimize&nbsp;zaman ayırıyormuşuz gibi düşün.”</p>

  <p class="block_5">Arabaya bindi. Sonraki bir ay boyunca da durum buydu. Kendilerine zaman ayırdılar. Johnny’i yanlarına verdikleri aile kibar ama ilgisizdi. Sert bir kelime onu kırabilirmiş&nbsp;gibi davranıyorlar, yine de sıra dışı bir şey yaşanmamış gibi hareket ediyorlardı. Her zaman nazik davranıyorlardı ama onları geceleri haberleri izleyip gazete okurken yakalamıştı. Kafalarını iki yana sallayıp birbirlerine, “Böyle bir şey&nbsp;ufak bir çocuğa kim bilir neler yapmıştır?” diye sormuşlardı. Johnny kapılarını kilitleyip uyuyor olabileceklerini&nbsp;düşünüyordu. Gecenin bir vakti kapı kollarıyla oynasa suratlarının alacağı hali merak ediyordu.</p>

  <p class="block_5">Mahkeme Johnny’nin psikoloğa gitmesini emretti. Gittiği doktor lam bir aptaldı. Johnny ona duymak istediği şeyleri söyledi. Gece boyunca uyuduğunu söyleyip kendi&nbsp;uydurduğu masum rüyaları anlattı. Görünmeyen varlıkların güçlerine, totemlere, büyüye, ölülerin ruhlarını çalan&nbsp;siyah kuşlara artık inanmadığına yemin etli. Kimseye ateş&nbsp;etme isteği yoktu. Kendisine ya da başkalarına zarar vermeyecekti. Babası ve kız kardeşinin ölümüyle ilgili dürüst&nbsp;davrandı. Bu kederdi, kaldırılması zor bir kayıptı. Annesini&nbsp;sevdiğini söyledi. Bu da gerçekti. Johnny deli doktorunun&nbsp;başını sallayıp not tutmasını izledi. Sonra bir daha gitmek&nbsp;zorunda kalmadı.</p>

  <p class="block_5">Bu kadar basitti.</p>

  <p class="block_5">Annesini haftada bir gün gözetim altında görmesine izin verdiler. Parka gidip gölgede oturuyorlardı. Her hafta&nbsp;Jack’in mektuplarını getiriyordu. Her gün en az bir tane,&nbsp;bazen de günde iki tane yazıyordu. Hayatının ıslah evinde nasıl olduğunu yazmıyordu. Jack sadece pişmanlıktan,&nbsp;utançtan ve Johnny’nin hayalındaki tek iyi şey olduğundan&nbsp;bahsediyordu. Yaptıkları şeylerden ve gelecekle ilgili ortak&nbsp;planlarından bahsediyordu. Ve atfetmesi için yalvarıyordu.&nbsp;Bütün mektuplarını bu şekilde bitiriyordu.</p>

  <p class="block_5">Johnny, lütfen.</p>

  <p class="block_5">Hâlâ arkadaş olduğumuzu söyle.</p>

  <p class="block_5">Johnny her mektubu okuyor, fakat hiç cevap vermiyordu. Geçici evindeki yatağın altına koyduğu ayakkabı kutusunu dolduruyordu.</p>

  <p class="block_5">“Ona cevap yazmalısın,” demişti annesi bir keresinde. “Olanlardan, yaptığı şeyden sonra mı?”</p>

  <p class="block_5">“O senin en iyi arkadaşın. Babası kolunu kırmış. Bunu bir düşün.”</p>

  <p class="block_5">Johnny başını iki yana salladı. “Bana milyonlarca kere milyonlarca değişik yolla söyleyebilirdi.”</p>

  <p class="block_5">“O çok genç, Johnny. İkiniz de çok gençsiniz.”</p>

  <p class="block_5">Bu fikir zihninde dönüp dururken mahkemenin ayarladığı gözlem memuru onlara doğru yaklaşıyordu. “Dedektif Hunt’ın oğlunu affettin mi?”</p>

  <p class="block_5">Katherine oğlunun bakışlarını takip etti. Gözlem memuru yakındaki bir masaya oturdu. Bu mevsim için fazla kalın görünen mavi bir elbise giyiyordu. “Hunt’ın oğlu mu?” diye sordu. Sesi uzaktan geliyordu. “O da çok gençmiş gibi&nbsp;görünüyor.”</p>

  <p class="block_5">“Dedektif Hunt’la görüşüyor musun?”</p>

  <p class="block_5">“Babanın yarın cenazesi var, Johnny. Biriyle nasıl görüşebilirim?”</p>

  <p class="block_5">“Bence iyi olurdu.”</p>

  <p class="block_5">Annesi Johnny’nin kolunu sıkıp ayağa kalktı. “Zamanı geldi.” Gözlem memuru yaklaşıyordu. “Takım elbiseyi aldın mı?” diye sordu annesi. “Kravatı?”</p>

  <p class="block_5">“Evet.”</p>

  <p class="block_5">“Hoşlandın mı?”</p>

  <p class="block_5">“Evet.”</p>

  <p class="block_5">Birkaç saniyeleri kalmıştı. Bir dahaki görüşmelerinde en sevdikleri kişileri gömeceklerdi. Memur birkaç metre ötelerinde durdu. Saatini gösterirken yüzünde pişman gibi bir&nbsp;ifade vardı.</p>

  <p class="block_5">Johnny’nin annesi geriye döndü. Gözleri parlıyordu. “Yarın seni erkenden alırım.”</p>

  <p class="block_5">Johnny annesinin elini avuçlarının arasına alıp sıktı. “Hazır olacağım.”</p>

  <p class="block_">&nbsp;</p>

  <p class="block_5">Cenaze iki kişi için yapılıyordu. Baba ve kızı yan yanalardı. Hunt doğru yerlere rica edince ailenin mahremiyetinin korunması için kilisenin etrafı kordon altına alındı. Böylece basını ve meraklı gözleri uzak tutmuş oldular. Rahip,&nbsp;Johnny’nin, evleri gizlice izlerken zayıf ışık altında gördüğünü hatırladığı şişman, kırmızı suratlı rahip değildi. Bembeyaz cübbe içinde parlayan sırım gibi zayıf ve ciddi bir rahipti. Seçimlerimiz ve Tanrı’nın sevgisinin gücü hakkında&nbsp;konuşuyordu.</p>

  <p class="block_5">Güç.</p>

  <p class="block_5">Rahip koluyla güç işareti yapınca Johnny başıyla onayladı.</p>

  <p class="block_5">Tanrı’nın sevgisinin gücü.</p>

  <p class="block_5">Johnny başıyla onayladı fakat gözleri tabutlarda ve berrak mavi gökyüzündeydi.</p>

  <p class="block_5">Berrak ve bomboş gökyüzünde...</p>

  <p class="block_">&nbsp;</p>

  <p class="block_5">Cenazeden iki hafta sonra Katherine iyi bakılmış iki yatak odalı evin bahçesindeydi. Etrafı çevrili ön verandaya, iki&nbsp;banyoya ve bulabileceği en geniş ve en yeşil bahçeye sahipti. Mutfak yeniden tasarlanmıştı. Sokağın aşağısında, son&nbsp;bir yılı ve birkaç ayı saymazsak Johnny’nin bütün hayatı&nbsp;boyunca yaşadığı ev vardı. Bir gün o evi de satın almak&nbsp;istiyordu fakat ölen kocasının hayat sigortası, hayatına nasıl&nbsp;yön vereceğini kestirene kadar idare etmeliydi. Kendisi ve&nbsp;oğlu için nasıl para kazanacaktı, bunu düşünmeliydi.</p>

  <p class="block_5">Sokağın aşağısına bakıp peşini bıraktı. Burada bir ağaç evi ve arka bahçeden geçen bir de deresi vardı.</p>

  <p class="block_5">Yeterli olacaktı.</p>

  <p class="block_5">Hunt evden çıktığında gömleği terden sırılsıklamdı. Kafasının arkasından yalıtım maddesi sarkıyordu. Geriye dönüp eve baktı. “Sağlam,” dedi. “Hoş bir yer.”</p>

  <p class="block_5">“Johnny hoşlanacak mı dersin?”</p>

  <p class="block_5">“Bence beğenir.”</p>

  <p class="block_5">Katherine başını yana yatırdı. “Johnny yarın geliyor. Bilirsin, biraz zamana ihtiyacımız var. Baş başa kalmamız&nbsp;gerek. Kendimize uyum sağlayabilmek için.”</p>

  <p class="block_5">“Elbette.”</p>

  <p class="block_5">“Ama bir iki ay sonra bence akşam yemeğine gelmelisin.”</p>

  <p class="block_5">“Bu da çok hoş olur.”</p>

  <p class="block_5">Katherine başıyla onayladı. Gergin, korkmuş ve kararsızdı. Dönüp eve baktı. “Gerçekten de güzel, değil mi?” Hunt bakışlarını Katherine’in yüzünden ayırmadı.</p>

  <p class="block_5">“Mükemmel.”</p>

  <p class="block_">&nbsp;</p>

  <h1 class="block_4" id="toc_id_64"><br class="calibre1" id="calibre_pb_63" /></h1>
</body>
</html>
