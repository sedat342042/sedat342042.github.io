<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_25">YİRMİ DÖRDÜNCÜ BÖLÜM</h1>

  <p class="block_8">Johnny’nin sırtı ormana dönüktü. Önünde, ağaçlığın orta yerinde sonradan açılmış gibi görünen bir patika vardı.&nbsp;Sanki sıra sıra ağaçların düzenini bozan bir hat gibiydi ama&nbsp;Johnny için o an çok daha fazla şey ifade ediyordu. Boylu&nbsp;boyunca uzanan patika ve yüzüne çarpan hafif esinti...</p>

  <p class="block_8">Patikanın tam ortasında duran kız kardeşi ona bakıyordu. Bir elini kaldırdı ve Johnny yürümeye başladı. Ayaklarını gıdıklayan, dizlerine değen otları hissedebiliyordu. Alyssa, onu son gördüğünden beri hiç değişmemişti. Soluk&nbsp;sarı bir şort, üzerinde beyaz bir tişört vardı. Saçları mürekkep karası, cildi esmerdi. Bir elini arkasına saklamıştı.&nbsp;Başını hafifçe yana eğdiğinden siyah saçları tutam tutam&nbsp;gözlerinin önüne düşüyordu. Altındaki otları ezen metal bir&nbsp;plakanın üzerinde duruyordu. Johnny havada yazın kokusunu alabiliyordu.</p>

  <p class="block_8">Yılan, Alyssa’nın ayaklarının dibinde kıvrıldı. Johnny’nin öldürdüğü yılandı bu. Bir buçuk metre uzunluğunda, gövdesi altın rengi, kırçıllı kahverengiydi. Sessizce kıvrılıyordu. Diliyle havayı kokluyordu. Johnny durunca kafasını kaldırdı.</p>

  <p class="block_8">Johnny onu öldürdüğü gün yılanın ona nasıl da yaklaşıp saldırmaya çalıştığını hatırladı.</p>

  <p class="block_8">Aralarında yalnızca birkaç santim kalmıştı.</p>

  <p class="block_8">Hatta belki birkaç milim.</p>

  <p class="block_8">Alyssa yılana doğru uzandı ve onu ortasından tuttu. Yılan, kuyruğunu bileğine doladı. Alyssa yerden doğruldukça yılanın da kafası yükseliyordu ve en sonunda göz&nbsp;göze geldiler. Yılan dilini çıkardı. “Güç bu demek değil, “&nbsp;dedi Alyssa.</p>

  <p class="block_8">Yılan yüzüne kapaklandı ve geri çekildiğinde yüzünde iki yuvarlak delik açılmıştı. Deliklerden kan süzülmeye başladı. Alyssa yılanı daha da yukarı kaldırdı, bir adım attı ve&nbsp;ayağının altındaki levha oynadı. “Bu zayıflıktır. “</p>

  <p class="block_8">Yılan yeniden saldırdı. Ancak dişlerini yüzüne geçirdiği sırada iyice derine iterken yavaşlıyordu. Alyssa tökezledi&nbsp;ve yılan yeniden saldırdı. İki kez. Bir kez kaşına, bir kez de&nbsp;alt dudağına.</p>

  <p class="block_8">Her seferinde yüzünde daha fazla delik açılıyor, daha fazla kan akıyordu. Yürümeyi bırakıp durdu ve bir an gözleri parladı. Öyle kapkaraydı ki sanki boş delikler gibi görünüyordu. Annesinin ve Johnny’nin gözleri gibiydi. Yılanı&nbsp;tutan elini gerdi ve yılanı sıkıştırdı, Johnny onun hiç korkmadığını görebiliyordu. Yüzünden vahşet ve öfke akıyordu.&nbsp;Dudakları bembeyaz olmuştu. Yılan kıvranıyordu. Sıkmaya&nbsp;devam ettikçe sesi güçleniyordu.</p>

  <p class="block_8">“Zayıflık, “ diye tekrarladı, elleri yılanı sıkmaktan bembeyaz olmuştu. Yılan gittikçe daha hızlı hareket ediyordu. Eline, yüzüne saldırıyordu. Boynuna saldırıp dişlerini geçirdi ve zehrini daha da derine akıttı. Alyssa’nın umurunda değildi, arkasından diğer elini çıkardı. O elinde bir silah vardı, kapkara parıldıyordu.</p>

  <p class="block_8">“Güç, “ dedi.</p>

  <p class="block_8">Ve yılanı boynundan söküp aldı.</p>

  <p class="block_">&nbsp;</p>

  <p class="block_5">Johnny sarsılarak uyandı. Uyuşukluğu biraz geçmişti ama rüyanın ağırlığı hâlâ üzerindeydi. Elindeki silahı alırken gülümseyip yok olan kardeşi gözlerinin önünden gitmiyordu.&nbsp;Göğsündeki sargılara dokundu. O sırada annesini gördü.&nbsp;Duvara dayalı sandalyede oturuyordu. Rimelleri akmıştı.&nbsp;Dizi seğiriyordu.</p>

  <p class="block_5">“Anne.”</p>

  <p class="block_5">Başını çevirdi, sesi tekledi. “Johnny.” Hemen ayağa fırlayıp yanına geldi. Eliyle saçlarını düzeltti ve eğilip ona sarıldı. “Bebeğim benim.”</p>

  <p class="block_">&nbsp;</p>

  <p class="block_5">Dedektif Hunt, kahvaltıdan iki saat sonra geldi. Kapıdan başını uzatıp Johnny’e gergin bir şekilde gülümseyerek parmağıyla annesine işaret etti. İkisi birlikte koridora çıktılar.</p>

  <p class="block_5">Johnny kapının penceresinden onları görebiliyordu. Hunt’ın söyledikleri annesinin hoşuna gitmiyor gibiydi.&nbsp;Aralarında ciddi bir tartışma alevlendi. Annesi başını iki&nbsp;yana sallayıp iki kez camdan Johnny’nin odasına baktı ve&nbsp;başını eğdi. Hunt elini omzuna koydu ama annesi onu silkeledi.</p>

  <p class="block_5">Kapı açılınca önden Hunt girdi, annesi de tam yanındaydı. Yüzünde sahte bir gülümseme vardı. Köşedeki plastik sandalyeye tünedi. Yüzü bembeyazdı ve kusacak gibi duruyordu.</p>

  <p class="block_5">“Selam, Johnny.” Hunt sandalyesini yatağa yaklaştırdı “Nasıl hissediyorsun?”</p>

  <p class="block_5">Johnny bakışlarını annesinden Hunt’ın simsiyah parlayan silahına kaydırdı. “Tiffany iyi mi?”</p>

  <p class="block_5">Hunt ceketinin önünü kapadı. “iyi olacak.”</p>

  <p class="block_5">Johnny gözlerini kapatınca onun cesedin yanında kan gölünün ortasında oturuşunu hatırladı. Onu kolundan tutup&nbsp;arabaya sürüklerken teninin sıcaklığını ve kuruluğunu hâlâ&nbsp;hissedebiliyordu. “Benim kim olduğumu bilmiyordu. Yedi&nbsp;yıldır aynı okuldayız.” Başını iki yana salladı. “Hastaneye&nbsp;gelirken yarı yolda tanıdı beni. Kolumu tutmuş bırakmıyordu. Ağlıyor, bağırıyordu.”</p>

  <p class="block_5">“Onun nasıl olduğuna bakacağım, söz.” Hunt duraksadı ve tekrar konuştuğunda sesi ciddileşmişti. “Çok cesurca bir&nbsp;şey yaptın.”</p>

  <p class="block_5">Johnny gözlerini kırpıştırdı. “Ben kimseyi kurtarmadım.”</p>

  <p class="block_5">“Öyle mi?”</p>

  <p class="block_5">“Onlar öyle sanıyor değil mi?”</p>

  <p class="block_5">“Bazı insanlar öyle düşünüyor, evet.”</p>

  <p class="block_5">“Beni öldürecekti. Tiffany beni kurtardı, asıl kahraman o. Kimse başka hikayelere inanmasın.”</p>

  <p class="block_5">“Gazetecileri boş ver, Johnny. Ciddiye almaya gerek yok.”</p>

  <p class="block_5">Johnny gözlerini karşıdaki beyaz duvara dikti ve sargılarına dokundu. “Beni öldürecekti.”</p>

  <p class="block_5">Katherine’den hıçkırık benzeri bir ses çıktı ve Hunt geriye döndü. “Burada olmana gerçekten gerek yok.” Sandalyede doğruldu. “Gitmeyeceğim.”</p>

  <p class="block_5">“Kimse zaten-”</p>

  <p class="block_5">“Hiçbir yere gitmiyorum.” Sesini yükseltti. Elleri titriyordu.</p>

  <p class="block_5">Hunt tekrar Johnny’e döndü, bu sefer yüzündeki gülümseme gerçek ama sorun olduğunun farkında bir gülümsemeydi. “Birkaç soruya cevap verecek güçte hissediyor musun?” Johnny evet anlamında başını salladı. “Baştan başlayalım.&nbsp;Köprüde gördüğün adamı gözünün önüne getirmeni istiyorum. Şu arabasıyla motosiklete çarpanı, tamam mı?”</p>

  <p class="block_5">“Evet.”</p>

  <p class="block_5">“Şimdi de sen kaçarken sana saldıran adamı hatırla.”</p>

  <p class="block_5">“Bana saldırmadı. Beni kaldırdı sanki, yani tutup kavradı.”</p>

  <p class="block_5">“Kavradı mı?”</p>

  <p class="block_5">“Sanki bir şey bekliyor gibiydi.”</p>

  <p class="block_5">“Köprüdeki adamla aynı kişi olabilir mi? Köprüdeki adamla seni kavrayan adam.”</p>

  <p class="block_5">“Onlar farklı adamlardı.”</p>

  <p class="block_5">“Köprüdeki adamı çok az görebildin, ancak siluetini gördüm demiştim.”</p>

  <p class="block_5">“Görünüş olarak farklıydılar. Oldukları yer arasında da iki üç kilometre mesafe vardı.”</p>

  <p class="block_5">Hunt, nehirdeki kıvrılmayı anlattı. “Aynı kişi olmaları mümkün mü?”</p>

  <p class="block_5">“Nehrin nasıl aktığını biliyorum. O kıvrımın ortası bataklık. Eğer geçmeye çalışırsan beline kadar batarsın. Patika o yüzden nehrin akışını takip ediyor. Onlar farklı adamlardı, buna eminim. Köprüdeki zaten o kutuyu taşıyabilecek kadar yapılı değildi.”</p>

  <p class="block_5">“Ne kutusu?”</p>

  <p class="block_5">“Araba bagajı kadar bir şeydi,” dedi Johnny. “Plastik kaplamaydı. Çok ağır olmalı ki adam onu omzunda taşıyordu.”</p>

  <p class="block_5">“Biraz daha tarif edebilir misin?”</p>

  <p class="block_5">“Siyah plastiktendi. Gri, uzun, kalın bantlarla tutturulmuştu. Bagaj gibi görünüyordu. Bir eliyle beni diğer eliyle kutuyu tutuyordu. Orada öylece duruyordu sonra bana bir&nbsp;şeyler söyledi.”</p>

  <p class="block_5">“Bunu daha önce söylememiştin. Ne dedi?”</p>

  <p class="block_5">“Tanrı diyor ki.”</p>

  <p class="block_5">“Bu ne demek?”</p>

  <p class="block_5">“Bilmiyorum.”</p>

  <p class="block_5">Hunt kalkıp pencereye doğru yürüdü. Uzunca bir süre dışarı baktı. “David Wilson ismi sana bir şey çağrıştırıyor mu?”</p>

  <p class="block_5">“Hayır.”</p>

  <p class="block_5">“Peki ya, Levi Freemantle?”</p>

  <p class="block_5">“David Wilson köprüden aşağı uçan adam. Levi Freemantle ise beni tutup havaya kaldıran adam.”</p>

  <p class="block_5">‘İsimlerin sana bir şey çağrıştırmadığını söylemiştin.” Johnny omuz silkti. “Çağrıştırmıyor. Ama Freemantle&nbsp;Kızıl Afrikalı adı. O yüzden o dev adam olmalı. O zaman,&nbsp;David Wilson da ölen adam oluyor.”</p>

  <p class="block_5">“Kızıl Afrikalı mı?”</p>

  <p class="block_5">“Öyle.”</p>

  <p class="block_5">“Kızıl Afrikalı ne demek?”</p>

  <p class="block_5">“Afrikalı ile kızıl derili karması.” Hunt boş gözlerle bakıyordu. “Lumbee, Sapona, Cherokee, Catawba. Kızılderili köleler de varmış bir zamanlar, biliyor muydunuz?”</p>

  <p class="block_5">Hunt bir an çocuğa şüpheyle baktı. “Freemantle adının da onlardan biri olduğunu nereden biliyorsun?”</p>

  <p class="block_5">“Raven Kasabası’nda ilk özgür kalan köle Isaac adında bir Kızıl Afrikalı’ydı. Özgürleşince soyadı olarak Freemantle’ı seçmiş. ‘Özgürlüğün koruyucusu.’ İsmin anlamı bu.”</p>

  <p class="block_5">“Bu olaydan önce Raven Kasabası’nda Freemantle ismini hiç duymamıştım.”</p>

  <p class="block_5">Johnny omuz silkti. “Etraftaydılar. Levi Freemantle’ın neden köprüdeki adam olduğunu düşünüyorsunuz?”</p>

  <p class="block_5">“Burton Jarvis’ten bahsedelim.”</p>

  <p class="block_5">“Hayır,” dedi Johnny.</p>

  <p class="block_5">“Efendim?”</p>

  <p class="block_5">“Önce soruma cevap verin, yoksa adil olmaz.”</p>

  <p class="block_5">“Burası oyun parkı değil, Johnny. Adil olur ya da olmazla uğraşmıyoruz.”</p>

  <p class="block_5">“Çok inatçı,” dedi Katherine.</p>

  <p class="block_5">“Peki bakalım,” dedi Hunt. “Bir kereliğine tek bir soruya iznin var.”</p>

  <p class="block_5">Johnny başını eğdi ve gözlerini Hunt’ın yüzüne dikti. “Levi Freemantle’ın neden köprüdeki adam olduğunu düşünüyorsunuz?”</p>

  <p class="block_5">“David Wilson’ın cesedinde Freemantle’ın parmak izini bulduk. Bu yüzden onu köprüden uçuran adam Freemantle&nbsp;mıydı diye merak ettik. Eğer aynı adamlarsa iş çözülür.”&nbsp;Hunt, Freemantel’ın evinde buldukları cesetlerden ya da&nbsp;üzerinde sarı kıyafeti ve kıpkırmızı dudakları olan kızın&nbsp;resminden bahsetmedi.”</p>

  <p class="block_5">Johnny iyice doğrulup oturdu ve sargıların altında sanki bir şeyler gerildi. “Freemantle ona ulaştığında David Wilson yaşıyor muymuş?”</p>

  <p class="block_5">“Belli değil.”</p>

  <p class="block_5">“Ama mümkün.”</p>

  <p class="block_5">Hunt, cesedin gözkapaklarındaki kanlı parmak izlerini aklına getirdi. “Şüpheli,” dedi.</p>

  <p class="block_5">“Belki Freemantle’a kızın yerini söylemiştir.”</p>

  <p class="block_5">“Böyle olduğunu hiç sanmıyorum, Johnny.”</p>

  <p class="block_5">“Ya gerçekten Alyssa’dan bahsetmişse. Belki Freemantle’a onu nerede bulduğunu söylemiştir.”</p>

  <p class="block_5">“Hayır.”</p>

  <p class="block_5">“Ama belki-”</p>

  <p class="block_5">“Alyssa’dan bahsedip bahsetmediği de, Freemantle yanına gittiğinde yaşıyor olup olmadığı da şüpheli.” Hunt çocuğuna baktı, söylenenleri zihninde ölçüp tarttığını görebiliyordu. “Aklından bile geçirme,” dedi.</p>

  <p class="block_5">“Neyi?”</p>

  <p class="block_5">Çocuğun gözleri kocaman açılmış, öyle saf saf bakıyordu ki başka polis olsa kesin yutardı. “Polisçilik oyunu bitti, Johnny. Harita falan yok artık. Macera da yok. Anlaşıldı mı?”&nbsp;Johnny başını başka tarafa çevirdi. “Burton Jarvis’i sormuştunuz. Ne öğrenmek istiyorsunuz?”</p>

  <p class="block_5">“Baştan başla. Evini nasıl buldun? Neden oradaydın? Ne gördün? Ne oldu? Her şeyi bilmek istiyorum”</p>

  <p class="block_5">Johnny ilk birkaç kez eve gidişini hatırladı. Karanlığın içindeki barakayı, evin ağaçların arasından görünüşünü ve&nbsp;ormanlık alandan gelen hayvan seslerini. Plaster kaplı parmaklar gözünün önünden gitmiyordu. Aylarca kabuslarına&nbsp;girmişti. Jar ile iğrenç arkadaşının Minik Sarışın’dan bahsedişleri kulaklarındaydı. Kahkahaları Johnny’nin dizlerini&nbsp;titretiyordu. Endişesi yüzünden okunuyordu ve annesi ayağa kalktı. Bir sağa bir sola yavaşça yürüyordu. Bu hareket&nbsp;Hunt T rahatsız etti. “Yerine oturur musun, Katilerine?”&nbsp;Kadının umurunda olmadı.</p>

  <p class="block_5">“Katilerine.”</p>

  <p class="block_5">“Hiçbir şey olmamış gibi orada nasıl oturayım?” Bir anda seğirtti ve gözleri öfkeyle parladı “Sosyal Hizmetler!”&nbsp;diye bağırdı Hunt’a. “Asla izin vermeyeceğim!”</p>

  <p class="block_5">Hunt sesini alçalttı. “Johnny’e ne zaman söyleyeceğimiz konusunda anlaşmıştık.”</p>

  <p class="block_5">“Ama dayanamıyorum!”</p>

  <p class="block_5">“Elimden geleni yapıyorum, Katherine. İnan bana.”</p>

  <p class="block_5">“Alyssa’yı bulacağını da söylemiştin. Ona da inanmıştım.”&nbsp;Hunt’ın rengi attı. “Böyle olmaz.”</p>

  <p class="block_5">“Konuştuğunuz şey bu muydu?” Johnny koridora baktı. “Sosyal Hizmetler mi?”</p>

  <p class="block_5">“Sosyal Hizmetler senin refahın konusunda endişeli, Johnny. Olanları da düşününce detaylı bir değerlendirme yapmak zorundalar. Görüşmeler, ev ziyaretleri... Okulu da haberdar edecekler. Ama bunlar biraz zaman alacaktır tabii. Bu zaman zarfında da seni annenin himayesinden almak istiyorlar.&nbsp;Geçici bir süre için. Senin daha iyi korunabilmen için.”</p>

  <p class="block_5">“Korunmak mı?”</p>

  <p class="block_5">“Tehlikede olduğunu düşünüyorlar.”</p>

  <p class="block_5">“Benim yüzümden,” dedi Katherine.</p>

  <p class="block_5">“Böyle bir şey söyleyen yok.” Hunt’ın sabrı tükenmek üzereydi.</p>

  <p class="block_5">“Öyle bir şey yok,” dedi Johnny.</p>

  <p class="block_5">“Merak etme, evlat.” Hunt, Johnny’nin annesine baktı. Gözleri dolmuştu. Sonra bakışlarını çocuğa çevirdi. “Steve Amcan ile konuşuyorum. Bu süreç bitene kadar onunla kalmanı sağlayabilirim sanırım.”</p>

  <p class="block_5">“Steve pisliğin teki.”</p>

  <p class="block_5">“Johnny!”</p>

  <p class="block_5">“Ama öyle, anne.”</p>

  <p class="block_5">Hunt, Johnny’e iyice yaklaştı. “Ya Steve, ya da mahkeme tarafından görevlendirilmiş bir koruma memuru. Steve olursa annen istediği zaman gelip seni görebilir. Kesin karar&nbsp;verilene kadar en azından hâlâ ailenle birlikte olursun. Eğer&nbsp;mahkemenin gözetimine verilirsen benim yapabileceğim&nbsp;bir şey kalmaz. Savcı kararını açıklar ve şansına ne çıkarsa onu kabul etmek zorunda kalırsın. Emin ol, çoğunlukla&nbsp;kimse şanslı olmuyor.”</p>

  <p class="block_5">Johnny annesine baktı ama Katherine yüzünü elleriyle kapamıştı. “Anne?” Annesi başını iki yana salladı.</p>

  <p class="block_5">“Üzgünüm,” dedi Hunt. “Bunun olacağı uzun zamandır belliydi. Hem şu an için en iyisi bu.”</p>

  <p class="block_5">“Babamı bulmalıyız,” dedi Johnny.</p>

  <p class="block_5">Annesinin ayak seslerini duymamıştı. Bir anda yanı başında bitivermişti. Gözleri kocaman açılmış ve kapkara parıldıyordu. “Onun nerede olduğunu kimse bilmiyor, Johnny.”</p>

  <p class="block_5">“Ama mektup gönderiyor, demiştin. Chicago ya da&nbsp;California’da demiştin.”</p>

  <p class="block_5">“Hiç mektup göndermedi.”</p>

  <p class="block_5">“Ama-”</p>

  <p class="block_5">“Yalan söyledim.” Bir elini açtı, avuçları bembeyazdı. “Hiç yazmadı.”</p>

  <p class="block_5">Johnny’nin gözleri karardı. “Eve gitmek istiyorum,” dedi ama Hunt vazgeçmiyordu.</p>

  <p class="block_5">“Öyle bir şey olmayacak.”</p>

  <p class="block_5">Katherine oğlunun yanına yaklaştı. Çenesini kaldırdı, korumacı ifadesi, zayıf da olsa gururlu yüzünden okunuyordu. “Lütfen,” dedi ve oğlunun elini avucuna aldı.</p>

  <p class="block_5">“Eve gitmek istiyorum,” diye tekrarladı Johnny.</p>

  <p class="block_5">Hunt bir an için kendini buna göz yumacak gibi hissetti ama hayır, işini yapmalıydı. Çocuğun birçok şeyine hayranlık duyuyordu ama kendi kurduğu dünyanın içinden onu&nbsp;çıkarmanın vakti gelmişti. Yoksa ya daha fazla kişi zarar&nbsp;görecek ya da çocuk ölecekti.</p>

  <p class="block_5">Hunt ayağa kalkıp çocuğun boynundan çıkarılan tüylerin, kemiklerin, çıngırakların ve sararmış kafatasının durduğu poşeti eline aldı. Kolyeleri çıkarıp Johnny’nin göz hizasında tuttu. “Bunu anlatmak ister misin?”</p>

  <p class="block_5">“Bu nedir?”</p>

  <p class="block_5">“Johnny buraya getirildiğinde boynundaymış. Vücudu is ve böğürtlen suyu kaplıymış, yarı çıplakmış ve cepleri, o&nbsp;her neyse artık, loğusa otuyla doluymuş. Sosyal Hizmetler&nbsp;de bunu sorgulayacaktır. Hem de her detayını. İnce eleyip&nbsp;sık dokurlar ve her şeyi bilmek isterler. O yüzden Johnny&nbsp;belki de ilk bana anlatmalıdır.”</p>

  <p class="block_5">Johnny gözlerini tüylere dikti. Jar, bir tanesini tam ortadan ikiye ayırmıştı. Hiçbir şeyin değişmediğini fark etti. Polis hâlâ bir tehdit oluşturuyordu ve annesi hâlâ çok güçsüzdü. Kimse anlamıyordu.</p>

  <p class="block_5">“Bu normal bir şey değil,” diye üsteledi Hunt.</p>

  <p class="block_5">“Bununla ilgili konuşmak istemiyorum.”</p>

  <p class="block_5">“Bana Burton Jarvis’i anlat.”</p>

  <p class="block_5">“Hayır.”</p>

  <p class="block_5">“Onu nasıl buldun? Oraya daha önce kaç kere gittin?”</p>

  <p class="block_5">Johnny başını camdan dışarıya bakmak için çevirdi.</p>

  <p class="block_5">Hunt kolyeleri bıraktı, Johnny’nin notlarının yazılı olduğu kağıtları aldı. “Burada yazanlar doğru mu? Buraya bakarsan ondan fazla kez gitmişsin. Üstelik diğerleri de var. Sadece Jarvis’in evine gitmemişsin.”</p>

  <p class="block_5">Johnny kağıtlara baktı. “Onlar uydurma.”</p>

  <p class="block_5">“Ne?”</p>

  <p class="block_5">“Oyun gibi bir şey.”</p>

  <p class="block_5">“Johnny-” Hayal kırıklığı gitgide üzerine çöküyordu.</p>

  <p class="block_5">Johnny gözlerini kırpmadı bile. “Dün gece ilk defa gitmiştim.”</p>

  <p class="block_5">“Neden yalan söyleme ihtiyacı hissettiğini anlıyorum, evlat, ama orada ne gördüğünü bilmem gerekiyor. Burada&nbsp;beş kişinin ismi var. Bu beş kişinin suçlu olduğunu zaten&nbsp;biliyoruz ve onları biz de izliyoruz. Ama bir de altıncı bir&nbsp;isim var. Jarvis’in yerine birkaç kez gelip giden bir adam.”&nbsp;Hunt sayfadaki yazılara baktı. “Bu adamla ilgili bir sayfa&nbsp;dolusu not tutmuşsun. Genel bir tarifi bile var; boyu, kilosu, saç rengi. Arabasının kayıtları... Üç farklı plaka numarası yazmışsın. Hepsi de geçen sene farklı zamanlarda&nbsp;çalıntı olarak kayıtlara geçmiş. Bu adamın kim olduğunu&nbsp;öğrenmem gerekiyor, bana yardımcı olabilirsin.”</p>

  <p class="block_5">“Hayır.”</p>

  <p class="block_5">“Minik sarışın mı? Bu da ne demek?”</p>

  <p class="block_5">“Sosyal Hizmetler’deki görevlilerle işbirliği yapıyorsunuz.”</p>

  <p class="block_5">“Kahretsin.” Hunt’ın sabrından eser kalmamıştı. Katherine oğluyla onun arasına girdi. Uzun parmaklı elini uzatıp kararlı bir ifadeyle konuştu.</p>

  <p class="block_5">“Bu kadarı yeter,” dedi.</p>

  <p class="block_5">“Bu notların çoğu anlaşılmaz durumda. Johnny’nin tam anlamadığı ama bizim için önemli olan bilgiler içeriyor olabilir. Benimle konuşması gerek.”</p>

  <p class="block_5">Katherine oğlunun el yazısına baktı. Notlara göz gezdirip dikkatlice okumaya başladı. Biraz zaman aldı ama Hunt bekledi. Okuması bittiğinde korkmuş görünüyordu. “Eğer&nbsp;sorularına cevap verirse bu Sosyal Hizmetler’in işine yarar&nbsp;mı? Yoksa bize zarar mı verir?”</p>

  <p class="block_5">“Bana güvenmelisin.”</p>

  <p class="block_5">“Oğlumu yanımda tutmaktan daha önemlisi olamaz,” dedi.</p>

  <p class="block_5">“Alyssa’yı geri almak bile mi?”</p>

  <p class="block_5">“Bunun olabileceğini mi söylüyorsun?”</p>

  <p class="block_5">“Anladığım kadarıyla oğlun çevrede aktif olan ve daha önce belirlenmemiş bir sübyancı tespit etmiş. Akıllı ve dikkatli birisi. Aralarında bir bağ olabilir.”</p>

  <p class="block_5">“Mümkün mü?”</p>

  <p class="block_5">Hunt’ın net olmadığı, sesinden belli oluyordu. “Bilemiyorum.”</p>

  <p class="block_5">“O zaman önce hâlâ yanımda olan oğlumu düşünmeliyim.”</p>

  <p class="block_5">“Oğlun hakkında endişeleniyorum.”</p>

  <p class="block_5">Katherine gözlerini Hunt’a dikti, bakışları cam parçası kadar keskindi. “Sana güvenmemizi mi istiyorsun?”</p>

  <p class="block_5">“Evet.”</p>

  <p class="block_5">“Bir polise mi güvenelim?”</p>

  <p class="block_5">“Evet.”</p>

  <p class="block_5">Katherine bir adım öne çıkıp sayfaları Hunt’ın kafasına fırlattı. “Şu daha önceden tespit edilmemiş sübyancı hakkında mı konuşmak istiyorsun? Şu dikkatli ve akıllı olan,&nbsp;değil mi? Şu neredeyse oğlumu öldüren adamla bir bağlantısı olabilecek adamla ilgili mi?..”</p>

  <p class="block_5">Hunt başını çevirdi ve Katherine’in parmağının gösterdiği siyah mürekkeple yazılmış kelimeye baktı. Kadının yüzü porselen maske gibi bembeyazdı. “Orada yazan kelime,” dedi “polip, polit falan gibi bir şey değil. Orada ‘polis’&nbsp;yazıyor. Burton Jarvis’in bir polisle birlikte olduğu yazıyor.” Sayfayı Hunt’ın göğsüne bastırıp oğluna yaklaştı. “Bu&nbsp;görüşme bitmiştir.”</p>

  <p class="block_">&nbsp;</p>

  <p class="block_5">Hunt gittikten sonra Katherine oğlunun yatağının yanına geldi. Ona uzunca bir süre baktı ama ne tüyler, ne yazılanlar ne de Hunt’ın söyledikleriyle ilgili bir şey sordu. Yüzü&nbsp;solgun ve sakindi. “Dua edelim, Johnny.”</p>

  <p class="block_5">Johnny, annesinin diz çöküşüne bakınca içinde bir yerlerde bir öfke filizlendi. Annesi daha demin gücünü göstermişti. Şimdi ne oluyordu? “Dua mı?” diye sordu.</p>

  <p class="block_5">“Evet.”</p>

  <p class="block_5">“Ne zamandan beri dua ediyorsun?”</p>

  <p class="block_5">Avuçlarını dizlerine sürdü. “Ne kadar rahatlattığını unutmuşum.”</p>

  <p class="block_5">Sözler annesine ait değil gibiydi. Onun için vazgeçmek ne kadar da kolaydı böyle... Ellerini kavuştursun ve rahatlamaya başlasın...</p>

  <p class="block_5">“Bizi dinlemiyor,” dedi Johnny.</p>

  <p class="block_5">“Belki ona bir şans daha vermeliyiz.”</p>

  <p class="block_5">Johnny gözlerini dikmiş annesine bakıyordu. İçindeki öfke ve hayal kırıklığını daha fazla gizleyemiyordu. Yatağın yanındaki korkuluklara asıldı. “Ben neler için dua ettim&nbsp;biliyor musun? Her gece dua ettim ve ne gördüm? Umurunda bile değil. Haberin var mı?”</p>

  <p class="block_5">Haykıran sesi vahşiceydi. Annesi başını iki yana salladı. Şaşırmış ve üzülmüştü.</p>

  <p class="block_5">“Sadece üç şey için dua ettim,” dedi Johnny. “Ailemizin yeniden bir arada olması için, senin o ilaçları bırakman için.” Annesi bir şey söyleyecek gibi oldu ama Johnny izin&nbsp;vermedi. “Ken’in ölmesi için her gece dua ettim.”</p>

  <p class="block_5">“Johnny!”</p>

  <p class="block_5">“Her gece bunlar için yalvardım. Ailemin tekrar bir araya gelmesi ve ilaçları bırakman için. Ve Ken Holloway’in yavaş yavaş acı çekerek ölmesi için.”</p>

  <p class="block_5">“Lütfen böyle söyleme.”</p>

  <p class="block_5">“Hangisini söylemeyeyim? Ken’in ölmesini mi yoksa yavaş yavaş acı çekerek ölmesini mi?”</p>

  <p class="block_5">“Yapma.”</p>

  <p class="block_5">“Bize yaptığı gibi onun da üzerine bu korku çöksün. O da bu kadar çaresiz olmanın ne demek olduğunu anlasın istiyorum. Ve bize asla ulaşamayacağı bir yere gitmesini istiyorum. Annesinin gözleri dolmuştu. Bir eliyle saçlarını okşamaya kalktı ama Johnny izin vermedi. “Ama Tanrı böyle&nbsp;şeyler yapmaz değil mi?” Johnny iyice doğrulmuştu. Öfkesi&nbsp;saldırganlaşmış, bu saldırganlık ise onu yumuşak kamından&nbsp;vurmuştu. Gözlerinden yaşlar süzülüyordu. “Dua ettik ama&nbsp;ne Alyssa ne babam geri geldi. Ne evimiz ısındı, ne de Ken&nbsp;sana zarar vermeyi bıraktı. Tanrı bize sırtını çevirmiş. Bunu&nbsp;bana sen söyledin, hatırlasana.”</p>

  <p class="block_5">Doğruydu. Darmadağınık evin buz gibi parkelerinde yere savrulmuş, ağzının kenarından kan süzülürken, mutfaktan Ken’in kendine içki koyuş sesleri eşliğinde şöyle demişti, “Tanrı hakkında yanılmış olabilirim.”</p>

  <p class="block_5">“Kaybettiğimiz bunca şeyden sonra hâlâ nasıl böyle söyleyebiliyorsun?”</p>

  <p class="block_5">“Tanrı’nın geri getirdikleri her zaman somut şeyler olmayabilir, Johnny. Her zaman istediğimiz şey olmayabilir. Böyle bir şey yok. Öyle olsa hep çok kolay olurdu.”</p>

  <p class="block_5">“Ne kolay oldu ki zaten!”</p>

  <p class="block_5">“Görmüyor musun?” Gözleriyle adeta yalvarıyordu. “Hep kaybedecek daha çok şey vardır.” Elini tutmak için&nbsp;uzandı ama Johnny elini bir hışımla çekti. Eli yerine yatağın&nbsp;korkuluklarına iki eliyle tutundu. “Dua edelim, Johnny.”</p>

  <p class="block_5">“Ne için?”</p>

  <p class="block_5">“İkimizin bir arada olması için. Bunlardan kurtulmak için.” Elleriyle öyle sıkı tutunuyordu ki parmak uçları beyazlaşmıştı. “Affedilmek için.” Bir an boşluğa bakakaldı.&nbsp;Sonra başını öne eğdi ve sözler ağzından sessizce dökülmeye başladı. Johnny gözlerini kapatmış mı diye, hatta dua&nbsp;ediyor mu diye bir kez bile bakmadı.</p>

  <p class="block_5">Johnny’nin yüzünde af diler bir ifade yoktu. Rahatladığını belirten bir işaret de...</p>

  <p class="block_">&nbsp;</p>

  <h1 class="block_4" id="toc_id_26"><br class="calibre1" id="calibre_pb_25" /></h1>
</body>
</html>
