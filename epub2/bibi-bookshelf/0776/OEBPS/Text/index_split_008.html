<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_8">YEDİNCİ BÖLÜM</h1>

  <p class="block_5">Levi, güneş batana dek cesedin yanında bekledi. Cesedin üzerinde uçuşan sinekler sinirini bozuyordu, üstelik parmağının acısı da geçmemişti. Acaba Tanrı onu bir tür sınava&nbsp;mı tabi tutuyordu? Kiliseye gittiği zamanlardan Tanrı’nın&nbsp;bazen böyle şeyler yaptığını biliyordu ama Levi’nin pek bir&nbsp;özelliği yoktu. Yerleri silerek para kazanıyordu. Dünya ve&nbsp;hayat onun için fazlasıyla karmaşıktı. Ama son yedi gündür&nbsp;Tanrı’nın sesi Levi’nin yanındaydı. Bir fısıldama gibiydi,&nbsp;dünya çok karmaşıklaşıp zihni karardığı sırada geliyor, onu&nbsp;çok rahatlatıyordu. Bir haftalık fısıldamadan sonra bir anda&nbsp;bu sessizlik büyük bir boşluk yaratmıştı. Levi, Tanrı’nın&nbsp;neden artık sessiz olduğunu merak etmeden duramıyordu.&nbsp;Yedi gündür başıboş dolaşıyordu.</p>

  <p class="block_5">Dünyayı yedi günde tamamladım.</p>

  <p class="block_5">Ses Levi’nin aklını bir sel gibi kapladı ama bu sefer biraz farklıydı. Bir anda başlayıp yavaş yavaş sessizleşmişti ve sanki cümlenin sonu gelmemiş gibiydi. Levi nefesini&nbsp;tutup başını çevirdi ama ses geri gelmedi. Levi akıllı biri&nbsp;olmadığını biliyordu, karısı hep öyle söylerdi, ama aptal da&nbsp;değildi. Bir suçlu ve bir ceset bir arada pek de iyi bir ikili oluşturmuyordu. Yol tam da başının üzerindeydi. Ve Levi, bu sefer Tanrı’ya biraz zaman vermeye karar verdi.</p>

  <p class="block_5">Sadece bir kerelik.</p>

  <p class="block_5">Cesedin yanına çömeldi, ceplerini karıştırdı. Cüzdanının içindeki paraları aldı çünkü açtı. Tanrı’dan af diledi ve cüzdanı yere atıp cesedi düzeltti. Kırık kolunu sırtının altından çıkartıp kollarını göğsünün üzerinde birleştirdi. Henüz&nbsp;kurumamış kana parmağını batırıp adamın solgun görünen&nbsp;alnına bir haç işareti çizdi ve açık gözlerini kapadı. Adamın&nbsp;ruhu için Tanrı’ya dua etti.</p>

  <p class="block_5">Onu yanına al.</p>

  <p class="block_5">Ona iyi bak.</p>

  <p class="block_5">Ayağa kalktığında beyaz bir şey gözüne çarptı.</p>

  <p class="block_5">Adamın elinde iki parmağının arasında beyaz bir kumaş parçası duruyordu. Levi çekince hemen kurtuldu. Soluk&nbsp;renkli ve yırtık pırtık kumaş sanki kesilmiş ya da yırtılmış&nbsp;bir tişört parçasına benziyordu. Ancak bir bebek ayağı büyüklüğünde rengi solmuş ve pisti. Üzerine bir isim işlenmişti. Levi okuma bilmediği için harfler ona hiçbir şey ifade etmiyordu ama beyaza çalan kumaş tam da ihtiyacı olan&nbsp;büyüklükteydi. Kanayan parmağını kumaşla sarıp dişiyle&nbsp;onu iyice sıkarak bağladı.</p>

  <p class="block_5">Söğüdün gölgesi altında plastikle kaplanmış büyük kutunun yanına geldi. Koca ellerinden biriyle kutuyu üs tarafından tutup omzuna yükledi. Başkası olsa kutuyu gördüğü anda altında ezilecek gibi hissedebilirdi. Ama Levi için sorun yoktu. Güçlüydü ve bir amacı vardı. Kutunun plastiği&nbsp;kulağının yanında hışırdadığında Tanrı’nın sesini yeniden&nbsp;duydu. Levi’nin doğru olanı yaptığını ve yürümeye devam&nbsp;etmesini fısıldadı.</p>

  <p class="block_5">Polisler geldiğinde elli dakikadır yürüyordu.</p>

  <p class="block_">&nbsp;</p>

  <p class="block_5">Dedektif Hunt arabasını köprünün üzerinde bir durağa park etti. Bu kadar uzakta ne sokak lambası ne de ev vardı. Tepesinde kapkara gökyüzü batıda mor bir çizgi halini alıyordu. Fırtına bulutları tam üzerler indeydi. Gök iki kez gümbürdedikten sonra fırtına başladı. Üzerinde sirenleri ışıklar&nbsp;saçan bir dizi araba Dedektif Hunt’ın arabasının arkasında&nbsp;durdu. Dönen ışıklar köprüyü kesik kesik aydınlatıyordu.&nbsp;Arka koltukta annesiyle birlikte oturan Johnny’e döndü.&nbsp;İkisinin de yüzü asıktı. “İyi misiniz?” diye sordu. Cevap&nbsp;alamadı. Johnny’nin annesi onu sımsıkı tutuyordu. “Burası&nbsp;mı Johnny?”</p>

  <p class="block_5">Johnny yutkundu. “Burası.” Eliyle işaret etti. “Köprünün o tarafında, hemen aşağıda.”</p>

  <p class="block_5">“Neler söylediğini tekrar anlat bana. Kelimesi kelimesine.”</p>

  <p class="block_5">Johnny’nin sesi ölü gibiydi. “Onu buldum. Kaybolan kızı.”</p>

  <p class="block_5">“Başka bir şey yok mu?”</p>

  <p class="block_5">“Bana koşup kaçmamı söyledi. Arabadaki adamdan bahsediyordu.”</p>

  <p class="block_5">Hunt başını salladı. Aynı konuşmayı daha önce altı yedi kere daha yapmışlardı. Bütün olanların üzerinden geçmişlerdi. “Kız kardeşinden konuştuğunu düşündürecek başka&nbsp;bir şey söylemedi öyle mi? Adı, neye benzediği ya da o tarz&nbsp;şeyler?</p>

  <p class="block_5">“Alyssa’dan bahsediyordu.”</p>

  <p class="block_5">“Johnny- “</p>

  <p class="block_5">“Alyssa’ydı!”</p>

  <p class="block_5">Bağırışın etkisiyle Johnny’nin kafası önüne düştü. Hunt onun omzuna dokunup her şeyin yoluna gireceğini söylemek isterdi ama ne kadar çok istese de burası yeri değildi.&nbsp;Katherine Merrimon’a baktı. Ufak tefek kadın kıpırdamadan oturuyordu. Ona da dokunmak istiyordu ama bu hisleri&nbsp;biraz daha karmaşıktı. Güzel, nazik ve yaralıydı ama aynı&nbsp;zamanda bir kurbandı ve bununla ilgili kurallara uymalıydı. Bu yüzden Hunt elindeki vakaya odaklandı. Sesi donuk çıkıyordu. “Şans bizden yana sayılmaz, Johnny, buna&nbsp;hazırlıklı olmalısın. Bir yıl geçti. Büyük ihtimalle Tiffany&nbsp;Shore’dan bahsediyordu.”</p>

  <p class="block_5">Johnny başını hayır anlamında salladı ama bir şey söylemedi. Annesi konuştuğunda onun da sesi bir çocuğunki gibiydi. “Tiffany’i tanıyorum,” dedi.</p>

  <p class="block_5">Bunu ikinci keredir söylüyordu ama kimse farkında değildi. Kaybolan kızın görüntüsü Johnny’nin gözünün önüne geldi. Tiffany ufak tefek, sarışın, yeşil gözlü bir kızdı. Sol&nbsp;elinin üzerinde bir yara izi vardı. Bir de kimi yakalasa hep&nbsp;aynı fıkrayı anlatırdı. Üç maymun, bir fil ve bir tıpa hakkında bir fıkra. İyi bir kızdı, her zaman da öyle olmuştu.</p>

  <p class="block_5">“Köprüdeki adam,” diye söze başladı Hunt. “Başka hatırladığın bir şey var mı? Onu tarif edebilir misin?”</p>

  <p class="block_5">“Sadece bir şekildi. Hareket eden bir gölge gibi. Yüzünü görmedim.”</p>

  <p class="block_5">“Peki ya araba?”</p>

  <p class="block_5">“Görmedim, dedim ya.”</p>

  <p class="block_5">Hunt, diğer polisler arabalarından çıkarken dışarı baktı. Gölgeleri köprünün beton duvarlarına düşüyordu. Hunt kendini gerçekten mutsuz hissediyordu. “Burada kalın,”&nbsp;dedi. “Sakın arabadan çıkmayın.”</p>

  <p class="block_5">Arabadan çıkıp kapıyı çarparak kapattı ve şöyle bir etrafa bakındı. Ağır nemli hava nehrin kokusunu yayıyordu. Karanlık köprünün altından yayılıyor gibiydi. Hunt başını kaldırıp kuzeye doğru baktı. Sanki Raven Kasabası’nın&nbsp;üzerine çöken iklimi sonuna dek görebiliyor gibiydi. Kayalıklara kadar uzanan ormanlık alan, nehri doğuran otuz&nbsp;kilometre genişliğindeki bataklık. Yanağına bir yağmur&nbsp;damlası düştü. En yakınındaki polis memuruna döndü, “Şu&nbsp;kenara ışık koyun,” dedi. “Aşağıya.” Polis, araçtan bir fener çıkarıp geceyi aydınlattı. Hunt, köprünün toprağa değen&nbsp;ayaklarından birine doğru ilerliyordu. Fenerin ışığı Hunt’ın yolunu aydınlatıyordu. Işık nehir kıyısına vurunca ceset&nbsp;gözler önüne serildi.</p>

  <p class="block_5">Johnny Merrimon’un bisikleti cesetten 2 metre ötede yerde duruyordu.</p>

  <p class="block_5">Tanrım.</p>

  <p class="block_5">Çocuk haklıymış.</p>

  <p class="block_5">Hunt, yanına gelen diğer memurları fark etti. Dört tane polis memuru ve olay yeri inceleme hazırda bekliyordu.&nbsp;Hunt ön cama çarpan damlaların sesini duyuyor, başına düşen damlaların sayısı artıyordu. Fena bir yağmur geliyordu.&nbsp;Koluyla işaret verdi. “Cesedin üzerine bir muşamba serin,&nbsp;haydi çabuk. Parmaklıkların üzerine de muşamba istiyorum, hemen şuraya.” Asfalta saçılmış boya ve cam parçaları&nbsp;olabileceğini düşünüyordu. “Buralarda bir yerde bir arazi&nbsp;motoru olmalı. Onu bulun. Birisi de bir çadır istesin hemen.” Gök gürledi ve Hunt başını kaldırıp gökyüzüne baktı. “Bu iş iyice çirkinleşmeye başladı.”</p>

  <p class="block_">&nbsp;</p>

  <p class="block_5">Arabanın içinde Johnny’nin annesi bir anda titremeye başladığını hissetti. Kollarında başlayıp sonra omuzlarına yayılıyordu.</p>

  <p class="block_5">“Anne?”</p>

  <p class="block_5">Annesi ona cevap vermeden elini çantasına daldırdı. Oturdukları yer karanlık olduğu için çantasını yukarı kaldırıp siren lambalarının ışığına tutmak için yüzünü cama&nbsp;döndü. Kafasını çevirdiği sırada Johhny onun gözlerine&nbsp;bakabildi. Sonra plastik şişenin içinde tıngırdayan ilaçları duydu. Annesi eline bir avuç hap boşaltıp ağzına attı ve&nbsp;başını geriye atıp yuttu. Çantası elinden kayıp karanlığın&nbsp;içine düştü ve kafası düşüp fena şekilde çarptı. Konuştuğunda sesinde duygudan eser yoktu. “Sakın bir daha böyle&nbsp;yapma,” dedi.</p>

  <p class="block_5">“Okul asmayı mı diyorsun?” diye sordu Johnny.</p>

  <p class="block_5">“Hayır.”</p>

  <p class="block_5">Bir duraksama. Johhny’nin içini kaplayan donukluk.</p>

  <p class="block_5">“Bir daha beni umutlandırma.” Başını öteki tarafa çevirdi. “Bunu bir daha sakın bana yapma.”</p>

  <p class="block_">&nbsp;</p>

  <p class="block_5">Yağmur bastırmadan çadırı kurmayı başardılar. Tepesindeki çadır rüzgardan sarsılırken Hunt cesedi incelemeye koyuldu. Öyle şiddetle sarsılıyordu ki sesini duyurmak&nbsp;için bağırması gerekiyordu. İki polis memuru etrafı aydınlatırken olay yeri inceleme ekibi ve adli tıp uzmanı&nbsp;cesedin yanında diz çökmüştü. Polis memurlarından biri&nbsp;Hunt’ın omzunun üzerinden uzanıp, “Birazdan su almaya&nbsp;başlayacak,” dedi. Haklıydı. Baharın sonlarına doğru gelen yağmurlar kısa süreli olsa da sert geçiyordu. Kötü bir&nbsp;zamanlamaydı.</p>

  <p class="block_5">Hunt, kan içindeki surata ve kırık koldan fırlamış kemiğe baktı. Cesedin giysileri kirli deriyle kaplanmıştı. Yer yer yeşile çalan tonuyla siyaha yakın pislik, ayakkabıları dahil&nbsp;tüm giysilerine bulaşmıştı. Nehrin ya da cesedin kokusu dışında bir koku daha havada asılı duruyordu. “Elimizde ne&nbsp;var?” diye sordu Hunt adli tıp uzmanına.</p>

  <p class="block_5">“Vücudu fit, kaslı. Otuzlu yaşlarda diye düşünüyorum. Cüzdanı şurada, adamlarından birinde olmalı.”</p>

  <p class="block_5">Hunt, plastik bir kanıt torbasının içindeki cüzdanı tutan Dedektif Cross’a baktı. Cross yapılı bir adamdı. Parlak ışığın vurduğu yüzü de güçlü görünüyordu. Otuz sekiz yaşında, on yılı aşkın süredir polislik yapıyordu. Çatışmalardaki&nbsp;cesaretiyle gözü pek bir devriye polisi olarak ünlenmişti.&nbsp;Altı aydır da dedektiflik yapıyordu. Cross, cüzdanı Hunt’a&nbsp;uzattı. “Ehliyetinde adı David Wilson olarak geçiyor. Organlarını bağışlamış. Lens kullanmıyor. Pahalı bir semtte&nbsp;oturuyormuş. Kütüphane kartı ve birkaç restoran fişi var.&nbsp;Biri Raleigh, diğerleri de Wilmington’dan. Evli olup olmadığına dair bir, şey yok. Nakit taşımıyor. İki kredi kartı hâlâ&nbsp;cüzdanın içinde.”</p>

  <p class="block_5">Hunt cüzdana baktı. “Buna dokundun mu?</p>

  <p class="block_5">“Evet.</p>

  <p class="block_5">“Cross, bu işin başında ben varım, anlatabildim mi?” Sesinden, kendini zor tuttuğu belli oluyordu.</p>

  <p class="block_5">Cross bir adım geri attı. “Tabii ki efendim.”</p>

  <p class="block_5">“Yenisin, anlıyorum. Ama bir olayın başında olmam demek beni buradaki sorumlu kişi yapar. Katili yakalarız ya da yakalayamayız. Kızı buluruz ya da bulamayız.” Gözlerinde&nbsp;hâlâ öfkeli bir ifade vardı. Parmağını kaldırıp devam etti.&nbsp;”Olay nasıl kapanırsa kapansın bunun sorumluluğunu almak&nbsp;zorundayım. Onca uykusuz gece geçirdim, anladın mı?”</p>

  <p class="block_5">“Anlaşıldı, efendim.”</p>

  <p class="block_5">“Sakın benim olay yerimde izinsiz hiçbir kanıta dokunma. Bir daha görürsem seni bitiririm.”</p>

  <p class="block_5">“Ben sadece yardımcı olmaya çalışıyordum.”</p>

  <p class="block_5">“Çadırımdan defol.” Hunt iyice sinirlenmişti. Eğer bir&nbsp;çocuk daha kaybolursa...</p>

  <p class="block_5">Cross başı önde pişman bir şekilde çıktı. Hunt derin bir nefes alıp dikkatini cesede vermeye çalıştı. Üzerinde alelade gri bir tişört vardı. Ter ve kan kokuyordu. Üzeri yeşilimsi&nbsp;siyah pislikle kaplanmıştı. Belindeki kemer hiçbir özelliği&nbsp;olmayan cinsten kahverengi deri bir kemerdi. Metal kemer&nbsp;tokasında çarpma sonucu ciddi bir iz oluşmuştu. Pantolonu&nbsp;kalın kumaştandı. Bir gözkapağı hafif aralık duruyordu.</p>

  <p class="block_5">“Burası amma sıcak.” Adli tıp uzmanının adı Trenton Moore’du. Ufak tefekti, orta derecede kaslıydı ve gür saçları vardı. Peltekti ve daha yüksek sesle konuşmaya çalıştıkça&nbsp;peltekliği daha da çok belli oluyordu. Genç, akıllı ve işinde&nbsp;zehir gibiydi. Katıldığı mahkemelerde, peltekliğine rağmen&nbsp;başarılı bir konuşmacıydı. “Sanırım kaya tırmanışçısı.”</p>

  <p class="block_5">“Pardon?”</p>

  <p class="block_5">Doktor Moore çenesiyle cesedin ellerini işaret etti: “Ellerine baksana,”</p>

  <p class="block_5">Hunt, David Wilson’ın ellerine dikkatlice baktı. Ellerinde yara izleri, derisinde soyulma ve nasırlar vardı. Tırnakları kısa kesilmişti ama içleri pisti. Herhangi bir inşaat işçisinin tırnaklarından farksızdı. “Peki ya parmakları?”</p>

  <p class="block_5">Adli tıp uzmanı adamın parmaklarından birini kaldırdı. “Nasıra bak.” Hunt, parmak ucuna baktı. Uç kısmındaki&nbsp;deri sertleşmişti. Doktor Moore diğer parmakları da aynı&nbsp;şekilde gösterdi, hepsinde aynı şekilde nasır vardı. “Üniversitedeyken bir oda arkadaşım vardı. Dağcılıkla uğraşıyordu. Kapı aralığında parmak uçlarıyla barfiks çekerdi. Bazen&nbsp;asılı kalıp öylece sohbet falan ederdi. Korkunç bir görüntü.&nbsp;Burada da var, bak.”</p>

  <p class="block_5">Doktor Moore cesedin elini nasıra bakması için Hunt’a uzattı. Zımpara gibi olmuştu. “Oda arkadaşımın parmak uçları da aynı bu şekildeydi.” Eliyle işaret etti. “Vücudun üst&nbsp;kısmında kas sistemi oturaklı. Ön kollarındaki kaslar fazla&nbsp;gelişmiş. Ellerde belirgin yara izleri. Tabii biz burada böyle&nbsp;boşuna konuşuyoruz. Masaya yatırmadan hiçbir resmi açıklama veremem.”</p>

  <p class="block_5">Hunt, cesedin göğsünün üzerinde kavuşturulmuş ellerine baktı. Bacakları da düzgünce yan yana duruyordu. “Birisi onu düzeltmiş,” dedi.</p>

  <p class="block_5">“Olabilir. Otopsiden önce kesin olarak bir şey söyleyemeyiz.”</p>

  <p class="block_5">Hunt kaşlarını çattı. Cesede tekrar bir göz attı. “Yere bu şekilde düşmüş olamaz değil mi?”</p>

  <p class="block_5">Adli tıp uzmanı otuz iki dişini birden ortaya çıkarırcasına sırıttı. “Tabii ki şaka yapıyorum. Biraz rahatla.”</p>

  <p class="block_5">“Şaka falan yapma.” Hunt, adamın parçalanmış koluna, ters dönmüş bacağına baktı. “Sence bunlar çarpma sonucu&nbsp;mu kırılmıştır yoksa köprüden uçunca mı?”</p>

  <p class="block_5">“Çarpışmanın köprü üzerinde olduğundan emin misiniz?”</p>

  <p class="block_5">“Motosikleti kesin olarak çarpmadan sonra düşmüş. Birisi onu toprağa itmiş. İtildiği yere gelirken birkaç kırılmış&nbsp;ağaç dalı ve ezilmiş çalılıklara rastladık. Eninde sonunda&nbsp;birisi bulacaktı. Köprüde benzin deposundakilere benzer&nbsp;boya kalıntıları bulduk. Kimyasal olarak da eşleşeceklerini&nbsp;düşünüyorum. Bir de olaya tanık olan çocuk var.”</p>

  <p class="block_5">“Çocuk burada mı?” diye sordu Doktor Moore.</p>

  <p class="block_5">Hunt, hayır anlamında başını salladı. “Bir polisle eve gönderdim. Onu ve annesini. Şu an burada olmalarına gerek yok.”</p>

  <p class="block_5">“Kaç yaşında?”</p>

  <p class="block_5">“On üç.”</p>

  <p class="block_5">“Güvenilir mi?”</p>

  <p class="block_5">Hunt durup bir düşündü. “Bilmem, sanırım öyle. Akıllı bir çocuk. Biraz kafası dağınık sadece.”</p>

  <p class="block_5">“Ne kadar zaman önce gördüğünü söyledi?”</p>

  <p class="block_5">“Cesedin iki, ya da iki buçuk saat kadar önce parmaklıklardan uçtuğunu söylüyor.”</p>

  <p class="block_5">Uzman, omuzlarını dikleştirdi. “Bulgularla eşleşiyor. Cesette henüz morarma başlamamış.”</p>

  <p class="block_5">Dikkatini tekrar cesede verdi, yüzüne doğru iyice eğildi. Alnındaki kanla çizilmiş haç işaretini gösterdi. “Pek karşılaştığımız bir şey değildir.”</p>

  <p class="block_5">“Ne anlama geliyor sence?”</p>

  <p class="block_5">“Ben sadece cesetle ilgilenirim. Gözkapaklarında da kan var. O kadar kanla bunu yapabilirsin.”</p>

  <p class="block_5">“Nasıl anladın?”</p>

  <p class="block_5">“Sadece bir önsezi. Doğru şekilde, doğru ölçüde.” Doktor Moore omuzlarını silkip ayağa kalktı. “Bu adamı öldüren her kimse çok da akıllı değilmiş.”</p>

  <p class="block_">&nbsp;</p>

  <p class="block_5">Hunt çadırdan çıkınca sırılsıklam oldu. Köprüye bakıp çarpışmayı, cesedin düşüşünü hayal etmeye çalıştı. Bu çocuğun kaderinde böyle bir olaya tanıklık etmek nasıl olabilirdi? Hunt, Johnny’nin bisikletine doğru yöneldi. Çadır&nbsp;kurulduğu sırada kenara çekilmişti. Çamurdan çekerken&nbsp;gıcırdadı. Boyaları atmış metalin üzerinden çamurlu sular&nbsp;akıyordu. Hunt bisikleti köprünün alt kısmına doğru kuru&nbsp;bir yere götürdü. Bir avuç polis orada konuşlanmıştı. Çoğunun elinde sigara vardı, içlerinden sadece biri meşgul görünüyordu. Bu Cross’tu. Diğerlerinden ayrı, elinde bir fenerle&nbsp;durmuş Johnny Merrimon’un haritasını inceliyordu.</p>

  <p class="block_5">Hunt, cüzdan yüzünden hâlâ kızgındı, ona doğru ilerledi. Ama Cross ondan önce davrandı.</p>

  <p class="block_5">“Üzgünüm,” dedi ve öyle de görünüyordu.</p>

  <p class="block_5">Hunt, Alyssa’nın kaybolduğundan beri geçen bir yılı düşündü. Kabuslar, kendini işe yaramaz hissedişi... Bunların acısını Cross’tan çıkarmak doğru değildi. Daha bu işte yeniydi ve zamanla o da kendi kabuslu gecelerine sahip olacaktı. Hunt zoraki gülümsedi. “Onu nerede buldun?” deyip&nbsp;haritayı işaret etti.</p>

  <p class="block_5">Cross’un kare çenesi ve dik saçları vardı. Haritayı indirdi, bu arada elindeki fenerin ışığı nehre kaydı. Çocuğun bisikletindeydi. Cross korkuyla geri çekildi. “Ama bu kanıt&nbsp;değil, öyle değil mi?”</p>

  <p class="block_5">Öyleydi ama Hunt sakin olmaya çalışıyordu. “Sonra onu bana verirsen iyi olur.”</p>

  <p class="block_5">“Tabii ki.” Hunt gitmek için arkasını döndü ama Cross onu durdurdu. “Dedektif...”</p>

  <p class="block_5">Hunt durup döndü. Cross loş ışıkta uzun boylu görünüyordu. Tenine yansıyan yeşil ışıkta zeytinyağı rengine dönmüştü. Gözlerinden gergin bir ifade vardı.</p>

  <p class="block_5">“Bakın,” dedi Cross. “Bunun olayla uzaktan yakından ilgisi yok belki ama yine de bilmeniz gerekir diye düşündüm. Benim oğlum-”</p>

  <p class="block_5">“Gerald mı? Beyzbolcu çocuk. Evet biliyorum.”</p>

  <p class="block_5">Cross’un ağzı büzüştü. “Hayır, Gerald değil, öteki. Jack, küçük olan.”</p>

  <p class="block_5">“Hayır, Jack’i tanımıyorum.”</p>

  <p class="block_5">“Bugün Johnny Merrimon ile birlikte buradaymış. O da okulu asmış. Ama bakın şey, olay olmadan çok önce o buradan ayrılmış zaten. Okuldaki görevliler olaydan sonra beni&nbsp;aradı. Bizim oğlan evdeydi, çizgi film seyrediyordu.”</p>

  <p class="block_5">Hunt şöyle bir düşündü. “Onunla konuşmam gerekiyor mu?”</p>

  <p class="block_5">“Olan bitenden haberi yok ama eğer isterseniz tabii ki konuşabilirsiniz.”</p>

  <p class="block_5">“Bence olayla ilgisi yok,” dedi Hunt.</p>

  <p class="block_5">“İyi. Çünkü bana sizin oğlunuzun da burada olduğunu söyledi.”</p>

  <p class="block_5">Hunt hayır anlamında başını salladı. “Sanmam.”</p>

  <p class="block_5">“Öğlen saatleri gibi buradaymış, birkaç arkadaşı da varmış yanında.”</p>

  <p class="block_5">Cross’un yüzündeki anlamsız ifade değişmemişti. “Bilin diye söylüyorum.”</p>

  <p class="block_5">“Jack bundan emin, değil mi?”</p>

  <p class="block_5">“Oğlum tembel olabilir ama aptal değildir.</p>

  <p class="block_5">“Peki, Cross. Teşekkürler.” Hunt dönecekken Cross onu yine durdurdu.</p>

  <p class="block_5">“Bakın, olayla ilgili demişken Johnny Merrimon’u tartaklayan, yüzünde yanık izi olan siyahi adam...”</p>

  <p class="block_5">“Ne olmuş ona?”</p>

  <p class="block_5">“Bu olayla ilgisi olmadığını düşünüyorsunuz değil mi? Yani bu kurbanla. Öyle değil mi?”</p>

  <p class="block_5">“Bu cinayetle ilgili mi?”</p>

  <p class="block_5">“Evet.”</p>

  <p class="block_5">“Evet, ilgisi olmadığını düşünüyorum,” dedi Hunt. “Olay olduğunda nehirden bir buçuk kilometre kadar uzaktaymış.&nbsp;Aşağıya doğru.”</p>

  <p class="block_5">“Bundan emin misiniz?”</p>

  <p class="block_5">“Senin düşüncen nedir?”</p>

  <p class="block_5">“Biz düşündük ki, Johnny Merrimon ile üç kişi kontağa geçmiş. Ölen adam Wilson, Wilson’ı köprüden aşağı atan&nbsp;her kimse o adam ve yüzünde yara izi olan siyahi adam.&nbsp;Yanlış mıyım?”</p>

  <p class="block_5">“Teoride biz de bunun üzerinden ilerliyoruz.”</p>

  <p class="block_5">“Ama çocuk arabayı kullananı görmemiş. Sadece bir gölge halindeki siluetini görmüş. Yani, o adamın siyahi&nbsp;adam olup olmadığından emin değil.” Cross haritayı kaldırdı. “Bu, kasabanın bu kısmını sokak sokak, ev ev gösteren&nbsp;ayrıntılı bir harita. Her türlü detay var, sokaklar, mahalleler.&nbsp;Ama burada, sağ üst tarafta, kenarda, burası nehir ve bakın&nbsp;burası da işaret etti - “biz buradayız. Köprüyü görüyor&nbsp;musunuz?”</p>

  <p class="block_5">“Görüyorum.”</p>

  <p class="block_5">“Nehri takip edin şimdi.”</p>

  <p class="block_5">Hunt hemen anladı. Köprünün hemen güneyinden nehir dar bir dönemece giriyordu. Bir buçuk kilometreden uzun,&nbsp;parmak gibi bir toprağın etrafından dolaşıyordu. Dört yüz&nbsp;metreden uzak olamazdı. Hunt birden içinde büyüyen öfkeyi hissetti. Cross’a değil, kendine kızıyordu. “Patika nehri&nbsp;takip ediyor,” dedi Hunt.</p>

  <p class="block_5">“Eğer Merrimon patikadan ilerlediyse onu bulduğu yere varabilmek için çok uzun bir yol kat etmiş olmalı. Koşarak&nbsp;geçse nereden baksanız on - on beş dakika sürer.” Cross&nbsp;parmağıyla bir yeri işaret etti. “Ama eğer patikadan sapıp&nbsp;buradan geçersem aynı yol beş dakika sürer.”</p>

  <p class="block_5">“Ormanın içinden geçer ama daha yakın.”</p>

  <p class="block_5">“Çok yakın.”</p>

  <p class="block_5">Hunt yağmurun altında zar zor görünen çadıra doğru baktı. Adam ezilip yoldan uçmuştu. “Eğer David Wilson bir&nbsp;şeyler öğrendiği için öldürüldüyse-”</p>

  <p class="block_5">“Kayıp kızla ilgili bir şeyler biliyordu.</p>

  <p class="block_5">“Onu öldüren adam Johnny’i de öldürmek isteyecektir. Ve eğer nehrin akış yönünü biliyorsa-”</p>

  <p class="block_5">“Karşıya geçip çocuğu işte burada bekleyebilirdi. Johnny on beş dakika kadar koşarken katil oraya beş dakika içinde&nbsp;yürüyüp Johnny vardığında onu bekliyor olurdu.”</p>

  <p class="block_5">“Kahretsin.” Hunt doğruldu. “Telsizden anons yap. İri yarı siyahi bir erkek, kırk ila altmış yaşlarında, yüzünün sağ&nbsp;tarafında derin bir yara izi var. Arama başlasın. Arabasında ciddi bir çarpma izi olmalı, büyük ihtimalle ön tamponun sol tarafında. Merkeze de mesajı iletin; şüpheli David&nbsp;Wilson’ın ölümüyle ilgili aranıyor ama Tiffany Shore’un&nbsp;kaçırılmasıyla ilgili olduğu da düşünülüyor. Canlı yakalanmak. Onu sorguya çekeceğiz. Hadi, hemen duyuruyu yap.”</p>

  <p class="block_5">Cross telsizini çıkarıp bilgilendirme yaptı.</p>

  <p class="block_5">Hunt beklerken yeni bir öfke dalgası vücudunu sardı. Geçen bir yılda dikkatsizleşmişti. Nehrin o şekilde yaptığı&nbsp;kıvrımı kendi fark etmeliydi, çaylak bir polisten duymamalıydı. Ama olan olmuştu. Şu an önemli olan, kızın bulunmasıydı. Hunt şu an elindeki olaya odaklanmalıydı. Tiffany&nbsp;kaybolalı daha bir gün bile olmamıştı; yalnızca sekiz ya da&nbsp;dokuz saat. Bu sefer kızı bulup evine teslim edecekti. Yumruklarını sıkıp kendine söz verdi, onu bulacaktı.</p>

  <p class="block_5">Bu sefer her şey farklı olacaktı.</p>

  <p class="block_5">Johnny’nin bisikletine baktı, çocuğun sesi kulaklarında yankılandı.</p>

  <p class="block_5">Söz mü?</p>

  <p class="block_5">Hunt, Johnny’nin bisikletinin selesine bağlı büyük kahverengi tüye uzandı. Çamura batmış, karmakarışık hale gelmişti. Elleriyle düzleştirdi.</p>

  <p class="block_5">Söz.</p>

  <p class="block_5">Cross telsizini kapadı. “Hallettim,” dedi.</p>

  <p class="block_5">Hunt tamam anlamında başını salladı.</p>

  <p class="block_5">“O nedir?”</p>

  <p class="block_5">Hunt tüyü elinden bırakınca bağlı olduğu ipin ucunda sallandı. Bir kez sallanıp ıslak metale yapıştı. “Bir şey değil,” dedi. “Bir tüy.”</p>

  <p class="block_5">Cross yaklaşıp tüyü eline aldı.</p>

  <p class="block_5">“Bu bir kartal tüyü.”</p>

  <p class="block_5">“Nereden anladın?”</p>

  <p class="block_5">Cross utanmış görünüyordu. “Dağlarda doğdum. Büyükannem yarı yerli. Totemlerle falan çok ilgilenirdi.”</p>

  <p class="block_5">“Totem mi?”</p>

  <p class="block_5">“Olur ya hani; törenler, kutsal bitkiler falan.” Elini nehre doğru kaldırdı.</p>

  <p class="block_5">“Saflık için nehir. Bilgelik için yılanlar.” Omuz silkti. “Bana hep saçmalık gibi geldi.”</p>

  <p class="block_5">“Totemler mi?” diye tekrar etti Hunt.</p>

  <p class="block_5">“Evet.” Başıyla tüyü işaret etti. “Bu iyi büyülerden.”</p>

  <p class="block_5">“Ne tip bir büyü?”</p>

  <p class="block_5">“Güç. Dayanıklılık.” Şimşek çakınca tüy elinden kaydı. “Kartal tüyü sadece reislerde olur.”</p>

  <p class="block_">&nbsp;</p>

  <h1 class="block_4" id="toc_id_9"><br class="calibre1" id="calibre_pb_8" /></h1>
</body>
</html>
