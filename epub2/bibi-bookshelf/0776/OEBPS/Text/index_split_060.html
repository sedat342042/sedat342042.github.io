<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_60"><span class="text_" id="id_ELLI_DOKUZUNCU_BOLUM">ELLİ DOKUZUNCU BÖLÜM</span></h1>

  <p class="block_5">Hunt geldiğinde polis merkezi neredeyse boştu. Gece devriyeleri sokaktaydı. Ofis çalışanı en az sayıdaydı. Nöbetçi memur Shields adında enerjisi tükenmiş yaşlı biriydi. Başka birinin soracağı soruları Hunt’a sormadı. Bugün olanlarla ilgilenmiyordu. Hunt telefon kayıtlarını isteyince Shields&nbsp;kağıtları uzattı.</p>

  <p class="block_5">Hunt kayıtları yarım saat incelediği halde aradığı şeyi bulamadı. Yoakum içeri girdiğinde ofisinden çıkmak üzereydi. Adam bitkin bir haldeydi ve hâlâ tutuklandığı zamanki kıyafetlerini giyiyordu. “Kimleri görüyorum,” dedi Hunt.</p>

  <p class="block_5">Yoakum Hunt’ın karşısına oturup elindeki kutu Pepsi’yi açtı. “Saldırı suçlamasını geri çektiler.”</p>

  <p class="block_5">“Bu iyi olmuş.”</p>

  <p class="block_5">“Yine de saçmalığın dik alasıydı.”</p>

  <p class="block_5">“Evini aradılar,” dedi Hunt. “Koca bir ekip göndermişler. En az altı kişilerdi.”</p>

  <p class="block_5">“İşleri bitince etrafı toparlamışlar mıdır acaba?”</p>

  <p class="block_5">“Öyle olduğunu umalım.”</p>

  <p class="block_5">Yoakum omuz silkti. “Evimde görülecek pek fazla şey yok zaten.”</p>

  <p class="block_5">Hunt Yoakum’un can sıkıcı duruma düştüğü o günü düşündü. Kelepçeyle dışarı sürüklenmesini ve sorgulanmasını... Arkadaşıydı. Bir polisti. “Sonrası nasıl geçti?”</p>

  <p class="block_5">Yoakum acele etmeden bir yudum aldı. “Raleigh cennet gibi bir yer.”</p>

  <p class="block_5">“Oraya daha sık gitmeliyim desene.”</p>

  <p class="block_5">“Güzel kızlar da var.”</p>

  <p class="block_5">“Bahse girerim vardır.”</p>

  <p class="block_5">“Evet,” dedi Yoakum. “Ne kaçırdım?”</p>

  <p class="block_5">“Pek bir şey kaçırmadın.”</p>

  <p class="block_5">Yoakum yalanı anladı. “Gerçekten mi?”</p>

  <p class="block_5">“Senin parmak izin olan kovanın David Wilson’ın aracına nasıl girdiğini bildiğimi sanıyorum.”</p>

  <p class="block_5">“Sanıyor musun?”</p>

  <p class="block_5">“Bir teorim var diyelim.”</p>

  <p class="block_5">“Teorinin tam da vakti.”</p>

  <p class="block_5">“Aynen.”</p>

  <p class="block_5">“Benimle dalga mı geçiyorsun?”</p>

  <p class="block_5">Hunt ayağa kalktı. “Hadi etrafı şöyle bir Pırlayalım.” Yoakum da ayağa kalktı. “Böyle söylediğinde tüylerim&nbsp;diken diken oluyor.”</p>

  <p class="block_">&nbsp;</p>

  <p class="block_5">Motel odasındaki her şey eskiydi: Çarşaflar, perdeler, cama takılan havalandırma ünitesi... Kilim kirden siyahlaşmıştı,&nbsp;lekeliydi ve üzerine başka insanların kokusu sinmişti. Odaya giriş yaptıktan sonra birbirleriyle konuşmadılar. Konuşacak çok fazla şey varken aynı zamanda hiçbir şey yoktu.&nbsp;Katherine, Johnny’i alnından öpüp kendini banyoya kilitledi.</p>

  <p class="block_5">Rahat bir duş almaya ihtiyacı vardı.</p>

  <p class="block_5">Araba anahtarları ise masanın üzerinde duruyordu.</p>

  <p class="block_5">Johnny perdelerin arasından giren kırmızı ışığın altında ayağa kalktı. Anahtarlara bakıp Jack’i, birlikte paylaştıkları&nbsp;şeyleri ve o bisikleti düşündü. Soğuk metal ve pas. İyice&nbsp;çürümüş kauçuk teker.</p>

  <p class="block_5">Johnny dışarı baktı. Berrak gökyüzünde dolunay vardı. Kırmızı ışık yanıp sönmeye başladı. Babası Johnny’nin yerinde olsaydı ne yapardı? Peki Hunt olsaydı?</p>

  <p class="block_5">Jack’i nerede bulacaklarını bilselerdi ne yaparlardı?</p>

  <p class="block_5">Bir arkadaş.</p>

  <p class="block_5">Bir yalancı.</p>

  <p class="block_5">Johnny banyodan gelen duş seslerini dinledi. Annesine not yazdı, dışarı çıkıp kapıyı kilitledi.</p>

  <p class="block_5">Arabanın anahtarları avucunun içindeydi.</p>

  <p class="block_">&nbsp;</p>

  <p class="block_5">Hunt arabasını sürerken bir yandan da konuşuyordu. Madenlere doğru giderlerken kasaba arkalarında ufaldı. Yoakum’a her şeyi anlattı, Yoakum da duyduklarını sindirmeye çalıştı. Johnny’nin evinde olanlar. Maden kuyusundaki ceset. Jack’in bisikleti. Her şeyi anlattıktan sonra teorisini sundu. Konuşmayı bitirdiğinde Yoakum, “Anlattıklarının&nbsp;içinde boşluklar var,” dedi.</p>

  <p class="block_5">“Çok fazla yok.”</p>

  <p class="block_5">“Tamamen spekülasyon yapıyorsun.”</p>

  <p class="block_5">“Ama kontrol etmesi kolay.” Aynı nehri ve aynı köprüyü geçtiler. “Bundan yoruldum.”</p>

  <p class="block_5">Yoakum kaşını kaldırdı. “Cross bir polis. Bunu kabul edemem.”</p>

  <p class="block_5">Hunt sessizce sürdü. “David Wilson’ın arabası bulunduğunda beni Levi Freemantle’a yönlendiren Cross’tu. Köprünün altında durup harita üzerinde tam olarak görmem gereken şeyleri gösterdi. Bütün bunlarla bir ilgisi olmayan&nbsp;kaçak bir mahkumun peşine düştüm.”</p>

  <p class="block_5">“Freemantle’ın bunlarla bir ilgisi olmadığına emin misin? Cross’un çocuğuna cesedi nerede bulacağını söyleyen o değil mi? Jack’e maden kuyusundan bahsetti.”</p>

  <p class="block_5">Hunt yan tarafa baktı. “Öyle mi? O ikisi arasında neler geçti bilmiyoruz.”</p>

  <p class="block_5">“Demek, Jack zaten biliyordu.”</p>

  <p class="block_5">Tekerlekler asfalttaki bir çukura girdi. “Bisikleti...” dedi Hunt. “Önceden bildiğini tahmin ediyorum.”</p>

  <p class="block_5">“İyi de neden söylesin? Kendini açığa çıkarttı.”</p>

  <p class="block_5">Hunt’ın verecek cevabı yoktu.</p>

  <p class="block_5">“Cross’un David Wilson’ı öldürdüğünü mü düşünüyorsun?” diye sordu Yoakum. “Cross’un onu köprüye götürüp, arabadan indirip boğazına çöktüğünü mü düşünüyorsun? Bu çok büyük bir suçlama, Clyde. Taammüden&nbsp;cinayete girer. Cross en sevdiğim adam değil ama yine de&nbsp;bir polis.”</p>

  <p class="block_5">“Wilson’ın tırmanma ekipmanı ve arazi aracı var. Sanırım boş vakitlerini farklı madenleri keşfederek geçiriyordu. En büyük, en derin maden kuyusunu sona bıraktığını düşünüyorum. Bence Alyssa’nın cesedini buldu ve bu yüzden&nbsp;de öldürüldü.”</p>

  <p class="block_5">“Çok zayıf bir ihtimal, Clyde.”</p>

  <p class="block_5">“Wilson’ın Land Cruiser’ını kim buldu?”</p>

  <p class="block_5">“Cross.”</p>

  <p class="block_5">“Aynen. Orada sarhoşun teki telefon açtı dedi. Ankesörlü telefondan aramış ve Cross’a ulaşmış. Arayan kişinin numarası görünmüyor. Halka açık bir telefon. Duruma uygun, sen ne düşünüyorsun?”</p>

  <p class="block_5">“Polislerin şansı yaver gider. İşlerin yarısını bu şekilde hallederiz. Senin başına geldiğinde böyle söylendiğini hatırlamıyorum.”</p>

  <p class="block_5">“Cross’u atış poligonunda görüyor muydun?”</p>

  <p class="block_5">“Elbette.”</p>

  <p class="block_5">“Poligonda kişisel silahınla ateş ettin mi hiç?”</p>

  <p class="block_5">“Ah, kahretsin.”</p>

  <p class="block_5">“Kovanlarından birini almış olabilir mi?”</p>

  <p class="block_5">Yoakum’un verecek kolay bir cevabı yoktu. Poligonu gözünde canlandırmaya çalıştı: Kulak koruyucuları, güvenlik gözlükleri, belirli bir alana odaklanma, hedef... Başka&nbsp;bir şey yoktu.</p>

  <p class="block_5">Hunt devam etti. Sesi keskin geliyordu. “İşe karışan bir polis aradığım haberi etrafa yayıldı. Bu yüzden de Cross&nbsp;bana bir polis verdi. Bana David Wilson’ın arabasını ve&nbsp;üzerinde parmak izi olan bir kovan verdi. Seni altın tepsi&nbsp;içinde sundu.”</p>

  <p class="block_5">Yoakum bir şey söylemedi.</p>

  <p class="block_5">“Yaklaştık.”</p>

  <p class="block_5">Yoakum camdan dışarı baktı. “Görüşeceğimiz bu insanlar hakkında ne biliyorsun?”</p>

  <p class="block_5">Hunt sağa dönünce yol küçüldü. İlerideki tabelanın üzerine sprey boyayla ‘Kapalı’ yazılmıştı. “Buraya gelirken önlerinden geçtik. Bir kadın ye bir erkek. Adam bira seviyor, kadın da oldukça çirkin. Madenlerin girişine yakın&nbsp;bir yerde kötü durumdaki bir römork karavanda kalıyorlar.&nbsp;Önceden geldiğinde de buradaydılar. Bildiğim kadarıyla&nbsp;madenlerin yakınında bir tek onlar yaşıyor. Bunun dışında,”&nbsp;dedi Hunt, “hiçbir şey bilmiyorum.”</p>

  <p class="block_5">“Hiçbir şey mi?”</p>

  <p class="block_5">“İsimlerini bile bilmiyorum.”</p>

  <p class="block_5">“O zaman neden buradayız?”</p>

  <p class="block_5">“Coğrafya.” Hunt dar bir derenin üzerindeki tek şeritli köprüden geçti. “Mantıklı olan bir tek bu.” Topraklı yoldan&nbsp;gidiyorlardı. Ufak taşlar arabanın altına çarpıyordu. “Geldik,” dedi Hunt.</p>

  <p class="block_5">“Silahım hâlâ şefte.”</p>

  <p class="block_5">“Torpidoyu aç.”</p>

  <p class="block_5">Yoakum torpidoyu açıp Hunt’ın kişisel silahını aldı. Hazneyi açıp dolu olup olmadığını kontrol etti. “Güzel.”</p>

  <p class="block_5">“Bu sefer kimseyi öldürmemeye çalış yeter.”</p>

  <p class="block_5">Hunt eski karavanı ve boş bira kutularını gördü. Kirli pencerelerin ardında ışık yandı. Karavanın içinde birileri&nbsp;hareket etti, ışıkları söndürdü. Karavandan gözünü ayırmadan araçlarının plakasını sisteme girdi. “Patricia Defries&nbsp;adına kayıtlı. Bazı ufak suçlardan içeri girmiş. Halka açık&nbsp;yerde işemek. Sarhoş olup taşkınlık çıkarmak.”</p>

  <p class="block_5">“Sevimli.”</p>

  <p class="block_5">“İki cürmü sayılıyor.”</p>

  <p class="block_5">“Ne türde?”</p>

  <p class="block_5">“Sahte çek hazırlama ve dolandırıcılık. Bir suç daha işlerse içeri fena girer. Üç atış hakkı varmış. Bu durum kirli bir şey yaparken yakalandıysa Cross’un eline güçlü bir koz&nbsp;vermiş olur.”</p>

  <p class="block_5">“Bu işi nasıl halledeceğiz?”</p>

  <p class="block_5">“Kolay.” Hunt kapısını açtı. “Yalan söyleyeceğiz.”</p>

  <p class="block_5">Ufak verandaya girdiklerinde Yoakum silahını sakladı. Pencereden bakınca alçak ve uzun bir kanepede oturan adamı gördüler. Hunt’a aynı görünmüştü. Derbeder ve tıraşsız.&nbsp;Kirli. İnik göğsü, zayıf bacakları vardı. Elindeki bira, saatler önce elinde duran kutu olabilirdi. Televizyon yüzüne&nbsp;mavi bir ışık yansıtıyordu. Kadın da tam olarak hatırladığı&nbsp;gibiydi. Kısa etek. Kaba bir surat. Duruşuna bakılırsa bir&nbsp;şeye kızmıştı. Elleri belinde konuşup duruyordu. Televizyonun önüne adımını atınca adam sola eğildi. “Halkın refahı,” dedi Yoakum.</p>

  <p class="block_5">Hunt kapıyı çalınca televizyonun görüntüsü gidip geldi. Kapıya doğru yürüyen kadının ağır adımları ucuz yapıyı titretiyordu. Yüzü ufak pencereyi doldurdu. Kötü bir cilt,&nbsp;kahverengi dişler...</p>

  <p class="block_5">“Rahatla kalbim,” diye kendi kendine fısıldadı Yoakum.</p>

  <p class="block_5">Hunt polis rozetini cama dayadı. İçerideki kilitler açılınca kadın yırtık sinekliğin arkasında belirdi. “Şunu tekrar tut bakalım,” dedi.</p>

  <p class="block_5">Hunt rozetini gösterdi. “Bizi Dedektif Cross gönderdi.”</p>

  <p class="block_5">Kadın sigarasını yakıp dumanı üfledi. Bakışları bir Hunt’a bir Yoakum’a kayıyordu. “Yine ne istiyor?”</p>

  <p class="block_5">“İçeri girebilir miyiz?”</p>

  <p class="block_5">Dedektiflere bir iki kez baktı, sigarasından bir nefes daha çekti. “Ayaklarınızı silin.”</p>

  <p class="block_5">Tütün ambarının önünde kamyonet de Jack de yoktu. Arabanın çalışan tek farının ışığı altında bir renk parlıyordu. Johnny’nin mavi sırt çantası. Kirliydi ve alt kısmı lekeliydi. Jack çantayı ambarın kapısına özenle yerleştirmişti.&nbsp;Johnny araçtan indi ama motoru çalışır vaziyette bıraktı.&nbsp;Devasa ay oldukça alçaktaydı ve gümüş beyazı parlıyordu.&nbsp;Hava benzin ve yanmış yağ kokuyordu.</p>

  <p class="block_5">Johnny boşmuş gibi hafif olan çantayı aldı. Açınca yüzüne ölü kuşun kokusu çarptı. Çantanın dibinde üzerinde Steve Amca’nın adı yazan bir fatura vardı. Arkasına not düşülmüştü. Jack’in el yazısı...</p>

  <p class="block_5">Benimle o yerde buluş.</p>

  <p class="block_5">Son birkaç yılda pek çok yerleri olmuştu fakat Johnny arkadaşının nereden bahsettiğini biliyordu. Her şeyden kaçıp, bira içip hikaye anlattıkları yeri ima ediyordu. David&nbsp;Wilson’ın hayatını kaybettiği yerden bahsediyordu. Her şeyin başladığı yerden...</p>

  <p class="block_5">Çalıları geçip arabaya döndü.</p>

  <p class="block_5">Johnny nehre gidiyordu.</p>

  <p class="block_5">Birkaç araba geçti. Gece geç olmuştu. Ön cama büyük böcekler çarptı ve görüşü bir kereden fazla bulanıklaştı.&nbsp;Öyle bitkin düşmüştü ki ana yoldan dönmeyi neredeyse&nbsp;unutuyordu. Patika hâlâ otlar ve çalılarla doluydu fakat&nbsp;hepsi de David Wilson için gelen polisler tarafından ezilmişti. Nehre doğru yokuş artıyor ve köprü sağ tarafında&nbsp;kalıyordu. Selin açtığı çukurlara girince direksiyon elinden&nbsp;kaydı ve araç patikadan biraz ayrıldı. Kamyonet on beş&nbsp;metre ileride, çalıların arasında saklanan bir hayalet gibiydi. Sürücü kabini boştu ve karanlıktı. Johnny farı kapatıp&nbsp;arabadan indi. Kamyoneti geçip nehre doğru baktı. Ay ışığı&nbsp;sudan uzaklaşmıştı ve kayalar gümüş gri damlalar gibi duruyordu. Köprünün altında karanlık toplanmıştı.</p>

  <p class="block_5">Johnny nehre doğru indi, ayağı kumun üzerinde kaydıktan sonra düz kayaların üzerine atladı. Hareket eden suyun üzerinden karanlık bir şey geçti. Söğüt ağacı sağ, köprü ise&nbsp;sol tarafındaydı. Jack ortalarda görünmüyordu.</p>

  <p class="block_5">“Bu taraftayım, Johnny.”</p>

  <p class="block_5">Ses köprünün altından gelmişti. Jack’in sesi kulağa sarhoşmuş gibi geliyordu. Köprünün altındaki arkadaşını ilk başta göremedi. Suyun hemen kıyısına oturmuştu. Köprünün ayağı bu noktada ufak bir raf oluşturuyordu. Jack burada oturmuş, ayaklarını sığ suya sokmuştu. Johnny altı metre&nbsp;kala durdu. Jack bulanık bir şekilde görünen yüzden ibaretti. Şişeyi kaldırınca Johnny likörün çıkardığı sesi duydu.&nbsp;”Biraz ister misin?”</p>

  <p class="block_5">“Neler oluyor böyle, Jack?” Johnny sakin kalmaya çalışıyordu fakat sinirleri çoktan tepesine binmeye başlamıştı. Alyssa ölüydü ve Jack ise oturmuş içki içiyordu. Jack betonun üzerinden aşağı kaydı, sığ suyun içine indi. Su&nbsp;diz seviyesine geliyordu. “Seni görebileceğim yere gel.”&nbsp;Johnny köprünün altından dışarı çıktı. Bir yanı konuşmak&nbsp;istiyordu. Diğer yanı ise arkadaşının yüzüne yumruk atmak istiyordu.</p>

  <p class="block_5">“Üzgünüm, dostum.” Yarım yamalak çıkan kelimeleri Johnny ucu ucuna anlıyordu. “Johnny, dostum.” Jack ay ışığının altına çıktı. Johnny’den ödünç aldığı ceketi giyiyordu.&nbsp;Pantolonu beline kadar ıslaktı. Bir kere daha sendeleyince&nbsp;şişe elinden düşüp kayaların üzerinde kırıldı. Etrafı likör&nbsp;kokusu sardı. Jack kırılan şişenin hemen yanına oturdu.&nbsp;”Çok ama çok üzgünüm.”</p>

  <p class="block_5">“Ne için üzgünsün?” dedi Johnny. “Bana neden üzgün olduğunu söyle.”</p>

  <p class="block_5">Jack başını iki yana salladı, yüzünü ellerinin arasına aldı. “Korkaklık günahtır.”</p>

  <p class="block_5">Johnny sesi sarhoş gibi çıkan arkadaşına baktı.</p>

  <p class="block_5">“Biri sorsa benim için iyi şeyler söyler misin?” Jack bir koluna burnunu sildi. “Öylesine soruyorum, Johnny. Biri&nbsp;sorsa ne dersin? İyi bir arkadaş olduğumu söyler misin?&nbsp;Denedim, biliyorsun. Seninle dışarıda geçen bütün geceler. Aramakla geçen bütün geceler... Senin arkanı kolladım&nbsp;çünkü işin peşini bırakmayacağını biliyordum. Seni kötü&nbsp;evlerden, gerçekten kötü olan evlerden uzak tutmak istedim. Başına bir şey gelse ölürdüm. Suçluluk duygusu beni&nbsp;öldürürdü, Johnny. Beni oracıkta öldürürdü.”</p>

  <p class="block_5">“Suçluluğun devamına ne demeli, Jack? Alyssa’ya ne demeli? Nerede olduğunu biliyor muydun? Onca zaman&nbsp;boyunca biliyor muydun?”</p>

  <p class="block_5">“Yalanlar ve zayıflık. Bunlar da günah.”</p>

  <p class="block_5">“Jack.”</p>

  <p class="block_5">“Tanrı küçük günahları affeder.”</p>

  <p class="block_5">“Onca zaman boyunca...”</p>

  <p class="block_5">“Seni güvende tutmayı denedim.” Jack kayanın üzerinde oturmuş ileri geri sallanıyordu. “O ölmüştü.” Başını iki yana salladı. “Çoktan ölmüştü.”</p>

  <p class="block_5">“Kız kardeşime ne oldu?” Johnny Jack’in tepesine yaklaşmış ve ellerini yumruk yapmıştı. Kontrolünü kaybetmeye başlamıştı. Yakında tamamen kaybedecekti. “Neler oldu, Jack?”</p>

  <p class="block_5">Jack zorla derin bir nefes aldı. Gözleri akan sudaydı. “Ona bisikletimi ödünç verdim. Tüm yaptığım buydu. Yardım etmeye çalışıyordum. Buna inanmak zorundasın.”</p>

  <p class="block_5">“Bana gerisini de anlat.”</p>

  <p class="block_5">“Birkaç kişiyle beraber kütüphanedeydik. Yapmak zorunda olduğumuz projeyi hatırlıyor musun?” Johnny cevap vermeyince Jack devam etti. “Alyssa ile aynı gruptaydık. Volkanlar. Volkanlar hakkında rapor hazırlıyorduk. Geç olmuş, hava kararmıştı. Bilirsin. Herkes gitme vaktinin geldiğini&nbsp;söyledi.” Bir an için duraksadı. “Baban gelip almayı unuttuğu için ona bisikletimi ödünç verdim. Baban unutmuştu ve&nbsp;geç oluyordu. Gerald’ın yeni bir kamyoneti vardı. Sürmek&nbsp;için her bahaneye atlıyordu. Bu yüzden kardeşine bisikletimi verdim, ağabeyimi aradım. Tek yaptığım buydu, Johnny.&nbsp;Anlıyor musun? Kötü bir şey olmaması gerekirdi. İyi olmaya&nbsp;çalışıyordum. Bu da bir şeydir, değil mi? Bu da bir şeydir.”&nbsp;Jack gözlerini kapattı. Ufak eli, normal eli... Her ikisi de&nbsp;yüzündeydi ve sarsılıyordu. “Kardeşini korkutmak istediğini söyledi.”</p>

  <p class="block_5">“Kim?”</p>

  <p class="block_5">“Bunun bir şaka olması gerekirdi.”</p>

  <p class="block_5">“Gerald mı?” diye sordu Johnny.</p>

  <p class="block_5">“Var gücüyle pedalları çeviriyordu.”</p>

  <p class="block_5">“Ah, hayır.”</p>

  <p class="block_5">“Kaldırımın hemen kenarındaydı.” Duraksadı. “Onu sadece korkutmak istemişti.”</p>

  <p class="block_5">“Ne oldu, Jack?”</p>

  <p class="block_5">“Alkol alıyordu.”</p>

  <p class="block_5">Johnny Jack’i gömleğinden yakaladı. Öyle güçlü çekti ki gömlek yırtıldı. “Sana ne oldu diye sordum!”</p>

  <p class="block_5">“Alyssa geriye dönüp baktı. Farlar ya da yakın oluşumuz olmalı. Bilmiyorum. Kontrolü kaybetti. Yere düştü. Kamyonetin altına girdi. Gerald kafayı yedi. Babamı aradı.”&nbsp;Jack ağlıyordu. “Ölmüştü, Johnny.”</p>

  <p class="block_5">“Anlamıyorum.</p>

  <p class="block_5">“Ölmüştü. İşi bitmişti. Herkese anlatmak istedim ama profesyonel lige çıkmak için gözler Gerald’ın üzerindeydi.”</p>

  <p class="block_5">“Bunun konuyla ne ilgisi var?”</p>

  <p class="block_5">“Babam olay duyulursa kariyerine veda edeceğini söyledi.”</p>

  <p class="block_5">“Gerald’ın beyzbol kariyeri için yalan söyledin.” Johnny&nbsp;bağırıyor, Jack ise başını iki yana sallıyordu. “Neden yalan&nbsp;söyledin peki?” diye sordu Johnny. “Neden?”</p>

  <p class="block_5">“Sana söylemek istedim.”</p>

  <p class="block_5">“Ama söylemedin.”</p>

  <p class="block_5">Jack artık yavaşça ağlıyordu. “Johnny.”</p>

  <p class="block_5">“Onca zaman boyunca...”</p>

  <p class="block_5">Jack ayağa kalkıp sendeledi. Elini öne uzatınca Johnny savuşturdu. “Denedim.”</p>

  <p class="block_5">“Nasıl denedin?”</p>

  <p class="block_5">“Gerald’ın kolumu kırdığını söyledim. Hatırlıyor musun?” Jack titriyor, bakışlarıyla yalvarıyordu. “Babam yapmıştı, Johnny. Ona gelip sana anlatacağımı söylediğimde kolumu kırdı. Kolumu dört yerden kırdı. Yere yatırıp yemin&nbsp;ettirdi.” Jack tek elini Johnny’nin koluna koydu. “Yemin&nbsp;ettirdi.”</p>

  <p class="block_5">“Gerald’ın kariyeri yüzünden mi?”</p>

  <p class="block_5">“Gerald’la babamın tüm konuştukları buydu.”</p>

  <p class="block_5">Johnny midesinin kasıldığını hissetti. Öne doğru eğilip arkasını döndü. El yordamıyla ot bulup üzerine eğildi. “Kardeşimin nerede olduğunu Levi Freemantle’ın bildiğini&nbsp;söyledin.”</p>

  <p class="block_5">“Başka bir yalan.”</p>

  <p class="block_5">“İyi de neden şimdi, Jack. Neden şimdi söylüyorsun?”</p>

  <p class="block_5">“Çünkü Freemantle buraya bir sebeple gönderildi.”</p>

  <p class="block_5">“Ne sebebi?”</p>

  <p class="block_5">Jack’in ödü patlıyordu. “Tanrı biliyor.”</p>

  <p class="block_5">Karga yok, diye düşündü Johnny. Tanrı biliyor.</p>

  <p class="block_5">“Bunu söyleyip durdu. Uyurken bile söylüyordu. Karga yok. Tanrı biliyor. Maden kuyusunun ismini biliyorsun, Johnny. Okunuşları neredeyse aynı. Bunları kafamdan atamadım, Johnny. Tanrı biliyor, anlamıyor musun? Tanrı ne&nbsp;yaptığımı biliyor.” Jack sustu. “Freemantle’ın bana söylediği son şey... Söylediği son söz... Ah, lanet olsun.”</p>

  <p class="block_5">“Ne?”</p>

  <p class="block_5">Jack kayaya geri oturdu. “Tanrı o kızın ruhundaki güzelliği biliyor.” Jack küçük elini kaldırdı. “Cehennemde yanacağım, Johnny.” Eli aşağıya inince Jack yalvarmaya&nbsp;başladı. “Birileri sorsa, hakkımda iyi şeyler söyler misin?</p>

  <p class="block_5">Ağlıyordu.</p>

  <p class="block_5">“Johnny?”</p>

  <p class="block_5">Johnny geriye dönüp nehir bendini tırmanmaya başladı. Jack’in sesi de gittikçe küçülerek arkasından geliyordu.</p>

  <p class="block_5">“Johnny?”</p>

  <p class="block_5">Hiçbir şey... Rüzgarla dans eden çimenler...</p>

  <p class="block_5">“Johnny?”</p>

  <p class="block_">&nbsp;</p>

  <h1 class="block_7" id="toc_id_61"><span class="text_"><br class="calibre1" id="calibre_pb_60" /></span></h1>
</body>
</html>
