<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_18"><span class="text_">ON YEDİNCİ BÖLÜM</span></h1>

  <p class="block_5">Eski araba, dar ve karanlık yokuştan aşağı doğru vites boşta inip durdu. Bir yanında sessiz ormanın başladığı karanlık&nbsp;ve boş yol uzanıyordu. Johnny evi gözetledi. Bir penceresinden hafif bir ışık yayılıyordu. Buraya en son gelişinin&nbsp;üzerinden iki hafta geçmişti ama hâlâ aynı arabalar aynı&nbsp;ağaçların altında çürümeye bırakılmış halde duruyordu ve&nbsp;aynı posta kutularının üzerinde aynı bira şişeleri yığılıydı.</p>

  <p class="block_5">Ev kabak gibi ortadaydı. San boyalı dört duvarının kenarları yamuk yumuk bir ev. Bir buçuk kilometre uzağa leş gibi bir çöp kokusu yayılıyordu. Gündüzleri kargalar çöplerin üzerinde toplaşıyordu. Uzaklardan bir yerden ise silah&nbsp;atış sesleri geliyordu. Sarhoşlar fare ya da boş teneke kutulara ateş ediyorlardı. Geceleri ise ağustos böceklerinin sesi&nbsp;hakimdi. Fakat bazen nedensiz bir şekilde susuveriyorlardı.&nbsp;Sanki dünya birden konuşmayı bırakıyormuş gibi oluyordu.&nbsp;Bu sessizlik anında Johnny hep donup kalıyordu. Etrafındaki hava sanki soğuk ve donuk bir hal alıyordu. Bu durum&nbsp;Johnny kabul etmek istemese de rüyalarına bile giriyordu&nbsp;ama yine de buraya gelip duruyordu.</p>

  <p class="block_5">Gece yarısı. Gün doğumu.</p>

  <p class="block_5">Altı kez.</p>

  <p class="block_5">On kez.</p>

  <p class="block_5">Burton Jarvis, mükerrer hükümlü olduğu için listedeydi. Bu, Johnny’nin bildiği en ciddi kelimeydi. <i class="calibre3">Her ne yaptıysa&nbsp;yeniden yapmaya meyilli pisliğin teki</i> anlamına geliyordu.&nbsp;Kayıtlara geçmiş bir cinsel suçluydu. Hayatını ölü geyikleri&nbsp;doldurarak ve düz şasili bir römorkla hafriyat artığı toplayarak kazanıyordu. Herkes ona Jar diyordu; şuna baksana&nbsp;Jar, sence bu kadar büyüğünü doldurabilir misin?</p>

  <p class="block_5">Jar’ın Johnny’nin anladığı anlamda arkadaşları yoktu ama birden fazla kez gelip giden adamlar olmuştu. O pis&nbsp;elleriyle CD değiş tokuşu yapıp Tayland’ın hâlâ sevişmek&nbsp;için en iyi yer olduğundan bahsediyorlardı. Johnny o adamların da kim olduklarını bulmuştu. Nerede yaşadıklarını, ne&nbsp;iş yaptıklarını biliyordu.</p>

  <p class="block_5">Onlar da listedeydi.</p>

  <p class="block_5">İçlerinden biri, diğerlerinden daha çok gelip gidiyordu. Silahı bazen yanında oluyordu, bazen olmuyordu. Yaşlı&nbsp;sırığın gözlerinde sapık bir parıldama ve uzun parmakları&nbsp;vardı. Jar ile birlikte aynı şişeden içki içip Vietnam’da bir&nbsp;köyde yaşadıklarından bahsediyorlardı. Minik Sarışın adını verdikleri bir kızdan bahsederlerken ikisinin de gözleri&nbsp;uzaklara dalıp gidiyordu. Kızın ailesinin katledildiği evde&nbsp;onunla üç gün geçirmişlerdi. <i class="calibre3">Minik Sarışın</i> deyip şişeyi kafalarına dikerlerdi. <i class="calibre3">Ne kızdı ama.</i></p>

  <p class="block_5">Kahkahaları hiç de eğlenceli değildi.</p>

  <p class="block_5">Johnny ikinci gelişinden sonra Jar’ın evinin arkasındaki yıkık dökük barakanın farkına varmıştı. Ağaçların yoğun&nbsp;olduğu dar bir patikadan geçilerek oraya varılıyordu. Hem&nbsp;sokaktan hem de evden görünmüyordu. Duvarları çimentodandı. Pencereli tahtalarla, pembe izolasyon malzemesi&nbsp;ve siyah poşetlerle kapatılmıştı. Johnny içeriyi göremiyordu, dışarı yansıyan ışık da yoktu. Kapıdaki kilit neredeyse&nbsp;Johnny’nin kafası kadardı.</p>

  <p class="block_5">Önce oraya yöneldi.</p>

  <p class="block_5">Barakaya.</p>

  <p class="block_">&nbsp;</p>

  <h1 class="block_4" id="toc_id_19"><br class="calibre1" id="calibre_pb_18" /></h1>
</body>
</html>
