<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_42">KIRK BİRİNCİ BÖLÜM</h1>

  <p class="block_5">Hunt eve geç kalmıştı. Akşam yemeği poşette soğumuştu fakat Ailen hiçbir şey demedi. Mutfakta sessiz bir şekilde&nbsp;yemeklerini yerlerken aralarındaki gerginlik dalgalar halinde ortaya çıktı. Oğlunun odasının kapısında Hunt özür&nbsp;dileyip, “Sorun sadece dava,” dedi.</p>

  <p class="block_5">“Kesin.”</p>

  <p class="block_5">Hunt oğlunun kir içindeki ayakkabılarını hızla çıkartışını izledi. “Yakında sonuçlanacak.”</p>

  <p class="block_5">“Üç ay sonra kolej başlıyor.” Tişörtünü çıkartıp ayakkabıların yanına fırlattı. Boynundaki boşluğun altında başlayan düzgün göğüs kılları vardı. Hunt oğlunun büyüdüğünü fark etti. Bir çocuğun yetişkinliğe en yakın olduğu ama hâlâ&nbsp;içindeki çocukluğa sıkı sıkı sarıldığı demlerini yaşıyordu.&nbsp;Hunt duraksadı. Söyleyebileceği hiçbir şeyin durumu düzeltemeyeceğinin farkındaydı.</p>

  <p class="block_5">“Evlat...”</p>

  <p class="block_5">“Hiç telefon açmıyor.”</p>

  <p class="block_5">“Kim?”</p>

  <p class="block_5">“Annem,” dedi. Yüzünde o an için sadece bir çocuk ifadesi vardı.</p>

  <p class="block_5">“Ne diyeceğimi bilmiyorum.”</p>

  <p class="block_5">“Hiçbir şey söyleme.”</p>

  <p class="block_5">Acı, kızgınlık...</p>

  <p class="block_5">“Ailen, ben-”</p>

  <p class="block_5">“Sadece kapıyı kapat.”</p>

  <p class="block_5">Hunt kıpırdayamadı.</p>

  <p class="block_5">“Lütfen,” dedi Ailen. Yüzündeki ifade kamına atılan bir yumruk, kafasına inen bir çekiç darbesi gibiydi. Hunt’ın&nbsp;yüreğine on binlerce başarısız olmuş beklentinin ağırlığını&nbsp;taşıyan bir taş kondu.</p>

  <p class="block_5">“Lütfen,” dedi Ailen. Hunt’ın seçeneği kalmamıştı.</p>

  <p class="block_5">“İyi geceler, evlat.”</p>

  <p class="block_5">Hunt kapıyı kapatıp aşağı kata indi. Karton tabakları ve plastik kapları çöpe attıktan sonra asla bitirmeyeceğini bildiği halde bir bardak viski koydu. Bütün gün yaşadıkları üzerine bir ağırlık gibi çöktü: Ölüm, namert insanlar, çocukların&nbsp;kısa süren ömürleri ve hâlâ yanıtlanmamış somlar yığını...&nbsp;Bir duş alıp on saat uyumak istiyordu. Parmaklarının altında&nbsp;yüzü, yaşlı birinin yüzü gibi geliyordu. Çalışma odasına gitti,&nbsp;masanın çekmecesinden Alyssa Merrimon’ın dosyasını çıkartıp bir müddet kızın resmine öylece baktı, notların üzerinden geçti, cevapsız sorular üzerine kafa patlattı fakat aklı asıl&nbsp;ortağı Yoakum’daydı. Meechum’un ölüm anını, Yoakum’un&nbsp;elini kıpırdatmadan tutuşunu, odayı dolduran barut kokusunu&nbsp;ve arkadaşının gözündeki ifadesiz bakışı düşündü.</p>

  <p class="block_5">Telefon on iki otuzda geldi. “Uyanık mısın?” diye sordu Yoakum.</p>

  <p class="block_5">“Evet.”</p>

  <p class="block_5">“Sarhoş musun?”</p>

  <p class="block_5">Hunt Alyssa’nın dosyasını kapattı. “Hayır.”</p>

  <p class="block_5">“Ben sarhoşum.”</p>

  <p class="block_5">“Sorun ne, John? Aklından ne geçiyor?” Hunt cevabı biliyordu.</p>

  <p class="block_5">“Bu işi ne zamandır yapıyorsun?” diye sordu Yoakum. “Uzun bir süredir.”</p>

  <p class="block_5">“Ortak olarak mı?</p>

  <p class="block_5">“Ve arkadaş olarak.”</p>

  <p class="block_5">Sessiz kaldılar. Telefondan Yoakum’un nefesinin sesi geliyordu. “Onlara ne anlattın?” diye sordu en sonunda.&nbsp;”Olanları anlattım.”</p>

  <p class="block_5">“Sorduğum şeyin bu olmadığını sen de biliyorsun.” Hunt arkadaşını ufak evindeki oturma odasında elinde&nbsp;bir kadeh içkiyle uzun zaman önce sönen ateşin küllerine&nbsp;bakarken hayal etti. Yoakum altmış üç yaşındaydı. Otuz yılı&nbsp;aşkın süredir bu mesleği yapıyordu ve sahip olduğu tek şey&nbsp;buydu. Hunt soruya cevap vermedi.</p>

  <p class="block_5">“Sen benim dostumsun, Clyde. Elinde bir baltayla sana saldırıyordu. Ne yapmamı bekliyordun?”</p>

  <p class="block_5">“Kalbine ateş etmen için bir sebep var mıydı?”</p>

  <p class="block_5">“Elbette.”</p>

  <p class="block_5">“Öfke mi? İntikam mı?”</p>

  <p class="block_5">“Ne için?” Sesinde farklı bir öfke uyanıyordu.</p>

  <p class="block_5">“Ne için olduğunu biliyorsun.”</p>

  <p class="block_5">“Söyle bana, Clyde. Neden olduğunu sen söyle.”</p>

  <p class="block_5">“O çocuklar için. Çamurlu ormanlık alandaki yedi mezar için. Arka bahçemizde yıllardır bu boku yedikleri&nbsp;için.”</p>

  <p class="block_5">“Hayır.”</p>

  <p class="block_5">“Onca zaman geçti, Yoak. Onca zaman geçti ve işini kişiselleştirdiğini görmedim. Bugün mesele kişiseldi.”</p>

  <p class="block_5">“Katilin teki ortağıma baltayla saldırdı. Arkadaşıma saldırdı. Bunu kişisel olarak ele alabilirsin ama aynı zamanda&nbsp;profesyonelce olduğunu da düşünebilirsin. Şimdi, onlara ne&nbsp;söyledin?”</p>

  <p class="block_5">Hunt tereddüt etti.</p>

  <p class="block_5">“Onlara temiz bir atış olduğunu söyledin mi?”</p>

  <p class="block_5">“Gerçeklere bağlı kaldık. Fikrimi sordular, söylemedim.”</p>

  <p class="block_5">“Ama söyleyeceksin.”</p>

  <p class="block_5">“Yarın,” dedi Hunt. “Yarın söyleyeceğim.”</p>

  <p class="block_5">“Peki ne söyleyeceksin?”</p>

  <p class="block_5">Hunt viski bardağına uzandı. Kısa, kesme kristal bardaktaki sıvıda ufak bir ışık parladı. Olayı kafasında yeniden canlandırdı. Balta aşağıya iniyor, Yoakum da odaya giriyordu. Bakış açısı nasıl olabilirdi? Öldürmek için ateş etmek zorunda mıydı? Bilgisayar yana doğru kaymıştı ama&nbsp;ne kadar yanda duruyordu? Hunt kendini ortağının yerine&nbsp;koymaya çalıştı. Kafasında canlandırabildiği kadarıyla bilgisayarı görüyor olması gerektiğini düşündü.</p>

  <p class="block_5">Ama Yoakum Hunt’dan önce söze başladı. “Ken Holloway için adalete engel olma suçlamasında bulundun mu?” Meechum’un vurulmasından sonraki hengamede Hunt&nbsp;adamın telefonla aradığını tamamen unutmuştu. “Hayır,”&nbsp;dedi.</p>

  <p class="block_5">“Yapacak mısın?”</p>

  <p class="block_5">“Evet, yapacağım.”</p>

  <p class="block_5">Can sıkıcı bir sessizlik hakim oldu. Hunt viskiyi bir dikişte devirdi. Bu konuşmanın nereye gidebileceğini biliyor, bir yandan da işin o noktaya varmaması için dua ediyordu.</p>

  <p class="block_5">“Holloway’i bu işe bulaştırmasaydın yaşananların hiçbiri olmayacaktı,” dedi Yoakum en sonunda. “Meechum’u alışveriş merkezinde tertemiz yakalayacaktık. Diskler de&nbsp;yanmayacaktı. Şendin, Clyde. Kararı sen verdin. Kişisel&nbsp;olan işte buydu.”</p>

  <p class="block_5">Telefon Hunt’ın elinde uğulduyormuş gibi geldi. “İyi geceler, Yoakum.”</p>

  <p class="block_5">Ağır bir duraksama... “İyi geceler, Clyde.”</p>

  <p class="block_5">Hat kesildi.</p>

  <p class="block_5">Hunt bir bardak daha viski doldurdu.</p>

  <p class="block_">&nbsp;</p>

  <h1 class="block_7" id="toc_id_43"><span class="text_"><br class="calibre1" id="calibre_pb_42" /></span></h1>
</body>
</html>
