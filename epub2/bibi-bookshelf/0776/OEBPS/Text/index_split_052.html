<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_52">ELLİ BİRİNCİ BÖLÜM</h1>

  <p class="block_5">Freemantle hâlâ konuşuyor, sesi motor ve rüzgar sesine rağmen duyuluyordu. Aynı kelimeleri durmaksızın tekrarlıyordu. “Bu adam ödümü koparıyor.” Jack radyoyu açıp tuşlara var gücüyle basmaya başladı. Bulduğu bütün kanallarda ya&nbsp;İncil’den parçalar okunuyor ya da vaaz veriliyordu. Arkadaşı&nbsp;kanal ararken Johnny Freemantle’ın nefes verişleri arasında,&nbsp;”...kapa çeneni, kapa çeneni...” dediğini duyabiliyordu. Bunu&nbsp;da çılgın gibi, korkmuş gibi söylüyordu. Jack kanal tuşlarını&nbsp;bir uçtan diğer uca denedi. “Bir bok yok.” Radyoyu kapattı,&nbsp;arkasına yaslandı. Johnny anayola doğru sürüyordu. İleride&nbsp;Jack metal kapıyı açtı, araç geçince de kapattı. Tek gözüyle&nbsp;Freemantle’a bakıyordu fakat adam artık sabit duruyordu ve&nbsp;konuşmayı da kesmişti. “Yine bayıldı.”</p>

  <p class="block_5">Johnny arkaya bir kere bakıp vitesi attı. Tekrar asfalta çıktı. Yol önlerinde sırtında san çizgiler olan bir yılan gibi&nbsp;uzanıyordu. İleride, yolun yan tarafına bir araç park etmişti.&nbsp;Araç geri dönüp geldiği yöne doğru hızla ilerlemeye başlamasa Johnny sıcaklıktan bulanıklaşan yolda belki de göremeyecekti. “Seni bir yerde bırakmamı ister misin?”</p>

  <p class="block_5">Bunun düşüncesi bile Jack’i baştan çıkarmıştı. Bu yüzden Johnny arkadaşının değişen yüzünü ve sağ eliyle kapı koluna sertçe vurarak tuttuğu ritmi fark etmemiş gibi yapmaya çalıştı. Eğer çıkmak istiyorsa, çıkmalıydı da. Fakat&nbsp;Jack cevap verdi. Konuşarak omuz silkinişti sanki. “Hâlâ&nbsp;erken.”</p>

  <p class="block_5">İşte olay buydu.</p>

  <p class="block_5">Jack hâlâ bu işin içindeydi.</p>

  <p class="block_5">Boş arazilerden geçip tekrar kasabaya döndüler, eski malikaneleri ve golf sahalarını geçtiler, sonra da Johnny’nin evinin arka taraflarına çıkan boş arazilere doğru sürmeye&nbsp;başladılar. Johnny uzun çam ağaçları arasındaki dar boşluğu buldu ve toprak yola girdi. Jack başka bir bahçe kapısı&nbsp;açıp kapattıktan sonra terk edilmiş tütün çiftliğine doğru&nbsp;yol aldılar. Sıra sıra cılız ağaçları geçip yol ayrımına vardılar. Yol önce aşağı inip sonra yukarı çıktı. Tütün ambarı&nbsp;önlerine çıkmıştı. Johnny dönüp kapıya yaklaştı ve kamyoneti durdurdu.</p>

  <p class="block_5">Çatıda tek bir karga duruyordu. Ağzını açınca yanına iki karga daha kondu. Johnny yanındaki arkadaşının gerildiğini&nbsp;hissetti. Jack tişörtü altında duran gümüş haça dokunuyordu. “Rahatla.” Jack yukarı bakabilmek için ön cama doğru&nbsp;eğildi. Çatıya beşinci bir kuş daha kondu. “Tarlalarda kendi&nbsp;kendine yetişen darılar var,” dedi Johnny. “Yaban mersini&nbsp;de var. Bu kargalar bir anlam ifade etmiyor.”</p>

  <p class="block_5">“Önceden şunları gördün mü hiç? Burada öylece dururken?”</p>

  <p class="block_5">Johnny kuşları inceledi. Kargaları bunun gibi ambarın üzerinde hiç görmemişti. Öylece duruyorlardı. Bilye gibi&nbsp;duran gözlerini kamyonete dikmişlerdi ve tüyleri siyah çim&nbsp;gibi parlıyordu. “Sadece kuşlar,” dedi ve kapıyı açtı. Yerden&nbsp;aldığı taşı çatıya atıp kuşların birkaç metre ötesini vurdu.&nbsp;Kuşlar birkaç saniye daha bakmaya devam etti. Johnny yerden bir taş daha aldığındaysa toplu olarak kalkıp uzaktaki&nbsp;bir ağaca kondular. “Gördün mü?”</p>

  <p class="block_5">Jack araçtan indi. Bagaj kapağını açıp Freemantle’ı dışarı çıkarttılar. Adamı ambarın zeminine yatırmaları birkaç dakikalarını aldı. “Daha da kötü kokuyor,” dedi Jack.&nbsp;”Ateşi hâlâ yükseliyor.”</p>

  <p class="block_5">“Şimdi ne yapacağız?”</p>

  <p class="block_5">Dışarı çıktılar. Etraftaki ağaçlar rüzgarda sallanıyordu ve iki gece önce ateş yaktıkları yerde siyah bir iz vardı. “Bizim&nbsp;ev şu iki ağacın arasındaki büyük kayanın arkasında. Dereyi geçtiğinde karşına çıkar.”</p>

  <p class="block_5">Ambarın içinden Freemantle’ın sesi duyuldu. “Dereyi geçtiğinde karşına çıkar...”</p>

  <p class="block_5">Çocuklar beklediyse de Freemantle başka bir şey demedi. Ambarın karanlığında sessizce uzanıyordu. “Annenle mi konuşacaksın?”</p>

  <p class="block_5">Johnny Freemantle’a baktı. “Yapacak başka bir şey aklıma gelmiyor. Belki o da Dedektif Hunt’la konuşur. Bilmiyorum, dostum. Annem orada değilse temiz su ve yiyecek getiririm. Bulabilirsem ilaçları da unutmam. Freemantle ile&nbsp;konuşmak için sadece bir dakikaya ihtiyacım var.”</p>

  <p class="block_5">“Bu düzgün bir plan değil, Johnny.”</p>

  <p class="block_5">Omuz silkti. “Eğer kısa zamanda bir şey yapamazsam ambulansı, polisi, neyse işte, herkesi ararız.”</p>

  <p class="block_5">Jack spor ayakkabısının burnunu hâlâ nemli olan toprağa soktu. “Ya ölürse? Bu büyük bir olay, dostum.”</p>

  <p class="block_5">Johnny ambarın içine baktı fakat bir şey söylemedi.</p>

  <p class="block_5">“Ya ben?” dedi Jack. “Ne yapacağım?”</p>

  <p class="block_5">“Birinin burada kalması gerek.”</p>

  <p class="block_5">“Seninle gelmek istiyorum.”</p>

  <p class="block_5">“Hayır.”</p>

  <p class="block_5">“Nasıl olsa uyuyor, Johnny. Ya başına bir şey gelirse? Sana yardım edecek kimse olmayacak.”</p>

  <p class="block_5">Jack mantıklı konuşuyordu fakat Johnny aslında arkadaşının korktuğunu biliyordu. Kamyonetten silahı alıp Jack’e uzattı. “Sana ulaşamayacağı mesafede dur yeter,” dedi.</p>

  <p class="block_5">Silahı alan Jack ambarın içine baktı ve zorla yutkundu. “Bana borçlandın,” dedi. “Bunu hatırlamanı istiyorum.”&nbsp;Ama Johnny yürümeye başlamıştı bile. Jack arkadaşının&nbsp;ağaçların arasında kayboluşunu izledi, sonra ambara döndü&nbsp;ve içeri girmek için tüm iradesini kullandı.</p>

  <p class="block_5">İki dakika sonra karganın teki çatıya kondu.</p>

  <p class="block_5">Sonra yanına bir tane daha geldi.</p>

  <p class="block_">&nbsp;</p>

  <h1 class="block_7" id="toc_id_53"><span class="text_"><br class="calibre1" id="calibre_pb_52" /></span></h1>
</body>
</html>
