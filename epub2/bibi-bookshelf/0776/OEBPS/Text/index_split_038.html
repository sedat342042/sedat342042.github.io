<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_38"><span class="text_" id="id_OTUZ_YEDINCI_BOLUM">OTUZ YEDİNCİ BÖLÜM</span></h1>

  <p class="block_5">Yoakum polis merkezine giren Hunt’ı takip ediyordu. Masalarla dolu çalışma alanına girdiklerinde herkes elindeki işi bırakıp onlara bakmaya başladı. Ortama sessizlik çökerken Hunt yükselen tansiyona aldırmadan üzerlerine dikilen&nbsp;gözleri geçip ofisine girdi. Kapıyı kapatan Yoakum oldu.&nbsp;”Bu çok garipti.”</p>

  <p class="block_5">“Onları suçlayamazsın. Ana caddeye Court TV park etmiş.”</p>

  <p class="block_5">Yoakum kirli camın ardından baktı. İçerideki kirli ışık, keçi sakalını sarı-beyaz bir tonda gösteriyordu. “Bu onunla&nbsp;alakalı değildi.”</p>

  <p class="block_5">“Değil miydi? Saatler içinde tek bir kaçırma olayından çoklu cinayete geçtik. Ulusal medyada ölü çocuklarımız&nbsp;var. İnsanlar korkuyor ve konuşuyor. İkimiz de tüm bunların merkezindeyiz. Neden öyle uzun uzun baksınlar ki?”</p>

  <p class="block_5">“O bakışlara iki şey sebep oldu.”</p>

  <p class="block_5">“Öyle mi?” Hunt kızgındı ve öfkesine hakim olamıyordu ama yine de Yoakum geri adım atmayı reddetti.</p>

  <p class="block_5">“Bir polisi - yani kendilerinden birini - aradığın ve gittikçe daha fazla dibe battığın için baktılar.”</p>

  <p class="block_5">“Neyi batırmışım?”</p>

  <p class="block_5">“Johnny Merrimon.”</p>

  <p class="block_5">Bu sefer Hunt camdan dışarı bakıyordu. “Kimse bir şey söylemedi-”</p>

  <p class="block_5">“Velet yakında geri gelmezse söyleyecekler ama. Artık işin içinde medya da var. Kayıp olduğunu biliyorlar. Eninde&nbsp;sonunda Sosyal Hizmetler’i uzak tuttuğunu öğrenecekler&nbsp;ve herkes çocuğun annesiyle seni biliyor.”</p>

  <p class="block_5">“Öyle bir şey yok.”</p>

  <p class="block_5">“Buna inanabilirsin ama ben inanmıyorum. Neyse, önemli de değil zaten. Johnny’i Sosyal Hizmetler’den uzak&nbsp;tutmak senin kararındı. Ona bir şey olursa sebebinin hiçbir&nbsp;anlamı kalmaz. Çarmıha gerileceksin.”</p>

  <p class="block_5">“Yanıldığını düşünüyorum.”</p>

  <p class="block_5">“Çocuğu tanıdığın için mi? Diğerleri çocuğu tanımıyor diye mi? Hayatının boktan olduğunu biliyorlar. Babasını ve&nbsp;ikizini kaybettiğini biliyorlar. Annesinin ucube gibi davrandığını da, gazetelerde yazanları da biliyorlar. Fotoğrafları&nbsp;sen de gördün. Johnny kafayı yemiş gibi görünüyordu. Akıl&nbsp;sağlığı yerinde olan herkes o fotoğraflara bakınca çocuğu&nbsp;kendi iyiliği için kilit altında tutar.”</p>

  <p class="block_5">“Neyin aksine böyle yaparlardı peki?”</p>

  <p class="block_5">“Onu aptal, kendi hayatını bile idame ettiremeyen güvenlik görevlisi akrabasına vermektense dediğim gibi yaparlardı. Lanet olsun, Clyde. Göremiyor musun? Çocuğun başına kötü bir şey gelirse yaptıklarını mantıklı gösterecek&nbsp;hiçbir şey yok. Ken Holloway bunun olmasını sağlayacaktır. Şef, basın ve bölge baş savcısı da öyle...”</p>

  <p class="block_5">Hunt arkadaşını inceledi. Yaşlı görünüyordu. “Endişelenmek sana yakışmıyor, John.”</p>

  <p class="block_5">“En kötüyü umduğum için beni nadiren hayal kırıklığına uğratırlar. Biliyorsun. Otuz yıldır bu işi yaptığım halde bu&nbsp;yüzden bana dokunamadı.”</p>

  <p class="block_5">“Bu dava ise..?” Hunt arkadaşındaki değişikliği hissetti. Yoakum öfkeliydi.</p>

  <p class="block_5">Bir an duraksadı. “Bu dava farklı.”</p>

  <p class="block_5">“Çocuk oldukları için mi?”</p>

  <p class="block_5">“Çünkü hepsinin yaşını toplaşan benim yaşımı tutmuyor. Çünkü tüm bunlar yıllardır kendi arka bahçemizde olurken&nbsp;uyuyorduk. Söylüyorum işte, Clyde. Hiç böyle hissetmemiştim.”</p>

  <p class="block_5">“Nasıl hissetmemiştin?”</p>

  <p class="block_5">“Bu yüzden biri ölmeli-” Yoakum’un yüzü düştü, masaya parmağıyla bastırdı, sesini yükseltip, “Birileri ölmeli,” dedi.</p>

  <p class="block_5">“Sesini yükseltme.”</p>

  <p class="block_5">“Doğruyu söylüyorum.”</p>

  <p class="block_5">“Bildiğim kadarıyla Kuzey Carolina’da hâlâ ölüm cezası var.”</p>

  <p class="block_5">“Savunma avukatları.” Yoakum bunu pis bir şekilde söylemişti.</p>

  <p class="block_5">Bir müddet sessiz kaldılar. Hunt konuşmaya başladığındaysa sesini kısık tuttu. “Ya Johnny haklıysa? Ya polisin teki Burton Jarvis’le işbirliği yaptıysa? Ya onu koruyup&nbsp;yardım eden bir polis varsa?”</p>

  <p class="block_5">“Olmaz öyle şey.”</p>

  <p class="block_5">“Yedi çocuk...”</p>

  <p class="block_5">“Böyle bir şeyi aklım almıyor.”</p>

  <p class="block_5">“Birisi medyaya bilgi sızdırıyor, John. Eğer kirli bir polis olsam ve soruşturmayı baltalamak istesem bu iyi bir&nbsp;başlangıç olurdu. Ortalığa dedikodu yayıp suları bulandırır,&nbsp;beni arayan insanların dikkatini dağıtırdım.”</p>

  <p class="block_5">Yoakum arkadaşının söylediklerini düşündü. “Diyelim ki, Jarvis’le bağlantılı, çocuklar konusunda işbirliği yaptığı&nbsp;biri var. Johnny bu kişinin kimliğini tanımlayabilecek mi?”</p>

  <p class="block_5">“Belki. Benimle konuşmuyor.”</p>

  <p class="block_5">“Tiffany Shore yapabilir mi?”</p>

  <p class="block_5">“Onun kaçırılmasında ikinci bir kişinin işe karıştığını düşünmek için hiçbir sebep yok ama bir kişi karışmış olabilir. Şu anda uyuşturulmuş durumda. Bir nevi komada sayılır. Ama doktorlar yine de umutlu. Belki yarın.”</p>

  <p class="block_5">“Koruma altında mı?”</p>

  <p class="block_5">“Hayır.”</p>

  <p class="block_5">“Belki de koruma altında olmalı. Eğer işin içinde polis varsa...”</p>

  <p class="block_5">“Belki de.”</p>

  <p class="block_5">Hunt masasına baktı. Alyssa’nın dosyası hâlâ masasının bir köşesinde, Tiffany Shore dosyasının yanında duruyordu. İlk dosyayı açınca Alyssa’nın fotoğrafını, kara gözleri,&nbsp;siyah saçları ve erkek kardeşine tıpatıp benzeyen yüzünü&nbsp;gördü. “Bu mümkün mü? Kendi içimizden biri?”</p>

  <p class="block_5">“Karanlık insan kalbinin kanseridir, Clyde. Buna inandığımı biliyorsun.”</p>

  <p class="block_5">Hunt diğer dosyayı açtı ve Tiffany Shore’un güzel kemik yapısına sahip yüzünü inceledi. Bir fotoğrafa dokundu, sonra da diğerine... “Burada öylece oturamam.”</p>

  <p class="block_5">“Ne?”</p>

  <p class="block_5">“Bu işe bulaşmak zorunda değilsin.”</p>

  <p class="block_5">“Neye bulaşmak zorunda değilim?” diye sordu Yoakum fakat Hunt duymazdan geldi. Ofisten çıkıp binanın arkasına&nbsp;giden dar koridora saptı. İnsanlar baktı, bakanlar ise gözünü kaçırdı. Koridorun sonuna varan Hunt yangın çıkışını&nbsp;açıp basamakları ikişer ikişer indi. Bodrum katının zemini&nbsp;dökme betondan yapılmıştı ve metal kapılar ana girişe açılmıyordu. Depo. Kanıt odası. Arka tarafta, personel dosyalarının koyulduğu ufak bir oda. Polisler. Destek elemanları.&nbsp;Bakım elemanları. Dosyalar kilitli olmayan bir kapının ardındaki kilitli dosya dolaplarında saklanıyordu.</p>

  <p class="block_5">Hızla hareket eden Hunt, duvardaki yangın söndürücüyü yerinden sökmek için durdu, o kadar. Dokuz metre kare olan oda dökme betondan yapılmış ve floresan lambalarla&nbsp;aydınlatılmıştı. Bakmak istediği dolap arka duvara sabitlenmişti. Hunt en üst çekmeceye göz attı. Ucuz bir kilit takılmıştı. Açabilirdi.</p>

  <p class="block_5">Hunt yangın söndürücüyü kaldırmıştı ki Yoakum içeri girince durdu. “Sana bu işe bulaşmamanı söylemiştim.”</p>

  <p class="block_5">“Hayır.” Yoakum kapıyı yavaşça kapattı. “Söylediğin bu değildi.</p>

  <p class="block_5">Hunt kilitli dolaba bir daha baktı. Tereddüt ediyordu.</p>

  <p class="block_5">“Yap hadi,” dedi Yoakum.</p>

  <p class="block_5">Hunt yüzünü biraz çevirdi fakat tek gözü hâlâ arkadaşındaydı. Yoakum’un yüzüne kan hücum etmişti ve floresan lambalar gözlerinin içinde parlıyordu.</p>

  <p class="block_5">“Yap hadi,” diye tekrarladı Yoakum. “Şefi siktir et. Emir zincirini siktir et.” Hunt yangın söndürücüyü aşağı indirince Yoakum arkadan baskı kurdu. “Bunu Alyssa için yap.”</p>

  <p class="block_5">“Beni gaza mı getiriyorsun?” diye sordu Hunt.</p>

  <p class="block_5">“Johnny için, annesi için yap.”</p>

  <p class="block_5">“Ne yapıyorsun, John?”</p>

  <p class="block_5">Yoakum daha da yaklaştı. “Sana işini yapmakla kişisel meselelerini halletmek arasındaki farkı hatırlatıyorum.”</p>

  <p class="block_5">“Bazen iş kişiselleşir.” Hunt, ortağı geri adım atıncaya dek Yoakum’dan gözünü ayırmadı. “Beni yönlendirmeye&nbsp;çalışma.”</p>

  <p class="block_5">Yoakum cevap veremeden genç bir masa başı memuru içeri girdi, onları görünce de olduğu yerde kaldı. Bakışları&nbsp;Hunt’ın elindeki yangın söndürücüde ve iki adam arasındaki gerginlikteydi. “En iyisi sonra geleyim,” dedi ve gitti.</p>

  <p class="block_5">Bu ani sessizlikte Yoakum işaret ve başparmaklarını yarım santim gösterecek kadar yakınlaştırdı. “Bazen işte bu kadar yakındır.”</p>

  <p class="block_5">“Ne?”</p>

  <p class="block_5">“Aptalca bir şey yüzünden kovulmak.”</p>

  <p class="block_5">Uzun saniyeler boyunca bakıştılar, sonra hâlâ öfkeli olan Hunt hole doğru yürüdü. Yangın söndürücüsünü yerine koydu, arkasına bakınca Yoakum’un beklediğini gördü.</p>

  <p class="block_5">“Güzel olduğum için benden nefret etme,<sup class="calibre4"><sup class="noteref" id="back_note_1"><a class="calibre5" href="../Text/index_split_065.html#note_1" title="1">1</a></sup></sup>“ dedi Yoakum. Hunt omuzlarından yük kalkmış gibi rahatladı.</p>

  <p class="block_5">“Johnny neden adamın polis olduğunu düşünüyor?”</p>

  <p class="block_5">“Öyle olduğu için mi?”</p>

  <p class="block_5">“Çocuğun teki birisinin polis olduğunu neden düşünür? On üç yaşındaki bir erkek çocuğun böyle düşünmesine ne sebep olur? Rozet mi? Adamın dediği ya da yaptığı şeyler mi?” Hunt belindeki kelepçeye dokundu.&nbsp;”Kelepçe? Silah?”</p>

  <p class="block_5">“Üniforma?”</p>

  <p class="block_5">Rutubetli beton kokusu içinde durup düşündüler. Johnny garip bir çocuktu fakat iyi içgüdülere sahipti ve oldukça&nbsp;zekiydi. Bu, ender bir karışımdı. Eğer Johnny adamın polis olduğunu düşünüyorsa, bir sebebi olmalıydı. Hunt olayı&nbsp;kafasında canlandırmaya çalıştı: Gecenin bir yarısı, iki kişi&nbsp;izbe bir evde ve Johnny de pencerede...</p>

  <p class="block_5">“Çalıntı plakalarla ilgili raporları okudun mu?” diye sordu Hunt.</p>

  <p class="block_5">“Anlamadım?”</p>

  <p class="block_5">“Çalıntı plakalar diyorum.”</p>

  <p class="block_5">“Okudum. Ne olmuş?”</p>

  <p class="block_5">“Johnny’nin Jarvis’in evinde gördüğü kişi, arabasına çalıntı plakalar takıyordu. Üçünü biliyoruz. Bu üç plaka sahibinden birinin nerede ya da nasıl kaybolduğuyla ilgili hiçbir fikri yok. Diğer ikisi ise oldukça emin.”</p>

  <p class="block_5">Hunt’ın kafasının içinde bir şeyler yandığını Yoakum anında fark etti.</p>

  <p class="block_5">“Ne oldu?”</p>

  <p class="block_5">“Plakaların ikisi araçlar alışveriş merkezindeyken çalınmış.”</p>

  <p class="block_5">“Plaka çalmak için iyi bir yer.”</p>

  <p class="block_5">“Havaalanı, hastane ve araçların toplu park ettikleri düzinelerce yer de öyle.”</p>

  <p class="block_5">Göz göze geldiler. İkisinin de aklına aynı anda aynı düşünce gelmişti. Kelepçeler. Silahlar. Üniforma.</p>

  <p class="block_5">Güvenlik görevlisi.</p>

  <p class="block_">&nbsp;</p>

  <h1 class="block_4" id="toc_id_39"><br class="calibre1" id="calibre_pb_38" /></h1>
</body>
</html>
