<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_29">YİRMİ SEKİZİNCİ BÖLÜM</h1>

  <p class="block_5">Hunt, şefin ofisindeydi. Ofis, iki yandaki bayraklarla şereflendirilmişti. Bir duvarda ise patronunun çeşitli eyalet görevlileriyle çektirdiği fotoğraflar vardı; belediye başkan&nbsp;yardımcısı, eski bir senatör, gözüne tanıdık gelen bir aktör.&nbsp;Çocuklarının fotoğrafları yatay dolabın üzerindeydi. Masasının üzerinde yerel gazete duruyordu. Wilmington, Charlotte ve Raleigh gibi komşu eyaletlerin gazeteleri de yanındaydı. Johnny’nin fotoğrafı hepsinin birinci say faşındaydı.&nbsp;Savaş boyaları, tüyler, kan ve kemikler.</p>

  <p class="block_5">Vahşi bir yerli.</p>

  <p class="block_5">Şef koltuğuna tam sığmış bir şekilde, arkasına yaslanmış, ellerini göbeğinin üzerinde kavuşturmuş oturuyordu. Öfkeden gözlerinin kenarları buruşmuştu. Yorgundu ve yıkanmadığı için yağlanan saçları alnına yapışmıştı. Altmış&nbsp;yaşlarındaki eyalet şerifi duvara dayanmış duruyordu. Vücudunun boğumları kırışmış, gözlerinin altında siyah gözaltı torbaları vardı. Yaklaşık otuz yıldır görevdeydi ve korkuları öfkesi kadar işindeki başarısıyla da biliniyordu. Tıpkı&nbsp;şef gibi suratında memnuniyetsiz bir ifade vardı.</p>

  <p class="block_5">Hunt, gözünü korkutmalarına izin vermeye niyetli değildi.</p>

  <p class="block_5">“Bu şubede,” diye başladı şef, “kaç kişinin çalıştığından haberin var mı? Kaç memur, kaç personel?”</p>

  <p class="block_5">“Çok iyi biliyorum.”</p>

  <p class="block_5">Şef, şerife doğru başıyla işaret etti. “Peki ya şerifin altında? Bir fikrin var mı?”</p>

  <p class="block_5">“Çoktur diye düşünüyorum.”</p>

  <p class="block_5">“Peki, eğer biz sana onların kişisel dosyalarını karıştırma izni verirsek bize ne derler düşünebiliyor musun? Gizli tutulan personel dosyalarından bahsediyoruz.”</p>

  <p class="block_5">“Burada var olan şeye inanmak için-”</p>

  <p class="block_5">“Ne dediğini anladık.” Şerifin sesi her şeyi bıçak gibi kesiyordu. Bir omzu duvarda yerinde kıpırdandı, başparmağı koca siyah kemerine dayanmış durumdaydı. “Hiçbirimiz&nbsp;orada yazan kelimenin tam olarak ne olduğunu asla bilemeyiz. Belki “polis” yazıyordur, belki başka bir şey. Belki de&nbsp;çocuk yanılıyordun”</p>

  <p class="block_5">Şef öne doğru eğildi. “Ya da hepsi birden.”</p>

  <p class="block_5">“Ya da çocuk manyağın tekidir.”</p>

  <p class="block_5">Hunt şerife gözlerini dikti. “Kesinlikle katılmıyorum.”</p>

  <p class="block_5">“Ne o şimdi her şeyin uzmanı mı kesildin?” Şef parmağını gazetedeki resme vurarak gösterdi. “Şuna bir bak.”&nbsp;Çocuğun fotoğrafı onu haksız çıkaracak her şeyi barındırıyordu: Tüyler, darmadağın bir görüntü, korkudan şok&nbsp;olmuş Tiffany ve çocuğun bomboş bakan gözleri.</p>

  <p class="block_5">“Nasıl göründüğünü biliyorum ama o zeki bir çocuk. Eğer bir polis gördüğünü söylüyorsa bir sebebi vardır.”&nbsp;Şerif araya girdi. “Çocuk her şeyi uydurduğunu iddia ediyor, sen kendin böyle söyledin ve şimdi bunu mu iddia ediyorsun?”</p>

  <p class="block_5">“Sosyal Hizmetler’in onu elinde kalan tek aile ferdinden de koparacağından korkuyor. Burton Jarvis’in bir polisle ilgisi olduğunu düşünüyor.” Hunt artık öfkesini gizleyemez&nbsp;hale gelmişti. “Çocuk dehşete düşmüş durumda, kendini&nbsp;korumaya çalışıyor.”</p>

  <p class="block_5">“Peki, bu çocuk dışında, polislerimizden birinin bu berbat işle ilgisi olduğunu düşünmene sebep olacak başka bir şey var mı?”</p>

  <p class="block_5">“Tiffany Shore’a takılan kelepçeler polis kelepçesiydi.”</p>

  <p class="block_5">“Herhangi bir nalburdan alınabilir,” dedi şerif.</p>

  <p class="block_5">“Johnny’nin gözlemlerini de hesaba katınca fazla tesadüfi olmuyor mu?”</p>

  <p class="block_5">“Gözlemleri geçtik,” dedi şef.</p>

  <p class="block_5">“Tiffany Shore’un kelepçelerinin herhangi bir şube ile ilişiği var mı? Herhangi bir seri numarası ya da başka bir&nbsp;şey?” Şerif konuşurken ağzı zor açılıp kapanıyordu.</p>

  <p class="block_5">“Hayır.”</p>

  <p class="block_5">“Olay yerinde? Jarvis’in geçmişinde ya da evinde?”</p>

  <p class="block_5">“Hayır. Ama bu çocuk en azından daha önce ortaya çıkarılmamış tehlikeli bir suçluyu ortaya çıkardı. İşe dosyalardan başlamak mantıklı. Eğer çocuk haklıysa etrafı bir kötü adamdan daha temizlemiş oluruz. Eğer haklı değilse kimseye zarar gelmez.”</p>

  <p class="block_5">“Kimseye zarar gelmez mi? Tanrım, Hunt!” Şef tombul ellerini masaya vurdu. “Sana o dosyalara bakma izni vermem altımdaki her çalışanı kızdıracaktır ve daha da&nbsp;önemlisi şu an sayamayacağım kadar iş kanununa da aykırı. Olay duyulursa imajımızı nasıl zedeleyeceğini düşünemiyorum bile.”</p>

  <p class="block_5">“Ve duyulacaktır da,” dedi şerif.</p>

  <p class="block_5">“Çocuk zaten beni basının önünde mağlup etti. Üstüne üstlük başdedektifim, yani söylenenlere bakılırsa sağ kolum olması gereken adam, şehrin en saygın iş adamlarından&nbsp;biri tarafından dava edilmiş durumda.”</p>

  <p class="block_5">“O dava tam bir saçmalık, biliyorsun.”</p>

  <p class="block_5">Şef parmaklarını bir bir açarak saymaya başladı. “Polis vahşeti. Tartaklama. Duygusal stres yüzünden kasti saldırı.&nbsp;Hatalı tutuklama. Geriye daha ne kaldı? Parmaklarım yetmiyor saymaya.”</p>

  <p class="block_5">“Şu an bu ülkede cebinde bir polis rozetiyle elini kolunu sallayarak dolaşan bir pedofil olabilir. Eğer bu doğruysa ikinizi de ilgilendirir. Böyle bir olasılığı göz ardı etmek başka çocukları da riske atar. Onları riske atanlarsa siz “ - Hunt&nbsp;üzerine basa basa söyledi - “siz olursunuz.”</p>

  <p class="block_5">Şef sandalyesinden ayağa kalktı. “Eğer böyle bir şeyi bu odanın dışında söylemeye kakarsan seni çok fena bozarım.”</p>

  <p class="block_5">“Göz ardı etmek bu durumu yok etmeyecek.”</p>

  <p class="block_5">“Bu kadarı yeter.”</p>

  <p class="block_5">“Eğer sizin imaj kaygınız yüzünden bir çocuk daha kaybolursa-”</p>

  <p class="block_5">“Bu bok çuvalını neden dinliyoruz ki biz?” diye çıkıştı şerif. “Eğer bir çocuk daha kaybolursa bu onun yeteneksizliğindendir. Olay bu kadar basit ve bunu herkes biliyor.&nbsp;Şunun suratına baksana zaten.”</p>

  <p class="block_5">Hunt diklendi ve şef ortamı yatıştırmaya çalıştı. “Jarvis öldü. Tiffany güvende. Önemli olan da bu.”</p>

  <p class="block_5">Şerif bir kahkaha attı. “On iki yaşında bir kız ve on üç yaşında bir piç sağ olsun.”</p>

  <p class="block_5">“Ben kendi personelimle ilgilenirim,” dedi şef, şerifi baştan aşağı süzerek. “Anlaşıldı mı?”</p>

  <p class="block_5">Şerif duvarda dayandığı yere geri döndü ve bir parmak havada Hunt’a saydırmaya başladı. “Şu kendini Süpermen&nbsp;sanan polisine söyle haddini bilsin. Diğerlerini çamura bulayıp kendini öne çıkarmaya çalışmasın. Benim adamlarım,&nbsp;senin adamların demek. Bu da biz demek.”</p>

  <p class="block_5">Şef elini kaldırıp Hunt’a döndü, konuşurken boynu alev rengine dönüşüyordu. “Sübyancı polis konusu kapandı, anlaşıldı mı? Bu konu hakkında tek bir kelime daha duymak&nbsp;istemiyorum.”</p>

  <p class="block_5">“Bu konudaki görüşünüz maalesef gayet net.”</p>

  <p class="block_5">“Güzel. Bundan sonra David Wilson’ın ölümü, Levi Freemantle ve Jarvis ile ilişkili şeylerle ilgileniyor olman gerekecek. Alakasız şeylerle ilgilenmeyeceksin. Olasılıklara hiç bulaşmayacaksın. Sadece, kesin ilişkisi olanlar üzerinde duracaksın. Eğer Jarvis ile ilişkisi olan biri varsa bunu&nbsp;bulmanın tek yolu bu. Konuyla ilgili her detayı bilmek istiyorum. Personel dosyalarıyla ilgili istediğini ancak Johnny&nbsp;Merrimon bize olayı anlatmayı kabul ederse yeniden değerlendireceğiz.”</p>

  <p class="block_5">“Eğer olayı görmüşse tabii,” dedi şerif.</p>

  <p class="block_5">“Evet, eğer bir şeyler görmüşse,” diye ona katıldı şef. “Neler görmüş, neler olmuş, nasıl olmuş? Normalde polislerin sorguladıkları ve cevaplarını istedikleri şeyleri bilmek&nbsp;istiyoruz. Anlaşıldı mı, dedektif?”</p>

  <p class="block_5">“Evet.”</p>

  <p class="block_5">“O zaman şimdi defol.”</p>

  <p class="block_5">Hunt yerinden kıpırdamadı. “Bence daha fazlası da var.”</p>

  <p class="block_5">“Sence, öyle mi?” Şerifin küçümseyici ifadesi belli oluyordu.</p>

  <p class="block_5">“Freemantle olayıyla ilgili.”</p>

  <p class="block_5">“Onu buldun mu?” diye sordu şef.</p>

  <p class="block_5">“Henüz bulamadık.”</p>

  <p class="block_5">“Nedir öyleyse?”</p>

  <p class="block_5">“Cesetlerin üzerinden kimlikleri çıktı. Biri, Freemantle’ın kız arkadaşı, diğeri ise büyük ihtimalle takıldığı bir adam.&nbsp;Cinayeti Freemantle’ın işlediğinden neredeyse eminiz. Eve&nbsp;zorlayarak girme izine rastlamadık. Olay, o an olmuş, önceden bir hazırlık yapılmamışa benziyor. Aşk cinayeti denebilir. Büyük ihtimalle onları yatakta basmış.”</p>

  <p class="block_5">“Hazırlıksız,” dedi şerif. “Büyük laflar bunlar.”</p>

  <p class="block_5">“Freemantle o sabah hapishane görevinden kaçmış. Büyük olasılıkla direkt eve gitti ve onları bastı. Gözaltı memuru kadının fahişenin teki olarak bilindiğini söyledi.”</p>

  <p class="block_5">“Güzel. Gayet net bir olay, bunu sevdim”</p>

  <p class="block_5">Hunt derin bir nefes aldı. “Bir kız çocukları var.”</p>

  <p class="block_5">“Ve?” Şef bir anda hindi gibi kabardı.</p>

  <p class="block_5">“Şu an kayıp.”</p>

  <p class="block_5">“Hayır.” Şef ayağa kalktı. “Hayır değil.”</p>

  <p class="block_5">“Nasıl değil?”</p>

  <p class="block_5">Şef sakin bir tonda konuşmaya çalışsa da altında gizlenen öfke belli oluyordu. “Bir kayıp kaydı alınmadı. Bizden yardım isteyen olmadı.”</p>

  <p class="block_5">“Bu, kayıp olmadığı anlamına gelmez.”</p>

  <p class="block_5">“Belki akrabalarından birindedir, büyükannesinde ya da teyzesinde falan. Çocuk büyük ihtimalle Levi Freemantle’ın yanındadır. Babası o sonuçta, öyle değil mi? Velayet haklarını henüz kaybetmedi.”</p>

  <p class="block_5">Hunt kızgın bir şekilde ayağa kaktı. “Olanları bu şekilde görmezden mi geleceksiniz?”</p>

  <p class="block_5">“Neyi görmezden geliyormuşuz?” Şef ona doğru döndü. “Göz ardı edecek bir şey yok. Ortada bir olay da yok.”</p>

  <p class="block_5">“Anladım,” dedi Hunt.</p>

  <p class="block_5">“Umarım öyledir.” Öfke giderek bir tehdit haline geliyordu.</p>

  <p class="block_5">“Yeni bir kayıp çocuk kimsenin işine yaramayacağı için kafanızı kuma gömüp hiçbir şey olmamış gibi davranmayı&nbsp;seçiyorsunuz.”</p>

  <p class="block_5">“Eğer kayıp bir çocukla ilgili bir kelime daha edersen...”</p>

  <p class="block_5">“Yeterince tehdit duydum.”</p>

  <p class="block_5">Şef vücudunu dikleştirdi. “Yetmedi galiba?”</p>

  <p class="block_5">“Bunu cidden düşünmenizi tavsiye ederim,” dedi Hunt.</p>

  <p class="block_5">“Ya düşünmezsem?”</p>

  <p class="block_5">Hunt ikisine birden baktı, “Sanırım bu hepimiz için kötü olur,” dedi.</p>

  <p class="block_">&nbsp;</p>

  <h1 class="block_4" id="toc_id_30"><br class="calibre1" id="calibre_pb_29" /></h1>
</body>
</html>
