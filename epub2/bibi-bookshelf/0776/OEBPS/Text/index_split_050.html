<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_50">KIRK DOKUZUNCU BÖLÜM</h1>

  <p class="block_">&nbsp;</p>

  <p class="block_8">Levi yanıyordu. Ön kapıya koşarken anneciğinin tutuşan saçları yüzünü ateşten pençelerle tırmalıyordu. Canı yanıyordu. Çığlık atarak ön kapıdan dışarı fırladı ve verandaya düştü. Ev arkalarında yıkılırken etrafını saran zifiri&nbsp;karanlık haricinde kalan her şey alevler içerisindeydi. Levi&nbsp;cehennemde yanıyor olabileceğini düşündü. Kötü bir şeyler&nbsp;yaptığını biliyordu fakat bunu daha sonra yapacaktı, öyle&nbsp;değil mi? Şimdi yapmamıştı. Anneciği alevler içinde yanarken yapmamıştı. Kafası karışmıştı ve korkuyordu.</p>

  <p class="block_8">Cehennem kadar sıcaktı.</p>

  <p class="block_8">Sonsuza kadar sürecek kadar da büyüktü.</p>

  <p class="block_8">Ama ev şimdi yanıyordu ve Levi buranın neresi olduğunu biliyordu. Bulunduğu tek yer... Hayatı boyunca burada yaşamıştı ve hiç ayrılmamıştı. Anneciği dışarıda acıdan&nbsp;başka bir şey olmadığını söylemişti. Dışarısı Levi gibilere&nbsp;göre bir yer değildi. O yüzden de kalmıştı. Ve işte buradaydı. Bahçesinde yandığı yuvasında...</p>

  <p class="block_8">...ve ölüyordu.</p>

  <p class="block_8">Etrafta karga olup olmadığını görmek için gözlerini açtı.</p>

  <p class="block_8">Ahırın içini günışığı doldurmuştu.</p>

  <p class="block_">&nbsp;</p>

  <p class="block_5">“Kendine geliyor.” Johnny Freemantle’ın yüzüne eğilince adam gözlerini kırparak açtı. Gözlerinde şaşkınlık ve korku vardı. “Sorun yok,” dedi Johnny. “Seni kamyonete&nbsp;götürmem gerekli. Ayağa kalkabilir misin?”</p>

  <p class="block_5">Freemantle gözlerini kırptı. Yaralı yüzündeki büyük yaranın içinde çamur vardı. Önce çatıya sonra da kapıya baktı. “Sorun yok,” dedi Johnny. Freemantle’ın sağlam koluna girip ayağa kalkmasına yardımcı olmaya çalıştı.</p>

  <p class="block_">&nbsp;</p>

  <p class="block_8">Kelimeler birbirine karışıyor, hiçbir anlam ifade etmiyordu fakat beyaz çocuğun siyah ve derin gözlerinde iyilik vardı. Levi o gözlere baktı ve kendini neden iyi hissettirdiklerini merak etti. Daha önceden görmüş gibi, güvenmeliymiş gibi geliyordu. Doğrulunca acı da ateş gibi tünelin&nbsp;içinde üzerine akmış gibi hissetti. Kafası hâlâ karışıktı ve&nbsp;korkusu da geçmemişti. Derken, yüksekteki dondurucu bir&nbsp;yerden akın akın soğuk hava esmeye başladı. O anda tekrar duydu.</p>

  <p class="block_8">O sesi.</p>

  <p class="block_8">Tanrı’nın sesini.</p>

  <p class="block_8">O kadar net ve güçlüydü ki az daha ağlayacaktı.</p>

  <p class="block_">&nbsp;</p>

  <p class="block_5">“Neden böyle gülümsüyor?” Freemantle’ın gözleri sımsıkı kapanmıştı ve öyle geniş gülümsüyordu ki neredeyse dudaklarındaki çatlaklardan kan gelmeye başlayacaktı. Jack&nbsp;geriye adım attı.</p>

  <p class="block_5">“Belki de İncil’den okunan metinlerden hoşlanıyordur. Kim bilir? Onu kamyonete bindirelim yeter.” Jack uzak dururken Johnny ayağa kalkmasına yardım etti. Johnny bagaj&nbsp;kapısını yukarı doğru açınca Freemantle oturup geriye gitti.&nbsp;”İyice içeri gir,” dedi Johnny.</p>

  <p class="block_5">“İyice içeri gir.” Fısıltı gibi bir ses çıktı.</p>

  <p class="block_5">“Bu gülüşte ters giden bir şeyler var,” dedi Jack.</p>

  <p class="block_5">Freemantle sırtını yaslamış, dizlerini kendine çekmiş ve kollarını göğsünde birleştirmişti. Geniş ve neşeyle gülümsüyordu. Masum. Kelime Johnny’nin zihninde belirdi. Saf&nbsp;”Kamyonete bin,” dedi. Jack araca binince kapıyı kapattı ve sırtını kapı koluna verdi. Böylelikle arka pencereden&nbsp;Freemantle’ı görebilecekti. Johnny direksiyonun başına&nbsp;geçti.</p>

  <p class="block_5">“Dudakları kıpırdıyor,” dedi Jack.</p>

  <p class="block_5">“Ne söylüyor?”</p>

  <p class="block_5">Jack arka pencerenin kilidini açıp araladı. Freemantle’ın sesini duyabilmek için radyoyu da kapattı.</p>

  <p class="block_5">“Karga yok.”</p>

  <p class="block_5">“Pencereyi kapat,” dedi Johnny ama hâlâ sesini duyabiliyorlardı.</p>

  <p class="block_5">“Karga yok.”</p>

  <p class="block_">&nbsp;</p>

  <h1 class="block_7" id="toc_id_51"><span class="text_"><br class="calibre1" id="calibre_pb_50" /></span></h1>
</body>
</html>
