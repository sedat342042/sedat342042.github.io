<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_27">YİRMİ ALTINCI BÖLÜM</h1>

  <p class="block_5">Hastane saat dokuz civarında Katherine’i Johnny’nin odasından zorla çıkardı. Bu onun için bir anlamda zordu ama bir yandan da iyi olmuştu. Ken Holloway odayı dört kez&nbsp;aramıştı. Onunla buluşmaya evet demediği sürece telefonu kapatmıyordu. O üsteledikçe Katherine de her seferinde&nbsp;onu reddediyor, artık önceliğinin oğlu olduğunu anlatmaya&nbsp;çalışıyordu. En sonunda iki kez suratına kapadı. Ama bu&nbsp;sefer de ne zaman kapı açılsa ya da ne zaman koridorda ani&nbsp;bir ses duysa korkudan zıplıyordu.</p>

  <p class="block_5">Bir de tabii ağız kuruluğu başlamıştı. Dayanmaya çalışsa da vücudu resmen alarm veriyordu.</p>

  <p class="block_5">Eksikliğini hissediyordu.</p>

  <p class="block_5">Son bir kez yatağın yanından oğluna uzandı. Derin bir uykudaydı. Yüzü aynı kız kardeşininkine benziyordu. Aynı&nbsp;ağız, aynı hatlar. Başını öpüp hastanenin arka kapısında onu&nbsp;bekleyen taksiye bindi.</p>

  <p class="block_5">Eve giderken kendini güç bela tutuyordu. Elleri yumruk yapmaktan bembeyaz kesilmişti. Alkol satan üç dükkan ve&nbsp;iki barın önünden geçtiler. Çenesini sıkıyordu. Tırnakları&nbsp;ise avuçlarına geçmek üzereydi. Şehir merkezinin ışıkları geride kaldığında biraz olsun rahatladı. Artık önlerinde boylu boyunca sadece karanlık bir yol uzanıyordu. İyi hissediyordu. Bunu kendi kendine tekrarladı.</p>

  <p class="block_5">İyiyim.</p>

  <p class="block_5">Taksi son yokuştan aşağı inerken evi gördü. Bütün ışıkları yanıyor, bahçenin ortasında bir ateş böceği gibi parıldıyordu.</p>

  <p class="block_5">Çıkarken tüm ışıkları kapatmıştı.</p>

  <p class="block_5">Taksiden inip kapıya doğru ilerlemeye başlayınca tereddüt etti. Çantasından cep telefonunu çıkardı. Verandaya kadar gidip fikrini değiştirdi ve bir adım geri attı. Her şey&nbsp;fazla durgundu; bahçe, ağaçlık, sokak.</p>

  <p class="block_5">Tam o sırada arabayı fark etti. Sokağın aşağısında elli metre ötede park etmiş duruyordu. Hava karanlık olduğundan arabanın rengini seçemiyordu. Siyah gibiydi. Daha&nbsp;önce oralarda görmediği büyük bir araçtı bu. Dikkatlice&nbsp;baktı. O tarafa doğru biraz ilerleyince arabanın motorunun&nbsp;çalıştığını fark etti.</p>

  <p class="block_5">Arabaya doğru iki adım daha atınca farları yanıverdi. Ardında toz kaldıran bir patinajla araba yola fırladı ve hızla&nbsp;uzaklaştı.</p>

  <p class="block_5">Katherine nefes nefese kalmıştı, sakin olmaya çalışıyordu. Arabanın teki, sadece bir komşu. Eve geri dönünce ön kapının aralık olduğunu gördü. Kapıyı ittiğinde sarı ışıklar&nbsp;dışarı doğru süzüldü.</p>

  <p class="block_5">İçeride müzik çalıyordu.</p>

  <p class="block_5">“Kendine mutlu yepyeni yıllar dile...’”</p>

  <p class="block_5">Mayıs ayının sonlarındaydılar. Yılbaşına daha çok vardı.</p>

  <p class="block_5">Müziği kapatıp koridorun sonuna doğru ilerledi. Evin içi boş gibi görünüyordu ama müziğin sesi sinirlerini bozmuştu. Sürekli aynı şarkıyı çalmaya programlanmıştı. Önce&nbsp;yatak odalarına baktı, bir gariplik görünmüyordu. Banyoda&nbsp;da sorun yoktu.</p>

  <p class="block_5">Mutfağa girdiğinde hapları gördü.</p>

  <p class="block_5">Turuncu şişe masanın tam orta yerine özenle yerleştirilmişti. Üzerindeki beyaz etiketi Katherine’e doğru dönüktü ve parlıyordu. Katherine gözlerini şişeye dikti, dilinin uyuştuğunu hissedebiliyordu. Etiketini okumak için şişeyi eline&nbsp;aldığında içindeki haplar tıkırdadı. Üzerinde adı ve bugünün tarihi yazıyordu.</p>

  <p class="block_5">Yetmiş beş adet kapsül.</p>

  <p class="block_5">Sakinleştirici.</p>

  <p class="block_5">Kapıyı bir hışımla açıp şişeyi bahçeye fırlattı. Öfke dolmuştu. Kapıyı kilitledi, bütün pencereleri ve kapıları kontrol etti ve ön tarafa bakan pencerenin kenarındaki koltuğa oturdu. Sırtı dimdikti. Şişenin orada, karanlığın içinde olduğunu biliyordu. Dişlerini sıkıp Ken Holloway’e sövdü.</p>

  <p class="block_5">Sandığı kadar kolay olmayacaktı.</p>

  <p class="block_">&nbsp;</p>

  <p class="block_5">Johnny ertesi gün öğleden sonra hastaneden taburcu oldu. Odasından aşağı tekerlekli sandalyede gelip dikkatlice doğruldu. “iyi misin?” diye sordu hemşire.</p>

  <p class="block_5">“Sanırım.”</p>

  <p class="block_5">“Yavaş hareket et.”</p>

  <p class="block_5">Hemen karşısında kameralar vızıldıyor, flaşlar patlıyordu. Gazeteciler sorular yağdırırken polisler onları barikatın ardında tutmaya çalışıyordu. Johnny olanları algılayabiliyordu. Bir elini Steve Amca’nın kamyonetine dayamıştı.</p>

  <p class="block_5">Charlotte ve Raleigh’taki haber ajanslarından araçları görebiliyordu. “Hazırım,” dedi ve hemşire araca binmesine yardımcı oldu.</p>

  <p class="block_5">“Fazla hareket etmek yok,” dedi. “Yaralarının iki tanesi oldukça derin.” Kapıyı kapatırken gülümsedi. Steve direksiyonda oturmuş kameralara bakıyordu. Yanında oturan annesi ise eliyle yüzünü gizlemeye çalışıyordu.</p>

  <p class="block_5">Johnny arabanın arkasına yerleşince Hunt cama yaklaştı. Sosyal Hizmetlerde yaptığı anlaşmayı anlattı. “Eğer hepiniz kurallara uyarsanız hiçbir sorun çıkmayacak.” Hepsinin&nbsp;yüzlerine bakıp Steve’e döndü. “Bunu yapabileceğinden&nbsp;emin misin?”</p>

  <p class="block_5">Steve dikiz aynasından Johnny’e baktı. “Sanırım. Dediklerimi yapacaksa sorun olmaz.”</p>

  <p class="block_5">Hunt, Johnny’e baktı. “Bu bir hediye gibi şu an, Johnny. Olanları düşününce...”</p>

  <p class="block_5">“Ne kadar ayrı kalmamız gerekecek?” diye sordu Katilerine.</p>

  <p class="block_5">“Sosyal Hizmetler karar verecek.”</p>

  <p class="block_5">“Saçmalık,” diye mırıldandı Johnny.</p>

  <p class="block_5">“Ne dedin?”</p>

  <p class="block_5">Johnny paspası tekmeledi. “Hiçbir şey.”</p>

  <p class="block_5">“Ben de öyle düşünmüştüm,” dedi Hunt başıyla onaylayarak. Sonra Steve’e döndü. “Çıkışa kadar arkamdan ayrılma.”</p>

  <p class="block_5">Arabada geçen yirmi dakika boyunca kimse konuşmadı. Eve vardıklarında Hunt çimenlik alanda durdu. Johnny ve annesi kamyonetten indiler. Annesi uzaktaki bir sokak&nbsp;lambasına baktı, boğazına dokundu ve eve girdi. Johnny de&nbsp;arkasından ilerliyordu. Odasına geldiler. Yatağın üzerinde&nbsp;giysileri katlanmış duruyordu. Annesinin sesinde özür diler&nbsp;gibi bir ifade vardı. “Dün akşam çıkardıklarım. Yanına ne&nbsp;almak isteyeceğini bilemedim.”</p>

  <p class="block_5">“Ben toparlanırım.”</p>

  <p class="block_5">“Emin misin?” Göğsündeki sargılara baktı.</p>

  <p class="block_5">“Halledebilirim.”</p>

  <p class="block_5">“Johnny...”</p>

  <p class="block_5">Annesine baktı. Ne kadar da gergin görünüyordu... Halbuki her zaman güçlü bir kadın olmuştu ama kaçırılma olayından sonra tam tersine dönüşmüştü işte. Yüzü, bakışları, ifadesi, eskisinden o kadar farklıydı ki. Sanki içinde bitmez&nbsp;tükenmez bir kavga var gibiydi. “Sana yalan söylememeliydim,” dedi. “Baban mektup yazıyor asla dememeliydim.”</p>

  <p class="block_5">“Anlıyorum.”</p>

  <p class="block_5">“Yapayalnız kaldığımızı hissetmeni istemedim. Düşündüm ki-”</p>

  <p class="block_5">“Anladım, dedim.”</p>

  <p class="block_5">Saçlarını okşadı. “Ne kadar güçlü,” dedi. “Ne kadar da kendi kendine yetiyorsun.”</p>

  <p class="block_5">Johnny bu sözler üzerine kaskatı kesilmişti. Çünkü annesi bunları bir zamanlar babası için söylerdi. Johnny bir keresinde, hâlâ sebebini bilmese de, annesiyle babasının&nbsp;bir tartışmasına tanık olmuştu. Annesi aynen böyle diyordu&nbsp;ona: Her zaman böyle kendi kendine nasıl yetiyorsun? Babası ise sadece gülümseyip ona bir öpücük kondurmuştu ve&nbsp;tartışma böylece bitmişti. Johnny’nin babası böyle iyi bir&nbsp;adamdı. Gülümsedi mi kimsenin kızgınlığından eser kalmazdı. Fakat şu an için güçlü olmakla kendi kendine yetmek Johnny için aynı şeylerdi. Şikayet etme. İşine bak ve ne gerekiyorsa yap. Bunu enine boyuna öğrenmişti. Tek eksiği babasınınki gibi bir gülümsemeydi. Johnny’de bir zamanlar var mıydı yoksa sonradan mı unutmuştu artık emin&nbsp;değildi. Johnny için hayat kendi kendine yetmekten ibaret&nbsp;bir hal almıştı. Bir pantolonu toparlayıp hurcun içine attı.&nbsp;”Yapalım da bitsin.”</p>

  <p class="block_5">Annesi odadan çıktı ve ardından kapısının kilitlenme sesi ve yatak örtülerinin hışırdaması duyuldu. Kavgayı hangi tarafı, güçlü mü yoksa yumuşak olan tarafı mı kazanmıştı bilmiyordu ama şu an yorganı kafasına çekmiş gözlerini&nbsp;sımsıkı kapamış olduğundan emindi. Birkaç dakika sonra&nbsp;onu kapıda görünce Johnny irkildi. Elinde bir çerçeve, içinde düğün gününden kalma bir fotoğraf vardı. Yirmi yaşındaydı, kocaman bir gülümseme ve yüzüne vuran güneş ışığıyla mükemmel görünüyordu. Johnny’nin babası da tam&nbsp;yanındaydı, yüzünde aynı acemi gülümseme tüm hatlarını&nbsp;gevşetiyordu. Johnny bu fotoğrafı hatırlıyordu. Annesinin&nbsp;bunu da diğerleriyle yaktığını sanıyordu. “Bunu al,” dedi.</p>

  <p class="block_5">“Geri döneceğim.”</p>

  <p class="block_5">“Al.”</p>

  <p class="block_5">Johnny fotoğrafı aldı.</p>

  <p class="block_5">Annesi ona inanılmaz bir şefkatle sarıldı ve tekrar odasına çekildi. Kapı bu sefer bir daha açılmadı.</p>

  <p class="block_5">Johnny tel örgü kapının ardında durdu. Dışarıda arada bir esen rüzgarda yapraklar hışırdıyordu. Hunt başı öne&nbsp;eğik, elleri ceplerinin derinliklerinde ayakta bekliyordu.&nbsp;Çökük gözleriyle eve doğru baktı. Johnny’i görmedi. Alnının ortası kırışmış bir şekilde başını hiç oynatmadan bakışları bir pencereden diğerine kaydı. Johnny ayağıyla kapıyı&nbsp;itince dalgınlığından sıyrıldı. “Onu taşımaman gerekiyor.”&nbsp;Johnny’nin omzundan çantayı aldı. “Dikişlerin patlayacak.”</p>

  <p class="block_5">“Acımadı.” Johnny bahçeye indi, Hunt da yanına geldi.&nbsp;”Gitmeden önce...”</p>

  <p class="block_5">“Evet?”</p>

  <p class="block_5">“Levi Freemantle’ı gördüğünde...” Hunt duraksadı. “Yanında birisi var mıydı?”</p>

  <p class="block_5">Johnny soruyu bir düşündü, altında bir tehlike var mı diye baktı. Hunt’ın tüm sorularına cevap vermeyi reddetmişti ama bu sorunun Sosyal Hizmetler’le ilgili ne tür bir&nbsp;problem yaratacağını anlayamıyordu. Dedektifin yüzündeki umutlu ifadenin, başını hayır anlamında iki yana sallayınca nasıl söndüğünü izledi. “Sadece kutu vardı.”</p>

  <p class="block_5">Hunt’ın gözlerinde canı çıkmış gibi bir ifade vardı, sesi öyle ruhsuzdu ki, “Kimse mi yoktu?” Hunt gerisini soramadı: Çocuk? Çok tatlı ufak bir kız çocuğu da mı yoktu?&nbsp;Johnny hayır anlamında başını salladı.</p>

  <p class="block_5">Hunt duraksadı ve konuşmadan önce boğazını temizledi. “Al.” Kartlarından birini uzattı, Johnny aldı. “Ne zaman istersen ara, illa bir sebebi olması gerekmez.” Johnny kartı&nbsp;arka cebine sıkıştırdı. Hunt, son bir kez eve bakıp zoraki&nbsp;gülümsedi. Johnny’nin omzuna dokundu. “Uslu ol,” dedi&nbsp;ve Johnny’nin çantasını kamyonetin arka koltuğuna salladı.</p>

  <p class="block_5">Johnny, Hunt’ın arabasının yolda ilerleyip dönüşünü izledi. Kamyonetin kapısı açılırken gıcırdadı. Johnny bindi. Steve’in dudaklarında zoraki bir gülümseme vardı. “Sanırım artık baş başayız.”</p>

  <p class="block_5">“Bu tam bir saçmalık,” dedi Johnny.</p>

  <p class="block_5">Steve’in yüzü asıldı. Arabayı çalıştırıp yola çıktı. Şöyle bir doğruldu ve sordu: “Bana, neler olduğunu anlatsana.”&nbsp;Tiffany Shore’u soruyordu.</p>

  <p class="block_5">“Ben kimseyi kurtarmadım.” Johnny artık bunu kurulmuş robot gibi her seferinde aynı mekanik tonda söylüyordu. Johnny ardında bıraktığı eve bakmamaya çalıştı. Annesini bıraktığı o yıkıntıya dönüp bakarsa vereceği tepkiden korkuyordu. O küçücük, sıvaları çatlamış pislik yuvası.</p>

  <p class="block_5">Steve hızlandı. “Yine de baban olsa seninle gurur duyardı.”</p>

  <p class="block_5">“Belki.”</p>

  <p class="block_5">Johnny son bir kez dönüp eve bakma cesaretini gösterdi. Ev, ardında gittikçe küçülürken çökük çatısı düzleşir gibi&nbsp;oluyordu. Duvarlarındaki lekeler yok olur gibiydi ve bir an&nbsp;için ev uzakta parlak bir obje gibi göründü. “Sence sorun&nbsp;olur mu?” diye sordu Johnny. “Seninle birlikte kalmam&nbsp;yani. Benim fikrim değildi, biliyorsun.”</p>

  <p class="block_5">“Benim işlerime karışma yeter.” Kamyonet bir yokuşu çıkmaya başladı. Steve çenesini sanki yerinden çıkacakmışçasına kıtırdattı. Artlarında kalan yol artık görünmez&nbsp;olmuştu. “Şeker, çizgi roman ya da bir şey almak istiyor&nbsp;musun?”</p>

  <p class="block_5">“Şeker mi?”</p>

  <p class="block_5">“Çocuklar şeker sever, sevmez mi?”</p>

  <p class="block_5">Johnny cevap vermedi.</p>

  <p class="block_5">“Kendimi sana borçlu hissediyorum.”</p>

  <p class="block_5">“Değilsin.”</p>

  <p class="block_5">Steve kafasıyla torpido gözünü işaret etti. Rahatlamış görünüyordu. “Oradan sigaramı ver.”</p>

  <p class="block_5">Torpido gözü kağıtlar ve bir sürü şeyle doluydu. Sigara paketleri. Fişler. Loto kuponları. Johnny paketi buruşmuş&nbsp;bir Lucky Strike çıkarıp amcasına uzattı. Ve sonra silahı&nbsp;gördü. Araba kılavuzunun ve üzeri kahve lekeleri dolu bir&nbsp;haritanın altında torpido gözünün en arka tarafına gizlenmişti. Kabzası kahverengi ahşaptan yapılmıştı ve çentikliydi. Metal kısımları namluya doğru gümüşi parlıyordu. Deri&nbsp;kılıfında çizikler vardı. Tabancanın yanında bir kutu 32’lik&nbsp;oyuk uçlu mermi kutusu duruyordu.</p>

  <p class="block_5">“Ona dokunma,” dedi Steve sakin bir sesle.</p>

  <p class="block_5">Johnny torpido gözünü kapadı. Arabayla ilerlerken seyrek ağaçların yanından geçiyorlardı. Sanki her ağacın dibinde koyu renkli dev adamlar gizlenmiş gibi geliyordu. “Bana ateş etmeyi öğretir misin?”</p>

  <p class="block_5">“Zor bir şey değil.”</p>

  <p class="block_5">“Öğretecek misin?”</p>

  <p class="block_5">Steve camdan dışarı doğru bakıyor, bir yandan dumanını üfürüyordu. Johnny sakin sakin oturuyordu ve bununla gurur duyuyordu. Çünkü bu sakin duruş pek sık olmuyordu.&nbsp;Kız kardeşini ve Kızıl Afrika ismine sahip, yüzü yaralı adamı düşünüyordu.</p>

  <p class="block_5">Steve, “Ne için?” diye sorunca Johnny ona en masum ifadesiyle bakıp cevap verdi.</p>

  <p class="block_5">“Hiç, öylesine.”</p>

  <p class="block_">&nbsp;</p>

  <h1 class="block_4" id="toc_id_28"><br class="calibre1" id="calibre_pb_27" /></h1>
</body>
</html>
