<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_31">OTUZUNCU BÖLÜM</h1>

  <p class="block_5">Katherine telsiz telefonu yavaşça yere, bacağının yanına bıraktı. Dayandığı kapının ağırlığını ve soğukluğunu sırtında hissedebiliyordu. Dışarıdan kapıya atılan yumruğa karşılık&nbsp;sırtını daha sıkı dayadı. “Defol buradan, Ken!”</p>

  <p class="block_5">Kafasının üzerindeki sürgü iyice zorlanmaya başlamıştı. Kapının altına üstüne yumruklar atıyordu. Bir darbe de alttan geldi. Tekme atmış olmalıydı. “Sen benim sevgilimsin&nbsp;ve burası benim evim.”</p>

  <p class="block_5">“Kilitleri değiştirdim!”</p>

  <p class="block_5">“Aç şu kapıyı dedim sana!”</p>

  <p class="block_5">“Polis çağırırım, yemin ederim çağırırım.”</p>

  <p class="block_5">Yumruklar ve tekmeler kapıyı zangırdatıyordu ama kapı kolu sıkı tutuyordu. “Sadece konuşmak istiyorum!”</p>

  <p class="block_5">“Şimdi arıyorum.” Yalandı.</p>

  <p class="block_5">Bir anda bir sessizlik oldu, çıt çıkmıyordu. Sesini tutup dinlemeye koyuldu. Ken’in kapının diğer tarafından kulağını dayadığını, yer yer açılmış boyalı kapının üzerinde sımsıkı parmaklarını hayal etti. Sessizlik devam ediyordu; on&nbsp;saniye, bir dakika. Son tekmede dayanamayıp çığlığı bastı.&nbsp;Sonra Ken’in basamakları titreterek inişini hissetti. Arabası çalıştı ve geri manevra yaparken farları dantel perdelerin arasından içeri yansıdı. Hızla uzaklaştı.</p>

  <p class="block_5">Katherine kapının önünde yığılıp kaldı. Dişleri titremekten birbirine vuruyordu. Ken ya sarhoştu ya da kokainden kafası güzeldi. Ama o artık bir karar vermişti. Önce Johnny. Alkol yok, uyuşturucu yok. Bu da Ken Holloway yok demekti.</p>

  <p class="block_5">Katherine avucunu ağzına dayadı. Neyse ki Johnny burada değildi, neyse ki o güvendeydi.</p>

  <p class="block_5">Kalp atışları yavaşlayıp nefesi düzelene kadar bekledi. Belki beş, belki de on dakika. Tam ayağa kalkacakken bahçeden gelen bir tıkırtıyla irkildi. Biri çakıl taşlarının üzerinde&nbsp;yürüyor, toprakta bir şey sürüklüyormuş gibi bir ses çıkarıyordu. Korkudan donakalmıştı, neredeyse nefesi kesilmek&nbsp;üzereydi. Dışarıda sanki kuru yapraklara rüzgar vurmuşçasına bir hışırtı vardı. Verandanın üzerine bir şey konmuş gibiydi. Sanki birisi dışarıdan, kapının önüne hafifçe bir şey yaslamıştı. Katherine, bahçeye inen en alt basamağın tahtalarının&nbsp;gıcırdadığını duydu ve sonra yine sessizlik çöktü.</p>

  <p class="block_5">Nefes kesen bir sessizlik...</p>

  <p class="block_5">Telefon elindeydi ama acil yardımı aramanın bir işe yaramayacağını düşündü. Hunt’ı aramak istiyordu, bir tek ona güveniyordu. Mutfağa doğru dört ayak üzerinde, emekler şekilde ilerledi. Hunt’ın kartı üst çekmecede duruyordu.&nbsp;Telefon bir kez çaldı ve Hunt hemen cevap verdi. Katherine, fısıltıyla konuşuyordu.</p>

  <p class="block_5">Hunt ona, “Sakın kapıyı açma,” dedi. “Ne olursa olsun sakın açma, oraya hemen bir ekip gönderiyorum.”</p>

  <p class="block_5">Telefonu elinden bırakmıyordu. Pencereye doğru ilerleyip gizlice bir göz atmaya karar verdi. Gölgeler, ağaçlar, bulutların arasında ilerleyen ayın yaydığı ışık ve karanlıktan başka bir şey görünmüyordu. Yolda kimse yoktu. Bahçede&nbsp;kimse yoktu. Sağa doğru eğilip yanağını cama dayadı. Verandanın sadece küçük bir kısmını görebiliyordu. Kulağını&nbsp;tekrar kapıya dayadığında bir kazınma sesi duydu. Kurşun&nbsp;kalemle kağıda çiziktirirken çıkan ses gibi bir şey. İki kez&nbsp;belli belirsiz bu sesi duydu ve ardından sanki bir battaniyenin altından biri bağırıyormuş gibi bir ses geldi. Bir bebek&nbsp;ağlaması gibi... Tanıdık bir sese benziyordu.</p>

  <p class="block_5">Yine aynı sesi duydu. Kapının hemen önünden, verandanın üzerinden geliyordu.</p>

  <p class="block_5">Katherine telefona baktı ve bağırtıyı yeniden duydu. Bir an olsun bunun bir bebek ağlaması olduğunu düşündü. Birisi verandasına kundakta bir bebek bırakmıştı; bu düşüncenin çılgınca olduğunun farkındaydı. Ama ses yine geldi&nbsp;ve Katherine kendini bir eli sürgüde, diğer eli kapı kolunda&nbsp;buldu.</p>

  <p class="block_5">Bir an durdu, aklına Ken gelmişti.</p>

  <p class="block_5">Uzaklardan, yaklaşan bir aracın sesi geldi. Ses yakınlaşıp güney yönüne doğru uzaklaştı. Bağırtı yine geldi. Katherine, zincirin uzunluğu kadar açılan kapının aralığından yüzüne vuran havayı hissedebiliyordu. Kapıyı açmaya ne&nbsp;ara karar vermişti hatırlamıyordu.</p>

  <p class="block_5">Kapının önünde gri bantla sarılı bir karton koli duruyordu. Üzerine bir zarf bırakılmıştı. Koli hafifçe kımıldandı ve içinden gelen ses daha da duyulur oldu. Zarfın üzerinde&nbsp;Johnny’nin adı yazıyordu. “Aman Tanrım.” Katherine bahçeye hızla göz gezdirdi ama kimse yoktu. Kapıdan dışarı&nbsp;adım attı. Zarfta herhangi bir pul yoktu, içinde küçük bir kağıt parçası vardı. Mesaj daktilo ile yazılmıştı, altta ne bir isim ne de bir imza vardı.</p>

  <p class="block_5">Kimseyi görmedin, bir şey duymadın. Ağzını sıkı tut.</p>

  <p class="block_5">Katherine dehşet içinde koliye bakakaldı. Diz çöküp bandı bir ucundan kaldırdı. Cırtlak bir sesle soydu. Kolinin&nbsp;içinde bir kedi vardı. Yaşıyordu.</p>

  <p class="block_5">Kaburgası kırılmıştı.</p>

  <p class="block_5">Katherine eve geri daldı. Korkudan nefesi kesilmiş durumdaydı ve aklında sadece tek bir şey vardı.</p>

  <p class="block_5">Johnny.</p>

  <p class="block_5">Steve’in evini aramak için numarayı tuşladı ama beceremedi. Tekrar denedi, parmakları titriyordu. “Tanrım, lütfen.”</p>

  <p class="block_5">Telefon belki altı, belki on defa çaldı; açan olmadı. Korkudan ölecek gibiydi, telefonu kapadı. Hunt’ı yeniden&nbsp;aradı.</p>

  <p class="block_">&nbsp;</p>

  <h1 class="block_7" id="toc_id_32"><span class="text_"><br class="calibre1" id="calibre_pb_31" /></span></h1>
</body>
</html>
