<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_32"><span class="text_" id="id_OTUZ_BIRINCI_BOLUM">OTUZ BİRİNCİ BÖLÜM</span></h1>

  <p class="block_5">Johnny garaj kapısını açtı, kamyoneti çalıştırdı. Motor zorla çalışıyor, egzoz borusundan mavi dumanlar yayılıyordu ama kullanılmayacak halde değildi. Dört şeritli ana yola&nbsp;çıkana dek ara sokaklardan ilerledi. Ana yola çıkınca gazı&nbsp;kökledi. Araç adeta kükrüyordu. Main Sokağı’na yaklaşınca yavaşladı ve trafikten kaçmak için tek yön bir sokaktan&nbsp;girdi.</p>

  <p class="block_5">Yavaşça ilerliyordu. Tren yoluna yaklaştıkça muhit iyice yıkık dökük bir hal alıyordu. Johnny evlerden yükselen müziği ve yüksek sesli konuşmaları, menteşeleri yamulmuş bir&nbsp;kapının çarpılışını duyabiliyordu. Huron Sokağı’na vardığında sola döndü. Dar sokak boyunca arabalar park etmişti.&nbsp;Oluklarda cam kırıkları ışıldıyordu. Evlerin giriş kapılarını&nbsp;otlar sarmıştı. Karanlığın içinden bir köpek, kendini yırtarcasına havlayarak önüne atladı. Siyah üzeri yer yer kahverengi benekli sıska bir pire torbası. Johnny ilerlemeye&nbsp;devam etti ama başka bahçelerde de başka köpekler vardı.&nbsp;İnce perdelerin ardında televizyonun yaydığı mavi ışığın&nbsp;altında pis pencerelerden sokağa gizlice göz atan insanları&nbsp;hayal etti. Bu yalnızca bir hayal değildi. Solunda bir adam&nbsp;kapıdan içeri, verandaya adımını attı. Üzerinde sadece bir&nbsp;kot pantolon vardı. Ayakları solgun ve cılızdı. İki dudağının&nbsp;arasında sarkan sigarasını içiyordu. Johnny onu umursamadı, ilerlemeye devam etti.</p>

  <p class="block_5">İlerledikçe sağda Freemantle’ın evi belirdi. Karanlık bir boşluğun içinde koca bir yığıntı gibi görünüyordu. Evin arkasındaki çakıllı yol raylara dek uzanıyordu. Burası katran,&nbsp;kaya tozu ve yağ kokuyordu. Girişte durdu. Ardında kalan&nbsp;hardal rengi evden bir bebek çığlığı koptu.</p>

  <p class="block_5">Johnny arabadan dışarı adımım attığında bebeğin ağlaması dindi. Köpekler köşelerine çekildi. Freemantle’ın bahçesine girdiğinde Johnny verandanın çatısının direklerinin arasına gerilmiş güvenlik bandını gördü. Kuşağın altından&nbsp;eğilip geçti. Karanlıkta görebilmek için ellerini yüzünün iki&nbsp;yanına siper etti. Hiçbir şey göremiyordu. Her şey daha da&nbsp;karanlıklaşıyordu o kadar. Johnny diğer sarı kuşakları da&nbsp;önünden kaldırdı. Tek bir dokunuşla evin kapısı ardına kadar açıldı. İçeride kimse yoktu. Ev boştu. Lambayı yakınca&nbsp;duvardaki kan lekelerini gördü.</p>

  <p class="block_5">Johnny korkmuştu.</p>

  <p class="block_5">Bu gördükleri gerçekti.</p>

  <p class="block_5">Kurumuş kan siyaha çalan bir renk almıştı. Elektrik düğmeleri ve kapı kolları gri tozla kaplanmıştı. Arka odada kan lekeleri gittikçe vahşileşiyordu. Koku da aynı şekilde...&nbsp;Havanın yağlı ve yoğun bir kıvamı vardı, sanki insanın boğazına yapışıyordu. Yer, kurumuş kan gölüne dönmüştü.&nbsp;Cesetlerin olduğu yerler bantla işaretlenmişti.</p>

  <p class="block_5">İki ceset.</p>

  <p class="block_5">Kan gölü.</p>

  <p class="block_5">Johnny dönüp hızla ön kapıya doğru koştu. O koşarken geçtiği koridor gittikçe daralıyor gibiydi. Kapı, önü sarı kuşakla kesilmiş koca bir boşluğa açılıyordu. Kuşağa yapışıp verandanın üzerinden bahçeye atladı. Düşüp&nbsp;avuçlarını yere sürttü. Kalkmaya çalışırken bir kez daha&nbsp;tökezledi ve sonra kamyonete atlayıp gaza bastı. Sokaktan hızla çıkarken ardından çılgınca havlayan köpekleri&nbsp;duyabiliyordu.</p>

  <p class="block_">&nbsp;</p>

  <p class="block_5">Hunt kasabanın içinde hızla ilerledi. Son tümseği aşarken hızı yüz otuz kilometreyi geçiyordu. Araba neredeyse havalanıp yeniden yere indi ve doksana kadar kökleyip devam&nbsp;etti. Katherine’in evinin girişinde acı frenle sağa yalpalayıp&nbsp;durdu.</p>

  <p class="block_5">Evin içinde ışıklar yanıyordu. Ağaçların olduğu yer ise karanlıktı.</p>

  <p class="block_5">Devriye arabası gelmemişti.</p>

  <p class="block_5">Hunt hemen arabadan indi. Bahçenin kenarında sıralı ağaçlığa, bir eli silahında, dikkatle göz gezdirdi. Sessiz ve&nbsp;sakin görünüyordu. Verandanın tabanı ayaklarından kayıyor gibiydi. Kapıyı tıklatınca içeride hareket olduğunu sezdi ve bir adım geri çekildi. Bu sırada yine bahçeye hızlı bir&nbsp;bakış attı. Kapının kilidi çevrildi, kapı gıcırdayarak aralandı&nbsp;ve tamamen açıldı. Katherine Merrimon ışığın altında perişan bir halde bekliyordu. Elindeki koca kasap bıçağına sıkı&nbsp;sıkıya sarılmıştı.</p>

  <p class="block_5">“Katherine-”</p>

  <p class="block_5">“Johnny’den haber var mı?”</p>

  <p class="block_5">Hunt kapıdan içeri adım attı. “Steve’in evine bir devriye arabası gönderdim, çoktan varmıştır.” Hunt elini uzattı. “Bıçağı alabilir miyim?”</p>

  <p class="block_5">“Kusura bakma.” Katherine bıçağı Hunt’a verdi ve o da tezgaha koydu.</p>

  <p class="block_5">“Sen iyisin,” dedi. “Eminim Johnny de iyidir.”</p>

  <p class="block_5">“Hayır, değil.”</p>

  <p class="block_5">“Henüz bir şey bilmiyoruz.”</p>

  <p class="block_5">“Beni Steve’in evine götür.”</p>

  <p class="block_5">“Gideceğiz. Söz veriyorum. Sadece bir dakika otur lütfen.” Onu koltuğa oturttu. Kutu, masanın üzerinde duruyordu. “Bu mu?” diye sordu Hunt.</p>

  <p class="block_5">Katherine, evet anlamında başını salladı. “Sanırım artık ölmüştür.”</p>

  <p class="block_5">Hunt kutuya yaklaştı. Yırtıp açılmış metalik gri bandı ve kutunun yanında duran zarfla içindeki kağıda baktı. “Dışarıda bırakamadım,” dedi Katherine. Hunt, kutunun kapaklarını bir kalem yardımıyla araladı. Kedinin gözlerinin feri&nbsp;sönmüştü. Dili dışarı sarkıyordu.</p>

  <p class="block_5">“Ölmüş.” Hunt kapakları kapattı ve notu okudu: <i class="calibre3">Kimseyi görmedin, hiçbir şey. Sakın ağzını açma.</i></p>

  <p class="block_5">Katherine, Hunt’ın yanına geldi, başı önünde tir tir titriyordu. “Sence bunu Ken mi yaptı? O gittikten on dakika sonra geldi.”</p>

  <p class="block_5">“Sanmıyorum.”</p>

  <p class="block_5">“Çok emin konuşuyorsun.”</p>

  <p class="block_5">“Emin değilim ama bence o yapmadı. Neden gidip geri dönsün ki? Neden kendini böyle ele versin? Daha da önemlisi neden böyle bir şey yapsın?”</p>

  <p class="block_5">“Öyleyse ne?”</p>

  <p class="block_5">Hunt notu tekrar okudu. “Bence bunun Burton Jarvis ile ilgisi var.”</p>

  <p class="block_5">“Ne?”</p>

  <p class="block_5">“Gazeteler birçok şey yazdı.” Katherine’in gözlerine baktı. “Johnny’nin notlarını gördün.”</p>

  <p class="block_5">“Tabii ki.”</p>

  <p class="block_5">“Katilerine, Johnny daha önce oraya gitmişti, Jarvis’in evine. Benden saklamaya çalışsa da daha önce birçok kez&nbsp;oraya gittiğini biliyorum.”</p>

  <p class="block_5">“Sence birisi Johnny’nin her şeyi gördüğünü mü düşünüyor?”</p>

  <p class="block_5">“Johnny, oraya düzenli girip çıkan altı adamdan beşini teşhis edebildi. Sadece beşini.”</p>

  <p class="block_5">“Peki ya altıncısı?”</p>

  <p class="block_5">“Altıncısı diğerlerinden daha dikkatliydi. Şimdiye kadar bildiğimize göre aracının plakasını üç kez değiştirmiş. Johnny’nin onu da teşhis edebileceğinden korkuyor.”</p>

  <p class="block_5">“O polisten mi bahsediyorsun?”</p>

  <p class="block_5">“Henüz onun o polis olduğundan emin değiliz.”</p>

  <p class="block_5">“Johnny öyle olduğunu düşünüyor.”</p>

  <p class="block_5">“Yanlış düşünüyor, yani, öyle olmalı.”</p>

  <p class="block_5">“Peki, ya değilse?”</p>

  <p class="block_5">Hunt, buna verecek cevap bulamadı. Onun yerine elini uzattı, “Haydi, gidip oğlunu bulalım.”</p>

  <p class="block_5">Johnny, Steve’in evine döndüğünde saat geç olmuştu. Binaların arasından yavaşça geçip son dönemeci de döndü ve eve yüz metre kala durdu. Steve’in aracı kapının önündeydi.&nbsp;Evin çevresi polis arabaları ile sanlıydı. Hunt’ın arabası da&nbsp;oradaydı ve bu Sosyal Hizmetler de orada demekti.</p>

  <p class="block_5">Johnny kendine sövdü. Daha çabuk dönmüş olmalıydı. Hatta hiç gitmemeliydi. Şimdi onu temelli alacaklardı. Durum gayet netti. Çantada keklik bir hale gelmişti.</p>

  <p class="block_5">Motoru durdurup kapıyı açtı. Yolun sağ tarafında eve uzanan yolun yarısına kadar bir sıra çam ağacı vardı.&nbsp;Johnny sırtını sıcak metal yığınına dayayıp ağaçlara yaklaşana dek arabaların etrafından dolandı. Ardından ağaçların&nbsp;arasına tünedi. Kendini bir diken yığınının arasına attı ve&nbsp;bulabileceği en karanlık cebe girdi.</p>

  <p class="block_5">Jack çoktan oradaydı.</p>

  <p class="block_5">“Oğlum, korkuttun beni!”</p>

  <p class="block_5">Johnny, arkadaşından gelen viski kokusunu alabiliyordu. Şişeyi göğsüne yaslamıştı zaten. “Jack, burada ne işin var?”</p>

  <p class="block_5">Jack kalkıp ağaç kütüğüne dayandı. “Başka nerede olacaktım ki?”</p>

  <p class="block_5">Jack polis arabalarını işaret etti. “Buraya geldiğimde, işte bununla karşılaştım.”</p>

  <p class="block_5">“Buraya nasıl geldin?”</p>

  <p class="block_5">“Yürüdüm.”</p>

  <p class="block_5">“Üç kilometre falan mı?”</p>

  <p class="block_5">Jack omuz silkti.</p>

  <p class="block_5">“Sarhoş musun?” diye sordu Johnny.</p>

  <p class="block_5">“Ne o, seni hayal kırıklığına mı uğrattım?”</p>

  <p class="block_5">“Hayır.”</p>

  <p class="block_5">“Biraz öyle oldu bence.”</p>

  <p class="block_5">Johnny, Jack’in ısrarına takılmadı. “Annem içeride mi?”</p>

  <p class="block_5">“Sanırım onu bir kez gördüm. Aslına bakarsan gerçekten bilmiyorum. Ben seni bekliyordum.” Johnny ağaçların kenarına doğru yöneldi. Jack, birden onu azarladı.</p>

  <p class="block_5">“Dostum, rahat dur. Bildiğim kadarıyla benimki de içeride. Bir de onunla uğraşamam.”</p>

  <p class="block_5">“Baban mı?”</p>

  <p class="block_5">“Kendini göstermeye çalışıyor. Mesailer falan. Gerald profesyonel takıma geçene kadar o da dedektifliğe yükselmek istiyor.” Şişeyi kafaya dikti. “Sanki bir işe yarayacakmış gibi.”</p>

  <p class="block_5">Johnny karanlığa geri çekildi. Jack’in konuşurken kelimeler ağzına dolanıyor, ayakta zor duruyordu. “Senin neyin var?” diye sordu Johnny.</p>

  <p class="block_5">“Hiç.” Suratı asıktı. Johnny yeniden evi izlemeye koyuldu. “Eğer bilmek istersen...” Jack çok yüksek sesle konuşmuştu.</p>

  <p class="block_5">“Yavaş olsana! Tanrım!”</p>

  <p class="block_5">Jack sesini alçalttı. “Bilmek istersen şöyle ki, babamla kavga ettim. Birisi onu arayıp alışveriş merkezinde olanları&nbsp;anlatmış.”</p>

  <p class="block_5">“Ve o da Gerald’ın tarafını tuttu, değil mi?”</p>

  <p class="block_5">Jack hayır anlamında başını salladı. “Ben de öyle bekliyordum ama asıl sorun şenmişsin. Artık seninle arkadaşlık etmemi istemiyor. Bunu son kez söylüyormuş, bu son uyarısıymış.” Johnny bir elini sallarken başı dizlerine kadar&nbsp;eğildi. “Ama merak etme, ona siktiri çektim.”</p>

  <p class="block_5">“Hayır çekmedin.”</p>

  <p class="block_5">Şişeyi yine kafasına dikti. “İşte bu kadar.”</p>

  <p class="block_5">Johnny gözlerini pencereye dikti. “Eğer oraya gidersem beni sonsuza dek götürecekler.”</p>

  <p class="block_5">“Kim?”</p>

  <p class="block_5">“Sosyal Hizmetler. Beni Steve’in evinden alıp katı kurallarıyla övünen bir pisliğin yanına verecekler. Kim bilir belki beni günde üç kere yıkanmaya zorlayıp evden asla&nbsp;dışarı çıkarmazlar.”</p>

  <p class="block_5">“Belki de mültecilerin yanına verirler. Yerde uyumak zorunda kalır, ekmek ve suyla beslenirsin. Seni köle diye&nbsp;kullanırlar.”</p>

  <p class="block_5">“Kes sesini, Jack.”</p>

  <p class="block_5">“Ciddiyim.”</p>

  <p class="block_5">“Hayır, değilsin.”</p>

  <p class="block_5">Jack, yanına eğildi ve pencereye göz attı. Tekrar konuştuğunda bu sefer ciddiydi. “Senin için endişeleniyorlardır. Annen ve diğerleri..</p>

  <p class="block_5">“Şu an bunu düşünecek durumda değilim.”</p>

  <p class="block_5">“Neden?” Johnny, Jack’i kolundan kaptığı gibi çekiştirdi. “Hadi,” dedi.</p>

  <p class="block_5">“Nereye gidiyoruz?”</p>

  <p class="block_5">“Hadi dedim.”</p>

  <p class="block_5">Jack’i kamyonete doğru sürükledi. “Burada bekle.”</p>

  <p class="block_5">“Dostum, neler oluyor söyler misin?”</p>

  <p class="block_5">Ama Johnny onu duymuyordu. Polis arabalarını umursamadan Steve’in aracının kapısına yöneldi. Kilitliydi. Bahçenin kenarındaki kaldırımdan gevşemiş bir taşı yerinden çıkardı. Araca doğru tepkisizce ilerledi, taşı sağ elinde&nbsp;tutuyordu. Aracın camını kırıp torpido gözüne uzandı.</p>

  <p class="block_5">Kamyonete bindiklerinde Jack’in elindeki şişeyi kapıp dışarı fırlattı ve ona bir kutu mermiyi uzattı. “Bunları tut.”</p>

  <p class="block_5">“Bu ne?”</p>

  <p class="block_5">“Bunu da al.” Silahı Jack’e doğru iteledi.</p>

  <p class="block_5">“Aman Tanrım.”</p>

  <p class="block_5">Johnny kapıyı açıp arkadaşına dik dik baktı. “Bu sefer gelecek misin?”</p>

  <p class="block_5">“Kahretsin,” dedi Jack ve Johnny gazı kökledi.</p>

  <p class="block_">&nbsp;</p>

  <p class="block_5">Johnny radara yakalanmamak için hızını düşürdü ve tepeye geldiklerinde duracak kadar yavaşlamıştı. Aşağıya ilerleyen yol Johnny’nin evine gidiyordu.</p>

  <p class="block_5">“Ne yapıyoruz?”</p>

  <p class="block_5">“Bir şey almam lazım.”</p>

  <p class="block_5">“Sence orada kimse var mıdır?”</p>

  <p class="block_5">“Bilmenin tek bir yolu var.”</p>

  <p class="block_5">Aşağı indiklerinde ev sağlarında kalmıştı. Birkaç odanın birden ışığı yanıyordu. Girişte araç yoktu. Johnny motoru&nbsp;durdurdu. Durgun bir hava hâkimdi. Evde hiç hareket yoktu. “Boş görünüyor.” Johnny inip anahtarıyla kapıyı açmaya çalıştı. “Olmuyor.”</p>

  <p class="block_5">“Doğru anahtar olduğundan emin misin?”</p>

  <p class="block_5">“Johnny tekrar denedi. “Annem kilitleri değiştirmiştir.”</p>

  <p class="block_5">“Neden ki?”</p>

  <p class="block_5">“Holloway yüzünden herhalde.”</p>

  <p class="block_5">“Bu iyi bir şey sanırım, değil mi?”</p>

  <p class="block_5">“Eğer düşündüğüm gibiyse, evet,”</p>

  <p class="block_5">“Yani...” Jack etrafına bakınırken Johnny cama bir taş fırlattı. “Tanrım, Johnny! Ne yapıyorsun? Bir haber verseydin keşke.”</p>

  <p class="block_5">“Pardon.”</p>

  <p class="block_5">“İnsan kendi evinin camını niye kırar ki?”</p>

  <p class="block_5">Johnny dönüp ona baktı. Sesi çok gergindi. “Anlamıyor musun?” dedi yolda geldikleri yönü işaret ederek. “Polisler Steve’in evinden kaçtığımı biliyor. Sosyal Hizmetler’e&nbsp;kesin haber vermişlerdir. Beni nasıl bir yere tıkacaklarını&nbsp;düşünmek bile istemiyorum. Dört duvar arasına hapsedecekler, ondan sonra bittim.”</p>

  <p class="block_5">“Ne dedin?” Jack sarhoştu.</p>

  <p class="block_5">Johnny onu omzundan yakaladı. “Onu bulmak için son şansım bu. Ken’in evinin camı falan umurumda mı sanıyorsun? Steve’in kamyoneti falan, hiçbiri umurumda değil.”&nbsp;Johnny, Jack’in omzunu bıraktığında Jack şöyle bir sendeledi. Johnny, yerden bir dal parçası alıp kırılan camın&nbsp;keskin yerlerini temizledi. Dalla işi bitmişti. Jack’e kimin&nbsp;patron olduğunu göstermek istercesine, “Sen burada bekliyorsun,” dedi. “Dışarıyı gözetle.”</p>

  <p class="block_5">Kırık camdan içeri tırmandı. Tepedeki lambayı yaktı. Her şey yerli yerinde görünüyordu ama farklı bir hava vardı. Bir daha burada olamayacak olması canını yakıyordu&nbsp;ama şimdi bunun sırası değildi. Önce annesinin odasına&nbsp;gidip yatağın yanındaki komodinin çekmecesini açtı. Nakit paraları buldu; nereden baksan iki yüz dolar kadar para.&nbsp;İki yirmilik alıp gerisini bıraktı. Kendi odasına gidip sırt&nbsp;çantasına birkaç giyecek ve bir battaniye tıkıştırdı. Dolabından biri kot, diğeri yün iki mont aldı. Yatağına döndü,&nbsp;<i class="calibre3">Raven Eyaleti Resimli Tarihi</i> adlı kitabını aradı. Cerrah ve&nbsp;Özgürlük Savunucusu Johnny Peddleton Merrimon’un anlatıldığı sayfa açık bir şekilde duruyordu. Bir an için adaşının resmine dokundu ve sonra hemen sayfayı çevirdi.&nbsp;Kaim harflerle şöyle yazıyordu; “Bir Özgürlük Hikayesi:</p>

  <p class="block_5">Raven Eyaleti’nde özgürlüğüne kavuşan ilk köle.” Isaac Freemantle’ın hikayesini anlatıyordu ve bir de harita vardı.&nbsp;Haritada nehir ve kıyısından geçen yol görünüyordu.&nbsp;Johnny kitabı toparlayıp kapattı ve çantasına attı.&nbsp;Tabancayı da en üste koydu.</p>

  <p class="block_5">Mutfakta birkaç konserve ve fındık ezmesi buldu. Bir de büyük el feneri ile bir kutu kibrit. Buzdolabından, kalan ekmeği ve iki şişe sodayı da aldı. Bir an durup annesine bir&nbsp;not bırakmayı düşündü ama sonra vazgeçti. Neler planladığını bilse daha çok endişe edecekti. Dışarı çıktı ve yün ceketi&nbsp;Jack’e fırlattı. “Al şunu.” Johnny de kot ceketi üzerine geçirdi. Jack ayılmaya başlamıştı. Donuk bakışlarından, yüzündeki çaresiz ifadeden ve gecenin karanlığında boylu boyunca&nbsp;uzanan yola bakışından belli oluyordu. “Gelmek zorunda değilsin,” dedi Johnny. “Ben tek başıma hallederim.”</p>

  <p class="block_5">“Johnny, bak, henüz ne yaptığını bile bilmiyorum.” Johnny evin arkasındaki derin ağaçlığa doğru baktı.&nbsp;Çantasında ağırlığını hissedebildiği silahı düşündü. “Ayıldığında anlatacağım. Eğer hâlâ gelmek istiyorsan gelirsin.”</p>

  <p class="block_5">“Şimdi nereye?”</p>

  <p class="block_5">“Kamp kuracağım.”</p>

  <p class="block_5">Jack hâlâ boş gözlerle bakıyordu, Johnny elini omzuna koydu. Gözleri pırıl pırıl, dudakları incecik bir çizgi olmuştu. “Bunu bir maceraymış gibi düşün.”</p>

  <p class="block_">&nbsp;</p>

  <h1 class="block_7" id="toc_id_33"><span class="text_"><br class="calibre1" id="calibre_pb_32" /></span></h1>
</body>
</html>
