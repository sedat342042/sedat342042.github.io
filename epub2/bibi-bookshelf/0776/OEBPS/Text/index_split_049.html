<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_49"><span class="text_" id="id_KIRK_SEKIZINCI_BOLUM">KIRK SEKİZİNCİ BÖLÜM</span></h1>

  <p class="block_5">Memur Taylor ilk önce Ken Holloway’in ofisine gitti. Şehir merkezinden geçip Holloway’in ofis binasının önündeki büyük araç parkına girdi. Yavaşça hareket edip üzerinde altın&nbsp;harfler olan Escalade’i aradı, bulamadı. Polis arabasını binanın önüne park eden Taylor kemerini kontrol edip büyük&nbsp;cam kapıdan içeri girdi. Kemerin kalçasındaki duruşundan&nbsp;hoşlanıyordu. Ciddi metal... Ağır iş görecek ekipmanlar. Taylor polis olmayı da, rozetle gelen otoriteyi de seviyordu. Asla&nbsp;buruşmayan mavi üniforma... Hızlı araç sürmekten de, kötü&nbsp;insanları tutuklamaktan da hoşlanıyordu.</p>

  <p class="block_5">Ayakkabıları cilalanmış mermer zeminde ufak gıcırtılar çıkartıyordu.</p>

  <p class="block_5">Resepsiyon masasının öteki tarafında bir kadın oturuyordu ve Taylor kapıdan geçip de büyük boşluk boyunca yürürken bakışlarını üzerinde hissetti. Zengin kıyafetler&nbsp;içindeki genç kadının yargılayıcı bakışları ve kendini üstün&nbsp;gören bir konuşma şekli vardı. “Evet?” dediği anda Taylor&nbsp;kadından nefret etti.</p>

  <p class="block_5">“Buraya Ken Holloway’le görüşmek için geldim.” Söylediğimi bir daha tekrar ettirme havası taşıyan polis tonlamasıyla konuşmuştu.</p>

  <p class="block_5">Resepsiyon görevlisi tek kaşını kaldırdı. “Hangi konuyla alakalı olarak?”</p>

  <p class="block_5">“Onu görmek istememle alakalı olarak.”</p>

  <p class="block_5">“Anlıyorum.” Dudaklarını ısırdı. “Bay Holloway bugün burada değil.”</p>

  <p class="block_5">Taylor not defterini çıkartıp yazmaya başladı. “İsminiz?” İnsanlar not defteri ve kalemden nefret ederdi. Polis tarafından kayıt altına alınmaktan hoşlanmazlardı.&nbsp;Görevli isteksiz bir şekilde ismini söyleyince Taylor notunu düştü. “Bay Holloway’in içeride olmadığını mı söylüyorsunuz?”</p>

  <p class="block_5">“Evet. Yani, hayır. Burada değil.”</p>

  <p class="block_5">Görevli boyun eğmişse de Taylor otoritesini kullanırken gülümsemedi. Çok az konuştu ve yüzüne hiçbir ifade takınmadı. “Bay Holloway’i en son ne zaman gördünüz?”</p>

  <p class="block_5">“Dün bir ara çıktı ve bir daha da gelmedi.”</p>

  <p class="block_5">“Binadaki diğerleri bu dediklerinizi doğrulayacaklar mıdır?”</p>

  <p class="block_5">“Öyle inanıyorum.”</p>

  <p class="block_5">Taylor girişi dikkatle inceledi: Sanat eserleri, tabelalar, asansör. Masaya bir kart bıraktı. “Bay Holloway geldiğinde&nbsp;lütfen bu numarayı aramasını sağlayın.”</p>

  <p class="block_5">“Peki, hanımefendi.”</p>

  <p class="block_5">Taylor göz temasını sürdürdü, sonra tek eli vinil kemerde yavaş ve düzenli adımlarla girdiği yerden dışarı çıktı. Arabaya bindiğinde bilgisayardan Ken Holloway adına kayıtlı araçların listesini aldı. Escalade’e ek olarak Porsche&nbsp;911, Land Cruiser ve bir de Harley Davidson vardı. Taylor&nbsp;otoparka bir kere daha göz attı ama bunların hiçbirini göremedi. Resepsiyon görevlisinin isminin yanına bir not düştü:&nbsp;Muhtemelen doğruyu söylüyor.</p>

  <p class="block_5">Holloway’in evi kasabanın zengin kısmındaki büyük golf sahasının içindeydi. Buraya özel bir yoldan gidiliyor, taş ve&nbsp;sarmaşıktan yapılmış saray gibi bir kulüp evinin etrafından&nbsp;dolanmak gerekiyordu. Bu sokaktaki evlerin hiçbiri iki milyon dolardan ucuz değildi ve Holloway’inki en büyük evdi;&nbsp;dört dönümlük bir arazinin ortasındaydı. Evin önündeki yolun üzerinde, elinde fener tutan ve cömertçe gülümseyen özel&nbsp;kıyafetler giymiş kulüp üyesi bir erkek heykelinin yanından&nbsp;geçti.</p>

  <p class="block_5">Taylor aracından inip uzun merdivenli geniş verandaya doğru yürüdü. Giriş kapısı açıktı. İlk başta sessizlik içinde&nbsp;öten kuşları duydu fakat sonra uzaklardan bir ağlama sesi&nbsp;geldi.</p>

  <p class="block_5">Bir kadın.</p>

  <p class="block_5">İçeride.</p>

  <p class="block_5">Taylor’ın eli silahının kabzasına indi. Deri kilidi açıp bir adımını attı. Girişte, piyanodan arta kalanların yanında yerde&nbsp;duran bir balta gördü. Kesici kısmı kıymık içindeydi. Darbeler klavyeyi parçalamış, fildişi tuşlardan biri halının üzerine&nbsp;kadar fırlamıştı. Geri kalan her şey mükemmel görünüyordu.</p>

  <p class="block_5">Taylor telsizin tuşuna bastı, bulunduğu yeri söyleyip destek istedi. Sonra silahını çekti, kendini tanıttı ve eşikten içeri girdi. Likör kokusu aldı. Sehpanın üzerinde açık şişeler duruyordu. Biri boşalmış, diğeriyse yarıya kadar gelmişti.</p>

  <p class="block_5">Ağlama sesi evin derinliklerinden geliyordu. Ağlayan kişi muhtemelen mutfaktaydı. Ya da yatak odasında. Taylor kemer biçimli kapıdan geçip oturma odasına girdi.</p>

  <p class="block_5">Sağa dönünce kanepenin üzerinde bir ayna gördü. Kokain gibi görünen beyaz bir madde düzenli sıralar haline sokulmuştu.</p>

  <p class="block_5">Piyanonun merkezindeki kablolar etrafa saçılmıştı. Kadını oturma odasının öteki tarafındaki kısa holde buldu. Muhtemelen on dokuz yaşında, esmer tenli, yapay sarı&nbsp;saçlı ve mükemmel cilde sahip genç bir kızdı. Dişleri çarpık fakat bembeyaz, elleri kaba ve kırmızıydı. Yere oturmuş ağlıyordu. Taylor kızın gözlerinin masmavi olduğunu&nbsp;gördü. “O hiçbir şey yapmadı. Bir şeyim yok.” Kızın aşağı&nbsp;doğu aksam vardı. Taylor fakir kum tepelerinde büyümüştü&nbsp;ve onun gibi düzinelerce kız tanımıştı. Eğitimsiz, güzel ve&nbsp;daha iyi bir yer bulmak için çaresizce çırpınan...</p>

  <p class="block_5">“Ayağa kalkabilir misin?” Taylor elini uzattı. Kız hizmetçi üniforması giyiyordu. Sağ omzu yırtılmış ve gömleğinin düğmeleri kopmuştu. Tek yanağı kıpkırmızı kesilmişti ve kolunun yumuşak kısmında öfkeli parmaklardan kalan izler vardı. “Tek başına mısın?”</p>

  <p class="block_5">Kız cevap vermedi.</p>

  <p class="block_5">“Bunu sana Ken Holloway mi yaptı?”</p>

  <p class="block_5">Kız başını evet anlamında salladı. “Bana Katherine dedi. Benim adım bu değil.”</p>

  <p class="block_5">“Adın ne peki?”</p>

  <p class="block_5">“Janee. İki ‘E’ ile yazılıyor.”</p>

  <p class="block_5">“Tamam, Janee. İyi olacaksın ama bana burada neler olduğunu anlatman gerekiyor.” Taylor yırtılan elbiseye, kopan düğmelere baktı. Sesi kibar çıkıyordu. “Sana tecavüz mü etti?”</p>

  <p class="block_5">“Hayır.”</p>

  <p class="block_5">Bunu söyleyiş şeklinde garip bir tını vardı. Tereddüt. Kurnazlık. “Bay Holloway ile ilişkin var mı?”</p>

  <p class="block_5">“Ne demek istediniz?</p>

  <p class="block_5">Taylor cevap vermeyince Janee başıyla onayladı. “Bazen. Çok kibar olabiliyor, bilirsiniz. O, şey, çok zengin.”</p>

  <p class="block_5">“Onunla cinsel ilişkiye girdin mi?”</p>

  <p class="block_5">Başını evet anlamında sallayıp tekrar ağlamaya başladı. “Sana saldırdı mı?”</p>

  <p class="block_5">“Sonrasında saldırdı,” dedi kız.</p>

  <p class="block_5">“Devam et.”</p>

  <p class="block_5">“Bazen bana hoş şeyler veriyordu. Çok hoş şeyler de söylüyordu.” Burnunu çekti. “Ne demek istediğimi anladınız mı? Bir centilmen gibi.” Başını sallayıp tek gözünü&nbsp;sildi. “Bana başkasının ismiyle seslendiğini ona söylememeliydim. Bana inanmadığını söyledi ama onu o şekilde&nbsp;yakalamamdan hoşlanmamıştı. Bilmemi istemiyordu.”</p>

  <p class="block_5">“Sana Katherine dedi. Soyadı kullandı mı peki?”</p>

  <p class="block_5">“Duyduğum kadarıyla kullanmadı. Piyanoyu gördünüz&nbsp;mü?”</p>

  <p class="block_5">“Evet.”</p>

  <p class="block_5">“O kadar çılgına döndü işte. İsmi duyunca şalteri attı. Birisine söylersem sıradakinin ben olacağımı söyledi.” Dudaklarını sıktı ve boyanmış sarı saçları gözlerinin önüne&nbsp;düştü. “Bir keresinde bana iPod vermişti.”</p>

  <p class="block_5">“Janee...”</p>

  <p class="block_5">“O çok kötü birisi.”</p>

  <p class="block_">&nbsp;</p>

  <h1 class="block_4" id="toc_id_50"><br class="calibre1" id="calibre_pb_49" /></h1>
</body>
</html>
