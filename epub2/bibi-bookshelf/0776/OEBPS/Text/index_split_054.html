<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_54"><span class="text_" id="id_ELLI_UCUNCU_BOLUM">ELLİ ÜÇÜNCÜ BÖLÜM</span></h1>

  <p class="block_5">Johnny ormana adımını atar atmaz aniden tükendiğini hissetti. İlk başta kararlıydı ve odaklanmıştı. Derken Jack de ambarla birlikte gözden kaybolunca kendini aç, bitkin ve&nbsp;garip bir şekilde dikkati dağılmış bir halde buldu. Beklemediği yerlerde viraj yapan patikadan gitti, düz olması gereken yokuşlardan çıktı. Doğru patikayı takip ediyordu fakat&nbsp;yanlış yerden gidiyormuş gibi geliyordu. Önce sıcak bastı&nbsp;sonra da üşüdü. Ağaç dalları etrafta sallanırken dere hızla&nbsp;akıyordu. Çamurda iki kere kaydı, suyun kenarına gelince&nbsp;eğildi, avuçlarına aldığı suyu yüzüne çarptı.</p>

  <p class="block_5">Eğildiğinde daha iyi hissediyordu.</p>

  <p class="block_5">Ağaçların ardında evinin kirli boyası göz kırpmaktaydı.</p>

  <p class="block_">&nbsp;</p>

  <p class="block_5">Dedektif Hunt telefonu çaldığında yokuşun yarısını tırmanmıştı. Arayan Memur Taylor’dı. Yürürken konuşmaya başladılar. Memur, Ken Holloway’i anlattı: Piyanoya verdiği hasarı, temizlikçi kızı fiziksel taciz edişini. “O, Johnny’nin&nbsp;taşla vurduğu piyano, haksız mıyım?”</p>

  <p class="block_5">“Evet.”</p>

  <p class="block_5">“Şey, artık harap olmuş durumda.”</p>

  <p class="block_5">Hunt zor nefes alıyordu. Basık ve nemli hava ciğerlerine baskı yapıyordu. “Temizlikçi kızın durumu nasıl? Ağır yaralanmış mı?”</p>

  <p class="block_5">“Hayır,” Dedektif Taylor. “Bu bir mucize. Burayı görmelisin.”</p>

  <p class="block_5">“Kötü mü?”</p>

  <p class="block_5">“Adam sınırı iyice aşmış. Alkol ve muhtemelen kokain. Temizlikçi kıza Katherine demiş.”</p>

  <p class="block_5">“Ve?”</p>

  <p class="block_5">“Kızın adı bu değil.”</p>

  <p class="block_5">“Ah, kahretsin.”</p>

  <p class="block_5">“Aynen.”</p>

  <p class="block_5">“Saldırı suçlaması yapıp derhal telsizle tüm birimlere haber ver. Başkasına zarar vermeden yakalayalım. Ve bana&nbsp;bir iyilik yap. Katherine Merrimon’u arayıp evden ayrılmasını söyle. Merkeze gitsin. Onunla orada buluşurum. Konuşmam gerektiğini ve çok önemli olduğunu söyle.”</p>

  <p class="block_5">“Bir de o var.”</p>

  <p class="block_5">“Ne?”</p>

  <p class="block_5">“Çoktan denedim.”</p>

  <p class="block_5">Hunt kötü haberin geldiğini hissetti.</p>

  <p class="block_5">“Ev telefonuna cevap veren yok.”</p>

  <p class="block_">&nbsp;</p>

  <p class="block_5">Johnny ağaçların arasından sıyrılıp arka bahçede duran teneke çatı kaplamasının üzerine atladı. Ayağının altında sallanan metal o kadar sıcaktı ki Johnny’nin ayakkabılarının kauçuk tabanından bile hissedilebiliyordu. Toprağa adım attığında metal&nbsp;çatı ses çıkarttı. Evin arka kısmına yaklaşan Johnny pencereleri kontrol etti. Odası boştu, camı kilitliydi. Annesinin odası&nbsp;da aynı durumdaydı. Karanlıktı ve yatak karışık çarşaf yığını&nbsp;gibi duruyordu. Açık kapıdan gölgeler içinde eskimiş alçı panel holü gördü. Evin köşesinden dönüp ön tarafa geçti.</p>

  <p class="block_5">Ken’in Escalade’i bahçede duruyordu. Bahçe yolunda değil, tam olarak bahçenin ortasında duruyordu. Sıra halinde duran çalıları ezip bahçedeki tek ağaca bindirmişti. Ön çamurluk hasar görmüştü ve aracın yan tarafında yarım metrelik derin bir çizik vardı. Sürücü kapısı ardına kadar açıktı ve&nbsp;sağ tekerlek verandanın ilk basamağına dokunuyordu.&nbsp;Johnny elini kaputa koydu. Hâlâ sıcaktı.</p>

  <p class="block_5">Ev tamamıyla kapalıydı fakat yine de çığlığı yeterince net bir şekilde duydu.</p>

  <p class="block_5">Annesi.</p>

  <p class="block_5">Johnny basamakları ikişer ikişer çıktı.</p>

  <p class="block_">&nbsp;</p>

  <p class="block_5">Jack’in sağlam eli kabzada, ufak eli ise namludaydı. Yerde yatan, uykusunda yer değiştiren ve ciğerleri inip kalkarken&nbsp;her nefes alışında mırıldanan Freemantle’a bakıyordu. Durağan sıcak havada koyu bir yığındı.</p>

  <p class="block_5">Kargalardan korkan bir katil.</p>

  <p class="block_5">Rüyasında konuşan bir deli.</p>

  <p class="block_5">Tanrı biliyor.</p>

  <p class="block_5">Rüyasında bile bunu söylemeyi kesmemişti.</p>

  <p class="block_5">Jack sıcak çeliği yanağına bastırdı. Johnny neredeydi? Neden geri gelmemişti?</p>

  <p class="block_5">Tanrı biliyor.</p>

  <p class="block_5">Bunu söylemeyi bir türlü kesmiyordu.</p>

  <p class="block_">&nbsp;</p>

  <p class="block_5">Johnny kapı koluna dokunduğu anda kapı içeriden hızla açıldı. Güç beklenmedik ve çok fazlaydı. Johnny ister istemez içeri adım alıp eve girmiş bulundu. Annesi yerdeydi ve elleri arkasından telle bağlanmıştı. Annesi adını haykırdığında Holloway Johnny’nin boğazına yapıştı. Adamın&nbsp;büyük elleri ve iri parmakları vardı. Johnny nefes alamıyor,&nbsp;konuşamıyordu.</p>

  <p class="block_5">Holloway tekme atarak kapıyı kapattıktan sonra Johnny’i sürüyerek odanın ortasına getirdi. Johnny parmaklarla boğuşurken yüzüne sıcaklık bastı ve gözlerinde basınç oluştu.&nbsp;Annesi yine ismini haykırdı. Adam onu yukarı kaldırınca&nbsp;Johnny yüzündeki nefreti gördü. “Şimdi seni yakaladım&nbsp;ufak pislik.”</p>

  <p class="block_5">Koca eli geriye çekilip Johnny’e vurunca çocuğun dünyası karardı. Görüşü yerine geldiğinde Holloway çocuğu yere bıraktı. Johnny yerde bir tur dönünce halıyı ve adamın&nbsp;parlayan tertemiz ayakkabılarını gördü.</p>

  <p class="block_5">Annesi tekrar çığlık attı.</p>

  <p class="block_">&nbsp;</p>

  <p class="block_8">Levi nehrin kıyısında duruyordu. Anneciği yeni yanmıştı, mezarının toprağı hâlâ tırnaklarının ve avuç içindeki derin izlerin arasındaydı. Terden sırılsıklam kalmıştı. Kazmaktan ve kederden sıcaklamıştı... yüzündeki sargı bezlerinin altındaki&nbsp;yanıklardan sıcaklamıştı... Bir önceki gün kasabaya yürümüş&nbsp;ve mezarının başına dikeceği taşın siparişini vermişti.</p>

  <p class="block_8">Creola Freemantle, yazacaktı.</p>

  <p class="block_8">Tanrı Ruhundaki Güzelliği Biliyor.</p>

  <p class="block_8">Levi ellerindeki toprağı inceledi. Bu, Tanrı’nın toprağıydı. Kara ve zengin... Gizli Gölgeliğin toprağı. Aile toprağı. Ellerini ovuşturup suya adımını attı. Su önce dizlerine, sonra da göğsüne yükseldi.</p>

  <p class="block_8">“Tanrı biliyor, “ dedi.</p>

  <p class="block_8">Sonra su onu iyice içine çekti.</p>

  <p class="block_">&nbsp;</p>

  <p class="block_5">Levi ahırın içinde doğruldu. Suratına çevrili silahı tutan çocuk çok korkmuştu. Ufaklık tanıdık geliyordu fakat Levi iyi göremiyordu. Dünya bulanıktı ve yamuk yumuktu.</p>

  <p class="block_5">Levi nerede olduğunu bilmiyordu fakat değişimin geldiğinin farkındaydı. Üzerinde havanın toplandığını ve serinliğin aşağıya bastırdığını hissedebiliyordu. Derken ses tüm zihnini doldurdu. Tek bir şey daha, dediği anda Levi’nin&nbsp;dişleri karanlığın içinde parıldadı.</p>

  <p class="block_5">Tamamen ayağa kalktı. Acı artık ona pek uzaktı.</p>

  <p class="block_5">Acı bir anıya dönüşmüştü.</p>

  <p class="block_">&nbsp;</p>

  <p class="block_5">Jack ayağını yerde sürüye sürüye sırtı duvara değene kadar geri gitti. Adamın gözlerinde çılgın bir ışık yanmıştı ve Jack’in düşündüğü tek şey Freemantle’ın iki kişiyi öldürdüğüydü. Kanın boya gibi her yerde olduğunu söylemişti&nbsp;Johnny.</p>

  <p class="block_5">Boya gibi.</p>

  <p class="block_5">Jack silahı düz tutuyor fakat titremesine engel olamıyordu. Elinde değildi. Artık kendi duasını etmeye başlamıştı: Onu öldürmeme sebep olma, onu öldürmeme sebep olma...</p>

  <p class="block_5">Ama Freemantle onu incitecek hiçbir hareket yapmadı. “Şu iki ağacın arasındaki büyük kayanın arkasında.” Kelimeler ağır ve yavaş çıkıyordu. “Dereyi geçtiğinde karşına&nbsp;çıkar.” Kırmızıya dönen fil dişi rengi gözlerini açtı, topallayarak dışarı çıkmadan önce kapıya sırtını verip Jack’e döndü ve son bir şey daha söyledi.</p>

  <p class="block_5">Jack dakikalar boyunca kıpırdayamadı. Doğru düzgün düşünemeyecek kadar korkmuştu. Dışarı çıkabildiğinde&nbsp;Freemantle ormanlık alana varmıştı bile. Yaralıydı, yalpalayarak yürüyordu ve gömlek ya da ayakkabı giymiyordu.&nbsp;Kan ve pislikle kaplı derisinin altındaki kaslar seğiriyordu.&nbsp;Tek eli mahvolacak seviyede şişmişti ve yanındaki yaradan&nbsp;on beş santim uzunluğunda siyah renk tahta parçası çıkıyordu. Fakat Freemantle bu duruma aldırmıyordu. Geriye&nbsp;dönüp başını kaldırdı. İyi gözü doğrudan yukarı bakıyordu.&nbsp;Jack adamın bakışlarını izleyince donakaldı.</p>

  <p class="block_5">Güneş kusursuz bir şekilde gökyüzünde parlıyordu.</p>

  <p class="block_5">Ambarın çatısı ise kara kargalarla doluydu.</p>

  <p class="block_">&nbsp;</p>

  <p class="block_5">Yağlı deri vücuduna çarptığında annesinin sesi hâlâ Johnny’nin kulaklarında çınlıyordu. Holloway’in ayağını&nbsp;önce kuyruk sokumunda, sonra da kolunda hissetti. Johnny&nbsp;top gibi kıvrılıp kendini korumaya çalıştı fakat adam tekme&nbsp;atmaya devam ediyor, bir yandan da konuşuyordu: “Kimse&nbsp;Ken Holloway’le uğraşamaz.”</p>

  <p class="block_5">Johnny’i saçından yakaladı.</p>

  <p class="block_5">“Bir yere ayrılayım deme.”</p>

  <p class="block_5">Johnny’i yere attı, sonra da koridordan kaybolarak Johnny’nin odasına girdi. Ağır bir şeyin yerde sürünme sesi&nbsp;duyuldu. Geri geldiğinde Johnny’nin yatağın altında sakladığı kurşun boruyu elinde tutuyordu.</p>

  <p class="block_5">“Bunu bilmediğimi mi sanıyordun? Burası benim evim.” Kurşun boruyla Johnny’nin bacağının etli kısmına vurdu.&nbsp;”Benim evim,” diye tekrarladı. “Kimse benim evimde bana&nbsp;rahatsızlık veremez.”</p>

  <p class="block_5">Ken doğruldu, Johnny ise sadece izledi. Adam odayı geçti, gümüş koli bandını eline aldı, yirmi beş santim koparttı. Johnny’nin annesini saçından yakaladı. Bandı ağzına&nbsp;takarken kadın karşı koymaya çalışmıştı. “Bunu bir hafta&nbsp;önce yapmalıydım,” dedi. Sonra kadını görmezden geldi.&nbsp;Ayna televizyonun üzerine konulmuştu. Ken rulo yaptığı kağıt parayı eline aldı, burun deliğine soktu ve aynanın&nbsp;üzerindeki iki çizgiyi içine çekti. Geri döndüğünde gözleri&nbsp;kocaman açılmıştı ve simsiyahtı.</p>

  <p class="block_5">“Şimdi baban nerede?”</p>

  <p class="block_5">Holloway elinde boruyu tutarak odayı geçerken Johnny önce kaval kemiğine sonra da diz kapağına tekme attı.</p>

  <p class="block_5">Ken boruyu kaldırdığında annesi çırpınmaya başladı.</p>

  <p class="block_5">Johnny çığlık attı.</p>

  <p class="block_5">Ve o anda kapı patladı. Geriye çarpan kapının menteşeleri çıktı ve Freemantle kapıyı tamamen doldurdu. Sarı gözleri kıpkırmızı kesilmişti, zor nefes alıyordu ve omuzları öyle genişti ki kapının iki tarafına da sürtüyordu. Havada&nbsp;duran boruya baktı ve eşikten içeri adımını attı. Holloway&nbsp;gölgeler içinde küçüldü, geriye adım attı ve mükemmel&nbsp;ayakkabısı Johnny’nin kaburgasına dokundu.</p>

  <p class="block_5">Freemantle içeri girince kokusu odayı doldurdu. Adımlarında tereddüt de yoktu topallama da. “Ufaklıklar bize verilen hediyelerdir,” dedi ve dev adam üzerine gelirken&nbsp;Holloway boruyu salladı. Ama Ken ne kadar uzun boylu&nbsp;olursa olsun Freemantle’ın yanında çocuk kadar kalıyordu.</p>

  <p class="block_5">Tıpkı ufak bir çocuk gibi...</p>

  <p class="block_5">Freemantle tek eliyle boruyu kaptı, eliyle çevirdi, elinin tersiyle getirip dört kiloluk kurşunu Holloway’in boğazına indirdi. Holloway bir kere sendeledikten sonra Johnny’nin yanında dizleri üzerine düştü. Elleri boğazındaydı ve yere&nbsp;düştüğünde gözleri Johnny’nin gözlerinden birkaç santim&nbsp;uzaktaydı. Johnny adamın güçlükle nefes aldığını görebiliyordu. Bunun nasıl bir his olduğunu biliyordu. Holloway’in&nbsp;gözlerinde farkındalığın, kesinliğin ve dehşetin yükselişini&nbsp;izledi. Holloway mahvolan boğazını tırmaladı. Topuklarını&nbsp;duvara ve yere vurdu, sonra da hareketsiz kaldı. Gözlerinden son ışık da çekildiğinde geriye bir gölge, bir kıpırdama,&nbsp;birbirine çarpan kanat seslerinin yankısı kaldı.</p>

  <p class="block_">&nbsp;</p>

  <h1 class="block_4" id="toc_id_55"><br class="calibre1" id="calibre_pb_54" /></h1>
</body>
</html>
