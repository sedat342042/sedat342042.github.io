<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_62">ALTMIŞ BİRİNCİ BÖLÜM</h1>

  <p class="block_5">Johnny yedi saat uyudu, bir şeyler atıştırmak için uyandıktan sonra tekrar yatağa girdi. Bir keresinde annesini Hunt’la konuşurken duydu fakat rüya gibi geliyordu. Öfkeli sesler&nbsp;ve kırılan bir şeylerin gürültüsünü duydu. Alyssa ve Hunt’ın&nbsp;oğlu hakkında konuşuyorlardı.</p>

  <p class="block_5">“Ne diyebileceğimi bilemiyorum, Katherine.”</p>

  <p class="block_5">Konuşan Hunt’tı.</p>

  <p class="block_5">Uzun bir sessizlik... “Yürümem gerek”.</p>

  <p class="block_5">“Katherine...”</p>

  <p class="block_5">“Johnny ile kalır mısın?”</p>

  <p class="block_5">Kapı kapandığında Johnny uyandı. Hunt hâlâ pencerede Katherine’in gidişini izliyordu. Johnny uyanınca rüya netleşmeye başladı. “Ailen gerçekten de Gerald ile arabanın&nbsp;içinde miymiş?”</p>

  <p class="block_5">“Duydun mu?”</p>

  <p class="block_5">“Bu doğru mu?”</p>

  <p class="block_5">“Ailen direksiyon başında değilmiş.”</p>

  <p class="block_5">“Ama neler olduğunu bildiği halde söylemedi.”</p>

  <p class="block_5">“Gerald’ın babası bir polisti ve Ailen de oldukça korkmuştu. Oğlum için bahane uydurmaya çalışmıyorum, Johnny. Hatalıydı.” Duraksadı. “Gönüllü olarak teslim&nbsp;oldu. Şu anda tutuklu. Ceza alacak. Jack de öyle.”</p>

  <p class="block_5">“Ceza mı alacak? Nasıl?”</p>

  <p class="block_5">“Bu, çocuk mahkemesine kalmış. Ama bir müddet buralardan gidebilirler.”</p>

  <p class="block_5">“Hapse mi?”</p>

  <p class="block_5">“Öyle değil.”</p>

  <p class="block_5">Johnny yataktan çıktı. “Duş alacağım,” dedi.</p>

  <p class="block_5">“Peki, Johnny.”</p>

  <p class="block_5">Su zayıf akıyordu fakat sıcaktı. İki kere yıkandı, dikişlerini kontrol etti. Cildi kırmızı ve pürüzlüydü. Yara izi geçmeyecekti. Saçını annesinin tarağıyla taradı. Johnny çıktığında Hunt hâlâ içerideydi.</p>

  <p class="block_5">“Daha iyisin ya?” diye sordu Hunt.</p>

  <p class="block_5">“Hâlâ gelmedi mi?”</p>

  <p class="block_5">“Benden nefret edip etmediğine karar vermeye çalışıyor.”</p>

  <p class="block_5">Johnny başıyla onayladı. Hunt’ın söylediği yetişkinlerle konuşulacak bir konuydu. “Bir sorum var,” dedi Johnny.</p>

  <p class="block_5">“Evet.”</p>

  <p class="block_5">Hunt yatağın diğer kenarına oturdu. Johnny’nin parmakları uzun süre duşta kalmaktan buruşmuştu. Avuç içinde su toplayan yer patladığı için kızarıklık vardı. “Jack her şeyin&nbsp;bir sebepten ötürü olduğuna inanıyor.”</p>

  <p class="block_5">“Bana Alyssa’yı mı soruyorsun?”</p>

  <p class="block_5">Johnny neyi kastettiğinden pek emin değildi, bu yüzden de omuz silkti. Hunt’ın gerildiğini sonra da sanki bir karara&nbsp;varmış gibi sakinleştiğini hissetti.</p>

  <p class="block_5">“Jarvis’in evinin arkasında yedi ceset bulduk. Çocuk cesetleri. Bunu biliyor muydun?”</p>

  <p class="block_5">“Annem söyledi.”</p>

  <p class="block_5">Hunt bir kere daha tereddüt ettikten sonra kabanının cebinden bir fotoğraf çıkarttı. Meechum’un otopsi fotoğrafıydı. Metal bir masada, göğsünün üstünden çekilmişti.&nbsp;”Jarvis’in evinde gördüğün kişi bu mu?”</p>

  <p class="block_5">Yüzüne ölüm çökmüştü ve neredeyse hiç rengi yoktu fakat Johnny adamı tanıyıp başını evet anlamında salladı.</p>

  <p class="block_5">“Onu neden polis sandın?”</p>

  <p class="block_5">“Kemerine silah ve kelepçe takmıştı. Bu polislerin yaptığı bir şey.”</p>

  <p class="block_5">Hunt fotoğrafı uzaklaştırdı. “Alışveriş merkezinde güvenlik görevlisiymiş. O ve Jarvis Vietnam’da birlikte görev yapmışlar. İkisi de aynı anda onursuz davranışları nedeniyle ordudan atılmış. Bazı söylentiler varmış-”</p>

  <p class="block_5">“Ne tür söylentiler?”</p>

  <p class="block_5">“Kötü türden.”</p>

  <p class="block_5">Johnny omuz silkti. Nasıl olsa bir şekilde öyküyü duyacaktı.</p>

  <p class="block_5">“Dışarıda kötü adamlar var, Johnny. Yollarına çıkmasan şeytani amaçları için çok ama çok kötü şeyler yapmaya devam edeceklerdi.”</p>

  <p class="block_5">“Tiffany’i ben kurtarmadım. Bunu daha önce söylemiştim.”</p>

  <p class="block_5">Hunt pencereden aşağıya baktı. “Jarvis sokakta seninle meşgul olmasa Tiffany dışarı çıkamazdı. Çıksa bile yakalanıp öldürülürdü. Diğerleriyle birlikte ormanda yatıyor olurdu. Jarvis ve Meechum öldürmeye devam ederlerdi. O gün&nbsp;o saatte sokakta olduğun için onları durdurabildik. Bildiğim&nbsp;tek şey bu.”</p>

  <p class="block_5">Johnny Hunt’ın bakışlarını üstünde hissetti fakat başını kaldırmadı.</p>

  <p class="block_5">“Alyssa ölmeseydi sokakta olmayacaktın.” Hunt tek elini Johnny’nin omzuna koydu. “Belki de sebebi budur,&nbsp;Johnny. Belki de diğer çocuklar ölmesin diye Alyssa’nın&nbsp;ölmesi gerekiyordu.”</p>

  <p class="block_5">“Jack, Freemantle’ı Tanrı’nın gönderdiğine inanıyordu.”</p>

  <p class="block_5">“Jack’in sorunları var. Bir çocuğu aşabilecek sorunlar.”</p>

  <p class="block_5">“Tanrı’nın onu korkutmak için kargaları, yaptığı şeyle&nbsp;yüzleşmesi için de Freemantle’ı gönderdiğine inanıyor.”</p>

  <p class="block_5">“Bu konuda hiçbir şey bilmiyorum, Johnny.”</p>

  <p class="block_5">“En son dua ettiğimde Tanrı’dan üç şey istedim. Annemin uyuşturucu kullanmayı bırakmasını, ailemizin evimizde yeniden bir araya gelmesini istedim. Bunlar kabul oldu.”</p>

  <p class="block_5">“İki şey saydın.”</p>

  <p class="block_5">Johnny yukarı baktı. Yüzü mermer gibiydi. “Ken Holloway’in ölmesi için dua etlim. Yavaş ve korkunç bir&nbsp;şekilde ölmesi için dua ettim.” Duraksadı. Siyah gözleri&nbsp;parlıyordu. “Korku içinde ölmesi için dua ettim.”</p>

  <p class="block_5">Hunt ağzını açtı ama bir şey diyemeden Johnny söze girdi. Ken Holloway’in gözlerini ve içindeki ışığın sönüşünü hatırladı. Gözlerindeki karanlığın içinde karga gölgelerinin&nbsp;yükselip kanat çırptığını hatırladı. “Levi Freemantle bana&nbsp;bunu bahsetti,” dedi Johnny. “Bence Tanrı onu bu yüzden&nbsp;gönderdi.”</p>

  <p class="block_5">Hunt oğlunun avukatıyla geç saatte buluşacaktı. Bu yüzden mahkeme binasının yakınında, koca bir blok içerisine inşa edilen nahoş yapılı hapishanenin önünde buldu kendini. Ailen içeride bir yerlerdeydi. Oğlu bu durumla iyi başa&nbsp;çıkmıştı. Babasına olanları anlatırken utanç, pişmanlık ve&nbsp;suçluluktan akan gözyaşları, sonrasında birlikte polis merkezine giderken gösterdiği cesaret.... Hunt’ın oğlunun yüzünü hatırladığı en son hatırası, aralarına demir parmaklıklar kapatılırkenki görüntülerdi.</p>

  <p class="block_5">Motoru durdurup hapishanenin ana kapısına yürüdü. Silahını teslim edip içeri girdi. O gardiyanları, gardiyanlar da onu tanıyordu. Sırtını sıvazladılar, acısını paylaştılar. Sadece bir kişi soğuk bakış atmıştı. “Onu görmem gerek.”</p>

  <p class="block_5">Masanın arkasındaki gardiyan sert yüz hatlarına sahipti fakat yumuşak bir şekilde konuştu. “Buna izin veremeyeceğimi biliyorsun.”</p>

  <p class="block_5">Hunt biliyordu. “Ona bir mesaj iletir misin?”</p>

  <p class="block_5">“Elbette.”</p>

  <p class="block_5">“Burada olduğumu söyler misin?”</p>

  <p class="block_5">Gardiyan geriye yaslandı. “Mesajı almasıyla şahsen ilgileneceğim.”</p>

  <p class="block_5">“Ona şimdi söyle,” dedi Hunt. “Bir ara buraya geldiğimi değil, şu anda burada olduğumu söyle.”</p>

  <p class="block_5">“Bu önemli mi?”</p>

  <p class="block_5">“Arada fark var,” dedi Hunt. “Bekleyeceğim.”</p>

  <p class="block_">&nbsp;</p>

  <p class="block_5">Hunt hapishaneden ayrılıp iki blok ötedeki banka oturdu. Gökyüzünde yıldız yoktu. Ev boş bir kabuk gibiydi. Birkaç dakika sonra telefonu çaldı. Arayan Trenton Moore’du.&nbsp;”Uyandırmadım umarım?” diye sordu.</p>

  <p class="block_5">“Bu konuda pek şansım yok.”</p>

  <p class="block_5">Duraksadı. “Oğlunun başına gelenleri duydum. Üzgünüm.”</p>

  <p class="block_5">“Teşekkürler, doktor. Sağ ol. Beni başka bir sebeple mi&nbsp;aramıştın?”</p>

  <p class="block_5">“Aslında, evet.” Boğazını temizledi ve garip bir şekilde isteksiz görünüyordu. “Eee... Bir dakikan var mı?”</p>

  <p class="block_5">Adli tıp uzmanı hastanenin bodrum katında çalışıyordu. Hunt oraya gitmekten hoşlanmıyordu. Özellikle de geceleri. İçeri giren uzun koridorda tek tük ışık vardı. Beton&nbsp;terlemiş gibi duruyordu. Hunt görüşme odasını, dondurucu&nbsp;bölmeyi, sessiz odaları ve ölüm sessizliğini geçti. Ofisinin&nbsp;kapısını çaldığında Dr. Moore içeride ses kayıt cihazına kayıt yapıyordu. Doktor yukarı bakınca yüzündeki heyecan&nbsp;gözlerden kaçmadı. “Hadi, gir içeri,” dedi. Ufak kasetli ses&nbsp;kaydedicisini masaya koydu, arkasındaki rafta duran kahve&nbsp;demliğine uzandı.</p>

  <p class="block_5">“Kahve ister misin?”</p>

  <p class="block_5">“Elbette. Sade olsun. Teşekkür ederim.”</p>

  <p class="block_5">Kahveyi küçük bardaklara koyup Hunt’a uzattı. “Her şeyden önce,” dedi Moore, “Sana bunları vermeliyim.” Çekmeceden plastik kanıt poşetini alıp masanın üzerine attı. Masaya çarpan şey ağırdı ve poşetin içindeki metal parlıyordu.</p>

  <p class="block_5">Hunt poşeti alınca adli tıp uzmanı tarafından mühürlenip, tarih atılıp imzalandığını gördü. Poşeti avucunda çevirince paslanmaz çelik kovanları olan altı kurşun saydı. “Dur tahmin edeyim, 32 kalibre mi?”</p>

  <p class="block_5">“Bay Freemantle’ın sağ ön cebinden çıktı. Kıyafeti dışında üzerinde sadece bu vardı.”</p>

  <p class="block_5">“Bu bir soruya cevap veriyor.”</p>

  <p class="block_5">“Hangi soruya?”</p>

  <p class="block_5">“Eski bir polisin neden hâlâ nefes aldığı ve daha da önemlisi on üç yaşındaki bir çocuğun neden cinayetten yargılanmadığı sorusuna.” Hunt kanıt poşetini montunun cebine koydu. “Teşekkür ederim.”</p>

  <p class="block_5">“Lafı bile olmaz.” Kahvelerini yudumladıktan sonra sessizlik bozuldu. “Sorulardan bahsetmişken.” Moore sandalyesini ayağa kalkmadan ileri doğru ittirdi. O kadar ufak tefek ve o kadar enerji doluydu ki yerinde zar zor oturuyordu. “Yaptığım işte çok az gizem vardır, dedektif. Cevaplanmamış sorular? Evet, her zaman. Ama gizem olmaz. Maalesef&nbsp;insan bedeni çok tahmin edilebilir bir mekanizmadır. Bir&nbsp;hasarı takip ederseniz sizi bir yerlere, sonuçlara ve sebep&nbsp;sonuç ilişkisine yönlendirir.” Heyecan ve enerji Moore’un&nbsp;gözlerinde yeniden alevlendi. “Şu ana kadar kaç tane otopsi&nbsp;yaptığımdan haberin var mı?”</p>

  <p class="block_5">“Hayır.”</p>

  <p class="block_5">“Benim de yok, ama çok fazla. Yüzlerce. Belki daha fazla. Bir gün oturup ciddi ciddi hepsini saymalıyım.”</p>

  <p class="block_5">Hunt kahvesinden bir yudum daha aldı. Normalde durumdan rahatsız olurdu ama şu anda gideceği bir yer yoktu.</p>

  <p class="block_5">Moore masasının üzerine parmaklarıyla vurdu. “Gizemlere inanır mısın, dedektif?” Hunt ağzını açtı ama Moore elini sallayarak susturdu. “Her gün başa çıktığın türden gizemler değil.” Masaya doğru eğilip elleriyle ufak bir dünya&nbsp;tutuyormuş gibi yaptı. “Büyük gizemler, dedektif. Gerçek&nbsp;olanlar.”</p>

  <p class="block_5">“Ne demek istediğini anladığımdan emin değilim.”</p>

  <p class="block_5">“Sana bir şey göstermek istiyorum.” Moore bir dosya alıp kaldırdı. Odanın diğer tarafına geçip röntgen panosunun tuşuna bastı. Floresan ışıklar göz kırptıktan sonra sabit&nbsp;yanmaya başladılar. “Rapordaki ufak bir notun dışında bundan bahsetmedim.” Gergin bir kahkaha attı. “Sonuçta korumam gereken bir şöhretim var.” Moore çektiği röntgenlerden birini alıp panoya taktı. Hunt insan gövdesinin yapısını&nbsp;tanıdı. Kemikler parlıyor gibi duruyordu. Organlar biçimsiz&nbsp;şekiller halinde görülüyordu. “Levi Freemantle,” dedi Moore. “Yetişkin erkek. Kırk üç yaşında. Aşırı derecede kaslı.&nbsp;Ağır enfeksiyon geçirmiş. Belli belirsiz yetersiz beslenme.&nbsp;Şunu gördün mü?” Resme dokundu. “Onu buradan vurdun.&nbsp;Kurşun buradan girmiş. Çıkış yarası da bu, gördün mü?”</p>

  <p class="block_5">“Onu öldürmek istememiştim.”</p>

  <p class="block_5">“Öldürmedin zaten.”</p>

  <p class="block_5">“Ne demek istiyorsun?”</p>

  <p class="block_5">Moore soruyu duymazdan geldi. “Bu...” Serçe parmağıyla beyaz kaba bir çizginin üzerinden geçti. “Bu bir ağaç dalı. Türünü bilmiyorum. Meşe, akça ağaç... Benim alanım&nbsp;değil. Kurban bir şekilde kendini yaralamış. Dal gevrekmiş&nbsp;ama çürümemiş. Çentikliymiş. Şu keskin köşeleri görüyor&nbsp;musun? Burada ve burada. Sadece resme bakıp söylemek&nbsp;zor ama işaret parmağının iki katı. Başparmağından büyük.&nbsp;Buradan, sağ taraftaki en aşağı kaburganın altından girmiş,&nbsp;sonra açı yapıp karaciğeri boydan boya iki yerden delmiş.&nbsp;Birden fazla organa hasar vermiş ve kalın bağırsakta üç&nbsp;santim kadar yarık açmış.”</p>

  <p class="block_5">“Anlamıyorum.”</p>

  <p class="block_5">“Bu büyük bir travma, dedektif.”</p>

  <p class="block_5">“Peki.”</p>

  <p class="block_5">Moore önce geriye sonra yine ileriye adım attı. İki elini de havaya kaldırınca Hunt adamın hayal kırıklığını hissetti.&nbsp;”Bu ölümcül bir yara. Derhal ameliyat olmazsa ölümcül.&nbsp;Onu vurmandan günler önce ölmesi gerekirdi.” Moore ellerini tekrar kaldırdı. “Bunu açıklayamıyorum.”</p>

  <p class="block_5">Hunt’ın sırtı ürperdi. Hastane üzerine üzerine gelmeye başladı. Moore’un istekli bakışlarını ve gizemlerle ilgili sorularını düşündü. “Bunun bir mucize olduğunu mu söylüyorsun?”</p>

  <p class="block_5">Moore röntgene bakınca ışık yüzünde soğuk bir şekilde parladı. Freemantle’ın yan tarafından giren iki uçlu tahta&nbsp;parçasının üzerine üç parmağını koydu. “Sadece açıklayamadığımı söylüyorum.”</p>

  <p class="block_">&nbsp;</p>

  <h1 class="block_4" id="toc_id_63"><br class="calibre1" id="calibre_pb_62" /></h1>
</body>
</html>
