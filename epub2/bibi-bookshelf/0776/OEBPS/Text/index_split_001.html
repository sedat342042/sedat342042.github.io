<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_3">&nbsp;</p>

  <h1 class="block_4" id="toc_id_1">GİRİŞ</h1>

  <p class="block_5">Asfalt, ülkeyi kara bir yara izi gibi kesiyordu. Hava henüz ısınmamıştı ama şoför sıcaklığın giderek artacağını, ilerideki maviliğe doğru yolu bulanıklaştıracağını biliyordu. Güneş gözlüğünü ayarladı ve dikiz aynasından arkaya&nbsp;baktı. Bu aynadan otobüsün uzunluğunu ve içindeki bütün&nbsp;yolcuları görebiliyordu: Güzel kızları, kalbi kırık erkekleri,&nbsp;sarhoşları ve delileri, kırmızı buruş buruş çocukları olan iri&nbsp;göğüslü kadınları... Şoför belanın kokusunu bir kilometre&nbsp;öteden alabilir, kimin iyi olduğunu kimin ise bir şeylerden&nbsp;kaçtığını anlayabilirdi.</p>

  <p class="block_5">Şoför, çocuğa baktı.</p>

  <p class="block_5">Çocuk kaçanlara benziyordu.</p>

  <p class="block_5">Burnunun derisi soyuluyordu ama bronzlaşmış cildinin altından uykusuzluğun, yetersiz beslenmenin ya da her ikisinin birden sebep olduğu solgunluğu görebiliyordu. Çene&nbsp;kemikleri sert çıkıntı yapıyor, derisi gerildikçe geriliyordu.&nbsp;Siyah saçları olan onlu yaşlardaki genç bir çocuktu. Saçları,&nbsp;sanki kendisi kesmiş gibi karmaşık ve şekilsizdi. Gömleğinin yakası ve kot pantolonunun dizleri yıpranmış görünüyordu. Ayakkabıları henüz öyle değilse bile parçalanmaya&nbsp;yakındı. Kucağında mavi bir sırt çantası vardı ve bir zamanlar içinde ne varsa, geriye pek fazlası kalmamıştı.</p>

  <p class="block_5">Güzel bir çocuktu fakat şoförün asıl dikkatini çeken gözleriydi. Etrafındaki insanların varlığından aşırı derecede haberdarmış gibi sürekli hareket eden simsiyah, iri gözler... Kuzey Carolina’nın kum tepelerinde güneşli bir gün, külüstür bir otobüsün içinde yolculuk eden bir dolu insan...&nbsp;Üç beş gezgin işçi, bir zamanlar orduda hizmet etmiş gibi&nbsp;görünen birkaç kavgacı tip, bir iki aile, birkaç ihtiyar ve&nbsp;arka tarafta takılan bir çift dövmeli genç.</p>

  <p class="block_5">Çocuğun gözleri en çok sıranın çaprazındaki yağlı saçlı, kırışık bir takım elbise ve eskimiş ayakkabı giyen satış elemanı kılıklı adama kayıyordu. Bir de elinde yıpranmış&nbsp;bir İncil ve bacaklarının arasında da gazlı içecek tutan bir&nbsp;siyahi vardı. O da sürekli olarak çocukla göz göze geliyordu. Çocuğun arkasında yamalı bir elbise giyen yaşlı bir kadın vardı. Soru sormak için öne eğildiğinde çocuk başını iki&nbsp;yana sallayıp dikkatle cevap verdi.</p>

  <p class="block_5">Hayır, hanımefendi.</p>

  <p class="block_5">Çocuğun sözleri duman etkisi yaptı, yaşlı kadın kendini geri çekip kalın, mavi damarlı parmaklarıyla gözlüğünün&nbsp;zincirlerine dokundu. Camdan dışarı doğru bakmaya başladı.&nbsp;Gözlerinin içi parlıyordu, ta ki yolun kenarında dizili çam&nbsp;ağaçları otobüs ilerledikçe gözlüğünün camına gölge düşürünceye dek. Aynı parçalı görüntü otobüsü de doldurunca şoför kırışık takım elbiseli adama baktı. Soluk cildi, akşamdan&nbsp;kalma teri, alışılmadık derecede ufak gözleri vardı ve şoförün&nbsp;sinirine dokunacak kadar da gergin hareketler sergiliyordu.&nbsp;Bacak bacak üstüne atıp sonra ayaklarını indiriyor, öne eğilip&nbsp;sonra gerisin geriye yaslanıyordu. Parmaklarıyla dizlerinin&nbsp;üzerine vuruyor, bakışları çocuğa kayınca da sık sık yutkunuyordu. Sonra bakışlarını kaçırıyor, amaçsızca başkalarının&nbsp;üzerinde gezdiriyor, sonra yeniden ona çeviriyordu.</p>

  <p class="block_5">Şoförün yorgun bir hali vardı fakat yine de otobüsünde işlerin yolunda gitmemesi durumunda sesini çıkarmayacak&nbsp;birine benzemiyordu. Alkoliklere, uçarılık yapıp yüksek&nbsp;sesle konuşanlara tahammülü yok gibi görünüyordu. Elli&nbsp;yıl önce doğduğunda hangi özellikle donatılmışsa o şekildeydi ve bunu değiştirmek için bir sebep göremiyordu. Bu&nbsp;yüzden gözlerini çocuğun ve garip hareketli adamın üzerinden ayırmıyordu. Adam çocuğu izliyordu, bu yüzden de&nbsp;bıçak ortaya çıktığında yağlı koltuğa iyice gömüldü.</p>

  <p class="block_5">Çocuk bıçağı eline sıradan bir şeymiş gibi almıştı. Cebinden çıkartıp başparmağının tek bir hareketiyle açtı. Bir müddet elinde tuttuktan sonra çantasından çıkarttığı elmadan düzgün bir dilim koparttı. Elmanın hoş aroması, seyahat&nbsp;kokan koltuklara ve kirli zemine rağmen havayı doldurdu.&nbsp;Keskin mazot kokusu içinde bile şoför bu kokuyu almıştı.&nbsp;Çocuk adamın geniş gözlerine, yağlı, bembeyaz kesilmiş&nbsp;yüzüne baktı, sonra bıçağı katlayıp cebine koydu.</p>

  <p class="block_5">Rahatlayan şoför uzun dakikalar boyunca dikkatini başka bir yöne vermeden yolu izledi. Çocuğun bir yerlerden tanıdık&nbsp;geldiğini düşünüyordu fakat bu his zamanla uçup gitti. Otuz&nbsp;yıl... Ağır kalçasını koltuğun daha derinine yerleştirmişti.</p>

  <p class="block_6">Evden kaçan pek çok çocuk gördüğünü hatırladı.</p>

  <p class="block_">&nbsp;</p>

  <p class="block_6">* * *</p>

  <p class="block_">&nbsp;</p>

  <p class="block_5">Çocuk, şoförün her bakışını üzerinde hissetmişti. Bu dikkati ona doğuştan gelen bir yetenek ya da sonradan kazandığı bir özellikti. Şoförün gözlerinin kenarındaki gölgelere ve aynadaki geniş kavise rağmen bunu anlayabiliyordu. Bu otobüsteki üçüncü seyahatiydi. Her seferinde farklı bir&nbsp;koltuğa oturuyor, üzerinde farklı bir kıyafet oluyordu, fakat&nbsp;elbet bir gün biri çıkıp okul günü sabahın yedisinde eyaletler arası bu otobüste ne aradığını soracaktı. Bu sorunun&nbsp;şoförden geleceğini tahmin etmişti.</p>

  <p class="block_5">Ancak henüz böyle bir soruyla da karşılaşmamıştı.</p>

  <p class="block_5">Çocuk pencereye dönüp omzuyla öyle bir açı yaptı ki kimseyle konuşmak istemezmiş gibi bir hale büründü. Camdaki yansımaları, yüzleri ve hareketleri izliyordu. Upuzun&nbsp;ağaçları ve karlı görüntülerini hayal etti.</p>

  <p class="block_5">Bıçak cebinde ağırlık yapıyordu.</p>

  <p class="block_">&nbsp;</p>

  <p class="block_5">Kırk dakika sonra otobüs çam ağaçlarıyla çevrili, tozlu bir arazi üzerine kurulmuş tek odalı benzin istasyonunda durdu. Çocuk dar koridordan geçip basamaktan aşağı atlayarak&nbsp;indi. Şoföre burada kamyon sürücüleri dışında kimsenin&nbsp;durmadığını ve on üç yaşında bir çocuğu almaya gelmiş&nbsp;gibi görünen herhangi bir yetişkinin de gözüne çarpmadığını söylemesine fırsat vermedi. Çocuk başını öne eğdi, güneş&nbsp;ensesini yakıyordu adeta. Sırt çantasını omzuna astığında&nbsp;motor çalıştı ve otobüs güneye doğru ilerlemeye devam etti.</p>

  <p class="block_5">Benzin istasyonunda iki pompa, uzun bir tezgah ve her tarafı motor yağıyla kaplı zayıf, yaşlı bir adam vardı. Sıcağın&nbsp;altına çıkmadan camın öteki tarafından başıyla selam verdi.&nbsp;Gölgedeki otomat o kadar eskiydi ki gazlı içecek için sadece&nbsp;elli sent istiyordu. Çocuk cebinden beş tane onluğu çıkartıp&nbsp;makineye attı, kapağını açıp buz gibi üzümlü sodayı kafasına dikti. Şişenin kapağını kapattıktan sonra otobüsün geldiği&nbsp;yöne doğru, yılan gibi kıvrılan yolda yürümeye başladı.</p>

  <p class="block_5">Beş kilometre ve iki viraj sonra yolun sonuna geldiğini anladı. Önce asfalt yerini çakıla, çakıl ise yerini incele incele toprağa bırakmıştı. Tabela en son gördüğünden bu yana&nbsp;değişmemişti. Eskimiş ve hor kullanılmış tabelanın pul pul&nbsp;dökülen boyasının altından tahta kısmı ortaya çıkmıştı:&nbsp;</p>

  <p class="block_5">TİMSAH NEHRİ YIRTICI KUŞ MUHAFAZA ALANI.&nbsp;</p>

  <p class="block_5">Yazının üst kısmında, kanatlarının üzerindeki tüylerin boyası solmuş, zarif bir kartal figürü vardı.</p>

  <p class="block_5">Çocuk çiğnediği sakızı eline tükürüp yanından geçerken tabelaya yapıştırdı.</p>

  <p class="block_">&nbsp;</p>

  <p class="block_5">Bir kuş yuvası bulması iki saat sürmüştü. İki saat boyunca çalı dikenleri, sıcak, ter ve sivrisinekler yüzünden cildi kıpkırmızı olmuştu. Devasa yaprak ve dal yığınını nehir kenarındaki nemli toprakta büyüyen upuzun çam ağacının üst&nbsp;dallarında görmüştü. Ağacın etrafını iki kere turladıysa da&nbsp;yere düşen herhangi bir tüye rastlamadı. Ormanın içi gün&nbsp;ışığıyla aydınlanıyordu. Gökyüzü o kadar mavi ve parlaktı&nbsp;ki çocuğun gözlerini acıtıyordu. Yuva, tam tepede ufak bir&nbsp;leke gibi görünüyordu.</p>

  <p class="block_5">Çantasını bir kenara koyup ağaca tırmanmaya başladı. Ağacın kabuğu güneşin altında zaten kavrulan tenine daha&nbsp;sert baskı uyguluyordu. Gergin ve korkmuş bir halde tırmanırken gözleri kartalı aradı. Raleigh’deki müzede doldurulmuş bir kartal görmüştü ve ne kadar vahşi olduğunu hatırlıyordu. Gözleri cam gibiydi, kanat aralığı bir uçtan diğerine&nbsp;bir buçuk metre vardı ve pençeleri çocuğun serçe parmağı&nbsp;kadardı. Sadece gagasıyla bile yetişkin birinin kulağını rahatlıkla koparabilirdi.</p>

  <p class="block_5">Tek istediği bir tüydü. Kuyruk kısmındaki temiz ve beyaz tüylerden olsa hiç fena olmazdı fakat kanatlarındaki kahverengi iri tüyler de işini görürdü. Sonuçta en yumuşak&nbsp;derisinden alman ufacık bir tüy de, omuz kısmındaki şekilsiz bir tüy de olabilirdi.</p>

  <p class="block_5">Pek önemli değildi.</p>

  <p class="block_5">Ne de olsa büyü büyüydü.</p>

  <p class="block_5">Yukarı tırmandıkça dallar daha da eğilmeye başladı. Rüzgar ağaçla birlikte çocuğu da sallıyordu. Rüzgar esmeye&nbsp;devam ettikçe kalp atışlarının hızlandığını hissediyor, parmakları bembeyaz kesilene kadar ağaca sarılıyordu. Çam,&nbsp;ağaçların kralıydı ve nehir bile aşağıda ufacık kalmıştı.</p>

  <p class="block_5">Tepeye yaklaştı. Bu mesafeden yuva, orta halli bir yemek masası büyüklüğündeydi ve nereden baksanız doksan kilo&nbsp;ağırlığındaydı. Onlarca yıl önce yapılmış gibiydi. Küf, dışkı&nbsp;ve tavşan artığı kokuyordu. Çocuk zihnini kokuya ve beraberinde gelen güce açtı. Elini değiştirdi ve tek ayağını zamanla&nbsp;grileşmiş gibi görünen bir dala koydu. Aşağıda, çam ormanı&nbsp;uzaklardaki tepelere kadar devam ediyordu. Nehir kıvrılarak&nbsp;siyah, koyu ve parlayan kömür gibi bir hal alıyordu. Başını&nbsp;biraz yukarı çevirince yuvanın ortasında soluk ve ince tüylü&nbsp;iki yavru gördü. Kıymık kadar ağızlarını açıp, yiyecek için&nbsp;yalvarıyorlardı. Çocuk rüzgar esince tele asılı çarşafların çıkardığı türden bir ses duydu. Bakma cesaretini gösterip, kartalın berrak gökyüzünden aşağıya indiğini gördü. İlk başta&nbsp;çocuk sadece onun tüylü gövdesini görmüştü fakat sonra kanatlar açıldı ve pençeler ortaya çıktı.</p>

  <p class="block_5">Kuş çığlığa benzer bir ses çıkardı.</p>

  <p class="block_5">Pençeler etine batarken çocuk da ellerini bıraktı, düşmeye başladı. Sarı gözlü kartalın pençeleri çocuğun gömleğine takılmıştı. O da çocukla birlikte aşağıya düştü.</p>

  <p class="block_5">Üçü kırk yedi geçe aynı tek odalı benzin istasyonunun park yerinde bir otobüs durdu. Kuzeye doğru giden başka&nbsp;bir otobüstü bu. Şoförü de farklıydı. Kapı gıcırdayarak açılınca bir avuç romatizmalı yolcu aşağıya indi. Şoför yirmi&nbsp;beş yaşında ve yorgunluktan çökmüş gibi görünen, ince yapılı, İspanyol kökenli biriydi. Banktan kalkıp otobüse doğru&nbsp;aksayarak yürüyen, bir deri bir kemik kalmış çocuğa bakmadı bile. Yırtık pırtık kıyafetlerini ve yüzündeki çaresizliğe yakın ifadeyi de fark etmedi. Bileti veren elindeki şey&nbsp;kansa bile, bu şoförü hiç ama hiç ilgilendirmiyordu.</p>

  <p class="block_5">Çocuk bileti bıraktı. Basamaklardan yukarı çıkmaya, bir yandan da gömleğini tek parça haline tutmaya çalışıyordu.&nbsp;Elindeki çanta ağzına dek doluydu ve tabanındaki dikiş izlerinin çevresinde kana benzer lekeler oluşmaya başlamıştı.&nbsp;Çocuk çamur, nehir ve çiğ bir şey kokuyordu. Ama bu da&nbsp;şoförün ilgisini çekmiş gibi görünmüyordu. Çocuk otobüsün karamsar atmosferi içinde ilerledi. Sendeleyip koltuklardan birine çarptı, sonra ilerlemeye devam edip en arka&nbsp;sıraya geçip tek başına köşeye oturdu. Çantayı göğsüne dayayıp dizlerini kendine doğru çekti. Vücudunda derin çizikler vardı ve boynu da yaralanmıştı ama kimse ona bakmadı.&nbsp;Kimse ilgilenmedi. Çantaya daha sıkı sarılıp içindeki parçalanmış bedeni ve geriye kalan sıcaklığı hissetti. Yuvada&nbsp;tek başlarına kalan minik ve çaresiz yavruları düşündü. Tek&nbsp;başlarına açlıktan öleceklerdi.</p>

  <p class="block_5">Çocuk karanlığın içinde ileri geri sallanmaya başladı.</p>

  <p class="block_5">Karanlığın içinde sallandı ve sıcak, acı dolu gözyaşları akıttı.</p>

  <p class="block_">&nbsp;</p>

  <h1 class="block_7" id="toc_id_2"><span class="text_"><br class="calibre1" id="calibre_pb_1" /></span></h1>
</body>
</html>
