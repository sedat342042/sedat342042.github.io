<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_37"><span class="text_" id="id_OTUZ_ALTINCI_BOLUM">OTUZ ALTINCI BÖLÜM</span></h1>

  <p class="block_5">Cross kasabanın çıkışına kadar sürdükten sonra kuzeye döndü. Hunt camdan önce mahallelerin, sonra da sanayi&nbsp;bölgesindeki ışıkların geçişini izledi. Aklına ne bulunan&nbsp;araç ne de David Wilson geliyordu. Tek düşünebildiği yedi&nbsp;küçük bayrak ve Alyssa Merrimon’du. Kadını aklından çıkartamıyordu. Genç kızın hayatı son bulmuş, ailesi ise yok&nbsp;olmuştu. Derken düşünceleri kendi cehennemine akmaya&nbsp;başladı: Bir yıl boyunca uykusuz geçen acı dolu günler,&nbsp;on iki ay boyunca süren başarısızlık ve kendi ailesinin yok&nbsp;olma raddesine gelmesi... O kadar süre boyunca işin peşini&nbsp;bırakamamıştı. İş olan neydi? Peki kişisel olan neydi?</p>

  <p class="block_5">Telefon çaldığında arayan numaraya bakıp kehanette bulunuyormuş gibi konuştu. “Selam, Katherine.”</p>

  <p class="block_5">“Johnny’den haber var mı?” Sesi kötü geliyordu.</p>

  <p class="block_5">“Hayır. Bir şey yok.”</p>

  <p class="block_5">“Şimdiye kadar aramalıydı. Johnny çoktan arardı.”</p>

  <p class="block_5">“Dışarıda oğlunu arayan birimler var. Ayrıca zeki bir&nbsp;çocuk. Onu bulacağız.” Cross’un araçta olduğunun farkına varınca duraksadı. “Bunu bizzat konuşmaya gelmediğim için özür dilerim. Aslında gelecektim ama...”</p>

  <p class="block_5">“Şimdiye kadar araması gerekirdi.”</p>

  <p class="block_5">“Katherine?”</p>

  <p class="block_5">Hunt’ın sesindeki endişeyi duyan Katherine, “Kötü bir gece geçirdim,” dedi.</p>

  <p class="block_5">“İyi misin?”</p>

  <p class="block_5">“Şimdi daha iyiyim ama oğlumu evimde istiyorum.”</p>

  <p class="block_5">“Onu bulacağız,” dedi Hunt.</p>

  <p class="block_5">Katherine bir müddet tereddüt ettikten sonra konuştu. Sesi pudra yumuşaklığında çıkmıştı. “Bana söz verirsen,&nbsp;sana inanırım.”</p>

  <p class="block_5">Hunt bu sözlerdeki çaresizliği anlamıştı. Gözlerini kapattı ve Katherine’i o evde hayal etmeye çalıştı. Johnny’nin yatağına oturmuş, tek dudağı porselen dişlerinin arasında...&nbsp;Nefesini tutuyor, parmaklarını sıkıyor... Uzun kirpikleri,&nbsp;göz altlarındaki karartıyı kapatıyor... “Söz veriyorum,” dedi&nbsp;Hunt.</p>

  <p class="block_5">“Yemin et.”</p>

  <p class="block_5">“Onu bulacağım.”</p>

  <p class="block_5">“Teşekkür ederim, dedektif.” Nefes verişi telefon hattı boyunca ilerleyip Hunt’ın kulağına geldi. “Teşekkür ederim, Clyde.” Telefonu kapatan Katherine oldu. Hunt gözlerini ovuşturunca gözkapaklarının altında kum taneleri varmış gibi geldi.</p>

  <p class="block_5">Cross başka bir aracı geçip sağa döndü. “Johnny’nin annesi mi?”</p>

  <p class="block_5">“Evet.”</p>

  <p class="block_5">Yol almaya devam ettiler, sanayi bölgesini geçip kırsal alana çıktılar. Cross ellerini direksiyondan ayırmıyordu.&nbsp;Boğazını temizledi. “Dedikoduların havada uçuştuğunu&nbsp;bilmen gerekiyor.” Hunt yanındakine dik dik baktı. “Merkezde,” diye devam etti Cross, “İnsanlar konuşuyor.”</p>

  <p class="block_5">“Ne dedikodusu?”</p>

  <p class="block_5">“Burton Jarvis ile bir polisin işbirliği yaptığı dedikodusu. Şu ölü çocuklarla ilgili. Belki de Alyssa Merrimon’la da...”</p>

  <p class="block_5">“Dedikodular tehlikeli şeyler olabilir.”</p>

  <p class="block_5">“Demek istediğim-”</p>

  <p class="block_5">“Ne demek istediğini anlıyorum.”</p>

  <p class="block_5">Tekerleklerin altında birkaç yüz kilometre akıp gitti. Cross tekrar konuşmaya başladığında, kelimeleri dikkatle&nbsp;seçiyordu. “Şef çalışanlara seni personel dosyalarının yakınma yaklaştırmamalarını söyledi. Özellikle de seni. İşte&nbsp;dedikodular bu noktada başladı. Bilmen gerektiğini düşündüm, o kadar.”</p>

  <p class="block_5">Hunt çimenleri ve gökyüzünü izledi. Şefi cezalandırmanın olası pek çok yolunu düşündü. “David Wilson’ın arabasının yanında bizden biri var mı?”</p>

  <p class="block_5">“Kırsal alanda olduğu için şerifi aramak zorunda kaldık. Memurlardan biri olay yerinde. Dokunmaması gerektiğini&nbsp;biliyordur elbette.”</p>

  <p class="block_5">“Umarım haklısındır.”</p>

  <p class="block_5">“Yaklaştık zaten.”</p>

  <p class="block_">&nbsp;</p>

  <p class="block_5">Araç eski model Toyota Land Cruiser’dı. Rengi siyahtı. Aşağı doğru açı yapmış, 40 metre derinliğindeki otla dolu&nbsp;kayalık bir boğazın dibindeydi. Yan dönüp aracın tavanından içeri girdiği halde römork araca hâlâ bağlıydı. “Aşağı&nbsp;inen oldu mu?”</p>

  <p class="block_5">Memur başını iki yana salladı. “Şerif işbirliği içinde olmamı söyledi, ben de öyle yapıyorum. Aşağı inen olmadı.” Hunt aşağı inen yola baktı. İnce kum ve oynak kayalardan oluşuyordu. Ağız boyunca ağaç, ot ve çalı çırpı bitmişti. “Cross, bagajda tırmanma ipi var mı?”</p>

  <p class="block_5">“Evet.”</p>

  <p class="block_5">“Getirsene.”</p>

  <p class="block_5">Hunt ipi bağladı, diğer ucunu aşağıya attı. Cross’la birlikte aşağıya inerken ayaklarının altındaki kayalar kayıyordu adeta. Yere ilk inen Hunt oldu. Su yılanının teki boğaza atlayıp aracın altına kaçtı. Tavan, römorkun ağırlığıyla çökmüştü. Ön tampon zarar görmüş, boyası iyice çizilmişti.&nbsp;Ön cam boyunca örümcek ağı gibi uzanan bir kırık vardı.&nbsp;”Hiçbir şeye dokunma.”</p>

  <p class="block_5">Cross camdan içeri göz attı. “Anahtarlar kontakta.” Başını çevirdi. “Otomatik vites de hâlâ sürüş modunda.”</p>

  <p class="block_5">Hunt yolcu kapısını açmak için mendil kullandı. Keskin araba kokusuyla birlikte yüzüne sıcaklık çarptı. Sürücü tarafındaki deri koltuk eskimekten parlamıştı. Arka koltuklar&nbsp;aşağı inmiş, bagaj ise tırmanma araç gereçleriyle doldurulmuştu. Hunt arazi motoru kullanırken giyilecek türden&nbsp;ceket ve çamurlu botlar buldu. Sürücü koltuğunun arkasındaysa mazot bidonu vardı. Kazaya dair kan lekesi yoktu.&nbsp;”Biri aracı buraya atmış gibi görünüyor.”</p>

  <p class="block_5">“Saklamak için iyi bir yer,” dedi Cross.</p>

  <p class="block_5">Hunt torpidoyu açmak için aynı eldiveni kullandı. Kağıtları kalemle kurcaladıktan sonra da kapattı. Paspasları inceledikten sonra koltuğun altına göz attı. “Merhaba,” dedi.</p>

  <p class="block_5">“Ne?”</p>

  <p class="block_5">Hunt koltuğun altına eğildi, pirinç kovanı kalemle kendine doğru çekti. Cross daha da yakma geldi. “Kırk beşlik.” Hunt cebinden kanıt poşeti çıkartıp kovanı içine koydu. Güneş ışığına tutup kanıta bakarken, “Hadi buraya biraz adam&nbsp;çağıralım,” dedi.</p>

  <p class="block_">&nbsp;</p>

  <p class="block_5">Hunt ve Cross teknik ekibin gelmesini bekledi. Çakıl virajda bekleyip harap olmuş araca baktılar. İki olay yeri inceleme aracıyla dört teknikerin gelmesi yirmi dakika sürdü. “Olduğu yerde incelenmesini istiyorum. Parmak izleri, iplikler... Şimdi burada yapabileceğiniz her şeyi yapmanızı&nbsp;istiyorum. Zaman çok önemli. İşiniz bittiğinde yukarı çıkartıp otoparka çektirebilirsiniz.”</p>

  <p class="block_5">Ekibin başı aracı ve yamacı inceledikten sonra, “Ciddi misiniz?” diye sordu.</p>

  <p class="block_5">“İp var. Başarabilirsin.” Hunt gökyüzüne baktı. Güneyde kara bulutlar toplanıyordu. “Yağmur yağmadan oradan çıkarın. Geçen seferki gibi bir gün yaşamak istemiyorum.” Hunt teknikerlerin işe koyulmasını izledikten sonra Yoakum’u arayıp bilgi verdi.</p>

  <p class="block_5">“İyi bir kırılma noktası,” dedi Yoakum.</p>

  <p class="block_5">“Orada işler ne alemde?”</p>

  <p class="block_5">“ Dr. Moore bir ceset daha buldu.”</p>

  <p class="block_5">“Ve?”</p>

  <p class="block_5">“Başka bir çocuk. Alyssa Merrimon değil.”</p>

  <p class="block_5">Hunt parmaklarını rahatlatmak için çaba gösterdi. “Yağmur yağacak gibi.”</p>

  <p class="block_5">“Evet. Üç dört saate kadar yağması bekleniyor.”</p>

  <p class="block_5">“Basın geldi mi?”</p>

  <p class="block_5">“Henüz gelmedi.”</p>

  <p class="block_5">Hunt hurdaya dönen Toyota’ya bakıp daha nerede işe yarayacağını düşündü. Olay yeri inceleme teknikerleri arabayı incelerken, adli tıp da cesetlerle ilgileniyordu. “Bir&nbsp;şeyi gözden kaçırmışız gibi hissediyorum.”</p>

  <p class="block_5">“Hadi canım.”</p>

  <p class="block_5">“Bariz bir şeyi kaçırıyoruz.”</p>

  <p class="block_5">“Ne yapmak istiyorsun?” diye sordu Yoakum.</p>

  <p class="block_5">“Olduğun yerde kal. Yanma geliyorum.” Hunt telefonu kapattı.</p>

  <p class="block_5">Ses boğazından bir hırıltı gibi çıktı. “Dedektif.” Tekniker aracın sürücü kapısının yanında duruyordu.&nbsp;Hunt aşağı seslendi. “Evet?”</p>

  <p class="block_5">“Araç silinmiş gibi görünüyor.” İçerisini gösterdi. “Direksiyon, kapı kolu, vites...” Omuzlarını kaldırdı. “Sanırım biri hepsini silmiş.”</p>

  <p class="block_5">“Kontak anahtarında bir şey var mı?”</p>

  <p class="block_5">Tekniker öbür tarafı göstererek, “Kaputa Michaels bakıyor,” dedi. Hunt o tarafa döndü. Aracın arka kapıları açılmıştı. Alet edevat içeri konulmuş, ufak bir masa kurulmuştu. Teknikerlerden biri anahtarı beyaz kağıt kaplanan&nbsp;masaya koymuştu.</p>

  <p class="block_5">“Michaels?”</p>

  <p class="block_5">“Bir saniye,” dedi çalışmaya devam ederek. Doğrulduğu zaman, “Parmak izimiz var,” dedi.</p>

  <p class="block_">&nbsp;</p>

  <p class="block_5">Hunt, Cross’u sokakta bırakarak Jarvis’in arazisindeki olay yerine gitti. Adli tıp uzmanı üçüncü cesedin üzerindeki toprağı çıkarmaya başlamıştı bile. Yoakum yan tarafta&nbsp;duruyordu. Elleri belindeydi ve dudaklarını da ısırıyordu.&nbsp;Normalde uzun biriydi fakat bu nemli, gölge dolu çöküntünün içinde ufak ve sıkıntılı görünüyordu. Hunt’a bakıp,&nbsp;”Üç numara,” dedi.</p>

  <p class="block_5">Hunt ceset torbasına konulup taşıma için hazırlanmış iki cesede baktı. Düz oldukları için boşmuş gibi duruyorlardı.&nbsp;”Hadi buradan gidelim.” Hunt gitmeye başladıysa da Yoakum onu takip etmedi. Ceset torbalarına bakıyordu. Mezar&nbsp;olduğundan şüphelenilen yerler henüz kazılmamıştı.</p>

  <p class="block_5">“Birileri bu yüzden ölmeli,” dedi Yoakum.</p>

  <p class="block_5">Hunt geri adım attı. Yoakum ile çalıştığı yıllar boyunca, zırhında böylesi bir çatlak görmemişti. Yoakum amansızca&nbsp;etkiliydi, fıkralar anlatırdı, duygularını göstermezdi... “Birileri öldü,” dedi Hunt.</p>

  <p class="block_5">Adamın yüzü orman ışığında daha farklı görünüyordu. “Jarvis’in bu işte tek başına olduğunu mu düşünüyorsun?”</p>

  <p class="block_5">“Bilmiyorum.”</p>

  <p class="block_5">“Bunlar sadece bebek.”</p>

  <p class="block_5">“Hadi, John. İşimizi yapalım.”</p>

  <p class="block_5">Yoakum başını iki yana salladı. Hunt ne düşündüğünü biliyordu.</p>

  <p class="block_8">Birileri bu yüzden ölmeli.</p>

  <p class="block_5">Bayırdan tırmanıp yürüyerek ormandan çıktılar. Yolda motorları çalışan iki haber aracı vardı. İşaretli araçlarla adli&nbsp;tıp araçlarına bakıyorlardı. Onları ilk Yoakum gördü. “Televizyon muhabirleri,” dedi.</p>

  <p class="block_5">“Kahretsin.”</p>

  <p class="block_5">Şerif yola üniformalı iki devriye memuru koymuştu.</p>

  <p class="block_5">Yüzlerine uzatılan mikrofonları ve kameraları umursamadan kolları açık bir şekilde duruyorlardı. Muhabirler Hunt’ı gördüklerinde, sorularını o tarafa yöneltmeye başladılar.&nbsp;”Daha fazla ceset bulduğunuz doğru mu?”</p>

  <p class="block_5">“Yorum yok.”</p>

  <p class="block_5">“Adli tıp uzmanı neden olay yerinde?”</p>

  <p class="block_5">Hunt ve Yoakum üniformalı polisleri iterek geçtiler. Hunt sesini yükseltti. “Buradan kimse geçmeyecek,” dedi.</p>

  <p class="block_5">“Dedektif Hunt-” Kanal Dört’ten bir muhabirdi. “Dedekt-”</p>

  <p class="block_5">Hunt yürüyüşünü kesmek istemedi. Aracına yürürken muhabirler önünden çekiliyorlar, ama bir yandan da takip&nbsp;ediyorlardı. “Johnny Merrimon’u aradığınız doğru mu?”&nbsp;Hunt geri döndü. Ne demesi gerektiğinden emin değildi ve&nbsp;içi aniden öfkeyle dolmuştu. Kadın mikrofonu öne uzattı.&nbsp;Kameralar yüzünü profilden çekiyor, dedektifin gözleri ise&nbsp;öfkeden parlıyordu. “Kaybolduğu doğru mu?”</p>

  <p class="block_5">Hunt kadının arkasına baktı. Yolun başından başka bir haber aracı geliyordu. “Yorum yok.”</p>

  <p class="block_5">“Kimliği belirsiz bir polis memurunun Burton Jarvis ile beraber çalıştığı söylentileri hakkındaki yorumunuz nedir?”</p>

  <p class="block_5">“Ne dedin sen?” Kadın soruyu tekrarlayınca Hunt yüzünün renk akıtacak kadar kızardığını hissetti. Yoakum’a “Buraya daha fazla ekip göndersinler. “Sen” - muhabiri gösteriyordu - “benimle gel.” Yüzünde beliren gülümsemeyle&nbsp;birlikte ekibine işaret edince, “Sadece sen,” dedi Hunt. Kadının yanıtını beklemeden yol boyunca yirmi metre yürüdü.&nbsp;Takip edeceğinden emindi. Arkasını döndüğünde kadını üç&nbsp;adım gerisinde buldu. Saçlarını yapmış, kırmızı renk dar bir&nbsp;süveter giymişti. Arkasındaysa üçüncü haber ekibi çekim&nbsp;için hazırlanıyordu. “O soruyu neden sordun?”</p>

  <p class="block_5">Kadın geri çekilmedi. “Doğru mu”</p>

  <p class="block_5">“Devam eden bir soruşturma hakkında yorum yapamam. O soruyu neden sordunuz?”</p>

  <p class="block_5">“Kaynaklarım koruma altındadır.” Mükemmel çenesini kaldırıp ellerini beline koydu.</p>

  <p class="block_5">Hunt öne doğru eğildi. “Bu tür dedikoduları ciddiye almamanızı tercih ederim.”</p>

  <p class="block_5">“İnkar mı ediyorsunuz?”</p>

  <p class="block_5">Hunt Johnny Merrimon’un notlarını, şefin personel dosyaları hakkındaki tutumunu, Tiffany Shore’u bağlamak için kullanılan polis işi kelepçeyi düşündü. Katherine’in evinin&nbsp;önüne park eden koyu renk sedanı ve omurgası ezilen kediyi yani Johnny’i sessiz tutmak için yapılan tehdidi düşündü.&nbsp;”Kaynağınız yanılıyor.”</p>

  <p class="block_5">“Bu sözünüze alıntı yapabilir miyim?”</p>

  <p class="block_5">“İstersen alnına dövmesini bile yaptırabilirsin.” Hunt yürümeye başlayınca kadın takip etti. Hunt Yoakum’a katıldığında yeni bir kamyonet daha geldi. Bu gelenler, Chapel&nbsp;Hürdeki adli tıp şefinin gönderdikleriydi.</p>

  <p class="block_5">Muhabirler etraflarına üşüşüp soru sormaya başladılar. Kamera ekibi ise gelenleri diri diri yedi.</p>

  <p class="block_5">Hunt kendini direksiyonun başına attı, Yoakum da hemen yanına oturdu. Koca motor öksürünce Hunt gaza basmadan önce muhabirlerin yoldan çekilmelerini bekledi. Yoakum ne olduğunu anlamaya çalışıyordu. “Ne oldu?”</p>

  <p class="block_5">“Johnny’i biliyorlar.”</p>

  <p class="block_5">“Nasıl?”</p>

  <p class="block_5">“İşe bir polis memurunun da katılmış olabileceğini de biliyorlar.”</p>

  <p class="block_5">“Neler oluyor böyle?”</p>

  <p class="block_5">Hunt gözlerini yoldan ayırmadı. “Birisi bülbül gibi ötüyor.”</p>

  <p class="block_">&nbsp;</p>

  <h1 class="block_7" id="toc_id_38"><span class="text_"><br class="calibre1" id="calibre_pb_37" /></span></h1>
</body>
</html>
