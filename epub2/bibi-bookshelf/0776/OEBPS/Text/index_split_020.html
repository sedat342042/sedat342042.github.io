<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_20">ON DOKUZUNCU BÖLÜM</h1>

  <p class="block_5">Burton Jarvis barakadan saat altıyı yirmi geçe çıktı. Bütün gece hiç uyumamıştı. Gece boyunca içtiği tekila ve aldığı uyuşturucu hapın hâlâ etkisindeydi. Gözlerinin ardında&nbsp;sanki bir ucundan yanmaya başlamış parlak bir fitil vardı.&nbsp;Korku gibi bir his. Hem kızgındı hem de kendini tatmin olmamış hissediyordu. Ne doğru ne de yanlışla ilgisi olan bir&nbsp;tür pişmanlık duyuyordu. Aklında sonuçlar, aldığı risk ve&nbsp;yapmaması gereken bir şeyi yaptığını bilen birinin endişesi&nbsp;uçuşuyordu. Yakalanmasına sebep olacak şeyler yapmıştı.</p>

  <p class="block_5">Ama yine de...</p>

  <p class="block_5">Ağaçların arkasındaki rutubetli boşluğa yöneldi. Yüzüne yayılan sırıtmayı hissedebiliyordu.</p>

  <p class="block_5">Ama yine de...</p>

  <p class="block_5">Koca kilitle uğraşırken gülümsemesi solmaya başladı, vücuduna ter hücum edince de tamamen yok oldu. Barakadan eve doğru sendeleyerek yürüdü. Gözlerinin içi kaşınıyordu ve sanki birisi sinüslerinden içeri mum akıtmış gibi&nbsp;bir yanma hissediyordu.</p>

  <p class="block_5">Jar iyi bir adam değildi. Bunu kendi de biliyordu ama umurunda değildi. Hatta annelerin sırf onun yanından geçmesinler diye çocuklarını kaldırımdan yola indirmelerinden&nbsp;sapıkça bir zevk alıyordu. Dokuz tutuklanma ve parmaklıkların ardında geçen on üç yıldan sonra sadece kendi ihtiyaçları için yaşıyordu. Altmış sekiz yaşındaydı. Fırça gibi&nbsp;saçları vardı, iki tane dişi eksikti ve çiğ yumurta akı gibi&nbsp;gözleri vardı. Günde üç paket sigara kilo almasını, uyuşturucu ve alkol ise onu sakinleştirip hapishaneye girmesini&nbsp;engelliyordu. Acısını dindiriyor, aklının vardığı uçsuz bucaksız yerlerin rahatsızlığını alıyordu.</p>

  <p class="block_5">Genellikle.</p>

  <p class="block_5">Kasabanın hemen dışında on iki dönümlük bir arazide virane bir evi vardı. Katı atık toplama alanına gidişte çift&nbsp;şeritli yol önünde kıvrılıyordu. Ön bahçesi ağaç ve pislikle&nbsp;doluydu. On dokuz yıllık bir Pontiac ve her çalıştığında siyah dumanlar saçan bir kamyonet sahibiydi.</p>

  <p class="block_5">Bir de barakası vardı. Evin tam arkasında sık bir ağaçlık ile çalıların ardındaydı. O ağaçlar ve çalılar tam da olması&nbsp;gerektiği gibi büyümüşlerdi - barakayı saklamak için. Baraka, şehir haritasında görünmüyordu. İzinsiz bir mülktü.&nbsp;Barakadan sonra üç kilometre kadar ormanlık alanın ardından nehre ulaşılıyordu.</p>

  <p class="block_5">Jar çocuğu daha önce görmüştü. Pencereden hızla geçen bir ışık, çalılığın arasında farklı bir renk. O bok çuvalının ne istediğini bilmiyordu ama bir keresinde nerdeyse yakalamıştı. Onu arka pencereden görmüş, sessizce ve görünmeden arkasından ilerlemişti. Tam saçma yapışmıştı ki&nbsp;çocuk elinden kaçıp kurtulmuştu. Jar, ciğerleri yetene kadar&nbsp;arkasından kovalamıştı. O anı çok iyi hatırlıyordu. Çamurun içinde diz çökmüş, avazı çıktığı kadar bağırıyordu: Seni&nbsp;burada bir daha görürsem öldürürüm. Küçük bir sinek gibi&nbsp;öldürürüm.</p>

  <p class="block_5">Ama çocuk, Jar’ın bildiği kadarıyla iki kez daha geri gelmişti. Onu hiç böyle güpegündüz göreceğini düşünmemişti.</p>

  <p class="block_5">Gözüne ilk önce araba çarptı. Yolun kenarında, lastik demeye bin şahit isteyen yuvarlakları su kanalına oturtulmuş şekilde park edilmişti. Jar ağaçların arasında parlayan bir&nbsp;metal görünce verandaya çıktı. Üzerinde sadece iç çamaşırı&nbsp;vardı ama umurunda değildi. En yakın komşusu bir buçuk&nbsp;kilometre ötedeydi ve boş bir sokakta yaşıyordu. Birileri&nbsp;çöplüğe giderken ya da modifiyeli arabalar yarışırken ancak araba geçiyordu. Burası onun cennet köşesiydi ve canı&nbsp;ne isterse onu yapıyordu. Hem saat daha çok erkendi. Güneş daha ağaç tepelerinden fazlasını aydınlatmıyordu.</p>

  <p class="block_5">Onun evinin önüne kim arabasını park etmişti böyle?</p>

  <p class="block_5">Bazı insanların aklı hiç çalışmıyordu.</p>

  <p class="block_5">İçeri uzanıp kapının arkasına dayalı beyzbol sopasını aldı. Sopanın üzerinde en son bir şampiyonluk maçında sinirlenip parçaladığı televizyondan kalan izler duruyordu.&nbsp;Jar, son basamağa geldiğinde tökezledi. Ayağını boşluğa&nbsp;atınca belinde sevimsiz bir acı hissetti. Toparlanmaya çalışıp sendelerken ağaçlara doğru yöneldi. Ağaç dallarından&nbsp;biri yüzünü sıyırıp yanağını çizdi.</p>

  <p class="block_5">Lanet olsun senin gibi ağaca.</p>

  <p class="block_5">Beyzbol sopasıyla dala bir vurdu, neredeyse dengesini kaybedip yere düşüyordu.</p>

  <p class="block_5">Araba eski bir steyşın vagondu. Sarı boyalı, panelleri ahşap görünümlüydü. Lastikleri kabak gibiydi ve camların&nbsp;ikisinin lastikleri yerinden çıkmış sallanıyordu. İçinde kimse yok gibiydi. Jar girişteki çakıl yolun sonunda durdu ve&nbsp;kızarmış, sulu gözleriyle yolu gözledi. Gelen giden yoktu.&nbsp;Yolda steyşın vagondan başka araç göze çarpmıyordu. Asfalt ılık ve düz, sopa fena hırpalanmış ve bol kıymıklı durumdaydı. Yürürken sopa bacağına sürtüyor, ince kıymıklar&nbsp;derisine batıyordu. Durup bakınca kıymık batması yüzünden bacağının kanadığını gördü.</p>

  <p class="block_5">Lanet olsun senin gibi sopaya.</p>

  <p class="block_5">Arabanın camları açıktı ve çocuk ön koltukta kıvrılmış uyuyordu. Üzerinde yırtık pırtık bir pantolon ve eski püskü spor ayakkabıları vardı. Boynundaysa tüye benzer bir&nbsp;şeyler asılıydı. Bu garipti. Üst kısmı çıplaktı ve göğsünde&nbsp;ve omuzlarında is lekeleri vardı. Suratı, Jar’ın pencereden&nbsp;gördüğüyle aynı surattı. Ne haltlar karıştırdığı belli olmaz&nbsp;bir ifade, ince, is lekeli bir surat. Yanına dönmüş uyuyordu&nbsp;ve Jar parmaklarını şimdiden çocuğun boğazında hissedebiliyordu.</p>

  <p class="block_5">Bu o çocuktu. Jar’ın her akşam huzursuzca omzunun üzerinden arkasına bakmasına sebep olan sinsi bir pislikti.&nbsp;Jar yola baktı ve tekrar arabaya döndü. Yerde bir dürbün,&nbsp;bir şişe su ve bir fotoğraf makinesi duruyordu. O fotoğraf&nbsp;makinesi de ne boka yarıyordu öyle? Çocuğun elinde çakısı&nbsp;vardı, açık duruyordu.</p>

  <p class="block_5">Jar bunu görünce neredeyse kahkahalara boğulacaktı ama o an kafasındaki hesaplarla meşguldü.</p>

  <p class="block_5">Görünürde kimse yok. Çocuğu arabadan çıkarmak otuz saniye, evin arkasına götürmek için bir dakika yeter.</p>

  <p class="block_5">Bunu yapabilirdi.</p>

  <p class="block_5">Ama sarhoş ve dengesiz bir durumdaydı. Canı çıkmış gibiydi ve Jar gibi insanlar hapishane hayatına öyle çabuk&nbsp;alışamazdı. Hem bir de arabayla uğraşması gerekirdi. Ondan hemen, iz bırakmayacak şekilde kurtulması gerekirdi.&nbsp;Eğer çocuk kavga etmeye kalkarsa iş pisleşirdi. Öfkelendiği zaman gözü hiçbir şey görmüyordu. Bunun farkındaydı.&nbsp;Yoldan geçen birinin görmesi ihtimali vardı. Yolun kıvrımı&nbsp;sebebiyle o önceden fark etmeden birisi çıkıverebilirdi. Çocuğu arabadan dışarı sürüklerken onu gören olursa mutlaka&nbsp;polisi arardı. Hem polisler zaten kayıp kız yüzünden alarmdaydı.</p>

  <p class="block_5">Her zaman o kadar şanslı olamayabilirdi.</p>

  <p class="block_5">Jar kafasının içinde kendisiyle kavgaya tutuştu. Bu o çocuktu ve bir şeyler biliyordu. Öyle olmalıydı yoksa niye&nbsp;buraya gelip dursundu? Ona bakmak bile Jar’ın midesini&nbsp;bulandırıyordu. Bu çocukta garip bir şeyler vardı...</p>

  <p class="block_5">Bir yandan Jar bir düzen tutturmuştu. İçkisi ve kalacak bir yeri, eski günleri hatırlayacak uzun geceleri vardı. Hem&nbsp;bir barakaya hem de üç kilometre uzunluğunda ağaçlık alan&nbsp;gibi bir fırsata sahipti.</p>

  <p class="block_5">Ama yeterince dikkatli olursa...</p>

  <p class="block_5">Yumuşak asfaltta ayaklarının üzerinde sallandı. İçindeki korku yükseliyordu. Şu an etraf karışıktı. Hem sarhoş ve&nbsp;dengesiz bir durumdaydı.</p>

  <p class="block_5">Ama bu o çocuktu.</p>

  <p class="block_5">Jar yaklaşık bir dakikadır yolun ortasında donuyla durmuş arabanın içindeki çocuğa bakmakta olduğunu fark etti. O zaman kararını verdi. Aklından geçenler onu yavaşlatıyordu ve yeterince hızlı olmaması başını belaya sokardı.&nbsp;Bunu fena bir şekilde yaşayıp görmüştü. Dokuz tutuklama ve on üç yıl; hepsi de kendi aptal hataları yüzünden. Unut gitsin. Arabanın plakasını alır, çocuğu sonra da bulurdu.</p>

  <p class="block_5">Ama çocuk o sırada gözlerini açtı. Gözlerini bir kez daha kapatıp açtı ve çığlık atmaya başladı.</p>

  <p class="block_5">Jar pencereden içeri bir farenin deliğe girişi gibi daldı.</p>

  <p class="block_">&nbsp;</p>

  <h1 class="block_4" id="toc_id_21"><br class="calibre1" id="calibre_pb_20" /></h1>
</body>
</html>
