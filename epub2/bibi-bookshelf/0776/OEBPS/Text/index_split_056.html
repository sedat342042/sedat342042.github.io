<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_56">ELLİ BEŞİNCİ BÖLÜM</h1>

  <p class="block_5">Hunt telsizle durumu haber verdiğinde bunu kimseye duyurmamanın yolu yoktu. Polislere, sağlık görevlilerine ve adli tıp uzmanlarına ihtiyacı vardı. Haber hızla yayılan bir&nbsp;yangın gibi duyuldu ve bütün muhabirler yeni olay yerine&nbsp;doğru topluca göç ettiler. Kaçak bir suçlu ve kasabanın en&nbsp;zengin insanı ölmüştü. Cesetler Johnny Merrimon’un evinde bulunmuştu.</p>

  <p class="block_5">Johnny Merrimon.</p>

  <p class="block_5">Yeniden.</p>

  <p class="block_5">Hunt sokağı kordon altına almak zorunda kaldı. Evin dört tarafından da üç yüzer metrelik boşluk bırakarak kordon çektirirken sokağın başlarına ise ekip arabası koydurdu. Barikat istediğinde o da geldi. Bunlar olurken gün ikindiye döndü.</p>

  <p class="block_5">Hunt gerekli birkaç soru sorduktan sonra Katherine ve Johnny’i sağlık görevlilerine teslim etti. İkisi de harap bir&nbsp;haldeydi. Johnny zar zor ayakta duruyordu fakat sağlık&nbsp;görevlileri ciddi bir şeyinin olmadığını söyledi. Uzun süre&nbsp;ağrı çekecekti fakat iyi olacaktı. Hunt kendi duygularını&nbsp;bastırdı: Kaygısını, iç rahatlamasını ve henüz başa çıkmak için hazır olmadığı diğer güçlü duyguları... Güvenlik kordonunu kontrol ettikten sonra eve girdi.</p>

  <p class="block_5">Holloway ölmüştü.</p>

  <p class="block_5">Freemantle da ölmüştü.</p>

  <p class="block_5">Yoakum’u düşününce Johnny’e Jarvis’in evinde gördüğü adamın o olup olmadığını sormak istedi. Fakat yanında Yoakum’un fotoğrafı yoktu. Ayrıca çocuk hâlâ şok içindeydi, bu yüzden de Hunt işi sonraya bıraktı. Fotoğrafçıları,&nbsp;olay yeri inceleme ekiplerini koordine etti ve hayatında ilk&nbsp;defa bunalmış hissetti. Ronda Jeffries, Clinton Rhodes, David Wilson. Jarvis’in evinin arkasında gömülen çocuklar.&nbsp;Jarvis’in kendisi. Meechum. Şimdiyse Freemantle ve Holloway. Pek çok ölü, cevaplanmayı bekleyen onlarca soru&nbsp;vardı. Şef geldiğinde ilk başta kanlı gözlerini irice açan&nbsp;Holloway’e baktı, Sonra öldüğünde bile devasa ve durdurulamaz gözüken Freemantle’a...</p>

  <p class="block_5">“Başka bir ölümcül atış,” dedi şef.</p>

  <p class="block_5">“O kadar kötü vurmadım. Ölmemeliydi.”</p>

  <p class="block_5">“Ama öldü.”</p>

  <p class="block_5">“Beni kov o zaman.”</p>

  <p class="block_5">Şef bir dakika boyunca öylece durdu. “Ölü bir mahkum daha.”</p>

  <p class="block_5">“Holloway’den ne haber?”</p>

  <p class="block_5">Şef adamın şişen yüz hatlarına baktı. “Çocuğu mu dövüyordu?”</p>

  <p class="block_5">“Annesini de.”</p>

  <p class="block_5">Hüzün ve hayal kırıklığı şefin yüzünden okunuyordu. “Belki de Yoakum haklıydı.”</p>

  <p class="block_5">“Hangi konuda?”</p>

  <p class="block_5">“Belki karanlık gerçekten de insan kalbinin kanseridir.”</p>

  <p class="block_5">“Her zaman değil,” dedi Hunt. “Ve herkes için de geçerli değil.”</p>

  <p class="block_5">“Belki de haklısın.” Şef geriye döndü. “Ya da değilsin.”</p>

  <p class="block_">&nbsp;</p>

  <p class="block_5">Bir saat sonra Hunt Johnny’nin babası hakkındaki haberi verdi. İlk önce doğru olduğunu düşündüğü şeyi yapıp Katherine’e söyledi. Oğlunun bu haberi atlatmasına yardım&nbsp;edebilmesi için önce bu haberi sindirmesi gerekiyordu. Çocuğunun yanında olmalıydı. Katherine’e bahçede, polis ve&nbsp;sağlık ekiplerinden uzakta söyledi. Kadın haberi iyi karşıladı. Beş dakika süren sessizliğin ardından bir soru sordu.&nbsp;Sesi çok zor duyuluyordu.</p>

  <p class="block_5">“Nikah yüzüğünü takıyor muydu?”</p>

  <p class="block_5">Hunt bunu bilmiyordu. Katherine oğluyla ilgilenirken hâlâ ambulansın arkasında yol alan adli tıp uzmanını aradı.&nbsp;Hunt geri döndüğünde Katherine başını kaldırıp baktı. Cam&nbsp;kadar narin görünüyordu.</p>

  <p class="block_5">“Evet,” dedi Hunt ve kadının öne doğru eğilişini izledi.</p>

  <p class="block_5">Johnny müsait olduğunda evin arka tarafında gözlerden uzak bir köşeye gittiler. Hunt Johnny’e Jarvis’in evinin arkasındaki gizli mezarlıkta buldukları şeyi anlatırken Katherine oğlunun yanında çimlerin üzerine oturmuş, ellerini&nbsp;tutuyordu.</p>

  <p class="block_5">“Alyssa’yı arıyordu,” dedi Hunt. Sonra anlam dolu bir an miktarınca duraksadı. “Tıpkı senin gibi.”</p>

  <p class="block_5">Johnny cevap vermedi. İri gözleri siyah ve hareketsizdi.</p>

  <p class="block_5">“Cesur bir adamdı,” dedi Hunt.</p>

  <p class="block_5">“Onu Jarvis mi öldürmüş?”</p>

  <p class="block_5">“Öyle sanıyoruz.” Hunt bir anneye bir de oğluna baktı. “Eğer yapabileceğim bir şey varsa...”</p>

  <p class="block_5">“Bizi biraz yalnız bırakır mısın?” dedi Katherine.</p>

  <p class="block_5">Hunt, “Elbette,” diye cevap verdi ve yanlarından ayrıldı.</p>

  <p class="block_5">Hunt’ın evin köşesinden kayboluşunu izledikten sonra Katherine oğluna daha bir sokuldu. Johnny evin arkasındaki boş bir noktaya bakıyordu. Katherine çocuğunun saçlarını düzeltti. Annesinin ağladığını anlaması Johnny’nin&nbsp;birkaç dakikasını almıştı. Neden ağladığını anladığını düşündü fakat yanılıyordu.</p>

  <p class="block_5">“Bizi terk etmemiş,” diye fısıldadı.</p>

  <p class="block_5">Katherine gözlerini sildi, söylediğini tekrarladı. O anda Johnny annesinin ağlama sebebini anladı.</p>

  <p class="block_5">Bizi terk etmemiş.</p>

  <p class="block_5">Aralarında geniş ve konuşulmayan bir şey geçti. Ayak sesleri duyup da Jack patikadan çıkıp gelene kadar sessizlik sürdü. Jack dereye düşmüş gibi çamurluydu. Çok küçük&nbsp;görünüyordu ve gölgede oturan anne ve oğlu görmeden bir&nbsp;eve, bir de gökyüzüne baktı. Yürürken tökezledi ve önlerinde bir buçuk metre kala durdu. Johnny ağzını açınca Jack&nbsp;elini öne uzatarak arkadaşını susturdu.</p>

  <p class="block_5">“Nerede olduğunu biliyorum,” dedi.</p>

  <p class="block_5">Kimse kıpırdamadı ve Jack iyice yutkundu.</p>

  <p class="block_5">“Nerede olduğunu biliyorum.”</p>

  <p class="block_">&nbsp;</p>

  <h1 class="block_4" id="toc_id_57"><br class="calibre1" id="calibre_pb_56" /></h1>
</body>
</html>
