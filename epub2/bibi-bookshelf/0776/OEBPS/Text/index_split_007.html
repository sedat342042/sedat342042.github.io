<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_7">ALTINCI BÖLÜM</h1>

  <p class="block_5">Johnny yaşadığı sokağa vardığında güneş neredeyse batmış, gökyüzü maviden mora dönüşmeye başlamıştı. Ağaçlardan&nbsp;gece sesleri duyuluyordu. Acıdan sefil olmuş durumda olsa&nbsp;da içindeki umut onu canlı tutuyordu. içten içe umutla yanıyordu şimdi.</p>

  <p class="block_8">Onu buldum.</p>

  <p class="block_8">Kimi buldun?</p>

  <p class="block_8">Kaçırılan kim.</p>

  <p class="block_5">Johnny tekrar tekrar bu sözleri aklından geçiriyordu. Onu acıdan sıyırıp enerji veren bu sözlerde şüphe edilecek bir şey olabilir mi diye düşündü. Tam on üç kilometre.&nbsp;Çoğu koşarak. Hepsi çıplak ayak.</p>

  <p class="block_5">Ayakları yara bere içindeydi. Ama en kötüsü de sağ ayağıydı. Omzunda siyah bir kutu taşıyan koca devden kaçıp üç kilometre kadar koştuktan sonra yerdeki kırık bir cam parçası ayağını yarıp geçmişti. Johnny hâlâ ölen adamın kan&nbsp;kokusunu alabiliyordu. Bunu düşünmemeye çalıştı. Onun&nbsp;yerine kız kardeşini ve annesini düşünmeye odaklandı.</p>

  <p class="block_5">Johnny sondan iki önceki yokuşa kadar topalladı. Yüzüne ıslak bir rüzgar vuruyordu. Yol kenarına dizilmiş sokak lambalarını görmeye başlamıştı. Pencereler, evler. Mor gökyüzünün altında küçücük görünüyorlardı. Ormanın karanlığından kaçmak için simsiyah yol kenarına toplanmış&nbsp;gibi kalabalıklardı. Sadece bir buçuk kilometre daha dedi&nbsp;kendi kendine, tek bir yokuş daha.</p>

  <p class="block_5">Duyduklarını annesine anlatmalıydı.</p>

  <p class="block_5">Yürümeye devam etti, o sırada arkasından gelen arabanın sesini duymadı. Annesi bunları öğrenince kim bilir neler olacaktı. Onu yataktan çıkaracak, ilaçlardan kurtaracaktı. Yepyeni bir başlangıç yapacaklardı. İkisi birlikte ve&nbsp;sonra da Alyssa.</p>

  <p class="block_5">Babası eve geri dönecekti.</p>

  <p class="block_5">Eski evlerini geri alabilirlerdi.</p>

  <p class="block_5">Arabanın farları yansıyınca Johnny yoldan kenara çekildi. Araba ona doğru yaklaşırken gölgesi sola düştü sonra araba yanında durdu. Johnny önce ürktü ama sonra Ken’in&nbsp;arabasını tanıdı. Kocaman beyaz bir Cadillac, dik yanları&nbsp;vardı ve üzerinde altın harflerle Escalade yazıyordu. Ken,&nbsp;camını indirdi. Teni öyle bronzlaşmıştı ki neredeyse göz&nbsp;altı torbalarını saklayabilir haldeydi. “Ne haltlar karıştırıyordun yine?” Johnny kafasını iki yana salladı. “Arabaya&nbsp;bin, Johnny. Hemen.”</p>

  <p class="block_5">Johnny’nin beli büküldü. “Hayır-”</p>

  <p class="block_5">Ken aracını kenara çekip kapısını hızla açtı. “Bana cevap verme dedim sana. Arabaya bin. Annen deliye&nbsp;dönmüş. Bütün kasaba ayaklanmış.” Ken arabadan indi.&nbsp;Uzun boylu ve iri cüsseliydi. Johnny’e göre ancak orta&nbsp;yaşlı adamlarda olabilecek şekilsiz bir vücudu vardı. Kolunda altın bir saat, seyrek saçlar ve ağzının kenarlarında, Johnny’nin bir türlü nasıl oluştuğunu anlamadığı kahkaha çizgileri vardı.</p>

  <p class="block_5">Johnny zorla konuşuyordu. “Annem neden deliye döndü?”</p>

  <p class="block_5">Ken, kaim parmağıyla işaret etti. “Bin hemen.”</p>

  <p class="block_5">Johnny binip deri koltuğa gömüldü. Ken arabayı vitese taktı. Johnny ölen adamı düşünüyordu.</p>

  <p class="block_8">Onu buldum.</p>

  <p class="block_">&nbsp;</p>

  <p class="block_5">Ev sanki yılbaşı için süslenmiş gibi ışıl ışıldı. İçerideki, dışarıdaki bütün ışıklar yanıyordu. Evin önüne gelen araç&nbsp;yolunda sıralanmış polis arabaları etrafı mavi ışığa boğuyordu. Üniformalı polisler kararmaya başlamış gökyüzünün altında beklemedeydi. Bellerinde silahlar, telsizler ve&nbsp;bellerindeki kemerlerden sarkan ince siyah coplar vardı.</p>

  <p class="block_5">“Neler oluyor?”</p>

  <p class="block_5">Ken kapısını açıp Johnny’i boynundan yakaladı. Sert parmakları kaslarının dibine kadar giriyordu. Johnny kurtulmak için omuzlarını yuvarladı.</p>

  <p class="block_5">“Canım yanıyor.”</p>

  <p class="block_5">“Yanması gerektiği kadar değil.” Ken onu arka koltuktan dışarı sürükledi. O an elini boynundan çekip polislere baktı&nbsp;ve gülümsedi. “Onu buldum,” dedi ve annesi verandaya geldiğinde girişte durdular. Üzerinde kot pantolonu ve rengi atıp&nbsp;sütlü kahverengiye dönmüş bir tişört vardı. Steve Amca da&nbsp;onun yanına çıktı. Johnny bir adım daha attığında annesi ona&nbsp;doğru koştu. Saçları darmadağın, gözleri ağlamaktan kıpkırmızı olmuştu. Onu kollarına aldı, ağzından çıkan kelimeler&nbsp;birbirine karışıyordu: “Tanrım, nerelerdeydin?”</p>

  <p class="block_5">Johnny bu olanlara bir türlü anlam veremiyordu. Daha önce de eve hava karardıktan sonra geldiği olmuştu. Kimi&nbsp;zaman annesi, evde mi değil mi fark etmezdi bile. Annesinin omzunun üzerinden polislerden birinin telsize konuştuğunu gördü. “Dikkat. Yirmi yedi. Dedektif Hunt’a söyleyin,&nbsp;Johnny Merrimon’un yeri tespit edildi. Evine geldi.”&nbsp;Telsizin diğer ucundan mekanik bir ses mesajı aldığını doğruladı. Bir iki saniye sonra telsiz yeniden hışırdadı.&nbsp;”Yirmi-yedi, hazırlıklı olun. Dedektif Hunt olduğunuz yere&nbsp;doğru yola koyuldu.”</p>

  <p class="block_5">“Yüz-dört, mesaj alındı.”</p>

  <p class="block_5">Johnny, annesinin onu saran kollarının gevşediğini hissetti. Bir anda Johnny’i itiverdi ve kollarını tutup sarsmaya başladı. Bağırıyordu. “Sakın bir daha böyle bir şey yapayım&nbsp;deme! Sakın, anladın mı? Anladın mı, söyle!” Sonra yine&nbsp;onu sımsıkı kavradı. “Johnny, o kadar endişelendim ki!”&nbsp;Johnny artık öylesine sarsılmış ve büzüşmüştü ki zar zor&nbsp;konuşuyordu. Polisler merdivenlerden aşağı inip geldiler.&nbsp;Johnny, Steve Amca’nın gözlerindeki yalvaran ifadeyi görebiliyordu. O zaman anladı. “Okuldan mı aradılar?”&nbsp;Boynuna sarılmış olan annesi evet anlamında başını salladı. “Öğleden sonra cezaevine gitmişler. Burayı arayıp seni&nbsp;bulamadıklarını söylediler. Ben de o yüzden Steve Amca’nı&nbsp;aradım ama seni okula bıraktığını söyledi. Üstelik yemin&nbsp;etti. Ve sen eve dönmeyince, düşündüm ki...”</p>

  <p class="block_5">Johnny annesinin kollarından kurtulup sordu: “Cezaevine mi?”</p>

  <p class="block_5">Annesi eliyle yüzünü okşadı. “Yine oldu işte.”</p>

  <p class="block_5">“Ne oldu?”</p>

  <p class="block_5">Annesi ağlamaya başladı. “Başka bir kız daha kaybolmuş. Okulun bahçesinden kaçırdıklarını düşünüyorlar. Yedinci sınıflardan, Tiffany Shore.”</p>

  <p class="block_5">Johnny inanamadı. Kelimeler ağzından robot gibi dökülüyordu. “Tiffany’i tanıyorum.”</p>

  <p class="block_5">“Ben de.”</p>

  <p class="block_5">Annesi devam edecekken sesi kesildi ama Johnny aklından geçenleri tahmin edebiliyordu. Tiffany Shore da yedinci sınıftaydı. Tıpkı Alyssa’nın kaybolduğu zamanki gibi. Johnny başını salladı. Ölen adamın sözlerini düşündü. <i class="calibre3">Onu&nbsp;buldum</i> dediğinde Johnny’nin kız kardeşinden, Alyssa’dan&nbsp;bahsediyordu. Tiffany’den, ya da başka bir kızdan değil.&nbsp;”Bu doğru olamaz,” dedi Johnny, ama annesi evet anlamında başını salladı. Ağlıyordu. Johnny içindeki tüm umutların&nbsp;tükendiğini hissetti. Yanıp kül olmuşlardı. “Doğru olamaz,”&nbsp;dedi tekrar.</p>

  <p class="block_5">Annesi söyleyecek bir şey arıyordu ki o sırada bir polis gelip sözünü kesti. “Evlat,” dedi ve Johnny kafasını kaldırdı. “Tişörtünün üzerindeki kan lekesi mi?”</p>

  <p class="block_">&nbsp;</p>

  <h1 class="block_4" id="toc_id_8"><br class="calibre1" id="calibre_pb_7" /></h1>
</body>
</html>
