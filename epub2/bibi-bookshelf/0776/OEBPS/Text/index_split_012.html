<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_12">ON BİRİNCİ BÖLÜM</h1>

  <p class="block_5">Hunt, David Wilson’ın evinin girişine yanaştığında sert bir rüzgar ile fırtına bulutları yeniden gökyüzüne hücum ediyordu. Kafasını eğip baktığında yerin ufak bir kısmının gümüş beyazı olduğunu gördü. Beton girişteki su birikintileri,&nbsp;arabasının üzerindeki su damlacıkları... Sokağın sonunda&nbsp;üniversite yerleşkesine ait, ne olduğu belli olmayan binalar&nbsp;vardı. Etraftaki bakımlı evlerde fakültede görevli profesörler ve aileleri ya da zengin çocukları yaşıyordu. Garajlar&nbsp;dar, ağaçlar yüksek ve geniş gövdeliydi. Beton kaldırımın&nbsp;kenarlarında ince şeritler halinde yeşillikler vardı. Küçük&nbsp;otlar, yosunlar. Havada yeni yetişen bitki örtüsünün kokusu&nbsp;hakimdi.</p>

  <p class="block_5">Yağmur yüzünden meraklı komşular şimdilik evlerindeydi ve polisin varlığı da sessizce devam ediyordu ama Hunt bunun çok da uzun sürmeyeceğini görebiliyordu. Dört&nbsp;ev ötede bir adam elinde plastik bir poşetle merdivenlerde&nbsp;durmuş öylece bakıyordu. Yolun karşısında karanlıkta tüten&nbsp;bir sigara görünüyordu. Hunt içinden sövüp kapıya döndü.&nbsp;Rönesans tarzı küçük ev, koyu renk tuğladan yapılmıştı.&nbsp;Komşu evden duvar gibi biçilmiş ince bitkilerle ayrılıyordu. Arka tarafta ise iki arabalık bir garajı vardı. Perdesi sıyrılmış pencereden Yoakum’u gören Hunt kapıyı çaldı.</p>

  <p class="block_5">Ahşap döşemeler uzun süredir kullanıldığından ve bakımsız kaldığından çizik çizikti. Sağda yukarı çıkan merdivenin parmaklıkları siyah cilalıydı. Mutfak arka taraftaydı. Ankastre mutfak eşyaları ve beyaz dolaplar ışığın altında&nbsp;parlıyordu. Salondan üniformalı bir polis Hunt’a başıyla selam verince Hunt da başıyla karşılık verdi. Ardından diğer&nbsp;ikisi de aynı şekilde selam verdi. Hiçbiri Hunt’ın gözünün&nbsp;içine bakamıyordu.</p>

  <p class="block_5">Bunların hepsi çok tanıdık geliyordu.</p>

  <p class="block_5">David Wilson bir üniversite profesörüydü. Evinden de belli oluyordu. Koyu renk ahşaplar, üzeri kapatılmamış tuğlalar, yaş tütün ya da ot benzeri bir koku. Yoakum yemek&nbsp;odasından çıkıp Hunt’a anlamsız bir şekilde gülümsedi.&nbsp;”Mutlu haber getirenlerden değilim,” dedi.</p>

  <p class="block_5">Hunt evin içini inceledi. “Baştan başla.”</p>

  <p class="block_5">“Ev, üniversiteye ait. Wilson üniversitede çalıştığı için burada kira vermeden oturuyor. Üç yıldır buradaymış.”</p>

  <p class="block_5">“Şanslıymış.” Hunt eve yeniden göz gezdirdi. Birkaç polisin bakışıyla karşılaştı.</p>

  <p class="block_5">Yoakum da bakışları fark etti. “Senin için endişeleniyorlar.”</p>

  <p class="block_5">“Endişelenmek mi?”</p>

  <p class="block_5">“Dün Alyssa’nın kayboluşunun birinci yılıydı. Kimse unutmuyor.”</p>

  <p class="block_5">Hunt etrafına bakındı. Herkesin ağzı sımsıkı kapalı, gözlerinde gergin bir ifade vardı. Yoakum’un da endişesi ve sıkıntısı gözlerinden okunuyordu. Anlatmaya devam et,”&nbsp;dedi Hunt.</p>

  <p class="block_5">“Biyoloji bölüm başkanı. Herkesin saygı duyduğu biri diyebilirim. Yayınlanmış birçok makalesi var. Çocuklar da&nbsp;ona hayran, yönetim de.”</p>

  <p class="block_5">“Üniversite yönetimine Wilson’ın bu olayda bir şüpheli olmadığını net bir şekilde açıkladın değil mi? İyi bir imajı&nbsp;hiç yoktan mahvetmek istemem.”</p>

  <p class="block_5">“Kurbanın tanık olduğunu söyledim. Gördüğü şey yüzünden öldürüldü.”</p>

  <p class="block_5">“İyi. Bana diğer bildiklerini anlat.”</p>

  <p class="block_5">“Mesela şununla başlayabilirsin.”</p>

  <p class="block_5">Yoakum, büyük ihtimalle evden bile eski antika bir halının üzerinden geçip bir duvarın önüne geldi. Duvarda birkaç fotoğraf asılıydı. Hepsi de birbirinin aynısı; David ve yanında güzel bir kadın. “Bekar mı?” diye sordu Hunt.</p>

  <p class="block_5">“Yemek masasının üzerinde motor parçaları, dolapta biftek ve bira, yatak başucundaki komodinde on yedi adet&nbsp;kullanılmamış prezervatif; sence?”</p>

  <p class="block_5">“Saydın mı?”</p>

  <p class="block_5">Yoakum omuz silkti. “Benim kullandıklarımdandı.”</p>

  <p class="block_5">“Ne komiksin.”</p>

  <p class="block_5">“Şaka yapan kim?”</p>

  <p class="block_5">“Tiffany Shore ile nerede ve nasıl karşılaştıklarına dair bir ipucu var mı?”</p>

  <p class="block_5">“Eğer bu evin içinde büyük bir ipucu yatıyorsa da ben henüz onu keşfedemedim. Gerçekten çocuğu bulduysa ancak kazara olmuş olabilir.”</p>

  <p class="block_5">“Pekala,” dedi Hunt. “Parça parça düşünelim. Üç yıldır burada yaşadığını biliyoruz. Atletik, iyi para kazanıyor ve&nbsp;zeki.”</p>

  <p class="block_5">“Atletik mi?</p>

  <p class="block_5">“Adli tıp uzmanı bir kaya tırmanışçısı olabileceğini söylüyor.”</p>

  <p class="block_5">“O Trenton Moore bayağı akıllı bir adam.”</p>

  <p class="block_5">“Öyle mi?”</p>

  <p class="block_5">“Beni izle,” dedi Yoakum ve mutfaktan geçip evin arkasına çıkan dar bir kapıya yaklaştı. Açınca içeriye sıcak hava doldu. “Garaja arka bahçeden geçiliyor.”</p>

  <p class="block_5">Islak çimlere bastılar. Bahçenin büyük bir bölümü çitle çevriliydi. İleride, tıpkı ev gibi tuğladan yapılmış kare şeklinde bir garaj görünüyordu. İki araba rahat rahat sığacak genişlikteydi. Yoakum önden girip ışıkları yaktı. “Şuna bir bak.”&nbsp;Dik çatıdaki kirişler bir yandan diğer yana uzanıyordu.&nbsp;Beton zeminde yağ izleri vardı. Duvarların iki tanesi mantar&nbsp;panoyla kaplanmıştı ve panolarda her türlü tırmanış malzemesi asılıydı. ip çeşitleri, karabinalar, kasklar, fenerler...&nbsp;”Tırmanışçı olmasına şaşırmam.”</p>

  <p class="block_5">“Üstelik çok da komik ayakkabıları varmış,” dedi Yoakum ve Hunt ona döndü.</p>

  <p class="block_5">Boğazlı deri botların kenarlarında tabanındaki siyah plastik devam ediyordu. Mantar panolarda üç çift asılıydı.&nbsp;Hunt bir çifti eline aldı. “Bu ayakkabılar kaymıyor,” dedi.&nbsp;”Tırmanış için çok sağlam.”</p>

  <p class="block_5">Yoakum kirişleri gösterdi. “Adam sudan da korkmuyormuş ayrıca.”</p>

  <p class="block_5">“Kano.” Hunt, kanolardan en uzununu işaret etti. “Bu okyanus tipi.” Kısa olanı gösterdi. “Bu nehir tipi.”</p>

  <p class="block_5">“Üzerine kayıtlı bir araba yok,” dedi Yoakum.</p>

  <p class="block_5">“Peki, yerdeki yağ izleri ne o zaman?” Hunt kapının yanındaki bir çiviye asılı anahtarları aldı. Anahtarın arka kısmı şişkin ve siyah plastiktendi. “Yedek anahtarlar. Sanırım Toyota marka.” Zemindeki fren izlerine baktı. “Geniş lastik&nbsp;aralığı. Ya bir kamyonet ya da cip. Üniversiteden kontrol&nbsp;ettir. Belki de biyoloji bölümüne kayıtlıdır.”</p>

  <p class="block_5">“David Wilson adına kayıtlı bir römork bulduk.”</p>

  <p class="block_5">“Arazi motoru içindir herhalde. Öldüğü sırada kullandığı motosikletin sokakta kullanma ruhsatı yokmuş, bu yüzden büyük ihtimalle römork ile taşıyordu. Arazi motosikleti ile ülkedeki en yasaklı bölgede ne işi vardı hâlâ bilmiyoruz.&nbsp;Ne yapıyordu ve nerede yapıyordu.”</p>

  <p class="block_5">Garajdan çıkıp kapıyı kapattılar ve bahçeye geri döndüler. “O tarafta iklim serttir. Ormanlık alan, arazi çoktur.”</p>

  <p class="block_5">“Arazi motosikleti için uygun yerler.”</p>

  <p class="block_5">“Sence arabası hâlâ dışarıda bir yerlerde mi?” diye sordu Yoakum.</p>

  <p class="block_5">Arka kapıdan girip mutfaktan geçtiler. “Öyle olmalı.” Hunt yaşadıkları kasabayı kafasında canlandırdı. Eyalet&nbsp;başkentinden yüz altmış kilometre, deniz kenarından yüz&nbsp;kilometre uzaktaydılar. Kasaba zengindi, endüstrisi gelişmiş, turist çeken, golf sahaları olan bir yerdi. Ama kuzeyi çorak topraklardı. Bataklıklar, derin kanyonlar, geniş&nbsp;ormanlık alanlar ve granit yatakları. Eğer David Wilson o&nbsp;topraklarda arazi motoru kullanıyorsa arabası da o tarafta&nbsp;boş arazinin, kanyon arası yolların birinde olabilirdi. Herhangi bir yerde. “O tarafa nitelikli ekipler göndermeliyiz.”&nbsp;Hunt’ın aklında sayılar uçuştu. “Dört devriye aracı olsun.&nbsp;Hemen o tarafa doğru harekete geçsinler.”</p>

  <p class="block_5">“Çok karanlık değil mi?”</p>

  <p class="block_5">“Hemen,” dedi Hunt. “Karayolları devriyesine de römorkun plakasını ver.”</p>

  <p class="block_5">Yoakum parmaklarını şıklattı ve bir üniformalı polis hemen yanlarında bitiverdi. “Wilson’ın plakasını eyalet polisine ver. Shore olayıyla ilgili olduğunu söyle. Onlar da alarmda zaten.” Polis telsize anons yapmak için gitti. Yoakum, Hunt’a doğru döndü. “Şimdi ne yapacağız?”</p>

  <p class="block_5">Hunt yavaşça etrafında döndü ve David Wilson’ın güzel kadınlarla fotoğraflarına göz gezdirdi. “Yatak odası, bodrum, çatı katı; bana hepsini göster.”</p>

  <p class="block_">&nbsp;</p>

  <h1 class="block_4" id="toc_id_13"><br class="calibre1" id="calibre_pb_12" /></h1>
</body>
</html>
