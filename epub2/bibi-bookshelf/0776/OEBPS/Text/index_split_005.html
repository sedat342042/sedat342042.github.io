<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_5">DÖRDÜNCÜ BÖLÜM</h1>

  <p class="block_5">İnsanların hepsinin iyi oldukları söylenemezdi. Polis, bu konuda haklıydı. Johnny şimdiye kadar kim bilir kaç çitin&nbsp;üzerinden, kaç pencereden ev gözetlemişti. Saat kaç olursa olsun insanların kapısını çalmıştı ve görmemesi gereken&nbsp;birçok şeye tanık olmuştu. İnsanların yalnız olduklarında,&nbsp;kimsenin onları görmeyeceğini düşündükleri anlarda yaptıkları birçok şey vardı. Burunlarına kokain çeken çocuklar,&nbsp;yerdeki yemekleri yemeye çalışan yaşlılar görmüştü. Bir&nbsp;keresinde bir vaiz görmüştü; üzerinde sadece iç çamaşırı&nbsp;vardı. Karısını kıstırmış, avazı çıktığı kadar küfrediyordu.&nbsp;İğrençti. Ama Johnny aptal değildi. Manyakların herkes kadar normal görünebileceğini biliyordu. O yüzden gördüklerine şaşırmıyordu. Bağcıkları her zaman sıkıca bağlıydı ve&nbsp;bıçağını asla yanından ayırmıyordu.</p>

  <p class="block_5">Dikkatliydi.</p>

  <p class="block_5">Akıllıca davranıyordu.</p>

  <p class="block_5">Johnny, bisikletiyle iki blok öteye gitmişti ki başını çevirip ardına baktı. Dedektif Hunt hâlâ bıraktığı yerde, arabasını çalıların önüne park etmiş vaziyette duruyordu. Sonra yavaşça el salladı.</p>

  <p class="block_5">Johnny bir daha asla arkasına bakmamaya kararlı bir şekilde dönüp daha da hızlı uzaklaştı.</p>

  <p class="block_5">Polisten korkuyordu. Hem nasıl oluyordu yaptığı her şeyden haberi oluyordu?</p>

  <p class="block_5">Beş.</p>

  <p class="block_5">Sayı birden aklında beliriverdi.</p>

  <p class="block_5">Beş tane morluk.</p>

  <p class="block_5">Pedallara abandı. Bacakları ağrıyana, tişörtü rüzgardan sırtına yapışana dek hızla sürdü. Kuzeye, kasabanın sınırında nehrin köprünün altından akıp suyun düzleştiği genişliğe&nbsp;doğru ilerledi. Nehrin kenarında durdu, bisikletini bıraktı.&nbsp;Nabzı kulaklarında gümbürdüyordu. Yüzünden süzülen&nbsp;tuzlu damlaları hissetti. Gözleri yanıyordu. Elinin tersiyle&nbsp;sildi. Eskiden babasıyla burada balık tutarlardı. Nehir yatağının bir buçuk metre dibine kadar saklanan kedi balıklarını&nbsp;ve levrekleri nasıl avlayacağını biliyordu ama şu an bunların hiçbiri umurunda değildi. Artık balık tutmasa da buraya&nbsp;geliyordu.</p>

  <p class="block_5">Burası hâlâ onun yeriydi.</p>

  <p class="block_5">Tozlu toprağa oturup bağcıklarını çözdü. Neden olduğunu bilmiyordu ama elleri titriyordu. Ayakkabılarını çıkardı. Boynundaki tüyü yanağına değdirip tişörtüne sardı. Güneşin kızgınlığını teninde hissedebiliyordu. Vücudundaki&nbsp;morluklara baktı. En büyüğü iri bir diz büyüklüğündeydi.&nbsp;Sol kaburgalarının üzerindeydi. O anı hatırladı: Ken, üzerine çullanmış, diziyle kaburgalarına bastırıyordu. Johnny&nbsp;kurtulmaya çalıştıkça daha da bastırıyordu.</p>

  <p class="block_5">Johnny, o anı aklından çıkarmaya çalıştı. Kaburgalarında hissettiği baskı, yüzüne sallanan parmak ve bağrışlar.</p>

  <p class="block_5">Ben ne bok yiyeceksin dersem sen sadece o boku yiyeceksin...</p>

  <p class="block_5">Yüzüne inen tokatlar. Bir sağa, sonra sola. Arka odada kendinden geçen annesi.</p>

  <p class="block_5">Seni bok çuvalı...</p>

  <p class="block_5">Daha sert bir tokat daha.</p>

  <p class="block_5">Şimdi söyle bakalım baban neredeymiş?</p>

  <p class="block_5">Morluğun kenarları sararmıştı, ortası ise yemyeşildi. Parmağıyla dokununca hâlâ acıyordu. Dokunduğu yer önce&nbsp;beyazlaşıyor, oval bir şekil alıyor ve sonra içi yine renkle&nbsp;doluyordu. Johnny gözlerindeki tuzu sildi. Nehre doğru yürürken tökezledi. Nehir kıyısına gelince suya girdi. Ayaklarının altındaki kaygan toprak dibe battı ve Johnny suya&nbsp;daldı. Ilık su tüm vücudunu sardı, onu dünyadan koparıp&nbsp;yorgun bedenini dibe çekti.</p>

  <p class="block_">&nbsp;</p>

  <p class="block_5">Johnny nehirde iki saat kadar kaldı. Dedektif Hunt araştırmasına devam edecek mi diye endişeleniyor, bir yandan da acaba okula gitmeye değer mi diye kararsızlık yaşıyordu.&nbsp;Bir kıyıdan diğerine yüzdü. Alçak kayalıklardan daldı ve&nbsp;güneşin altında kendini kurumaya bıraktı. Suyun kenarlarında nehrin akışıyla kıyıya sürüklenmiş kütük parçaları üst&nbsp;üsteydi. Saat öğlene yaklaşırken fiziksel olarak tükenmiş&nbsp;durumda nehrin üzerinden geçen köprünün on iki metre kadar aşağısında düz bir kayanın üzerine sere serpe yatmıştı. Uzun dallarının gölgesi nehre yansıyan söğüt ağacının&nbsp;altında neredeyse görünmezdi. Arabalar geçince köprüden&nbsp;uğultu sesleri geliyordu. Kafasının tam yanına düşen ufak&nbsp;bir taş tıkırdadı. Doğrulduğu sırada omzuna bir taş isabet&nbsp;etti. Etrafına bakındı, kimse yoktu. Üçüncü bir taş bacağını&nbsp;sıyırıp geçti. “Bir tane daha atarsan seni öldürürüm.”</p>

  <p class="block_5">Ses yok.</p>

  <p class="block_5">“Jack, sen olduğunu biliyorum.”</p>

  <p class="block_5">Jack kahkahalar atarak arkasındaki çalılıklardan çıkageldi. Yırtık bir pantolon ve eski püskü spor ayakkabıları giymişti. Eskilikten sararmış beyaz gömleğinin üzerinde Elvis baskısı vardı. Sırtında çantası, elinde de biraz daha taş vardı. Ağzının bir kenarı yaramazlık yapan bir çocuğunki gibi&nbsp;kıvrılmış, saçları ise geriye yatırılmıştı. Johnny bugünün&nbsp;cuma olduğunu tamamen unutmuştu.</p>

  <p class="block_5">“Bensiz okulu asarsan böyle olur işte.” Jack yanına geldi. Sarışın, kahverengi gözlü, bir kolu ciddi anlamda sakat, ufak tefek bir çocuktu. Sağ kolunda sorun yoktu ama diğerini gözden kaçırmak mümkün değildi. Yeterince gelişmemiş&nbsp;ufacık kalmıştı. Sanki altı yaşında bir çocuğun kolu gibiydi.</p>

  <p class="block_5">“Kızgın mısın?” diye sordu Johnny.</p>

  <p class="block_5">“Evet.”</p>

  <p class="block_5">“Tamam, o zaman ödeşmek için vuruş izni veriyorum.”</p>

  <p class="block_5">Jack’in gülümsemesi iyice muzipleşti. “Üç vuruş ha ona göre,” dedi.</p>

  <p class="block_5">“Kız kolunla üç vuruş.”</p>

  <p class="block_5">“Gülle kolla iki vuruş.” Jack iyi kolunun yumruğunu sıktı. “Kaçmak yok.” İyice yaklaştı, Johnny kolunu sıkıca&nbsp;gövdesinin yanına yapıştırdı. Jack bacaklarını açtı ve gerildi. “Bu acıtacak”</p>

  <p class="block_5">“Haydi, ama korkak.”</p>

  <p class="block_5">Jack, Johnny’nin koluna iki yumruk indirdi. Sert vuruşlarından tatmin olmuştu. “Al bakalım.”</p>

  <p class="block_5">Johnny kolunu açıp Jack’in attığı taşlardan birini fırlattı. Jack kafasını eğip kendini kurtardı. “Burada olduğumu nereden bildin?”</p>

  <p class="block_5">“Bunu bilmeyecek ne var.”</p>

  <p class="block_5">“Niye geciktin?”</p>

  <p class="block_5">Jack, kayanın üzerine, Johnny’nin yanına oturdu. Sırt çantasını sırtından indirip tişörtünü çıkardı. Cildi kıpkırmızı yanmıştı ve soyuluyordu. Boynunda gümüş bir haç&nbsp;asılıydı. Çantasının içinden bir şey çıkarırken sallanan haç&nbsp;güneşte parlıyordu. “Birkaç bir şey almam gerekiyordu.&nbsp;Babam hâlâ evdeydi.”</p>

  <p class="block_5">“Seni görmedi ama değil mi?” Jack’in babası ciddi, sert bir polisti ve Johnny ona görünmemek için elinden geleni&nbsp;yapıyordu.</p>

  <p class="block_5">“Sen beni aptal falan mı sandın?” Jack, sağlam elini çantanın içine daldırdı.</p>

  <p class="block_5">“Hâlâ soğuk.” Jack çantadan bir şişe bira çıkarıp Johnny’e uzattı.</p>

  <p class="block_5">“Bira mı çaldın?” Johnny başını salladı. “Cehennemde yanacaksın.”</p>

  <p class="block_5">Jack kurnazca gülümsedi. “Tanrı küçük günahları affeder.”</p>

  <p class="block_5">“Annen hiç de öyle demiyor.”</p>

  <p class="block_5">Jack bir kahkaha patlattı. “Annem ayak yıkamaktan ve yılanlarla ilgilenmekten bir adım uzak. Biliyorsun, aniden&nbsp;alevler içinde kalabilirmişim gibi zavallı ruhum için dua&nbsp;ediyor. Evde, sokakta, her yerde.”</p>

  <p class="block_5">“Saçmalık.”</p>

  <p class="block_5">“Hani bir keresinde kopya çekerken yakalanmıştım ya, hatırladın mı?”</p>

  <p class="block_5">Üç ay önceydi. “Evet, tarih sınavında, hatırladım.”</p>

  <p class="block_5">“Ondan sonra annemi müdürle görüşmeye çağırdılar. Görüşmeden önce annem adamı da diz çöktürüp Tanrı’nın&nbsp;beni affetmesi için dua etmeye zorladı!”</p>

  <p class="block_5">“Atıyorsun.”</p>

  <p class="block_5">“Atmıyorum. Adam annemden öyle bir korkmuş ki. Yüzünü görecektin; şaşkınlıktan ölecek gibiydi; bir de tek&nbsp;gözünü arada bir aralayıp annem ona bakıyor mu diye bakmalar falan.” Jack bira şişesini açtı. “Adamı neyle suçlayabilirsin? Annem artık iyice kendini bu işlere verdi, beni&nbsp;de ardından sürüklemeye çalışıyor. Geçen hafta benim için&nbsp;dua etsin diye eve rahip çağırmış.”</p>

  <p class="block_5">“Neden?”</p>

  <p class="block_5">“Kendi kendimi okşama ihtimalime karşı.”</p>

  <p class="block_5">“O kadar da değil.”</p>

  <p class="block_5">“Hayat tam bir komedi,” dedi Jack ama artık gülümsemesi kaybolmuştu. Annesi kendini korkunç bir şekilde dine adamıştı. Adeta yeniden doğmuştu ve hata kabul etmiyordu. Sürekli “Cehennemde yanacaksın”, “Lanetlenirsin”&nbsp;diye Jack’in başının etini yiyordu.</p>

  <p class="block_5">Johnny de kendi birasını açtı. “Babanın içki içtiğini annen biliyor mu?”</p>

  <p class="block_5">“Tanrı’nın bunu hoş karşılamayacağını söylüyor. O yüzden babam da garaja bir buzdolabı atıp içkilerini ona koydu. Şimdilik sorun yok gibi.”</p>

  <p class="block_5">Jack şişeyi kafasına dikti. Johnny ise yudum yudum içiyordu. “Jack, bu iğrenç bir bira.”</p>

  <p class="block_5">“Kimilerinin parası ancak buna yetiyor, oğlum. Çok konuşma yersin yine yumruğu.” Jack kalan birasını da kafaya dikti. Boş şişeyi çantasına koyup yeni bir tane çıkardı.&nbsp;”Tarih ödevini yaptın mı?”</p>

  <p class="block_5">“Sana küçük günahlar hakkında ne dedim?”</p>

  <p class="block_5">Johnny, Jack’in arkasına doğru baktı. “Bisikletin nerede?”</p>

  <p class="block_5">“Bilmem.”</p>

  <p class="block_5">“Ne demek bilmem?”</p>

  <p class="block_5">“Binesim gelmedi.”</p>

  <p class="block_5">“Altı yüz dolarlık Trek’in var ve binesin gelmedi, öyle mi?” Jack uzaklara bakıp omuz silkti. “Ben eskisinden istiyorum.”</p>

  <p class="block_5">“Hâlâ bir haber yok değil mi?</p>

  <p class="block_5">“Birisi çaldı herhalde. Gitti işte.”</p>

  <p class="block_5">Düşüncenin gücü, diye düşündü Johnny. Jack’in eski bisikleti sidik sarısı renginde, üç vitesli ve selesi uzundu.&nbsp;Babası aldığında ikinci eldi, nereden baksan on beş yılı vardı. Ama Jack, bu bisikletini uzun zamandır bulamıyordu.&nbsp;”Gelirken trene mi asıldın?”</p>

  <p class="block_5">Johnny’nin gözü bir an için Jack’in hasta koluna kaydı. Jack dört yaşındayken kamyonetin arkasından düşmüştü ve kolu ciddi şekilde yaralanmıştı. Kemiklerinden biri kaynayamayacak şekilde kopmuştu. Boşluğu doldurmak&nbsp;için bir inekten alman kemik operasyonla yerleştirildiyse&nbsp;de ameliyatı yapan doktorun hatasından dolayı bu da işe&nbsp;yaramamıştı. Kemik asla yeniden büyümemişti. O elinin&nbsp;parmaklarını pek iyi kullanamıyordu. Kolunda güç kaybı&nbsp;vardı. Ama bunların hiçbiri Johnny’nin umurunda değildi&nbsp;çünkü Jack’in kolu ikisi arasında sıkıntı konusu olamazdı.</p>

  <p class="block_5">Yine de kolu söz konusu olunca Jack biraz hassaslaşıyordu. Johnny’nin, koluna baktığını gördü.</p>

  <p class="block_5">“Ne o, trene asılamayacağımı mı düşünüyorsun?” Kızgındı.</p>

  <p class="block_5">“Hayır, aklıma şu çocuk geldi.”</p>

  <p class="block_5">ikisi de o çocuğun hikayesini biliyordu. On dört yaşında bir çocuk trene asılmak isterken eli kayıp raylara düşmüştü.&nbsp;Trenin altında kalıp iki bacağını da kaybetmişti. Biri kalçasından diğeri ise dizinin altından kesilmek zorunda kalmıştı. Jack gibi çocukları engellemek için mutlaka anlatılan bir&nbsp;hikayeydi.</p>

  <p class="block_5">“O da biraz salakmış.” Jack sırt çantasını küçük gözlerinden birine elini daldırdı ve bir paket mentollü sigara çıkardı. Sakat eliyle bir sigara çıkarıp küçücük parmaklarının arasında yaktı. Derin bir nefes çekip dumanı yuvarlaklar&nbsp;çıkararak üflemeye çalıştı.</p>

  <p class="block_5">“Babanın sigaraları da kötü.”</p>

  <p class="block_5">Jack masmavi, bulutsuz gökyüzüne bakıp bir nefes daha aldı. Küçücük parmakları arasında sigara, olduğundan daha&nbsp;da büyük görünüyordu. “İster misin?” diye sordu.</p>

  <p class="block_5">“Olur.”</p>

  <p class="block_5">Jack, Johnny’e bir sigara uzattı ve Johnny kendisininkini Jack’in sigarasından yaktı. Bir nefes çekip öksürmeye başladı. Jack güldü. “Bir de içebilsen!”</p>

  <p class="block_5">Johnny sigarayı nehre fırlattı. Ağzındaki tadı temizlemek için tükürdü. “İğrenç sigaralar,” dedi. Kafasını kaldırdığında Jack’in göğsündeki ve kaburgalarındaki morluklara baktığını gördü.</p>

  <p class="block_5">“Bunlar yeni galiba,” dedi Jack.</p>

  <p class="block_5">“Çok da yeni değil.” Johnny nehirde sürüklenip önlerinden geçen bir kütüğe baktı. “Anlat bakalım,” dedi.</p>

  <p class="block_5">“Neyi?”</p>

  <p class="block_5">“Şu kamyoneti.”</p>

  <p class="block_5">“Kahretsin, Johnny. İlla keyfimizi kaçıracaksın. Daha kaç kere anlatayım? En son anlattığımdan beri değişen bir&nbsp;şey yok, hep aynı zaten.”</p>

  <p class="block_5">“Anlat işte.”</p>

  <p class="block_5">Jack sigarasından bir nefes alıp başını çevirdi. “Kamyonet işte.”</p>

  <p class="block_5">“Ne renk?</p>

  <p class="block_5">“Ne renk olduğunu biliyorsun.”</p>

  <p class="block_5">“Ne renk?</p>

  <p class="block_5">Johnny iç geçirdi. “Beyaz.”</p>

  <p class="block_5">“Üzerindeki vuruklar, çizikler, başka hatırladığın bir şey?”</p>

  <p class="block_5">“Üzerinden bir yıl geçti, Johnny.”</p>

  <p class="block_5">“Başka?”</p>

  <p class="block_5">“Yeter. Beyaz bir kamyonetti işte. Beyaz, daha önce de dediğim gibi. Polislere de aynısını söyledim.” Johnny sessizce Jack’in sakinleşmesini bekledi. “Beyaz bir kamyonetti,” dedi. “Boyacı kamyoneti gibi.”</p>

  <p class="block_5">“Bunu daha önce söylememiştin.”</p>

  <p class="block_5">“Söyledim.”</p>

  <p class="block_5">“Hayır. Sadece tarif etmiştin: Beyaz, arkada camları olmayan. Daha önce boyacı kamyoneti gibi dememiştin.&nbsp;Şimdi niye öyle dedin? Bir tarafına boya falan mı bulaşmıştı?”</p>

  <p class="block_5">“Hayır.”</p>

  <p class="block_5">“Tepesinde merdiven mi vardı? Ya da merdiven koyacak yer falan?”</p>

  <p class="block_5">Jack sigarasını bitirip izmaritini nehre fırlattı. “Sadece bir kamyonetti, Johnny. Zaten o da yüz metre ilerideydi.&nbsp;Onun kaybolduğunu öğrenene kadar o kızın kardeşin olduğunu bile anlamamıştım. Ben de onun gibi kütüphaneden&nbsp;eve geliyordum. Birkaç kişiyle birlikte gitmiştik. Kamyonetin yokuşun başından gelip durduğunu gördüm. Birisi&nbsp;içinden elini uzattı, o da ona doğru yaklaştı. Hiç de korkmuş&nbsp;görünmüyordu. Hemen gidiverdi.” Duraksadı. “Ondan sonra kapı açılıp birisi onu yakaladı. Beyaz bir adam, üzerinde&nbsp;siyah bir tişört. Daha önce de yüz kere anlattığım gibi. Kapı&nbsp;kapandı ve gittiler. Her şey on saniyede olup bitti. Benim&nbsp;hatırladığım başka hiçbir şey yok.”</p>

  <p class="block_5">Johnny başını eğdi, ayağını dibindeki bir taşa vurdu.</p>

  <p class="block_5">“Kusura bakma. Keşke bir şey yapabilseydim ama yapamadım. Ne olduğunu anlamadım bile.”</p>

  <p class="block_5">Johnny ayağa kalkıp gözlerini nehre dikti. Bir dakika kadar sonra başını olumlu anlamda salladı. “Bir bira daha&nbsp;ver.”</p>

  <p class="block_5">Bira içip nehirde yüzdüler. Jack sigara içti. Bir saat sonra sordu: “Gidip birkaç eve bakalım mı?”</p>

  <p class="block_5">Johnny elindeki taşı fırlatıp hayır anlamında başını salladı. Jack için bu bir oyun gibiydi, risk almak hoşuna gidiyordu. Etrafta gizlenip çocukların görmemesi gereken şeyleri izlemekten zevk alıyordu. Jack için adrenalin dolu bir oyun&nbsp;gibiydi. “Bugün değil,” dedi Johnny.</p>

  <p class="block_5">Jack kalkıp Johnny’nin bisikletinin yanına gitti. Harita ön lastikte jantın arasına sıkıştırılmıştı. Çekip çıkardı ve havaya kaldırdı. “Peki ya bu?”</p>

  <p class="block_5">Johnny arkadaşına Dedektif Hunt ile karşılaşmasını anlattı. “Fena şekilde tepemde.”</p>

  <p class="block_5">Jack, Johnny’nin biraz abarttığını düşünüyordu. “Sadece bir polis.”</p>

  <p class="block_5">“Baban da polis.”</p>

  <p class="block_5">“Eee ne olmuş yani? Ben de onun buzdolabından bira çalıyorum.” Jack yere tükürdü. “Hadi ama, bir şeyler yapalım. Sana da iyi gelir. Bütün gün burada oturacak değilim.”</p>

  <p class="block_5">“Hayır.”</p>

  <p class="block_5">“Sen bilirsin,” dedi Jack ve haritayı yine jantın arasına sıkıştırdı. Bisikletin üzerindeki tüyü gördü. Selenin yanındaki bir tele bağlanmıştı. Eline alıp sordu, “Bu ne böyle?”&nbsp;Johnny ifadesiz bir şekilde arkadaşına baktı. “Bir şey değil,” dedi.</p>

  <p class="block_5">Jack, tüyü parmaklarının arasında dolaştırdı. Üzerine güneş geldikçe parıldıyordu. Havaya kaldırıp ışığa doğru&nbsp;tuttu. “Güzelmiş,” dedi.</p>

  <p class="block_5">“Yerine koy şunu.”</p>

  <p class="block_5">Jack arkadaşının yumruklarını gördü ve tüyü elinden bıraktı. Tüy düşünce bağlı olduğu yerde sallandı. “Tamam, sordum sadece.”</p>

  <p class="block_5">Johnny yumruklarını açtı. Jack’ten zarar gelmezdi. “Ağabeyinin, Clemson takımına seçildiğini duydum.”</p>

  <p class="block_5">“Duydun mu?”</p>

  <p class="block_5">“Bütün haberlerde geçiyor.”</p>

  <p class="block_5">Jack yerden bir taş alıp sağlıklı elinden sakat olana doğru yuvarladı. “Profesyoneller peşine düşmeye başladı bile. Geçen hafta rekor kırdı.”</p>

  <p class="block_5">“Ne rekoru?”</p>

  <p class="block_5">“Career Home koşusu.”</p>

  <p class="block_5">“Okul rekoru mu?</p>

  <p class="block_5">Jack, hayır anlamında başını salladı. “Eyalet rekoru.”</p>

  <p class="block_5">“Baban onunla gurur duyuyor olmalı,” dedi Johnny.</p>

  <p class="block_5">“Oğlu ünlü oluyor, duyacak tabii.” Jack’in yüzündeki gülümseme gerçek gibiydi ama Johnny, sakat kolunu saklamak istercesine gövdesine nasıl bastırdığını görebiliyordu.</p>

  <p class="block_5">İçmeye devam ettiler. Güneş yükseğe tırmanıyor ama gün ışığı soluklaşmaya başlıyormuş gibi geliyordu. Hava&nbsp;serinliyordu. Johnny üçüncü birasını yarısına kadar içip bıraktı.</p>

  <p class="block_5">Jack sarhoş oldu.</p>

  <p class="block_5">Ağabeyinden daha fazla bahsetmediler.</p>

  <p class="block_5">Arkalarındaki yola doğru giren aracı duyduklarında akşam saatleriydi. Köprünün başına kadar gelip eski patikadan girerek onların tam oturduğu yerin tepesinde durdu. “Kahretsin.” Jack bira şişelerini sakladı. Johnny morlukları görünmesin diye üzerini giyerken Jack de sanki bu&nbsp;garip bir durum değilmiş gibi davrandı. Morlukları anlatıp anlatmamak konusunu çok önceleri tartışıp bir kenara&nbsp;atmışlardı.</p>

  <p class="block_5">Patikanın etrafındaki çalıların üzerinde ilerleyen metalik bir ses duyuldu. Johnny bakınca gelenin üzeri cilalanmış bir&nbsp;kamyonet olduğunu gördü. Metal parçalarından gün ışığının son demleri yansıyordu. Durunca motoru gürledi. Dört&nbsp;kapısından üçü açıldı. Jack vücudunu dikleştirdi.</p>

  <p class="block_5">Kot pantolonlar. Botlar. Yapılı kollar. Kendilerinden yaşça büyük çocuklar aracın ön tarafında toplanmak üzere ilerlerken Johnny bu kadarını görebildi. Onları daha önce mahallede görmüşlüğü vardı. Liseli çocuklardı. On yedi - on sekiz yaşlarında neredeyse yetişkin adamlar. Birinin elinde&nbsp;ufak bir viski şişesi vardı. Üçü de sigara içiyordu. Kıyının&nbsp;suya doğru eğildiği noktada tepelerinde durdular. Johnny’e&nbsp;doğru baktılar ve içlerinden biri, uzun boylu sarışın, yüzünde bir doğum lekesi olan, aracı kullanan arkadaşını dürttü.&nbsp;”Şuna bak,” dedi. “İki küçük sıçan.”</p>

  <p class="block_5">Arkadaşının yüzünde hiçbir ifade belirmedi. Elinde viski şişesi olan, şişeyi kafaya dikti. Jack, “Defol git, Wayne,” dedi.</p>

  <p class="block_5">Doğum lekeli olan birden sustu.</p>

  <p class="block_5">“Aynen öyle,” dedi Jack. “Kim olduğunu biliyorum.”</p>

  <p class="block_5">Onu arkadaşı tek elinin tersini göğsüne bastırarak durdurdu. Uzun boylu, yapılı, dergilerdeki adamlar gibi yakışıklıydı. Wayne’i gayet sakin bir şekilde durdurup Jack’i işaret etti. “Bu Gerald Cross’un kardeşi, sözlerine dikkat&nbsp;et.”</p>

  <p class="block_5">Wayne yüzünü buruşturdu. “Bu bok çuvalı mı? Yok artık.” Bir adım atıp Jack’e doğru eğildi ve sesini yükseltti. “Ağabeyine söyle Carolina’ya yazılmalıydı,” dedi.&nbsp;”Clemson’a anca muhallebi çocukları gider.”</p>

  <p class="block_5">Aracı süren çocuk güldü. Elinde viski şişesi olan çocuk da. Wayne birden yeniden öne atılacak gibi oldu ama diğeri&nbsp;ona engel oldu. “Seni de tanıyorum,” dedi Johnny’e bakıp.&nbsp;Duraksayıp sigarasından bir nefes çekti. “Kız kardeşin için&nbsp;üzgünüm.”</p>

  <p class="block_5">“Nasıl yani,” dedi Wayne. “Bu o çocuk mu?”</p>

  <p class="block_5">“Evet, o.”</p>

  <p class="block_5">Johnny’nin sanki kanı çekilmişti, donuk bir ifadeyle cevap verdi. “Ben seni tanımıyorum.”</p>

  <p class="block_5">Jack, Johnny’nin koluna dokundu. “Hunt’ın oğlu. Polis var ya işte. Adı Ailen, lise sonda.”</p>

  <p class="block_5">Johnny kafasını kaldırıp bakınca benzerliği gördü. Saçları dışında her şeyi aynıydı. Gözlerinde aynı yumuşak ifade. “Burası bizim yerimiz,” dedi Johnny. “Önce biz&nbsp;geldik.”</p>

  <p class="block_5">Hunt’ın oğlu eğildi ama Johnny’nin cevabından pek etkilenmişe benzemiyordu. Jack’e doğru konuştu. “Seni ne zamandır ortalıkta görmüyorum.”</p>

  <p class="block_5">“Niye göresin ki?” dedi Jack. “Birbirimize anlatacak bir şeyimiz yok, Gerald’ın da yok.”</p>

  <p class="block_5">Johnny, Jack’e baktı. “Ağabeyini mi tanıyor?</p>

  <p class="block_5">“Bir zamanlar tanıyordu.”</p>

  <p class="block_5">Ailen doğruldu. “Bir zamanlar,” dedi, sesi donuktu. “Biz başka yer buluruz.” Arkasını dönecekken durdu, Jack’e&nbsp;baktı. “Ağabeyine selamımı söyle.”</p>

  <p class="block_5">“Kendin söyle.”</p>

  <p class="block_5">Ailen duraksadı, sonra yalancı bir gülümsemeyle cevap verdi. Arkadaşlarına başıyla işaret edip kamyonete atladı ve&nbsp;motoru çalıştırdı. Tozu dumana katarak gittiler. Geriye sadece nehir ve rüzgar kaldı.</p>

  <p class="block_5">“O Hunt’ın oğlu demek?” diye sordu Johnny.</p>

  <p class="block_5">“Evet.” Jack yere tükürdü.</p>

  <p class="block_5">“Ağabeyinle arasındaki problem ne?”</p>

  <p class="block_5">“Bir kız,” dedi Jack ve nehre doğru döndü. “Eski mevzular.”</p>

  <p class="block_5">Ondan sonra aralarına biraz soğukluk girdi. Küçük bir su yılanı yakalayıp sonra salıverdiler, bıçaklarıyla kütükleri&nbsp;soydular ama işe yaramadı. Johhny’nin anlatacak bir şeyi&nbsp;kalmamıştı ve Jack bunu fark etti. Uzaklardan bir tren düdüğü duyulduğu sırada Jack kalkıp ayakkabılarını ayağına&nbsp;geçirdi. “Ben kaçıyorum.”</p>

  <p class="block_5">“Emin misin?”</p>

  <p class="block_5">“Ya da istersen beni önüne alıp merkeze kadar bisikletle götürebilirsin.” Johnny, Jack ile birlikte kıyıdan yukarı çıktı. “Sonra takılalım mı?” diye sordu Jack. “Film falan&nbsp;seyredebiliriz, ya da video oyunu oynarız.”</p>

  <p class="block_5">Düdük yeniden duyuldu, bu sefer daha da yakından. “Koşsan iyi olur,” dedi Johnny.</p>

  <p class="block_5">“Sonra haberleşiriz.”</p>

  <p class="block_5">Johnny, gidene kadar bekledi. Sonra yeni yetme tüyünü boynuna astı. Nehirde ellerini yıkayıp yüzüne su çarptı ve&nbsp;ıslak elleriyle bisikletine bağladığı tüyü düzeltti. Üzerine su&nbsp;gelince iyice parlıyordu. Parmaklarının arasında kayganlaşmıştı; diri ve mükemmel görünüyordu.</p>

  <p class="block_">&nbsp;</p>

  <p class="block_5">Johnny birkaç taş daha sektirdi ve sonra kayanın üzerine uzandı. Güneş ısıtıyordu, hava üzerine bir battaniye gibi serilmişti. Çok geçmeden uykuya daldı. Sonra bir anda sarsılarak uyandı. Nerdeyse akşam olmuştu, beş ya da beş buçuk&nbsp;suları. Ufukta kara bulutlar toplanıyordu. Hafif esen rüzgar&nbsp;uzaklara yağan yağmurun kokusunu taşıyordu.</p>

  <p class="block_5">Johnny kayadan aşağı inip ayakkabılarına bakındı. Ayakkabılarını eğilip aldığı sırada bir motor uğultusu duydu. Kuzey yönünden hızla yaklaşıyordu. Uğultu yaklaştıkça hızla giden bir arazi motoru sesine dönüştü. Neredeyse&nbsp;köprüye varmıştı ki Johnny arkasından bir başka motor&nbsp;sesi daha duydu. Bu seferki kocaman bir şeydi ve son sürat arazi motorunu takip ediyordu. Johnny boynunu uzattı.&nbsp;Köprünün karaya kadar uzanan ayaklarını görebiliyordu.&nbsp;Onun ardından ise yeşillikler ve aracın egzoz dumanından&nbsp;griye dönen gökyüzü. Köprü sarsılmaya başladı ve Johnny&nbsp;hayatında hiç duymadığı kadar büyük bir çarpışma sesi&nbsp;duydu.</p>

  <p class="block_5">Köprünün tam ortasına geldiklerinde metalin metale çarpma sesi duyuldu. Johnny havaya uçuşan cam parçalarını, arabanın tepesinin uçuşunu ve motor devrilince üzerinden fırlayan adamı gördü. Bacaklarından biri mümkün&nbsp;olmayan bir açıyla dönmüştü. Havada döne döne köprüden&nbsp;aşağıya düşerken kollarını boşlukta çaresizce sallıyordu.</p>

  <p class="block_5">Adam Johnny’nin tam ayağının dibine çaptığında neredeyse vücudunda sağlam kemik kalmamıştı. Kanlar içindeydi. Çamurlu bir tişört ve kahverengi bir pantolonu olan bir adamdı. Bir kolu sırtına doğru geriye dönmüştü ve kaburgası sanki içe göçmüştü. Masmavi gözleri ise mümkün&nbsp;olduğu kadar açıktı.</p>

  <p class="block_5">Yoldan acı fren sesleri yükseldi. Johnny yaralı adama yaklaştı. Yüzünün yarısında deri soyulmuş, sağ gözü kanlanmaya başlamıştı. Sağlam gözünü ise sanki yardım istercesine Johnny’e dikmişti.</p>

  <p class="block_5">Yoldan büyük aracın motor çalıştırma sesi duyuldu. Vitesi geriye taktı. Araç tekrar köprüye girdiğinde Johnny sarsıntıyı hissedebiliyordu.</p>

  <p class="block_5">Yaralı adamın ağzı aralandı. “Geri geliyor.”</p>

  <p class="block_5">“Sorun yok,” dedi Johnny. “Size yardım ederiz.” Toprağa çömeldi. Adam elini uzattı. “İyi olacaksınız.”</p>

  <p class="block_5">Ama adam Johnny’nin sözlerini dikkate almıyordu. Kendinden beklenmeyecek bir güçle Johnny’i kendine doğru çekti. “Onu buldum.”</p>

  <p class="block_5">Johnny adamın dudaklarına odaklandı. “Kimi buldun?”</p>

  <p class="block_5">“Kaçırılan kızı.”</p>

  <p class="block_5">Johnny şok olmuştu. Adamın vücudu sarsıldı ve ağzından fışkıran kan Johnny’nin üzerine geldi. Johnny’nin umurunda bile değildi. “Kimi?” dedi yeniden ve sonra daha&nbsp;yüksek sesle, “Kimi?” diye sordu.</p>

  <p class="block_5">“Onu buldum...”</p>

  <p class="block_5">Tepelerinde bir yerde büyük aracın motoru sustu. Yaralı adam gözlerini yukarı dikti, korkusu gözünden okunuyordu. Johnny’i öyle bir kendine çekti ki kan kokusu burnuna&nbsp;geliyordu. Adamın gözlerinin kenarları kırıştı ve ağzından&nbsp;tek bir kelime çıktı. Bir fısıldama gibi.</p>

  <p class="block_5">“Koş...”</p>

  <p class="block_5">“Ne?”</p>

  <p class="block_5">Adam onu daha sıkıca tuttu. Johnny aracın motorunun sustuğunu ve ardından betonda sürüklenen metal bir şeyin&nbsp;sesini duydu. Adamın elleri öyle sıkı tutuyordu ki neredeyse tırnakları Johnny’nin etine geçecekti.</p>

  <p class="block_5">“Canını seviyorsan-”</p>

  <p class="block_5">Vücudu yine sarsıldı, son kalan kemikleri de kırılmış gibiydi, kırık kolu döndü.</p>

  <p class="block_5">“Kaç...”</p>

  <p class="block_5">Johnny aşağı tarafa baktı. Bir çift bot aşağıya toprak düşürüyordu. O anda durum kafasına dank etti.</p>

  <p class="block_5">Bu bir kaza değildi.</p>

  <p class="block_5">Johnny köprüye doğru bakınca iri bir vücudun hareketlendiği gördü. Bir baş ve omuzlar, bir adam aracın önünde dolanıyordu. Gölge gibi bir adamdı, sadece silueti belli oluyordu. Johnny ellerindeki kanı hissetti, soğuk ve yapışkan.</p>

  <p class="block_5">Kaza değil.</p>

  <p class="block_5">Adamın vücudu yeniden sarsıldı; başı yere çarptı, boşta kalan ayağı sallanıyordu. Johnny bütün gücüyle elini adamın elinden kurtardı. Köprüden gelen bir ses. Hareketlilik.&nbsp;İçinde büyüyen korku bir anda en derin yere saplanmıştı.&nbsp;Johnny daha önce hiç bu kadar korkmamıştı. Ne kalkıp babasının onları terk ettiğini anladığında, ne annesi delirdiğinde, ne de Ken’in gözü döndüğünde.</p>

  <p class="block_5">Johnny tam anlamıyla dehşete kapılmıştı.</p>

  <p class="block_5">Donup kalmıştı.</p>

  <p class="block_5">Ve sonra dönüp koşmaya başladı. Nehir kıyısı boyunca patikadan koştu. Nefesi tükenene, kalbi göğsünden fırlayacak hale gelene kadar koştu. Hızla ve korkuyla koşuyordu.&nbsp;O dev simsiyah canavar çalıların ardından çıkıp onu yakalayana dek durmadan koştu.</p>

  <p class="block_5">Ve sonra çığlığı bastı.</p>

  <p class="block_">&nbsp;</p>

  <h1 class="block_4" id="toc_id_6"><br class="calibre1" id="calibre_pb_5" /></h1>
</body>
</html>
