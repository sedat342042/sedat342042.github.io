<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_33"><span class="text_" id="id_OTUZ_IKINCI_BOLUM">OTUZ İKİNCİ BÖLÜM</span></h1>

  <p class="block_5">Hunt şöminenin yanında durmuş endişeli gözlerle Katilerine Merrimon’a bakıyordu. Katherine, Steve’in oturma odasındaki koltukta bitik bir durumda titreyerek oturuyor,&nbsp;dakikada bir ayağa kalkıp pencereden dışarı bakıyordu. Yoakum, Cross’la birlikte mutfaktaydı. Steve odanın içinde&nbsp;volta atarken Hunt’a korku dolu gözlerle bakıyordu. Katherine ile konuşmaya çalışınca tokadı yedi. “Bu senin suçun,”&nbsp;dedi Katherine.</p>

  <p class="block_5">“Kahrolası velet.”</p>

  <p class="block_5">Bir tokat daha...</p>

  <p class="block_5">“Dışarı çıkıyorum,” dedi Steve. “Sigara içeceğim.”</p>

  <p class="block_5">“Geri geleyim deme.” Adamın yüzüne bakmamıştı bile.&nbsp;”Katherine...”</p>

  <p class="block_5">Acılı anne karanlığa dalıp gitmişti. Hunt araya girip, “Gidip sigaranı iç, Steve. Bize biraz zaman ver.”</p>

  <p class="block_5">Kapıyı açtı. “Peki, sen bilirsin.”</p>

  <p class="block_5">Hunt kapı kapanana kadar bekledi sonra Katherine’in koluna girip kanepeye kadar eşlik etti. “Onu bulacağız.”</p>

  <p class="block_5">“Nereden biliyorsun?”</p>

  <p class="block_5">“Oğlunu geri getirmek için elimden ne geliyorsa yapacağım, tamam mı? Söz veriyorum.” İkisi de bu sözün ne kadar boş olduğunu fark etti. Katherine ellerini kucağının üzerine&nbsp;kavuşturdu. “Şu anda benim için daha önemli bir şey yok.&nbsp;Bana inanıyor musun?”</p>

  <p class="block_5">“Bilmiyorum.”</p>

  <p class="block_5">“Söz veriyorum, Katherine. Yemin ederim.”</p>

  <p class="block_5">Katherine ellerini sıkı sıkıya kavuşturmuş, omuzları çökmüş bir şekilde başını evet anlamında salladı. “Sence&nbsp;birisi mi kaçırdı?”</p>

  <p class="block_5">Sesi öyle az çıkıyordu ki Hunt onu zar zor duyuyordu. “Hayır,” dedi. “Kesinlikle hayır.”</p>

  <p class="block_5">“Belki de birisi tehdit etmenin yeterli olmadığına karar vermiştir?”</p>

  <p class="block_5">Hunt olduğu yerde doğruldu. “İçeri zorla girildiğini ya da arbede yaşandığını gösteren bir iz yok. Steve’in kamyoneti alınmış. Johnny nasıl araba süreceğini biliyor. Anahtara da ulaşabilirdi.”</p>

  <p class="block_5">“Oğlumu geri almalıyım. Anlıyor musun?”</p>

  <p class="block_5">“Evet.”</p>

  <p class="block_5">“Çocuğumu eve götürmeliyim.”</p>

  <p class="block_5">Hunt Katherine’in camdan dışarı bakışını izledi. Yoakum mutfak kapısında belirdi. “Clyde,” dedi ve parmağıyla gelmesini işaret etti.</p>

  <p class="block_5">Hunt mutfağa doğru yürürken, “Ne var?” dedi.</p>

  <p class="block_5">Yoakum, Hunt’ı mutfaktaki ufak masanın yanına kadar götürdü. “Burada kafana takılan bir şey görüyor musun?”&nbsp;Hunt masaya baktı. Masanın üzeri boş sayılırdı. Bir iki&nbsp;dergi, mektup, tarihi geçmiş bir gazete ve açık bir telefon&nbsp;rehberi. Kafasını hayır anlamında sallamak üzereyken Yoakum, “Telefon rehberi,” dedi.</p>

  <p class="block_5">Bir iki saniye sonra Hunt Yoakum’ın gösterdiği şeyi gördü. Levi Freemantle, Huron Sokağı 713 numara. “Kahretsin.”</p>

  <p class="block_5">“Levi Freemantle ile neden ilgilensin ki?”</p>

  <p class="block_5">“Onun Alyssa’nın nerede olduğunu bildiğini düşünüyor.”</p>

  <p class="block_5">“Bunu neden düşünsün ki?”</p>

  <p class="block_5">“David Wilson’ın ölmeden önce ona söylediğine inanıyor.” Hunt rehberi kapattı. “Bu benim hatam.”</p>

  <p class="block_5">“Böyle bir şey yapacağını kimse tahmin edemezdi.”</p>

  <p class="block_5">“Ben tahmin edebilirdim.” Hunt elleriyle yüzünü sıkı sıkıya kapattı. “Bu çocuk her şeyi yapabilir. Peşini bırakacağını düşünmekle aptallık ettim.”</p>

  <p class="block_5">“Sekiz dakikada orada olabilirim.”</p>

  <p class="block_5">“Hayır. Az da olsa bana güveniyor. Ben gitsem daha iyi olur.”</p>

  <p class="block_5">“O zaman acele etsen iyi edersin.”</p>

  <p class="block_5">Oturma odasına geçtiler fakat daha odanın ortasına varamadan Steve bir hışımla içeri girdi. Katherine’i parmağıyla gösterip elini yumruk yapana kadar sıktı. Dudakları gerilmiş, yüzü kıpkırmızı kesilmişti. Öfkesini dindirmek için&nbsp;yumruğuyla diğer avucuna yumruk attı.</p>

  <p class="block_5">“Ne oldu?” diye sordu Hunt.</p>

  <p class="block_5">Steve gözlerini Hunt’a dikti. Parmağıyla sokağı işaret ederken ağzından kelimeler sinirden titreyerek çıkıyordu.&nbsp;”O ufak bok çuvalı tabancamı da çalmış.”</p>

  <p class="block_5">On dakika sonra, Hunt Freemantle Tarm evinin her karışını kontrol etmişti. Oturma odasından Yoakum’u aradı. “Yetişemedim.”</p>

  <p class="block_5">“Orada olduğuna dair bir işaret var mı?”</p>

  <p class="block_5">Hunt Freemantle’ın verandasına adımını atıp yırtılan sarı polis şeridine dokundu. “Şerit bozulmuş. Kapı da açık.”</p>

  <p class="block_5">“Devriyelere haber vermeli miyiz dersin?”</p>

  <p class="block_5">Hunt olasılıkları düşündü. “Ya Johnny haklıysa? Ya altıncı kişi polisse?”</p>

  <p class="block_5">“Bunun mümkün olduğunu sanmıyorum.”</p>

  <p class="block_5">“İyi de ya öyleyse? Ya bütün devriyelere haber verdiğimiz için o polis de duyarsa?”</p>

  <p class="block_5">“Bunu sessiz bir şekilde mi halletmek istiyorsun?”</p>

  <p class="block_5">“Bilemiyorum. Bu şekilde düşününce çok yanlış geliyor.”</p>

  <p class="block_5">Yoakum “Öyle diyorsan yanındayım. Bir dakika beklesene. Ne var?” dedikten sonra telefonu kulağından uzaklaştırınca Hunt belli belirsiz konuşmalar duymaya başladı. “Kahretsin.”</p>

  <p class="block_5">“Ne oldu?” diye sordu Hunt.</p>

  <p class="block_5">“Cross devriyelere çoktan haber verdiğini söyledi.”</p>

  <p class="block_5">“Buna kimse izin vermedi.”</p>

  <p class="block_5">“Kayıp bir çocuğun, çalıntı bir kamyonet ve silahın mantığının basit olduğunu söyledi. Dürüst olmak gerekirse&nbsp;onunla aynı fikirdeyim, özellikle de...”</p>

  <p class="block_5">Yoakum duraksayınca Hunt arkadaşının Katherine’den uzaklaştığını hayal etti. “Özellikle de ne?”</p>

  <p class="block_5">Kapı kapanma sesi geldikten sonra Yoakum fısıldayarak konuştu. “Özellikle de dışarıda soğukkanlı bir katilin peşindeyken.”</p>

  <p class="block_5">Johnny terk edilmiş tütün fabrikasının girişini bulabilmek için uzun bir yol kat etmek zorunda kaldı. Bahçe kapısı açıktı ve sürgülü kapının sağında solunda otlar ve&nbsp;kısa böğürtlen çalıları bitmişti. Jack arkalarından kapıyı&nbsp;kapattı. Bu eski ambara daha önce hiç gelmemişti. “Nereye gidiyoruz?”</p>

  <p class="block_5">“Birazdan görürsün.” Kamyonetin farları geceyi bölüyordu. İki kafadar ilerledikçe çam ağaçları griden yeşile çalıyor, ışığın önünden geçerken ise etraftaki devrilmiş kalıntıların üzerindeki ışık göz kırpıyordu.</p>

  <p class="block_5">İlkbahar yağmurlarının toprakta açtığı delik ve oyukların üzerinden geçerken araç içinde zıpladılar. Ağaçların arasından sıyrılıp da terk edilen tarlalara vardıklarında, üzerlerindeki gökyüzü açılıverdi: Ötelerdeki yalnız yıldızlar ve ince&nbsp;bulutların ardındaki ayın silueti... “Burası bir zamanlar ekin&nbsp;tarlasıymış,” dedi Johnny. “O zamanlar bir avuç çiftlikmiş.”&nbsp;Yol sağa döndü, bir müddet düz devam ettikten sonra ikiye&nbsp;ayrıldı. Johnny soldan devam etti. “Büyük evin nerede yandığını hâlâ görebilirsin.” Başıyla gösterdi. “İşte şuradaki tuğla yığını. Eski kuyu mili.”</p>

  <p class="block_5">“Öyle mi?”</p>

  <p class="block_5">“Artık her tarafta bitkiler var. Altı ay önce buldum.”</p>

  <p class="block_5">Ambar ileride seçiliyordu. Oyma granit temelin üzerinde griye çalmış kütüklerden oluşan bir duvardı. Pembe ve yeşil&nbsp;renkler içindeki yaban gülü ve duvarın kararmış bir kısmını kaplayan sarmaşık vardı. Johnny diğer tarafa çekip aracı&nbsp;durdurdu. Kapı aralıktı. Yanmış odun ve kül ateş yakılan&nbsp;yeri belli ediyordu. “Çantayı versene.” Jack çantayı uzattı.&nbsp;Johnny, “Ben diyene kadar motoru kapatma,” dedikten sonra çantayı yere koydu ve el fenerini çıkarttı. Ambarın içinde&nbsp;kaybolduktan sonra birkaç mum ve küflü mavi bir çantayla&nbsp;dışarı çıktı. “Tamamdır.”</p>

  <p class="block_5">Jack motoru söndürünce farlar kapandı. Karanlık üzerlerine çökerken kirli elbiselerin, iri gözlerin ve beyaz tenin üzerinde el fenerinin ışığı parlamaya başladı. “Ken’in evi&nbsp;şu tarafta.” Johnny el feneriyle işaret etti. “Ağaçların arasında. Çok uzak sayılmaz.”</p>

  <p class="block_5">“Bütün bunları nereden biliyorsun?”</p>

  <p class="block_5">Johnny eğilip çantanın içinden kibrit kutusunu çıkardı, “işler kötüye gidince dışarı çıkıyor ve yılan arıyordum. Burayı bu şekilde keşfettim.”</p>

  <p class="block_5">“Şu yılanlara gelirsek-”</p>

  <p class="block_5">“Tut şunu.” Johnny ışığı Jack’e verdikten sonra mumları granit parçasının üzerine koyup yaktı. Jack sessiz bir şekilde izlediyse de Johnny arkadaşının yanında olduğunu&nbsp;hissedebiliyordu.” Burada birkaç gece uyudum. Kötü sayılmaz. İçerisi örümcek dolu. Dışarıdaysa en fazla sivrisinek var.”</p>

  <p class="block_5">“Ben sivrisinekleri tercih ederim.”</p>

  <p class="block_5">“Ben de.”</p>

  <p class="block_5">Jack feneri mavi çantanın üzerine tuttu. “Bu ne?”</p>

  <p class="block_5">“Hadi ateş yakalım.” Johnny odun aramaya koyuldu. Doğal olarak da Jack yardım etmeye başladı. Çalı çırpı ve&nbsp;ağaçlardan düşen dalları topladılar. Jack İncil parçasını bulduğunda ateş hâlâ küçüktü. Dışı siyah deri kaplamaydı, kitap sırtına bağlı parçalar vardı ve güneşten kavrulmuşlardı.&nbsp;Jack İncil’i uzun bir süre elinde tuttu. Johnny arkadaşının&nbsp;ufak parmaklarıyla harfleri takip edişini izledikten sonra&nbsp;ayağa kalktı, elinden İncili alıp ateşe attı. Topuklarının üzerinde ileri geri sallanarak arkadaşına bakmaya başladı. Jack&nbsp;herkesin iyi bir çocuk diyebileceği biri değildi fakat Johnny&nbsp;arkadaşının şeytanın varlığına inandığını biliyordu.</p>

  <p class="block_5">“Eğer düşündüğün şey buysa, cehennemde yanmayacağım. Söyleyeyim dedim.”</p>

  <p class="block_5">Jack’in ufak kolu hareket etti. Ateşi gösteriyordu. “Ne yapıyorsun, Johnny?” Başını çevirince kırmızı ateş gözlerini doldurdu. “İyi ve sessiz biri oldum. Tüm bu olanlar...”&nbsp;Parmaklarını yüzüne doğru hareket ettirdi. “Gazetede yazılanlar... Benden sakladığın sırların... Her ne yapıyorsan&nbsp;yap ama İncili yakamazsın. Bunu ben bile biliyorum.”</p>

  <p class="block_5">“Sadece bir kitap, o kadar.”</p>

  <p class="block_5">“Sözünü geri al.”</p>

  <p class="block_5">Johnny sesini yükseltti. “Sadece bir kitap ve işe de yaramıyor. Varlığıyla yokluğu arasında fark yok.” Jack’in ağzı açıldı fakat Johnny söyleyeceklerini bastırdı. “Rahip farklılık ortaya koyacağını söylemişti ama rahibin kendisi de&nbsp;pisliğe bulanmış zaten.”</p>

  <p class="block_5">“Sanırım kusacağım.”</p>

  <p class="block_5">“Kusacaksan öteye git.” Johnny parmağıyla karanlığı gösteriyordu. “Akşam yemeği yiyeceğim ve kusmuğunun&nbsp;kokusunu almak zorunda değilim.”</p>

  <p class="block_5">Jack gözlerini kapattı. Açtığındaysa daha iyi görünüyordu. Mide bulantısı geçmiş gibiydi. Konuştuğunda ise Johnny arkadaşının bu konu üzerinde durmamaya karar&nbsp;verdiğini anlamıştı. “Ne bu?” diye sordu Jack eliyle çantayı&nbsp;göstererek.</p>

  <p class="block_5">Rüzgarla savrulan duman yüzüne gelince Johnny gözlerini kıstı ve, “Gerçekten de bilmek istiyor musun?” diye sordu.</p>

  <p class="block_5">“Sordum, değil mi?”</p>

  <p class="block_5">Johnny bağcıkları çözdü, çantanın içindekileri yere boşalttı. Bitki demetlerini ayırdı. Dört çeşit bitki vardı ve her biri iple bağlanmıştı. Arkadaşı bitki demetlerini sıraya dizerken Jack’in gözleri her birinin üzerinde teker teker geziyordu. “Sedir,” dedi. “Çam. Ladin. Defne.”</p>

  <p class="block_5">“Eee?”</p>

  <p class="block_5">“Kutsal olduklarına inanılıyor.” Her birine sırasıyla tekrar dokundu. “Bilgelik. Güç. Cesaret. Azim. Bunları yakmak gerekiyor.”</p>

  <p class="block_5">“Yerli inanışı mı?”</p>

  <p class="block_5">“Yerli. Ya da başka bir şey.” Johnny demetleri topladı, ateşin öteki tarafındaki karanlığa fırlattı. Demetler ses çıkartarak yere çarpınca, Johnny yere tükürdü. “Aç mısın?”&nbsp;diye sordu. “Ben acıktım.”</p>

  <p class="block_5">Ekmek arası fıstık ezmesi yediler, üzüm aromalı gazoz içtiler. Jack gözlerini arkadaşından ayırmadı. Johnny bunu&nbsp;fark ettiğindeyse gözlerini kaçırıyordu. Johnny bu durumu&nbsp;görmezden geldi. Yaptığı şeyler hakkında konuşmak istemiyordu ve Jack’in yargılayıcı sözlerini duymaya da niyeti&nbsp;yoktu. Fıstık ezmesi bulaşan parmaklarını kot pantolonuna&nbsp;sildi ve silahı eline aldı. Ağırdı ve yumuşak hatlara sahipti.&nbsp;İçini açınca dolu olduğunu gördü.</p>

  <p class="block_5">“Emniyet kilidi var,” dedi Jack. “Nereye doğrulttuğuna dikkat et.”</p>

  <p class="block_5">Johnny silindiri çevirerek kapattı. “Silahlardan anlar mısın?”</p>

  <p class="block_5">Jack omzunu silkti. “Babam polis.”</p>

  <p class="block_5">“Ateş edebilir m<span class="text_2">i</span>sin?”</p>

  <p class="block_5">“Yeteri kadar düzgün edebilirim sanırım.”</p>

  <p class="block_5">Johnny silahı kılıfına geri koydu. Sessizliğe büründükleri için gecenin sesleri etraflarını daha bir sardı. Mum ışığının etrafında güveler dans ediyor, gölgeleri ise zemini yalıyordu. Jack yanacak mı diye görmek için konserve&nbsp;kutusunu ateşe attı; üzerindeki boya ses çıkararak kavruldu&nbsp;o kadar. “Johnny?”</p>

  <p class="block_5">“Efendim?”</p>

  <p class="block_5">Jack ateşe bakmaya devam etti. “Ödleklik büyük günahlardan mıdır dersin?”</p>

  <p class="block_5">“Korkuyor musun?”</p>

  <p class="block_5">“Günah olduğunu düşünüyor musun?” diye ısrar etti. Çene kemikleri kenetlenmişti.</p>

  <p class="block_5">Johnny de kendi konserve kutusunu ateşe attı. Gözü iyice kuruyana kadar gözlerini kırpmadan öylece ateşe baktı. “Nehirdeki şu adam, David Wilson. Kız kardeşimin nerede&nbsp;olduğunu biliyordu. Biliyordu ve bana söylemesine fırsat&nbsp;tanımadan oradan kaçıp gittim.” Johnny arkadaşına baktı.&nbsp;”Yani, evet. Bence ödleklik bir günahtır.”</p>

  <p class="block_5">“Tanrı olsa da olmasa da mı?” Jack’in gözleri irice açılmıştı ve sabit duruyordu.</p>

  <p class="block_5">“Aynen öyle.”</p>

  <p class="block_5">Jack karanlığa uzun uzun bakarken kollarıyla dizlerini sardı. “Burada ne yapıyoruz, Johnny?”</p>

  <p class="block_5">Johnny ateşi dal parçasıyla dürttü. “Söylersem geri dönüşü olmaz. O yüzden bana net bir cevap vermen gerekiyor. Var mısın, yok musun?”</p>

  <p class="block_5">“Konuyu bilmiyorken sana nasıl cevap verebilirim?” Johnny omuzlarını kaldırdı. “Ne yapmayı planladığımı&nbsp;bilmediğin için seni hemen şimdi eve bırakabilirim.”</p>

  <p class="block_5">“Tanrı aşkına, Johnny. Kimseye söylemem.”</p>

  <p class="block_5">“Var mısın, yok musun?”</p>

  <p class="block_5">Ateşin öte tarafında, duman ve çıkan kıvılcımlar ardında Jack koluyla burnunu sildi. Kafasını öte tarafa çevirene kadar gözleri turuncu turuncu parladı. Çevirdiğindeyse yine aynı esmer, saçı dağınık, üstü başı kirli çocuk oluverdi.&nbsp;”Sen sahip olduğum tek şeysin, Johnny. Geri adım atacağımı zannetmiyorum.” Tekrar Johnny’e baktığında gözlerinde öyle basit bir bakış vardı ki, Johnny bu kahverengi&nbsp;gözleri bir köpeğin bakışlarına benzetti. “O yüzden söyleyebilirsin.”</p>

  <p class="block_5">“Gel buraya.” Johnny evden getirdiği çantayı karıştırdı. ‘Raven Kasabası Resimli Tarihi’ adlı kitabı çıkardı fakat açmadı. Jack ateşin etrafında dolanıp arkadaşının yanına geldi,&nbsp;toprağın üzerine oturdu. Johnny ise en başından açıklamaya&nbsp;başladı: David Wilson’ın köprüden düşüşünü ve söylediklerini, Levi Freemantle’ı, nehrin kenarında Johnny’i nasıl&nbsp;yakaladığını, Freemantle’ın evinde bulduğu kan gölünü...</p>

  <p class="block_5">Jack başını hafifçe eğdi. “Johnny, bunları gazeteler de yazdı. Senin haberinin çıktığı gün. İsmini yazmadıysalar&nbsp;bile o evde bulunan cesetleri de söylediler. Kafaları ezilmiş&nbsp;iki insan.”</p>

  <p class="block_5">“O kadar kanı görünce birilerinin öldüğünü anladım.” Jack’ın yüzü buruştu. “Çok fazla mı kan vardı?”</p>

  <p class="block_5">“Tıpkı boya gibi her yerdeydi.”</p>

  <p class="block_5">Çocuklar bir iki dakika sessizce oturdu.</p>

  <p class="block_8">Boya gibi.</p>

  <p class="block_5">Sonra Jack başını iki yana salladı. “Bunun bizimle ne alakası var anlamıyorum.”</p>

  <p class="block_5">Johnny el fenerini yaktı, Isaac Freemantle’la alakalı sayfayı açıp haritayı gösterdi. “Kasaba burada.” Parmağını kuzeye götürüp dairesel bir hareket yaptı. “Burası çoğunlukla bataklık.” Parmağını biraz daha hareket ettirdi. “Burası da&nbsp;granitin yükseldiği yer, burası da eski madenlerin içinde olduğu devasa ormanlık alan. Burayı hatırladın mı?”</p>

  <p class="block_5">“Evet. Dördüncü sınıftaki doğa gezisinden. Etrafta başıboş dolaşıp da deliğin tekine düşmeyelim diye el ele tutuşmuştuk.” Johnny, o gün arkadaşının utandığını biliyordu. Kimse Jack’ın küçük elini tutmak istememişti. Hatta kızlardan birkaçı bunun iğrenç olduğunu bile söylemişti.</p>

  <p class="block_5">Johnny parmağını güneye, nehir boyunca uzanan patikaya getirdi. Parmağı bataklığın kıyısında durdu. Orada iki kelime yazmaktaydı: Gizli Gölgelik. İşte buraya gidiyordu.&nbsp;Onu orada bulacağız.</p>

  <p class="block_5">“Anlamadım, dostum.”</p>

  <p class="block_5">Johnny kitabı kapattı. “Bu eskilere dayanıyor tamam mı? Kölelik zamanına.”</p>

  <p class="block_5">“Ne?”</p>

  <p class="block_5">“Kölelik zamanına. Odaklansana. Anlıyor musun? Köleler yanlarında kendi dinlerini de getirdi. Afrika’da olan şeyler. Kabilelere ait olanlar. Hayvan tanrılar ve su ruhları, fetişler, tılsımlar. Bunlara kök işi derlerdi. Hoodoo. Bu&nbsp;da aslında beyazların işine geliyordu çünkü İsa’yı, Tanrı’yı&nbsp;ve diğer şeyleri öğrenmelerini istemiyorlardı. Tanrı’nın&nbsp;gözünde eşit olduklarını düşünmelerini istemiyorlardı. Anlıyor musun? Eğer eşitsen sana kimse sahip olamaz. Köle&nbsp;sahibiysen bu tehlikeli bir düşünceydi.”</p>

  <p class="block_5">“Demek kölelerin öğrenmesini istemediler.”</p>

  <p class="block_5">“Ama öğrendiler. Afrikalı köleler, yerli köleler... Okumayı öğrenip İncil’i ellerine aldılar. Ama bunu da gizliden gizliye yaptılar çünkü tehlikenin farkındaydılar. Sahiplerinin düşündüklerinden daha da akıllıydılar. İnançları gereği&nbsp;cezalandırılacaklarının farkındaydılar. Satılacaklar, belki&nbsp;de öldürüleceklerdi. Bu yüzden ormanlarda ve bataklıklarda ibadet ettiler. Gizli saklı yerlerde... anlıyor musun?”</p>

  <p class="block_5">“Hayır.”</p>

  <p class="block_5">“Kiliselerinin saklama yerlerini bir düşün. Bu yerlere ‘gizli gölgelikler’ adını verdiler. Dinlerini paylaşmak istemeyen beyazlardan saklamak için bu yerlere gidip gizlice&nbsp;ibadetlerini yaptılar.”</p>

  <p class="block_5">“Gizli gölgelik mi? Haritadaki şu yer gibi.”</p>

  <p class="block_5">Johnny başıyla onayladı. “Kilise inşa etmeyecek kadar zekiydiler çünkü birinin er ya da geç bulacağını biliyorlardı. Fakat orman sadece ormandır. Bataklık da sadece su,&nbsp;çamur, yılan ve bunun gibi şeylerdir. Bu yüzden buralara&nbsp;gidiyorlar, tanrıları için şarkı söylüyor, toprağın üzerinde&nbsp;dans ediyor ve yeni inançlarını bu şekilde açığa vuruyorlardı.”</p>

  <p class="block_5">“Kitapta öyle mi yazıyor?”</p>

  <p class="block_5">Johnny öte tarafa baktı. Tereddüt ediyordu. “Bazıları. Hepsi yazmıyor.”</p>

  <p class="block_5">“Neyin hepsi yazmıyor?”</p>

  <p class="block_5">“Bir çeşit rahip olan Isaac adında bir köle vardı. Bilmeyenlere okumayı öğretti. Tehlikenin farkında olmasına rağmen inancı yaydı.” Johnny sivrisineğe vurdu, ensesinden sürüyerek aldı, işaret ve başparmakları arasında ezdi.&nbsp;”Bir süre sonra yaptıkları öğrenildi ve üç köle hemen orada,&nbsp;gizli gölgelikte linç edildi. Sonra da kiliseleri olan ağaçlara&nbsp;asıldılar. Isaac’i de asacaklardı fakat sahibi araya girdi. Bir&nbsp;elinde silahını, diğer elinde ise İncil’i alarak kalabalığı durdurdu. Cennetteki Tanrı’ya seslenip öne adım atan ilk kişiyi&nbsp;vurmakla tehdit ettiğini söylerler. Kimsede bunu sınayacak&nbsp;cesaret yokmuş. O kölenin hayatını kurtarmış.”</p>

  <p class="block_5">Jack meraklanmıştı. “Sonra ne olmuş?”</p>

  <p class="block_5">“Isaac’i evine götürüp üç hafta saklamış. Sanırım kalabalığın sakinleşmesini ya da suçluluk duymalarını beklemiş olmalı. Sonra köleye özgürlüğünü bağışlayıp halkının ibadet ettiği toprağı ona vermiş.”</p>

  <p class="block_5">“Linç edilmiş mi peki?”</p>

  <p class="block_5">“Öyle olmuş.”</p>

  <p class="block_5">“Bu adamı orada bulmayı mı umuyorsun?”</p>

  <p class="block_5">“Isaac Freemantle hayatının geri kalanında orada yaşamış. Belki Freemantle ailesi hâlâ orada yaşıyordun Patika tam olarak oraya gidiyor. Belki de kasabaya o yolla gidip&nbsp;geldiler.”</p>

  <p class="block_5">Jack tek kaşını kaldırdı. “Tüm bunları nereden biliyorsun? Kitapta yazmadığını söyledin.”</p>

  <p class="block_5">“Büyük büyükbabamın adı John Pendleton Merrimon. Benimle adaş.”</p>

  <p class="block_5">“Evet. Ne olmuş?”</p>

  <p class="block_5">“Silahı ve İncil’i eline alan adam o.” Johnny ateşe bir dal parçası attı. “Isaac’e özgürlüğünü o verdi.”</p>

  <p class="block_5">“Hadi oradan.”</p>

  <p class="block_5">“Doğruyu söylüyorum.”</p>

  <p class="block_5">“Sen de bataklığa gidip bu adamın katil olan büyük büyük torununu bulup Alyssa’yı mı sormayı planlıyorsun?” Johnny kendinden emin bir şekilde kafa sallayınca Jack başını iki yana salladı. “Sana borcu olduğunu düşünüyorsun.”</p>

  <p class="block_5">“Benim kim olduğumu bildiğini sanmıyorum.”</p>

  <p class="block_5">“Sen aptalın tekisin. Akıl dağıtılırken şemsiyeyle dolaşıyordun sanırım.”</p>

  <p class="block_5">“Şemsiyeyle dolaşmak...” Johnny’nin sesinde acı bir ton vardı. “Komikmiş.”</p>

  <p class="block_5">“Şaka yapmıyorum. Bu aptalca bir fikir, Johnny. Kafayı yemiş olmalısın.”</p>

  <p class="block_5">“Geri adım atmak yok. Böyle söylemiştin.”</p>

  <p class="block_5">Jack aniden ayağa kalkınca ateşten kıvılcımlar sıçradı. “Tanrı aşkına, Johnny. Bu herif daha yeni iki kişiyi öldürdü.&nbsp;Besbelli bizi de öldürecek.”</p>

  <p class="block_5">Johnny de ayağa kalktı. “Bunu yanıma neden aldım sanıyorsun?” Steve’in silahını kılıfından çıkartınca ateşten şeytanlar parlak metalin üzerinde dans etmeye başladı.</p>

  <p class="block_5">“Kafayı yemişsin.”</p>

  <p class="block_5">“Ve sen de benimle geliyorsun.”</p>

  <p class="block_5">Jack yardım ister gibi etrafa bakındı fakat hiçbir şey göremedi. Ateş karanlığı uzağa bastırırken gökyüzü üzerine üzerine gelmeye başladı. Jack yalvarırcasına ellerini açarak, “Üzerinden bir yıl geçti, Johnny,” dedi.</p>

  <p class="block_5">“Böyle konuşma!”</p>

  <p class="block_5">Jack yutkundu, ateşin öte tarafındaki çalılıklara baktıktan sonra, “Nalları dikmiştir, dostum,” dedi.</p>

  <p class="block_5">Johnny bütün gücüyle yumruk attı. Darbeyi yanağına alan Jack kendisini toprağın üzerinde yatarken buldu. Johnny arkadaşının başına dikildi. Aldığı nefes boğazına&nbsp;cam kırıkları gibi batıyor, silah ise eline ceset kadar ağır&nbsp;geliyordu. O an için en eski arkadaşı, artık düşmanı olmuştu. Johnny Jack’ten neden daha fazlasını beklediğine anlam&nbsp;verememeye başladı. Sonra arkadaşının bakışlarındaki dehşeti fark etti.</p>

  <p class="block_5">İçindeki öfke Johnny’i terk ederken gökyüzü de tıpkı yanan ateşin etrafındaki zifiri karanlık gibi döndü. Jack’in&nbsp;gözlerinde kendi yansımasını görebiliyordu. <i class="calibre3">Biliyordum,&nbsp;lanet olsun, biliyordum.</i> Arkadaşı deli olduğunu düşünüyordu. Fakat bu hiçbir şeyi değiştirmezdi.</p>

  <p class="block_5">“Gitmek zorundayım.”</p>

  <p class="block_5">Johnny’nin yumruğu gevşedi. Jack toprak zeminde kendini sürüyerek uzaklaştırdı.</p>

  <p class="block_5">“Lütfen. Tek başıma gitmeme izin verme.”</p>

  <p class="block_">&nbsp;</p>

  <h1 class="block_7" id="toc_id_34"><span class="text_"><br class="calibre1" id="calibre_pb_33" /></span></h1>
</body>
</html>
