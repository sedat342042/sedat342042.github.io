<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_14">ON ÜÇÜNCÜ BÖLÜM</h1>

  <p class="block_5">“Hiçbir şey yok.” Hunt, David Wilson’ın evinin bodrum katında dikilmiş duruyordu. John Yoakum da yanına ilişti.&nbsp;Tavandan paslı soketlere asılmış iki çıplak ampul sarkıyordu. Uzak köşede siyah bir ocak duruyordu. Hunt yere bir&nbsp;ayağını sürdü. Havaya kir ve toz saçıldı. Oda beton ve toprak kokuyordu.</p>

  <p class="block_5">“Ne bekliyordun?” diye sordu Yoakum.</p>

  <p class="block_5">Hunt, evin arka tarafındaki salonun altındaki bodrum girişine baktı. “Sadece iyi şans,” dedi.</p>

  <p class="block_5">“Bizde ne iyi ne de kötü şans var.”</p>

  <p class="block_5">“Bunu bir de Tiffany’e söyle istersen.”</p>

  <p class="block_5">Kimliği belirsiz bir yabancının kızı arabasına tıktığından beri on beş saat geçmişti ve onun izini bulmaya bir santim bile yaklaşamamışlardı. Evin her yerini köşe bucak&nbsp;araştırmışlardı ama elde var sıfır. Hunt bodruma inen merdivenlerden birini tokatladı, yine toz kalktı. “Oğluma bir&nbsp;bakmam lazım,” dedi. “Gecikeceğimi söylemeyi unuttum.”</p>

  <p class="block_5">“Arasana.”</p>

  <p class="block_5">Hunt hayır anlamında başını salladı. “Açmaz.”</p>

  <p class="block_5">“O kadar mı kötü?”</p>

  <p class="block_5">“Bu konuda konuşmak istemiyorum.”</p>

  <p class="block_5">“Ne yapmamı istersin?” diye sordu Yoakum.</p>

  <p class="block_5">Hunt başıyla merdivenlerden yukarıyı işaret etti. “Temizleyin ve kapatın. Yarım saate karakolda görüşürüz.”</p>

  <p class="block_5">“Oraya gidince ne yapacağız?”</p>

  <p class="block_5">“Elimizdekileri değerlendirip dua ederiz.” Hunt bir parmağını Yoakum’un yüzüne değdirdi. “Ve sakın aklındakini söyleme.”</p>

  <p class="block_5">Yoakum ellerini kaldırdı. “Ne?”</p>

  <p class="block_5">“Tek bir kelime bile duymak istemiyorum.”</p>

  <p class="block_">&nbsp;</p>

  <p class="block_5">Hunt dışarı çıktığında kaldırımda toplanmış komşuları gördü. İki üniformalı polis kalabalığı geride tutmaya çalışıyordu. Hunt arabasına gitmek için kalabalığın arasından&nbsp;geçmek zorunda kaldı. Tam arabasına varmak üzereydi ki&nbsp;ince, kızgın suratlı bir adam sordu: “Bu, Tiffany Shore ile&nbsp;mi ilgili?” Sesini yükseltti. “Bize kimse bir açıklama yapmıyor.” Hunt hiçbir şey söylemeden yanından geçti. Adam&nbsp;Wilson’ın evini işaret ederek bağırdı: “Bu adam da mı işin&nbsp;içinde?”</p>

  <p class="block_5">Hunt durmayı düşündeyse de vazgeçti.</p>

  <p class="block_5">Söyleyeceği hiçbir şey durumu düzeltmeyecekti.</p>

  <p class="block_5">Arabaya binince havalandırmayı açtı ve rahatlamaya çalıştı. Eve gidip oğluna bakması ve yüzüne biraz su çarpması gerekiyordu ama kendini kasabanın diğer tarafında sokağın&nbsp;ucundan Katherine Merrimon’un evine bakarken buldu. O&nbsp;daha kapıyı çalmadan Memur Taylor kapıyı açtı. Yüzü gergindi. Bir eli tabancasının üzerindeydi. Kimin geldiğini anlayınca rahatladı, verandaya çıkıp kapıyı ardından kapadı.</p>

  <p class="block_5">Hunt başını salladı. “Bir haber var mı?”</p>

  <p class="block_5">“Çocuktan mı? Hayır. O boktan Ken Holloway’den mi? Evet.”</p>

  <p class="block_5">“Sorun çıkardı mı?</p>

  <p class="block_5">“Johnny’i aramaya gelmiş. Öfkeden morarmış halde sürekli parçalanmış bir piyanodan bahsedip durdu. Steinman mı Steinbeck mi her neyse.”</p>

  <p class="block_5">“Steimvay.</p>

  <p class="block_5">“İşte ondan. Camdan giren taş piyanoya isabet etmiş.” Taylor gülümsedi. “Pahalı bir şeydi herhalde.”</p>

  <p class="block_5">Hunt’ın boğazında bir şey düğümlendi. “Öyle olmalı. Sorun çıkardı mı?”</p>

  <p class="block_5">“Tabii canım. Onu içeri sokmayınca çocuğun annesine bağırmaya başladı. Ben onu sakinleştirmeye çalışırken beni&nbsp;de kovduracağını söyledi.” Hunt sesindeki öfkeyi duyabiliyordu. “O çocuk burada olsaydı elinden almak zor olurdu&nbsp;bence.”</p>

  <p class="block_5">“Geleli ne kadar oldu?” Hunt sokağa doğru baktı.</p>

  <p class="block_5">“Bir saat kadar sanırım. Avukatıyla birlikte geri döneceğini söyledi.”</p>

  <p class="block_5">“Ciddi misin?”</p>

  <p class="block_5">Taylor omuz silkti. “İlla eve girmek için tutturdu.”</p>

  <p class="block_5">“Eğer geri gelirse,” dedi Hunt, “ve eğer sana zorluk çıkarırsa onu nezarethaneye tık.”</p>

  <p class="block_5">“Öyle mi?”</p>

  <p class="block_5">“Tanığıma zarar vermesine ya da soruşturmama karışmasına izin veremem.”</p>

  <p class="block_5">“Ve tek sebep bu mu olacak?”</p>

  <p class="block_5">Hunt kötü bir şey söylememek için dilini tuttu ve arkasındaki eve baktı. Yağmur borularından ve yan kaplamalardan pis sular süzülüyordu. Perdelerde lekeler, pencere ahşaplarında kırıklar vardı. Alyssa onlardan koparıldığı&nbsp;dönemde Katherine’in yaşadığı ev aklına geldi. Tanrı’nın&nbsp;ona çocuğunu geri vereceğine gönülden inandığı zamanları hatırladı. Çoğunlukla güney cephedeki bir pencerenin&nbsp;önüne oturur dua ederdi. Yüzüne vuran ışıkta teni daha da&nbsp;beyaz görünür, gerçek bir meleğe benzerdi. Ken Holloway&nbsp;de tüm bu süreç içerisinde yanındaydı. Para, destek ve gülümsemesi ile oradaydı. Bu durum sadece bir ay sürdü.&nbsp;Katherine düştüğünde bir tekme de o vurdu. Artık darağacında gibiydi ve Hunt ilmeğin kimin elinde olduğunu çok&nbsp;iyi biliyordu.</p>

  <p class="block_5">“O heriften nefret ediyorum,” dedi Hunt ve gözleri uzağa daldı. “Ondan öldüresiye nefret ediyorum.”</p>

  <p class="block_5">Taylor da uzaklara daldı. “Bunu duymamış olayım.” Hunt sinirlenmeye başlamıştı. “Unut gitsin.”</p>

  <p class="block_5">Taylor gözlerini ona dikti. “Emin misin?”</p>

  <p class="block_5">“Evet.”</p>

  <p class="block_5">“Her şey yolunda mı?”</p>

  <p class="block_5">“Yolunda.”</p>

  <p class="block_5">“Güzel.”</p>

  <p class="block_5">Hunt yol tarafına baktı. “Bu bir şaka olmalı.”</p>

  <p class="block_5">Ken Holloway’in beyaz Escalade’i sokağa girerken yavaşladı. Evin önündeki araç yoluna girerken lastiklerinden biri sulama kanalına takıldı. Araba bir an içi durdu, sonra&nbsp;motor yeniden çalıştı ve lastik kanaldan çıktı. Hunt pencereden Holloway’in suratını görebiliyordu; çenesi sımsıkı, yüzü kıpkırmızıydı. Yanında, durumu oluruna bırakmış&nbsp;görünen bir adam oturuyordu. Hunt adamı daha önce birkaç kez adliyede görmüştü. Avukatın biriydi. Yüzü soluk&nbsp;ve mutsuzdu. Arabanın kapısını açtı ve etrafındaki her şeye&nbsp;iğrenerek baktı: Eve, çamura, polislere. Hunt’ın hayatında&nbsp;gördüğü en titiz hareketlerle arabadan indi.</p>

  <p class="block_5">Hunt bahçeye doğru yürüdü, Memur Taylor da arkasından. Holloway’in üzerindeki pembe gömlek yeni giydiği kot pantolonun içine sokulmuştu ve ayağında Hunt’ın tabancasından bile pahalı botlar vardı. Yapılı bir adamdı ve bu kadar&nbsp;öfkelenince daha bir devleşmişti. Çamurda ardından sürüklediği avukatı ile tehditkar görünüyordu. “Göster onlara.” Parmağıyla polisleri gösteriyordu. Bileğinden koca bir bronz bileklik sarkıyordu. “Göster bakalım bu işler nasıl oluyormuş.”&nbsp;Avukat düğmelerini ilikledi. Teni pürüzsüz, tırnakları&nbsp;tertemizdi. Sesi de titiz karakterine uygun şekildeydi. “Tam&nbsp;olarak neden burada olduğumu bilmiyorum,” dedi avukat.&nbsp;”Size anlattığım gibi”</p>

  <p class="block_5">Holloway sözünü kesti. “Sen benim avukatımsın. Şu an mesaide sayılırsın. Şimdi, anlat onlara.”</p>

  <p class="block_5">Avukat, bakışlarını Holloway’den polislere kaydırdı. “Bay Holloway bu mülkün sahibidir. Özel mülküne giriş&nbsp;izni rica ediyor.”</p>

  <p class="block_5">“izin talep ediyor,” diye araya girdi Holloway. “Burası benim evim.”</p>

  <p class="block_5">Hunt sakin olmaya çalıştı. “Ben daha önce sorduğumda bu evde sadece misafir olduğunu söylemiştin.”</p>

  <p class="block_5">“Kelime oyunları. Burası benim mülküm.”</p>

  <p class="block_5">“Ama Katherine Merrimon şu an burada yasal olarak kiracı.”</p>

  <p class="block_5">“Bay Holloway ondan ayda sadece bir dolar alıyor,” dedi avukat. “Böyle bir kiracı pek olmaz.”</p>

  <p class="block_5">“Kira kiradır,” dedi Hunt ve avukatı süzdü. “Bunu siz de biliyorsunuz.”</p>

  <p class="block_5">“Öyle olsa bile Holloway istediği zaman mülkünün durumunu incelemek için gelebilir.”</p>

  <p class="block_5">“Günün mantıklı bir saatinde elinde izinle gelebilir,” diye düzeltti Memur Taylor. “Gecenin bir yarısı değil. Eğer&nbsp;Bayan Merrimon’u aramak istiyorsa sorun değil tabii.”</p>

  <p class="block_5">“Telefonlarını açmıyor,” dedi avukat.</p>

  <p class="block_5">Holloway öne atıldı. “O çocuğu görmek istiyorum. Özel eşyalarımdan birine ciddi zarar verdi, bunun hesabını vermeli. Onunla sadece konuşmak istiyorum.”</p>

  <p class="block_5">“Bu doğru mu?” Hunt artık nefretini gizleyemez haldeydi.</p>

  <p class="block_5">“Tabii ki doğru, ne olacaktı?”</p>

  <p class="block_5">“Peki ya burada olmadığını söylersem?” dedi Hunt ve öne atıldı. Holloway ile arasında on santim kadar kalmıştı.&nbsp;Holloway’in öfkesine hakim olamadığını biliyordu. <i class="calibre3">Bundan emindi.</i> Şimdi o öfkeyi göstermesini istiyordu.</p>

  <p class="block_5">Öfkesini görmek için yalvarabilirdi.</p>

  <p class="block_5">Holloway’in gözleri kısıldı. Hunt, öfkenin ilk emarelerini görebiliyordu. Adam işine karışılmasını, ona meydan okunmasını sevmiyordu; bu yüzden Hunt bir adım daha&nbsp;yaklaştı. Holloway’e gözlerindeki alaycı bakışları gösterdi ve bu zaten onu cezbetmesine yetti. Son saniyede olan&nbsp;biteni avukat da fark etmişti, olacakları görebiliyordu, bir&nbsp;şeyler söylemek için ağzını açtı ama...</p>

  <p class="block_5">“Benim kim olduğumu biliyor musun sen?” Holloway parmağını kaldırmış Hunt’ın göğsüne bastırarak bağırıyordu. Artık işler rayından çıkmıştı. Hunt tek hareketle&nbsp;Holloway’i bileğinden tuttuğu gibi olduğu yerde döndürüp&nbsp;kolunu adamın kendi sırtına dayadı. Holloway acıyı hafifletmek için öne doğru bir adım attı ama Hunt bırakmıyordu.&nbsp;Onu o şekilde Escalade’in yanına kadar itekledi ve yüz üstü&nbsp;kaportaya yatırdı.</p>

  <p class="block_5">“Demin bir polis memuruna saldırmış oldunuz, Bay Holloway. Üstelik tanıkların önünde.”</p>

  <p class="block_5">“Bu saldırmak değildi.”</p>

  <p class="block_5">“Avukatınıza danışın.”</p>

  <p class="block_5">Holloway avucunun içiyle arabaya abanıp kalkmaya çalıştı. Hunt üzerine eğildi. “Ve şimdi bu da polis memuruna direnmek oluyor.” Kelepçelerini çıkardı. Holloway’in kalın&nbsp;bileklerine kelepçeleri geçirip iyice sıkı hale getirdi ve o son&nbsp;kilitleme için bir kez daha sıktı. Holloway acıdan bağırdı&nbsp;ve Hunt diğer elini de arkasına büktü. Holloway’i arabaya&nbsp;dayalı tutmak için tüm gücüyle abandı ve kelepçeleri diğer&nbsp;koluna da geçirdi. “Bunlar ciddi suçlamalar, Bay Holloway.&nbsp;Avukatınız daha sonra size açıklama yapabilir,” dedi ve onu&nbsp;arabanın arka koltuğuna tıktı. Taylor’la göz göze geldiğinde sesi buz gibiydi: “Memur Taylor, Bay Holloway’i karakola götürüp işlemlerini yapın, lütfen.”</p>

  <p class="block_5">Taylor renk vermemeye çalışıyordu ama hissettiklerini pek de gizleyemiyordu. “Elbette, efendim.”</p>

  <p class="block_5">Hunt, onlar giderken arkalarından baktı. Devriye arabasında Holloway’in bembeyaz kesilmiş suratı cama dayanmıştı. Cadillac’ın deri direksiyonunun başında ise Holloway’in kızdan hallice avukatı vardı. Yokuşu çıkıp rampayı indiler, gözden kaybolup ertelenmiş bir soruna dönüştüler. Öfke yerini&nbsp;tatmin duygusuna bıraktı. Bahçede durup Katherine’i düşündü ve arkasını döndü. Eve girince kapalı kapıya kulağını&nbsp;yaslayıp dinledi. Kağıt kadar ince ahşabın üzerine avucunu&nbsp;dayadı ve bir an için o odaya girdiğini hayal etti. Katherine&nbsp;yatakta kıpırdamadan yatıyordu. Zayıf ve donuk. Onu görünce gülümseyip bir elini uzatıyordu.</p>

  <p class="block_5">Hunt o an, içine sanki ılık kumlar serpilmiş gibi hissetti ama sadece o an için, bir an için. Bu sadece bir hayaldi.&nbsp;Aslında o, kızını eve getirmeyi becerememiş polisin tekiydi. Ondan bunu unutmasını nasıl isteyemezse, gerçeği de&nbsp;değiştiremezdi.</p>

  <p class="block_5">Elini yavaşça kapıdan çekip Johnny’nin kapısına yöneldi. Kapı açıktı. Düzgünce toplanmış yatağın yanındaki lambadan sarı yuvarlak bir ışık vuruyordu yalnızca. Oda,&nbsp;gördüğü diğer erkek çocuk odalarından çok farklıydı. Çok&nbsp;boştu. Etrafta ne oyuncaklar, ne oyunlar, ne de posterler&nbsp;vardı. Yatağın üzerinde iki yana açık bir kitap duruyordu.&nbsp;Diğerleri ise iki tuğla ile sıkıştırılmış şekilde komodinin&nbsp;üzerindeydi. Johnny’nin annesinin bir, Alyssa’nın ise üç fotoğrafı vardı. Yüzünün sol tarafını saçları kapatmıştı ama&nbsp;sağ tarafında açık kara gözü ışıl ışıldı. Sanki çok özel bir&nbsp;şey biliyormuş da birilerinin ona sormasını sabırsızlıkla&nbsp;bekliyormuş gibiydi. Onun enerjisiyle karşılaştırıldığında&nbsp;Johnny çok daha donuk ve pasif görünüyordu. Acaba her&nbsp;zaman mı böyleydi? Yoksa biraz değişmiş miydi?</p>

  <p class="block_8">Biraz.</p>

  <p class="block_5">Hunt kelimenin absürtlüğü karşısında başını salladı.</p>

  <p class="block_5">Johnny’nin başına gelenlerin <i class="calibre3">biraz</i> denilebilecek bir tarafı yoktu. Sonuçları gün gibi ortadaydı; hareketlerinde, davranışlarında, duvarları bomboş odasında, hatta edindiği kitaplarda bile fark ediliyordu. Johnny’nin tarih ve antik dinlerle, yerlilerin içlerine dönüş ayinleri ve avlanma ritüelleriyle&nbsp;ilgili kitapları vardı. Hele bir ayin kitabı vardı ki koca kalın&nbsp;bir ciltti. İki tane de Cherokee dinini anlatan kitap vardı.&nbsp;Hepsi kütüphaneden alınmış kitaplardı, sırtlarında beyaz&nbsp;kare etiketleri duruyordu. Yatağın üzerindekini aldığında&nbsp;Johhny’nin aynı kitabı tam on dört kez ödünç aldığını gördü. Geri götürmekte asla gecikmemişti. Bir kez bile. Hunt,&nbsp;Johnny’i bisikletinde her seferinde kitabı geri götürmek&nbsp;için on iki kilometre yol giderken canlandırdı.</p>

  <p class="block_5">Kitabın kapağına baktı <i class="calibre3">-Raven Kasabası’nın Resimli Tarihi-</i> ve sonra Johnny’nin kaldığı sayfaya göz attı. Sağ tarafta buruşmuş bir takım elbisesi olan bir adamın siyah-beyaz fotoğrafı vardı. Altında ismi yazıyordu; “John Pendleton Merrimon, Askeri Doktor ve Kölelik Karşıtı. 1858. Johnny’nin&nbsp;atalarından biriydi. Biraz Johnny’nin babasını andırsa da ona&nbsp;hiç benzemiyordu.</p>

  <p class="block_5">Birkaç sayfa daha karıştırıp kitabı yatağın üzerine geri koydu, arkasını dönene dek Johnny’nin annesinin koridorda durduğunu fark etmemişti. Üzerinde vücudunu anca&nbsp;kapatan bir tişörtün altından incecik bacakları sarkıyordu.&nbsp;Bir eliyle duvara dayanmıştı, ayakta durmaya çalışırken&nbsp;omuzları titriyordu. Gözleri açık yaralar gibiydi ve sesi titriyordu. “Johnny, senden bir şey rica edeceğim.” Bir eliyle&nbsp;yüzüne gelen ışığı kapamaya çalıştı. “Alyssa’ya söyle, eve&nbsp;döndüğünde onunla konuşmak istiyorum.”</p>

  <p class="block_5">“Katherine...” Hunt duraksadı, ne yapacağını tam bilemiyordu.</p>

  <p class="block_5">“Benimle tartışma, Johnny. Şimdiye kadar dönmüş olmalıydı.”</p>

  <p class="block_5">Döndü, duvara dayanarak odasına girdi ve kapıyı kapattı. Yatağın tahtaları gıcırdadıktan sonra evde bir daha çıt çıkmadı.</p>

  <p class="block_5">Hunt evden çıkmadan önce bütün ışıkları açtı ve kapıları kontrol etti. Bahçeye çıktığında dikkatini toplamaya çalışıyordu. Tiffany Shore olayı ve ailesinin çöküntüsü ile&nbsp;şimdiye kadar çoktan kaçmış olabilecek yüzü yaralı bir dev&nbsp;hâlâ ortalardaydı. Sonra Ken Holloway, Hunt’ın görmesi&nbsp;gereken kendi oğlu, şu an kim bilir nerede ve ne yapmakta olan Johnny vardı. Hunt üzerine çöken karanlık kasırgasını hissedebiliyordu ama kendini bırakmadı. Ve bu ona&nbsp;bir an daha kazandırdı. O anı bencilce kullandı. Katherine&nbsp;Merrimon’u ve onun acılı bomboş gözlerini düşündü.</p>

  <p class="block_5">Şu anda başka hiçbir şey umurunda değildi.</p>

  <p class="block_">&nbsp;</p>

  <h1 class="block_4" id="toc_id_15"><br class="calibre1" id="calibre_pb_14" /></h1>
</body>
</html>
