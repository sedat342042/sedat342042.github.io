<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_59"><span class="text_" id="id_ELLI_SEKIZINCI_BOLUM">ELLİ SEKİZİNCİ BÖLÜM</span></h1>

  <p class="block_5">Johnny’nin bedeni iflas ediyordu. Vücudu hareket etmeyi unutmuş gibiydi ve görüşü arlık bulanıklaşmalı. Bisiklete&nbsp;bakıp Jack’i üzerinde gördüğü tüm o zamanları hatırladı.&nbsp;Sadece üç vitesi olmasına rağmen onunla nasıl övündüğünü, küçük kolunu telafi etmek için seleye nasıl kurulduğunu&nbsp;hatırladı. Ona renginden dolayı sidiklet diyordu. Ama yine&nbsp;de seviyordu.</p>

  <p class="block_5">Hunt diğerlerinin yanına gitti. Kimse bakmıyordu, o yüzden de Johnny bisiklete dokundu. Ufak ve sarıydı.&nbsp;Pasa, soğuk metale ve çürüyerek çatlayan kauçuk tekerleklere dokundu.</p>

  <p class="block_5">Bisiklet gerçekti.</p>

  <p class="block_5">Johnny geri dönüp çalıların içine kustu.</p>

  <p class="block_5">Tüm bu olanlar gerçekti.</p>

  <p class="block_">&nbsp;</p>

  <p class="block_5">Hunt itfaiye erlerinden birini dinliyordu. “Önce bisiklet düşmüş ve boğazda sıkışmış. Cesedi sonra atmışlar gibi&nbsp;duruyor. Bisiklet olmasaydı, ceset en dibe kadar inebilirdi.&nbsp;180 metre daha düşüp suyun dibini boylardı.” Adam başını&nbsp;salladı. “Onu asla bulamazdık.”</p>

  <p class="block_5">“Alyssa mı?” Hunt adli tıp uzmanına baktı.</p>

  <p class="block_5">“Kız,” dedi Moore. “O yaşlarda. Bu gece ilk iş, diş kayıtlarını inceleyeceğim.”</p>

  <p class="block_5">“Öğrendiğinde arar mısın?”</p>

  <p class="block_5">“Evet.”</p>

  <p class="block_5">Hunt başıyla onayladı. Johnny’e bakındı. İlk başlarda göremediyse bile sonradan çalılıkların önünde diz çöktüğünü fark etti.</p>

  <p class="block_5">“Ah, olamaz.”</p>

  <p class="block_5">Hunt Johnny’i temizleyip arabaya bindirdi. Adli tıp uzmanını cesetle beraber önden gönderdi ve itfaiye erlerine de bisikleti muşambaya sardırıp bagajına koydurttu. Artık bu&nbsp;hale gelmişti: Araba sert bir kayaya geldiğinde duydukları&nbsp;bir gürültü... Hunt’ın zihninin gerisindeki bir soru... Aracını&nbsp;sürerken başını iki yana salladı.</p>

  <p class="block_5">“Sizin gelmenize izin vermemeliydim,” dedi ama kimse cevap vermedi. Hunt onları buraya getirmesinin nedenlerini&nbsp;biliyordu ama yine de bu bir hataydı. Kendini onlara çok&nbsp;yakın hissediyordu. Duygusal olarak bağlanmıştı her ikisine de. Başını yine iki yana salladı. “Buraya gelmenize izin&nbsp;vermemeliydim.”</p>

  <p class="block_">&nbsp;</p>

  <p class="block_5">Johnny konuşabildiğinde yolu yarılamışlardı. Rüzgarı ve tekerleğin düzgün asfalt üzerinde çıkarttığı sesi dinledi. “O&nbsp;Jack’in,” dedi.</p>

  <p class="block_5">Hunt aracı sürerken geriye döndü. Johnny ve Katherine aracın arkasında siyah figürlere dönmüşlerdi. Yol bomboştu. “Ne söyledin, Johnny?”</p>

  <p class="block_5">Johnny pencereden dışarı baktı. Ufak, sönük yıldızların önünde ufak bir tepe vardı. Çimler kıpırdamıyordu ve sanki morumsu bir renk almışlardı. Hiçbir şey anlam ifade etmiyordu. “Bisiklet Jack’in.”</p>

  <p class="block_5">Hunt aracı yolun kenarına çekti. Ve motoru durdurdu. Johnny kapı koluna uzandı fakat kapı kolu yoktu. “Kapıyı&nbsp;aç,” dedikten sonra tekrar fenalaştı. Ama midesinde bir şey&nbsp;kalmamıştı. Boşalmıştı... İçi her anlamda kurumuştu. Hunt&nbsp;Johnny’i dışarı çıkartıp yolun kenarında yürüttü. “Nefes&nbsp;al,” dedi Huni. “Sadece nefes al.”</p>

  <p class="block_5">Bir dakika sonra Johnny dik durabildi.</p>

  <p class="block_5">“İyi olacaksın,” dedi Hunt. Sesi rahatlatıcıydı. Johnny’i yol boyunca yürüttü. Bir eli kolunda, diğer eli ise ensesindeydi. “İyisin. Tamam mı? Bir şeyin yok.”</p>

  <p class="block_5">Johnny hâlâ titriyordu fakat başıyla onayladı. “Bir şeyim yok.” Arabaya bindiklerinde Hunt Johnny için klimayı açtı.&nbsp;Johnny ise yüzünü havalandırma deliğinin yanına yaklaştırdı.</p>

  <p class="block_5">“Daha iyisin değil mi?”</p>

  <p class="block_5">“Evet, efendim.”</p>

  <p class="block_5">“Bana bisikleti anlat.”</p>

  <p class="block_5">Johnny tepe lambasının altında oturuyordu ve Hunt’ın yüzüne düşen gölgelere baktı. Işık parlaktı fakat küçüktü bu&nbsp;yüzden gölgelerde keskin kenarlar vardı. “O bisiklet uzun&nbsp;zamandır Jack’in. Kullanıp eskitti. Alyssa kaybolduğu zamanlarda bisikleti de gözükmemeye başladı. Bana çalındığını söyledi. Yani, zamanlama hakkında düşünmedim bile.&nbsp;Demek istediğim...”</p>

  <p class="block_5">“Bunun Jack’in bisikleti olduğuna emin misin?”</p>

  <p class="block_5">“Evet,” dedi Johnny. “Eminim.”</p>

  <p class="block_5">Hunt bakışlarını Johnny’den Katherine’e kaydırdı. “Alyssa’nın araca zorla bindirildiğini gören kişi Jack. Kaçırılmanın tek şahidi. Şimdi de elimizde bisikleti var...”</p>

  <p class="block_5">“Ne söylüyorsun?” Katherine kopma noktasına kadar gerilmişti. Johnny annesinin koluna dokununca vücudundaki sıcaklığı hissetti.</p>

  <p class="block_5">“Belki de olay kaçırma değildi.”</p>

  <p class="block_5">Açık pencereden içeri rüzgar giriyordu.</p>

  <p class="block_5">“Jack yalan söylemiş olabilir.”</p>

  <p class="block_5">Hunt tepe lambasını kapattı, aracı çalıştırdı ve yola çıktı. Camını yukarı kaldırınca elektrikli vincin çıkarttığı&nbsp;sese benzer bir ses çıkarttı. Hunt telefonu çaldığında ekrana uzun uzun baktı. Ayağı gazda sabitti. “Arayan Dedektif&nbsp;Cross,” dedi ve telefonu indirip dikiz aynasından arkaya&nbsp;baktı. “Jack’in babası.”</p>

  <p class="block_5">“Ne yapacaksın?” diye sordu Katherine.</p>

  <p class="block_5">Araba sessiz bir şekilde yol alıyordu. “İşimi.”</p>

  <p class="block_5">Hunt telefona cevap verdi. Birkaç saniye dinledi. “Hayır. Bazı ufak tefek işleri halletmeye çalışıyorum. Önemli bir&nbsp;şey yok.”</p>

  <p class="block_5">Johnny aynada Hunt’ın gözlerini gördü. Yola bakıyordu ve oldukça sakindi.</p>

  <p class="block_5">“Hayır,” dedi Hunt. “Bu konuda bana bilgi gelmedi. Hayır. En son gördüğümde Merrimonların evindeydi.”</p>

  <p class="block_5">Duraksadı. Johnny telefondan Cross’un sesini duyabiliyordu. Belli belirsizdi. Başka bir homurtu daha.</p>

  <p class="block_5">“Evet,” dedi Hunt. “Sana kesinlikle bilgi veririm.” Hunt güle güle dedikten sonra telefonu kapattı. Gözleri aynadaydı. Yüzünün bir tarafı ön farların ışığıyla aydınlanıyordu.</p>

  <p class="block_5">Johnny ile göz göze geldi. “Jack’i arıyor,” dedi Hunt. “Arkadaşın kayıplara karışmış gibi görünüyor.”</p>

  <p class="block_5">Johnny’nin annesi başını kaldırıp ön koltuğu koluyla tuttu. “Bu ne anlama geliyor? Anlamıyorum.”</p>

  <p class="block_5">“Ben de bilmiyorum ama öğreneceğim.”</p>

  <p class="block_5">Katherine arkasına yaslandı ve uzun bir süre sessizce yol aldılar. Johnny bu yeni fikre alışmaya çalışıyordu. Jack&nbsp;ona yalan söylemiş ve bildiği bir şeyleri saklamış olabilirdi.&nbsp;Johnny ihanete uğramış gibi hissetti. Önce öfke, sonra da&nbsp;şüphe hissetti. Jack son zamanlarda ödlek gibi davranmış,&nbsp;Freemantle’dan ve Johnny’nin son zamanlardaki davranışlarından ödü patlamış, kargalar ise onu sebepsiz yere korkutur olmuştu. Ama Jack Jack’ti işte. Yağlı saç ve çalıntı&nbsp;sigara onunla bütünleşmiş şeylerdi. Johnny’nin arkadaşıydı, ona tamamen sadıktı, yeri gelmiş canı yanmıştı, utandıracak sırlar paylaşmışlardı ama arkadaş olmanın ne demek&nbsp;olduğunu bilen bir arkadaştı. Johnny’nin Alyssa’yı aramasına onlarca kere yardım etmişti. Okulu asmıştı. Gece geç&nbsp;saatte dışarı kaçmıştı. Bu, gerçek olamazdı.</p>

  <p class="block_5">Ama bisiklet...</p>

  <p class="block_5">Tanrım, bisiklet.</p>

  <p class="block_5">Johnny Hunt’ın yüzünün yan tarafını inceledi. İyi biriydi fakat polisti işte. Johnny de iyi bir arkadaşın nasıl olması&nbsp;gerektiğini bilirdi. Bu yüzden tütün ambarından da önünde&nbsp;duran çalıntı araçtan da bahsetmedi. Johnny’nin ilk önce&nbsp;Jack’le konuşması gerekiyordu.</p>

  <p class="block_5">Hunt kasabaya girdi. Yol kenarlarında sokak lambaları artarken yıldızlar birer birer sönüyordu. Trafik yoğunlaştı.&nbsp;”Evimiz diğer tarafta,” dedi Johnny.</p>

  <p class="block_5">“Orası artık olay yeri. Mühürlendi.”</p>

  <p class="block_5">Yol genişleyince Hunt kasabanın kenarından kıvrılan dört şeritli yola saptı. Ucuz motel zincirlerinin tekinin otoparkına girdiğinde Johnny annesinin steyşın arabasını gördü. Ön tarafa park edilmişti. “Aracın zaptını kaldırttım,”&nbsp;dedi Hunt. “Anahtarlar resepsiyonda. Odanın parasını polis departmanı ödüyor.” Aracı kemer altındaki cam kapıya&nbsp;doğru sürdü. Kırmızı neon lambada BOŞ ODA yazıyordu.&nbsp;”Evinizi birkaç gün içinde geri alırsınız.”</p>

  <p class="block_5">“Oraya geri dönmek istemiyorum. Bir kere bile. Asla.”</p>

  <p class="block_5">“Bir şeyler düşünürüz,” dedi Hunt.</p>

  <p class="block_5">“Sosyal Hizmetler’e ne diyeceğiz?” Sesi kasvetli çıkıyordu.</p>

  <p class="block_5">Hunt aracını park edip motoru kapattı. Kırmızı ışık camda parlak görünüyordu ve arabanın içi oldukça sessizdi. Koltuğunda geriye dönüp Johnny’nin annesine baktı.&nbsp;”Bunu da yarın düşünelim.”</p>

  <p class="block_5">Kadın, başıyla onayladı.</p>

  <p class="block_5">“Siz iyi olacak mısınız?” Hunt birinden diğerine baktı ve Johnny adama karşı sevgi hissettiğini fark edip şaşırdı.&nbsp;Hunt’ın gitmesini istemiyordu. Pis bir motelde kalmak istemiyordu. Yuvasına gitmek istiyordu. Ken’in evine değil.&nbsp;Yuvasına. Hunt’ın bir kere daha her şeyin yoluna gireceğini&nbsp;söylemesini istiyordu.</p>

  <p class="block_5">“Şimdi ne olacak?” diye sordu Johnny.</p>

  <p class="block_5">“Henüz emin değilim. Yarın geleceğim. O zaman daha fazla şey öğrenmiş olurum.”</p>

  <p class="block_5">“Peki.” Johnny kapıya uzandı.</p>

  <p class="block_5">Hunt çocuğu durdurdu. “Silahı almam gerek, Johnny.”</p>

  <p class="block_5">“Ne silahı?” Buna verdiği cevap içgüdüseldi.</p>

  <p class="block_5">Hunt yumuşak bir şekilde konuştu. “Amcanın silahı. Kamyonetinden aldığın. Yanında değil yoksa senden daha&nbsp;önce isterdim. İşleme konması gerekiyor.”</p>

  <p class="block_5">Johnny neredeyse yalan söylüyordu fakat yapmadı. “Silah Jack’te.”</p>

  <p class="block_5">“Emin misin?”</p>

  <p class="block_5">“Evet.”</p>

  <p class="block_5">“Bu kötü olmuş.”</p>

  <p class="block_5">“Aptalca bir şey yapmaz.”</p>

  <p class="block_5">Hunt başını evet anlamında salladı fakat bu seferki iyi bir baş sallama değildi. “İyi geceler, Johnny. İyi geceler,&nbsp;Katilerine.”</p>

  <p class="block_5">Arabadan inip neon ışığı altında tek başlarına kaldılar.</p>

  <p class="block_">&nbsp;</p>

  <h1 class="block_7" id="toc_id_60"><span class="text_"><br class="calibre1" id="calibre_pb_59" /></span></h1>
</body>
</html>
