<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_46"><span class="text_" id="id_KIRK_BESINCI_BOLUM">KIRK BEŞİNCİ BÖLÜM</span></h1>

  <p class="block_5">Hunt şefin ofisine girdiğinde içi öyle ham öfkeyle doluydu ki kendini kontrol edebileceğinden emin değildi. Muhabirlerin taşkınlıkları, Yoakum’un göz bile kırpmayı reddetmesi ya da başına üşüştüklerinde eğilmemesi hâlâ gözlerinin&nbsp;önündeydi. Hunt kapıyı ittirdi, kapandığını duydu fakat görünüşe göre şefin öfkeye karşı olan sabrı çok azdı. Koltuğuna çöktü, uzanıp Hunt’ın beylik tabancasını alıp masaya&nbsp;koyup ileri ittirdi. “Durum daha iyi bitebilirdi.”</p>

  <p class="block_5">Hunt silahına baktı. “Şunu alıp seni vurmalıyım.”</p>

  <p class="block_5">“Melodramatik davranma, Hunt. Burası senin ofisin olsaydı sen de aynı şeyi yapardın.”</p>

  <p class="block_5">Hunt silahını alıp kılıfına koydu. “Pusu kurulmuştu. Basit ve uluorta.”</p>

  <p class="block_5">Şef elini uzattı. “İşin içine bir polis memurunun tekinin dahil olma ihtimalini ortaya atan şendin.”</p>

  <p class="block_5">“Neye dahil olması ihtimalini?”</p>

  <p class="block_5">“Jarvis. Meechum.”</p>

  <p class="block_5">Hunt kapıyı gösterdi. “Böyle mi düşünüyorlar? Bu konu hakkında mı konuşacaklar?”</p>

  <p class="block_5">“Kendimizi korumak zorundayız. Soruşturmayı ve departmanımızın saygınlığını korumalıyız. Bunun için, bizden olmayan, uzak ve tarafsız birilerini çağırmamız gerekir. Bu iş böyle halledilir.”</p>

  <p class="block_5">“Kimi ikna etmeye çalışıyorsun? Beni mi yoksa kendini mi?”</p>

  <p class="block_5">“Bana bunlarla gelip timsah gözyaşları dökme. Eğer işin içine medyayı karıştırmasaydın bunların hiçbiri olmazdı.&nbsp;Adamlarını konuşturmamalıydın.”</p>

  <p class="block_5">“Adamlarımın hiçbiri konuşmadı.”</p>

  <p class="block_5">“Sen sorumlu dedektifsin, Hunt. Davaya dahil olan herkes senin sorumluluğundadır.”</p>

  <p class="block_5">“Bu saçmalık.”</p>

  <p class="block_5">“Tüm bu süreç boyunca Burton Jarvis ile bir polisin ilişkisi olduğunu iddia eden sen değil misin? Veledin gördüğü buydu, haksız mıyım? Notlarında da bu yazıyordu. Burton&nbsp;Jarvis’in evinde bir polis görmüş.”</p>

  <p class="block_5">“Güvenlik görevlisi görmüş. Polis değil. Dün, Meechum’u yakaladığımızda bunu çözdük.”</p>

  <p class="block_5">“Sen mi?”</p>

  <p class="block_5">“Ben mi ne?”</p>

  <p class="block_5">“Jarvis’in evindekinin güvenlik görevlisi olduğunu sen mi düşünüp buldun?”</p>

  <p class="block_5">“Elbette.”</p>

  <p class="block_5">Şef koltuğuna geri yaslandı. “Alışveriş merkezine gitmek kimin fikriydi?”</p>

  <p class="block_5">“Yoakum’un.”</p>

  <p class="block_5">“Güvenlik görevlisini polisle karıştırabileceği kimin fikriydi?”</p>

  <p class="block_5">“Yoakum’un. Her ikimizin.”</p>

  <p class="block_5">Şef parmaklarını masanın çizik yüzeyine vurdu. “Katherine Merrimon evinin önüne arabanın tekinin park ettiğini gördü. Birinin evi izlediğini ve bu aracın polis arabası olabileceğini düşündü.”</p>

  <p class="block_5">“Bu Meechum olmalı. Sedan araba kullanıyor.”</p>

  <p class="block_5">“Ama polis değil. Polis arabasını kullanan Yoakum.”</p>

  <p class="block_5">“Kadın öyle bir izlenim edinmiş, hepsi bu.”</p>

  <p class="block_5">Şef koltuğunda öne eğildi. Gözlerini sıkmıştı ve göz kenarları ise kırışmıştı. “Yoakum’un tümdengelim mantık yürütmesi olmasa Meechum’u asla yakalayamazdın. Haksız mıyım? Seni alışveriş merkezine götüren Yoakum oldu.”</p>

  <p class="block_5">“Madalya almalı.”</p>

  <p class="block_5">“Tabii bu mantık yürütme değilse işler değişir. Ya önceden biliyorsa?”</p>

  <p class="block_5">“Neyi biliyorsa?”</p>

  <p class="block_5">“Ya en başından beri Jarvis ve Meechum ile işbirliği içindeyse? İki değil de üç kişi çalışıyorlarsa?”</p>

  <p class="block_5">“Bu çok saçma,” dedi Hunt.</p>

  <p class="block_5">“Sürekli bunu söylüyorsun.”</p>

  <p class="block_5">“Johnny Merrimon’u bulmamız gerek. Bu pisliği hemen temizleyebilir.”</p>

  <p class="block_5">“Eğer seninle konuşursa.”</p>

  <p class="block_5">“Konuşacak,” dedi Hunt. “Bu sefer konuşacak.”</p>

  <p class="block_5">“Öyleyse çocuğu bulunca beni ara. Ortaya çıktığı an ara.&nbsp;Jarvis’in evindeki kişinin Yoakum olmadığını söylediği an&nbsp;ESB’yi ararım. Bu arada, namlunun ucunda Yoakum var.”&nbsp;Hunt başını salladı. “Hâlâ yanlış geliyor.”</p>

  <p class="block_5">“Bir an için dur ve düşün. Burton Jarvis öldü. Meechum da Ken Holloway onu arayıp haber verdiği için yakasında olduğumuzu biliyordu. Korkuyordu. Meechum hayatta&nbsp;olsaydı konuşacaktı. Kirli bir polisi ele vermesi savcının&nbsp;gözünde puan kazanmasını sağlardı. Yoakum da bunu biliyordu ve Meechum’un bu yüzden ölmesini istedi.” Şef en&nbsp;sonunda ayağa kalktı. “Şimdi sana tekrar soruyorum. Temiz&nbsp;bir atış mıydı?”</p>

  <p class="block_5">“Yoakum’u tanıyorum.”</p>

  <p class="block_5">“İşi kişiselleştirmemen hakkında sana ne söylemiştim?”</p>

  <p class="block_5">“John Yoakum’u tanıyorum.”</p>

  <p class="block_5">“Öyle mi? Gerçekten mi?” Şef bir süre bekledi. “Hafta sonları ne yapar? Tatillerde nereye gider?”</p>

  <p class="block_5">Hunt kabul etmek zorundaydı. “Bilmiyorum. Bu konularda konuşmazdı.”</p>

  <p class="block_5">“Hiç evlenmemiş. Neden acaba?”</p>

  <p class="block_5">“Konuyla alakalı mı?”</p>

  <p class="block_5">“Biliyorsun,” dedi şef. “Lanet olsun, hepimiz biliyoruz. Bunu yeterince sık söyledi zaten.”</p>

  <p class="block_5">Hunt kelimeleri biliyordu. Yoakum her zaman suç ne kadar acımasızca ihanet de o derece korkunç olur derdi. Karanlık insan kalbinin kanseridir.</p>

  <p class="block_5">Şef omuz silkti. “Belki de kendisi hakkında konuşuyordu.”</p>

  <p class="block_9">&nbsp;</p>

  <p class="block_5">Çalışma alanı Hunt şefin ofisinden hışımla çıktığı anda kesilen kısık seslerle yankılanıyordu. Kapı öyle sert çarptı&nbsp;ki resim duvardaki yerinden kaydı. Hunt bakışları ve spekülasyonları hissetti. Ağır bir hava hakimdi. Kimse konuşmadı, bir şey soran olmadı bu yüzden de Hunt bu görevi&nbsp;üstlendi. Odanın ortasında durdu, iki elini de kaldırdı. “Az&nbsp;önce olan, saçmalığın daniskasıdır. Medya, aileniz, kim&nbsp;ama kim sorarsa sorsun, bunu söyleyeceksiniz.” Etrafında&nbsp;dönüp yüksek bir sesle tekrarladı. “Saçmalığın daniskası.”</p>

  <p class="block_5">Bu iki kelime havada asılı kaldı. Cross dışında kimse göz teması kuramıyordu, o da sadece başını sallamakla yetiniyordu. Hunt içindeki öfke dolu sözleri yuttu. Yoakum&nbsp;burada arkadaş aramamıştı. Bunun için efor da sarf etmemişti. Tek başına yaşardı. Bir profesyoneldi. Ne olmuş?&nbsp;Bunda ne sorun vardı ki? İşini yaptı. Hayatını yaşadı.</p>

  <p class="block_5">Hunt arka kapıdan ayrıldı.</p>

  <p class="block_5">Nem asfalttan buharlamaya başlamıştı bile. Yalnız ağaçların yapraklarından yere damlalar düşüyordu. Tel örgünün öbür tarafında ağır ekipman titreyerek çalıştı ve duman attı.&nbsp;Park yeri mazot, çamur ve sıcak metal kokuyordu. Hunt&nbsp;aracına bindi, motoru çalıştırdı ve klimayı yüksek hızda&nbsp;açtı. Direksiyonu kavradığında soğuk hava yüzündeki tere&nbsp;çarpıp onu serinletirken Yoakum’un kelepçelerle dışarıya&nbsp;çıkartılmasını düşündü. Sonra Johnny’i ve Johnny’nin annesini düşündü. Cesetler çıkartılırken nehrin orada, ormanın içinde Yoakum’un nasıl durduğunu hatırladı. Ne kadar&nbsp;kızgın olduğunu, ne kadar iğrendiğini...</p>

  <p class="block_5">Yoakum’un bu işle ilgisi olması imkansız.</p>

  <p class="block_5">Kesinlikle imkansız.</p>

  <p class="block_5">Vitesi geriye aldı, park yerinden çıkıp vitesi yine sürüş moduna getirdi. David Wilson’ın hurdaya dönen Land Cruiser’ında Yoakum’un parmak izi olan kovanın bulunmasının mantıklı bir açıklaması olmalı. Eğer bu açıklama bir&nbsp;yerlerde varsa, Yoakum’un evinde olmalıydı. Hunt madalyonun öbür tarafını düşünmemeye çalıştı: Eğer Yoakum bir&nbsp;şekilde kayıp çocuklarla bağlantılıysa kanıt muhtemelen&nbsp;yine orada olacaktı. Hunt’ın anahtarı da arama izni de yoktu. Ama bunu kafaya takmıyordu. Ön pencereye atılacak&nbsp;bir taş iş görürdü. Ya da kapıyı levyeyle zorlamak... Bunun&nbsp;polis olmakla bir alakası yoktu. Bu arkadaşlıkla ilgiliydi.&nbsp;İnanç, güven ve şefin ihanetinin ardında kalan sıcak ve&nbsp;keskin yanıkla ilgiliydi. Davada ilerleme kaydedilmesine&nbsp;rağmen departmanı temiz ve iyi göstermek için Yoakum’u&nbsp;satmıştı. “Saçmalığın daniskası.” Hunt bıyık altından böyle&nbsp;fısıldıyordu.</p>

  <p class="block_5">Ama parmak izi...</p>

  <p class="block_5">Kafasını salladı.</p>

  <p class="block_5">Parmak izi kuvvetli bir delil.</p>

  <p class="block_5">Hunt trafiği yardı ve kasabanın diğer tarafına giden dört şeritli yola saptı. Yoakum’un mahallesi oldukça eskiydi.&nbsp;Yan yana dizili küçük evler, özenle düzenlenmiş bahçeler,&nbsp;beton kaldırımlar, insan kolu büyüklüğünde ağaç kökleri...&nbsp;Mahalle sık kullanılan bir güzergahta olmasına rağmen bakımlı, gölgeli ve sessizdi.</p>

  <p class="block_5">Hunt levyeyi kullanmaya karar verdi.</p>

  <p class="block_5">Önce sola, üç blok sonra da sağa döndü. Yoakum’un evi tek katlı, sivri çatılı ve eskimekten gümüşe çalmış sedir&nbsp;rengi kiremit döşeliydi. Çiçek yataklarında parlak renkler&nbsp;parlıyordu. Çalılar geriye doğru kesilmiş, ağaçlar ise bakım&nbsp;görmüştü.</p>

  <p class="block_5">Evin önünde mavi bir kamyonet duruyordu. Üzerinde beyaz renkle iri iri üç harf yazılmıştı.</p>

  <p class="block_5">ESB.</p>

  <p class="block_5">Hunt yarım blok ötede aracını kenara çekti. Komşular bahçelerine çıkmıştı: Parlak sabahlık içinde yaşlı bir kadın,&nbsp;yaşlı erkekler ve daha iyi şeyler yapması gereken uzun saçlı&nbsp;birkaç çocuk... Her birinin yüzünde aynı ifade vardı: Şaşkınlık ve endişe. Yoakum’un evinin ön kapısından sırtında&nbsp;üç harf basılmış yağmurluk giyen adamların biri giriyor,&nbsp;diğeri çıkıyordu. Hunt Oliver’ı da, Barfield’ı da göremedi.&nbsp;Zaten fark eden bir şey de olmazdı.</p>

  <p class="block_5">ESB Yoakum’un evindeydi.</p>

  <p class="block_5">Ellerinde ise arama izni vardı.</p>

  <p class="block_">&nbsp;</p>

  <h1 class="block_4" id="toc_id_47"><br class="calibre1" id="calibre_pb_46" /></h1>
</body>
</html>
