<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_13">ON İKİNCİ BÖLÜM</h1>

  <p class="block_5">Levi çamurda ve kaygan kayaların üzerinde dikkatle yürüyordu. Nehirden çarpan ışıldamalar ona küçükken yaşadığı bir şeyleri hatırlatıyordu. Tıpkı babasının kanserden ölmeden bir yıl önce ona verdiği kaleydoskoptaki gibi ışığın bir ritmi vardı. Patika dikleşmişti. Levi boşta kalan eliyle&nbsp;ağaç köklerine ve sıkı bitkilere tutunarak kaygan zeminde&nbsp;ilerliyordu. Ayakkabıları kaymasın diye yere sağlam basıyordu. Dik yokuş bitip tekrar düzlüğe çıktığında nefes&nbsp;almak için duraksadı. Tekrar yola koyulduğunda nehrin&nbsp;ışıkları çalıların ve uzun dallı çamların ardından ışıldadı.&nbsp;Hava artık iyice kararmıştı. Levi işte o zaman yüzler görmeye başlıyordu. Bir an için karısının ona gülümsediğini&nbsp;görüyor, sonra görüntü kayboluyordu. Yüzü kırmızımsı&nbsp;siyaha dönmüştü ve ıslaktı. Onun yanındaki adamı da görebiliyordu, yüzünde korkunç bir ifade vardı ve bir kısmı&nbsp;dümdüz olmuştu.</p>

  <p class="block_5">Sonra, sesler.</p>

  <p class="block_5">Levi düşünemez hale geldi, tek istediği aklındaki görüntülerden kurtulmaktı. Bir kulağından içeri su fışkırtıp tüm pisliği diğerinden dışarı atmak istiyordu. İçini boşaltmak, Tanrı onunla konuştuğu zaman ona yer açmak istiyordu. O zaman mutlu oluyordu, bir tek kelime defalarca tekrar ediyor olsa da; tek bir isim zihninde çınlayıp dursa da.</p>

  <p class="block_8">Sofia.</p>

  <p class="block_5">Levi o ismin defalarca yankılandığını duydu.</p>

  <p class="block_8">Onun isminin.</p>

  <p class="block_5">Yürümeye devam etti, yüzünde sıcak bir ıslaklık hissediyordu. Ancak bir buçuk kilometre sonra ağladığını fark etti. Umurunda olmadı. Burada onu kimse göremezdi. Ne&nbsp;karısı, ne komşuları, ne de söylediklerini anlamadığı ya da&nbsp;yol kenarında ölü bir hayvan gördüğü zamanki durgunluğuyla dalga geçen, ona gülen insanlar. Bıraktı. Gözyaşları&nbsp;akmaya devam etti. Tanrı’nın sesini duymak için dikkatlice&nbsp;dinledi ve gözyaşlarının akmasına iyice izin verdi. En son&nbsp;ne zaman uyuduğunu hatırlamaya çalıştı ama hatırlayamadı. Geride bıraktığı haftadan aklında sadece buğulu renkler&nbsp;ve görüntüler vardı. Çamuru eşelemeler ve yürüyüş.</p>

  <p class="block_5">O yaptığı şey...</p>

  <p class="block_5">O şey.</p>

  <p class="block_5">Levi gözlerini yumdu. Öyle yorgundu ki. Ayağı koca yükün altında birden kayınca ıslak çamura düştü. Sırt üstü&nbsp;kaydı, nehir kıyısına doğru sert kayaların üzerinde çarparak&nbsp;yuvarlanmaya başladı. Kafasını sert bir şeye çarptı, gözlerinde bir ışık belirdi ve acı yan tarafına yayıldı. Acı adeta&nbsp;kör bir bıçak gibi saplanmıştı. Çok keskin ve sertti. Kırılan&nbsp;bir şeyin sesi geldi, koca bir çarpma sesi ve taşıdığı kutunun&nbsp;düştüğünü anladı. Elleri arasındaki plastik, kayıp düşmüştü.&nbsp;Nehre yuvarlanmıştı.</p>

  <p class="block_5">Kahretsin ki karanlığın içine dalmıştı.</p>

  <p class="block_5">Levi karanlık suya ve üzerindeki kırık ışıldamalara bakakaldı. Ellerini kızgınlıkla yumruk yaptı.</p>

  <p class="block_5">Levi yüzemiyordu.</p>

  <p class="block_5">Bir an için bu duruma sinirlense de Tanrı daha ona atlamasını söylemeden suya girmişti bile. Bacakları ve kolları açık bir şekilde suya atladığında pis suyun ağzına dolduğunu hissetti. Tükürerek kafasını suyun dışına çıkardı ama&nbsp;sonra yine battı. Elleri suyun içinde umarsızca çırpınıyordu. Parmaklarının arasında suyun soğukluğunu hissedebiliyordu. Çırpındı, ağzına burnuna su kaçmıştı ve bir an için&nbsp;öleceğinden korktu. Ama sonra göğsüne kadar yükselen suyun içinde ayaklarının yere bastığını fark etti. Ayağa kalkıp&nbsp;suda yürümeye başladı. Yıkılmış bir ağacın dalları arasına&nbsp;sıkışmış kutusunu bulana dek ışıkları yararak ilerledi.</p>

  <p class="block_5">Kutuyu kıyıya doğru sürükledi. Emekleyerek sudan çıktı. Onu yere yığmaya çalışan acıya dikkatini vermemeye çalışıyordu. Aklına yine karısı geldi.</p>

  <p class="block_8">Yaptığı şeyleri yapmaması gerekirdi.</p>

  <p class="block_5">Kutuya dört kolla sarıldı. Acısı artıyordu. Vücudunda yolunda gitmeyen bir şeyler vardı.</p>

  <p class="block_5">Öyle yapmamalıydı.</p>

  <p class="block_5">Kutuya sarılı bir şekilde Levi uykuya daldı. Dev uzuvlarının her biri acırken inliyordu.</p>

  <p class="block_">&nbsp;</p>

  <h1 class="block_4" id="toc_id_14"><br class="calibre1" id="calibre_pb_13" /></h1>
</body>
</html>
