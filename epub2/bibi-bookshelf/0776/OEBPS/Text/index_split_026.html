<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_26">YİRMİ BEŞİNCİ BÖLÜM</h1>

  <p class="block_5">Hunt odadan çıkarken karmaşık duygular içindeydi. Katherine’in, Johnny’nin notlarında yazdığını iddia ettiği şeyle ilgili hem şüpheliydi hem de bu durum kafasını&nbsp;karıştırmıştı. Çocuğun onunla konuşmayı reddetmesi yüzünden öfkelenmişti ama bir yandan da yaşıyor olması ve&nbsp;Tiffany’nin kurtulmuş olması içini rahatlatıyordu. Hunt&nbsp;sırtını soğuk bir duvara dayadı. Etraftan geçenlerin bakışları umurunda değildi. Bitkin ve endişeliydi ama Burton Jarvis’in ölümünün artık sonun başlangıcı olmasını&nbsp;umuyordu. Adamın vahşetinin sona ermesi, Alyssa’nın&nbsp;da bulunması için atılan bir adım olacaktı. Hunt o pisliğin bütün bu iğrençlikleri tek başına yaptığına kendini&nbsp;inandırmaya çalışsa da içini kemiren sevimsiz bir şüphe&nbsp;vardı.</p>

  <p class="block_8">Bir polis mi?</p>

  <p class="block_8">Bu mümkün olabilir mi?</p>

  <p class="block_5">Hunt bir kez daha Johnny’nin eciş bücüş yazısını okumaya çalıştı. Kimisi kurşun kalemle yazıldığından dağılmıştı. Kimi kısımları ıslanıp kurumuştu, kimi yerleri is ve çam balından dolayı lekelenmiş ve gözyaşından dolayı dağılmıştı. Hunt daha çok yazılan şey olduğunu görebiliyordu. Kapıyı tekmeleyerek açıp çocuğun boğazına yapışmak&nbsp;ve bir cevap almak istiyordu.</p>

  <p class="block_8">Kahretsin!</p>

  <p class="block_5">Çocuk bir şeyler biliyordu, Hunt bundan emindi. Çocuğun bitkin kapkara gözleri, derin düşüncelere dalmış durgun ifadesi birçok kez olduğu gibi yine gözünün önünde canlandı. Johnny birçok anlamda darmadağın olmuş durumdaydı. Kafası karmakarışık olsa da kimi durumlarda o&nbsp;kadar net düşünüyordu ki...</p>

  <p class="block_5">Sadakat. Bağlılık. Kararlılık.</p>

  <p class="block_5">Bu üç özelliği onun eksik yanlarını tamamıyla kapatıyordu. Hunt bu yüzden ona karşı korumacı davranıyor ve onunla gurur duyuyordu. Bunların ne kadar önemli üç özellik olduğunu Johnny de bilmeliydi. Hunt oğlanın omzuna&nbsp;kolunu atıp ona bunları anlatmak ve onu artık durması gerektiğine ikna etmek istiyordu.</p>

  <p class="block_5">Hunt otoparktan çıktığında hava çok duru, güneş çok parlaktı. Yemyeşil çimler ve parlak güneş böyle bir güne&nbsp;hiç yakışmıyordu. Kafasını kaldırıp altıncı kata baktı.&nbsp;Johnny’nin odası koridorun bir ucunda, Tiffany’ninki ise&nbsp;diğer uçundaydı. Bina bembeyaz parlıyor, camlardan masmavi gökyüzü yansıyordu.</p>

  <p class="block_5">Hunt arabasına doğru yöneldi. Tam yanına varmıştı ki yarı yolda, takım elbiseli bir adamla karşılaştı. Omuzları&nbsp;düşük, sırık gibi olan bu adam hastanenin köşesinden geçip hızla ilerleyerek arabaların arasından geçmiş ve Hunt’ın&nbsp;sağında bitivermişti. Hunt alışkanlık gereği adamı süzdü.&nbsp;Elleri açıkta ve boştu. Yüzünde cana yakın bir gülümseme,&nbsp;elinde ise bir dolu kağıt vardı. Hastane görevlisi herhalde,&nbsp;diye düşündü Hunt. Ya da basit bir ziyaretçi.</p>

  <p class="block_5">“Dedektif Hunt?”</p>

  <p class="block_5">Otuzlarında, saçları tutam tutam ayrılmış, yüzü hafif pütürlü, dişleri düzgün ve bembeyazdı. “Efendim?”</p>

  <p class="block_5">Adamın yüzüne bir gülümseme yayıldı ve bir parmağını kaldırdı. Sanki karşısındakinin kim olduğunu çıkarmaya çalışıyor gibiydi. “Dedektif Clyde Lafayette Hunt, değil mi?”</p>

  <p class="block_5">“Evet benim.”</p>

  <p class="block_5">Elindeki kağıtları Hunt’a uzattı ve Hunt kağıtları alırken adamın yüzündeki gülümseme kayboldu, “Mahkeme kağıtlarınız...”</p>

  <p class="block_5">Adam uzaklaşırken elindeki kağıtlara göz attı. Ken Holloway onu mahkemeye vermişti.</p>

  <p class="block_8">Lanet olsun.</p>

  <p class="block_">&nbsp;</p>

  <p class="block_5">Levi Freemantle’ın gözetim memuru kasabanın mahkeme binasının üçüncü katma tıkılmış ofislerden birinde çalışıyordu. Yerlerdeki muşambalar yer yer kalkmış, duvarlar sekiz yıldır nikotine maruz kalmaktan sarı sarı lekelenmişti.&nbsp;Kapının ardında sesler yankılanıyordu. Tartışmalar, özürler,&nbsp;gözyaşları. Hepsi de daha önce duyulmuş şeylerdi. Yüzlerce kez. Milyonlarca kez. Yalanlar su gibi akıyordu ve böylece bu adam Hunt’ın şu hayatta gördüğü en gözü pek gözetim memuru olmuştu.</p>

  <p class="block_5">Freemantle’ın gözetim memurunu aşağıda dokuzuncu odada buldu. Açık kapıdaki tabelanın üzerinde Calvin Tremont ismi yazılıydı. Yerler ve sandalyelerin üzeri dosyalarla&nbsp;doluydu. Üzeri çiziklerle dolu metal bir dolabın üzerindeki pervane sıcak hava üflüyordu. Hunt, masanın başındaki&nbsp;adamı tanıyordu. Orta boylu, geniş göbekli, altmışlarında,&nbsp;saçları yer yer beyazlaşmış bir adamdı. Yüzündeki kırışıklıklar öyle derindi ki sanki derisinin içine işlemiş gibiydi.&nbsp;Hunt kapıyı tıklattı.</p>

  <p class="block_5">Tremont başını kaldırdığında kaşlarını çatmıştı ama Hunt’ı görünce yüzü normale döndü. Hunt ile köklü bir arkadaşlıkları vardı. “Merhaba, dedektif,” dedi. “Seni buraya&nbsp;hangi rüzgar attı?”</p>

  <p class="block_5">“Adamlarından biri.”</p>

  <p class="block_5">“Bir sandalye çek otur diyeceğim ama ...” Elleriyle sandalyelerin üzerindeki kağıt yığınlarını gösterdi.</p>

  <p class="block_5">“Çok kalmayacağım zaten.” Hunt içeri girdi. “Dün sana bir not bırakmıştım. Gelme sebebim aynı konu.”</p>

  <p class="block_5">“Tatilden yeni döndüm, daha e-postalarımın hepsini okuyamadım bile.”</p>

  <p class="block_5">“Nasıl geçti?”</p>

  <p class="block_5">“Deniz kenarında geçirilebilecek tipik bir aile tatili.” Öyle bir söylemişti ki insan ne hayal etmesi gerektiğini bilemiyordu. Hunt başıyla onaylayıp üstelemedi. Şartlı tahliye memurları da aynı polisler gibiydi, kişisel konulara girmeyi pek sevmezlerdi.</p>

  <p class="block_5">“Levi Freemantle ile ilgili konuşmak istiyorum.” Tremont’un yüzünde Hunt’ın gördüğü ilk gerçek gülümseme belirdi. “Levi mi? Ne yapıyormuş benim oğlan?”</p>

  <p class="block_5">“Senin oğlan mı?”</p>

  <p class="block_5">“İyi bir çocuktur.”</p>

  <p class="block_5">“Adam kırk üç yaşında.”</p>

  <p class="block_5">“İnan bana, çocuk gibidir.”</p>

  <p class="block_5">“Senin oğlanın iki, hatta üç kişiyi öldürmüş olduğunu düşünüyoruz.”</p>

  <p class="block_5">Tremont’un başı, boynu yeni yağlanmış gibi bir anda döndü. “Sanırım bir hata yapıyorsunuz.”</p>

  <p class="block_5">“Çok emin konuşuyorsun.”</p>

  <p class="block_5">“Levi Freemantle’ı sokakta görsen iki kuruş için boğazını kesecek pisliklerden biri sanırsın ama sana net bir şekilde söyleyebilirim ki, dedektif, o kimseyi öldüremez. Asla. Bir&nbsp;hata olmalı.”</p>

  <p class="block_5">“Adresi var mı sizde?” diye sordu Hunt.</p>

  <p class="block_5">Tremont evet anlamında başını sallayıp adresi aklından söyledi. “Yaklaşık üç yıldır orada yaşıyor.”</p>

  <p class="block_5">“Bu adreste iki ceset bulduk,” dedi Hunt. “Biri, otuzlarının başında beyaz bir kadın. Diğeri ise kırk beş yaşlarında siyahi bir erkek. Onları dün bulduk. Bir hafta kadar önce&nbsp;öldürülmüşler.” Hunt duraksadı. “Clinton Rhodes adında&nbsp;birini tanıyor musun?”</p>

  <p class="block_5">“O ölen adam mı?”</p>

  <p class="block_5">Hunt, evet anlamında başını salladı.</p>

  <p class="block_5">“O davaya ben bakmadım,” dedi Tremont. “Ama uzunca bir süre buralara girip çıktı. Kötü bir adam. Vahşinin teki.&nbsp;O bir cinayet işlese anlarım ama Levi’nin alakası olamaz.”</p>

  <p class="block_5">“Bundan bir hayli eminiz.”</p>

  <p class="block_5">Tremont sandalyesinde doğruldu. “Levi Freemantle şartlı tahliyeye uyumsuzluk yüzünden üç ay ceza aldı. Dokuz hafta kadar daha içeride.”</p>

  <p class="block_5">“Sekiz gün önce mesaideyken kaçmış.”</p>

  <p class="block_5">“Buna inanamıyorum.”</p>

  <p class="block_5">“Öylece yürüyüp gitmiş ve ondan beri de gören olmamış. Kör kütük sarhoş bir bunak ve başka bir cinayet mahallinin&nbsp;yakınlarında ona rastlayan bir çocuk dışında... İki gün önce&nbsp;oldu. Yani gördüğün gibi elimde her biri bir şekilde senin&nbsp;oğlanla ilişkili üç ceset var.”</p>

  <p class="block_5">Tremont, Freemantle’ın dosyasını çekip açtı. “Levi daha önce hiç şiddet suçundan mahkum olmamış hatta böyle bir&nbsp;şeyle suçlanmamış bile. Başkasının arazisine izinsiz girme,&nbsp;hırsızlık falan.” Dosyayı kapattı. “Bak,” dedi, “Levi’nin&nbsp;aklı biraz eksiktir. Bu suçların çoğu da yani, nasıl diyeyim&nbsp;- birisi ona dese ki, Levi git bize şuradan bir şişe şarap kap,&nbsp;gider alır ve getirir. Sonuçlarını asla düşünmez.”</p>

  <p class="block_5">“Çoğu katil gibi.”</p>

  <p class="block_5">“Öyle değil. Levi...” Başını iki yana salladı. “Çocuk gibidir.”</p>

  <p class="block_5">“Elimde beyaz bir kadın cesedi var, otuzlarında. Buna ne diyorsun?”</p>

  <p class="block_5">“Birkaç zamandır Ronda Jeffries diye bir kadın var. Eğlenmeyi seviyor. Etrafta bir, iki iş çevirmişliğiyle tanınıyor. Eğlence olsun diye iri yapılı, sert görünümlü adamlardan&nbsp;hoşlanıyor. Özellikle kaslı, sert siyahileri seviyor. Levi’ye&nbsp;de böyle göründüğü için bulaşmıştı. Sonuçta adamı yolda&nbsp;görsen korkarsın. İdare etmesi kolay olduğu için Levi’yi&nbsp;etrafında tutuyor, ne istese de yaptırıyor. Kazandığı birkaç&nbsp;doları da kadına veriyor. Evle ilgileniyor ve onun sayesinde&nbsp;kadının yasadışı şeylerini örtbas etmiş olmuş oluyor. Biraz&nbsp;yalnız kalmak ya da başka adamla olmak isterse Levi’yi&nbsp;bir süreliğine nezarete attıracak bir şeyler buluveriyor. Dediğim gibi, kadın ne isterse yapıyor. İlk tutuklandığında&nbsp;hırsızlık yüzündendi. Kadın vitrinden bir parfüm alıp ona&nbsp;tutması için vermiş ve sonra onu güvenlikten ve kapıdan&nbsp;dışarı çıkarmış.”</p>

  <p class="block_5">“Evliler mi?”</p>

  <p class="block_5">“Hayır, ama Levi öyle olduklarını sanıyor.”</p>

  <p class="block_5">“Neden?”</p>

  <p class="block_5">Tremont gülümsedi. “Yattıkları için ve şey...” Sözleri boğazında takılı kaldı. “Ha siktir.”</p>

  <p class="block_5">“Ne oldu?”</p>

  <p class="block_5">“Bunların çocuğuna kim bakıyor?”</p>

  <p class="block_5">Hunt birden ürperdi. “Çocukları mı var?”</p>

  <p class="block_5">“İki yaşında küçük bir kız.”</p>

  <p class="block_5">Hunt telefonunu almak için elini cebine attı.</p>

  <p class="block_5">“O kadar tatlı bir gülümsemesi var ki.”</p>

  <p class="block_">&nbsp;</p>

  <h1 class="block_4" id="toc_id_27"><br class="calibre1" id="calibre_pb_26" /></h1>
</body>
</html>
