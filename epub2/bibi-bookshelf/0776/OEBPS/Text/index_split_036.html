<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_36"><span class="text_" id="id_OTUZ_BESINCI_BOLUM">OTUZ BEŞİNCİ BÖLÜM</span></h1>

  <p class="block_5">Çocuklar yavaş hareket ediyordu. Zemin ayaklarının altında yumuşak, orman ise kuşlar ve hareket eden gölgelerle hayat doluydu. Gri, düzgün ve insan kolu kadar olan dallar&nbsp;yola düşüyordu. Pek de uzak olmayan bir yerlerde, ağaçkakanın teki kahvaltısı için çalışıyordu.</p>

  <p class="block_5">“Burası tüylerimi diken diken ediyor,” dedi Jack.</p>

  <p class="block_5">“Gözlerini açık tut yeter.”</p>

  <p class="block_5">Orman karanlıklaştı, gürültüyse güneşle birlikte söndü.</p>

  <p class="block_5">“Altıma edeceğim.”</p>

  <p class="block_5">“Kapa çeneni, Jack. Tanrı aşkına.”</p>

  <p class="block_5">Yirmi dakika yürüdüler. Yoldaki tekerlek izlerinin hiçbiri yakın zamanlarda oluşmamıştı fakat bu hiçbir anlama gelmiyordu. Johnny en son gördüğünde Freemantle yürüyordu. Ağaçlar arasında ilerledikçe genişledi, düzleşti ve&nbsp;ağaçlar seyrelmeye başladı. Aşırı derecede büyümüş bir&nbsp;meyve bahçesini geçtiler. Elma ağaçlarının üzeri çiçeklerle&nbsp;kaplıydı. Devrilmiş bir çardağın üzeri ise asma dallarıyla&nbsp;çevriliydi.</p>

  <p class="block_5">“Yaklaşıyoruz,” dedi Johnny.</p>

  <p class="block_5">“Neye yaklaşıyoruz?”</p>

  <p class="block_5">“Ne varsa ona.”</p>

  <p class="block_5">Yol yıkık dökük bir kapıya ulaştı, sonra sağa dönüp aşırı büyümüş böğürtlen ve otların ardında kayboldu. Silah kılıfından çıkınca Johnny garip bir şekilde eğildi. “Emniyeti&nbsp;var mı?”</p>

  <p class="block_5">“Hayır. Söylemiştim. Tanrı aşkına, nereye tuttuğuna dikkat et.”</p>

  <p class="block_5">“Özür dilerim.” Johnny namluyu yere doğrulttu. Rüzgarla savrulan yapraklar sönük gümüş rengi kısımlarını gösteriyordu. Yolun kıvrıldığı yerde, kapının üzerine devrilen granit direkler vardı. Kapı yere düşmüş, parmaklıkların arasında otlar büyümüştü ve yumuşak ahşap yavaşça çürüyordu. Beyaz boya kalıntıları ise parça parça seçilebiliyordu.</p>

  <p class="block_5">Johnny granitin öteki tarafına bakıp kafasını hızla geri çekti.</p>

  <p class="block_5">“Ne var?” diye sordu Jack.</p>

  <p class="block_5">“Hiçbir şey,” dedikten sonra ayağa kalktı. “Hadi.”</p>

  <p class="block_5">Granit sütunları geçince orman önlerinde kıvrılarak devam etti. Eski bina kalıntılarının yanında tamamen yanmış bir ev gördüler. Geriye kararmış kütükler ve baca iskeleti kalmıştı. Eskiden kapı olan yerdeyse granit merdivenler&nbsp;duruyordu. Yanında ise pençe ayaklı bir banyo küveti vardı.&nbsp;Yeşil bitkiler bir oradan, bir buradan çıkıp büyümüştü. Moloz yığını içinde paslanmış demir yatak altlığı görünüyordu. Johnny yerden metal bir kapı menteşesi alınca üzerinde&nbsp;çekiç izleri olduğunu gördü.</p>

  <p class="block_5">“Şu karmaşaya bak.” Jack her ikisi adına da konuşmuş oldu.</p>

  <p class="block_5">İçinde paslanmış zincirlere kancaları hâlâ asılı duran tütsü odasıyla ahır hâlâ ayakta duruyordu. Johnny barakanın tekinin kapısında asma kilit olduğunu gördü. Hemen&nbsp;yanında tek kapılı, ufak pencereleri ve iki bacası olan bir&nbsp;yapı daha vardı. Asıl evde olduğu gibi tek basamaklı taştan yapılma merdiveni vardı. Basamağın ortası aşınmaktan&nbsp;pürüzsüzleşmişti. Camdan içeri bakınca şömine ve bir de&nbsp;tuğla fırın gördüler. Ayrıca sade bir masa üzerinde mutfak&nbsp;eşyaları duruyordu. “Burası mutfak,” dedi Johnny. “Yangın&nbsp;ihtimalini azaltmak için eskiden ayrı inşa edilirdi.”</p>

  <p class="block_5">“İronik bir durum.”</p>

  <p class="block_5">Johnny geri adım atıp yanan binaya baktı. “Burada elektrik yok. Yangın mumdan çıkmış olmalı.”</p>

  <p class="block_5">“Ya da yıldırım düşmüştür.”</p>

  <p class="block_5">“Belki de.”</p>

  <p class="block_5">“Şuna bir baksana,” dedi Jack eliyle göstererek.</p>

  <p class="block_5">Johnny o tarafa doğru dönünce iki buçuk metre yüksekliğinde ve ucunda yeşile dönmüş pirinç bir çan bulunan bir sütun gördü. “Bu garip işte.”</p>

  <p class="block_5">“Ne?”</p>

  <p class="block_5">Johnny beline kadar gelen otları iterek yürümeye başladı. “Bu bir köle çanı. Bunun aynısını Wilmington’daki Sivil Hakları Müzesi’nde görmüşüm. Köleleri tarlalardan çağırmak için bunu çalarlarmış.”</p>

  <p class="block_5">“Özgür bir köle, köle çanını neden saklasın ki?”</p>

  <p class="block_5">Johnny çanın altına göz attı. “Bilmiyorum. Yaşadıklarını hatırlatmak için olabilir mi?”</p>

  <p class="block_5">“Neredeyse altıma edeceğim, dostum.” Bu, ağzından fısıltı olarak çıkmıştı.</p>

  <p class="block_5">Johnny ahırın içini kontrol etti. Görmeyi umduğu tarla ekipmanları dışında - ki hepsi kullanılmadığı için pas tutmuştu - içerisi boştu. Barakadaki kilidi kurcaladı, tahtaların arasındaki aralıktan içeriye göz attı. “Hurda yığını.”</p>

  <p class="block_5">“Artık gidebilir miyiz?”</p>

  <p class="block_5">Johnny etrafa göz attı. Her şey yalın güneş ışığı altında duruyordu. Ağaçlar, açıklık alan etrafında duvar görevi görüyordu. “Henüz değil.” Ağaçların arasında bir boşluğun&nbsp;olduğu açıklığın uç noktasına kadar yürüdü. “Bu taraftan&nbsp;gidelim,” dedi Johnny.</p>

  <p class="block_5">Yükselen ağaçların altında dikkatli bir şekilde yürüdüler. Patika kırk beş metre sonra başka bir açıklığa çıkıyordu. Sonunda güneş bel hizasında taş bir duvarı gözler önüne&nbsp;seriyordu. Onun da ötesinde, yeşil çimenler seçilebiliyordu.&nbsp;Duvarda ahşaptan yapılmış başka bir bahçe kapısı vardı. Bu&nbsp;iyi tamir görmüştü. Beyaz boyası mükemmel şekilde parlıyordu.</p>

  <p class="block_5">“Taze boya gördüğüme hiç bu kadar sevinmemiştim,” diye fısıldadı Jack.</p>

  <p class="block_5">Yavaşça daha yakma geldiler. Tepelerinde bir kuş ötüp havalandı. Ayaklarının altından çiğnedikleri yaprakların&nbsp;sesi geliyordu.</p>

  <p class="block_5">“Bu ses de ne?”</p>

  <p class="block_5">Islak, kaba bir sesti.</p>

  <p class="block_5">Johnny başını iki yana salladı. “Bilmiyorum.”</p>

  <p class="block_5">Başları aşağıda, son birkaç metreyi hızla geçip taş duvarın ardına saklandılar. Duvar sıcak, ses ise artık daha yakındı ve duvarın ardından geliyordu. Johnny bahçe kapısının menteşe aralığından bakınca bakımlı çimen ve sıra sıra oyulmuş taş gördü.</p>

  <p class="block_5">Yerine geri döndüğünde, “Bir mezarlık,” dedi.</p>

  <p class="block_5">“Ne?”</p>

  <p class="block_5">Johnny silahı göğsüne dayadığında kalbinin çeliğe baskı yaptığını hissetti. Nefesi boğazında kalmıştı. “Ürkütücü bir&nbsp;mezarlık.”</p>

  <p class="block_5">“Adam orada mı peki?”</p>

  <p class="block_5">İri gözlerle evet anlamında başını sallayıp mümkün olan en kısık sesle, “Evet,” dedi.</p>

  <p class="block_5">Jack tebeşir gibi bembeyaz olan dudaklarını yaladı. “Buradan çekip gitmemiz gerek.”</p>

  <p class="block_5">“Orada öylece oturuyor.”</p>

  <p class="block_5">“Ne yapıyor dedin?”</p>

  <p class="block_5">Johnny taştan başını kaldırdı. Mezarlık oldukça küçüktü. Olsa olsa kırk mezar taşı vardı. Merkezde devasa bir çınar&nbsp;ağacı duruyordu. Her köşedeyse manolyalar ekilmişti. Sıra&nbsp;sıra uzanan kimi gümüş kimi ise siyah renkteki mezar taşlarının hepsi yosun ve likenle kaplanmıştı.</p>

  <p class="block_5">Levi Freemantle bacaklarını öne doğru uzatmış, ortada oturuyordu. Kıyafetleri kirli ve yırtık pırtıktı. Dizlerinde,&nbsp;avuçlarının içinde ve pantolonuyla gömleğinin sağ tarafında kan lekeleri vardı. Ayakkabısının teki çıkmıştı ve parlak&nbsp;güneş altındaki çimlerin üzerinde duruyordu. Ayağı ve ayak&nbsp;bileği öyle feci şişmişti ki tek bir uzuv gibi duruyorlardı.&nbsp;Johnny’nin ısırdığı yer enfeksiyon kapmış, yaraya sardığı&nbsp;bez parçası sarıya dönmüştü. Cildi parlayacak kadar gergindi. Dizinin üzerinde kürek, yanındaysa bir tabut vardı.</p>

  <p class="block_5">“Ne yapıyor?”</p>

  <p class="block_5">Johnny hemen cevap vermedi. Işık öyle mükemmeldi ki her ayrıntıyı görebiliyordu: Solmaya başlamış gümüş şerit,&nbsp;tabut üzerindeki kurumuş çamur, ahşap üzerindeki çizikler&nbsp;ve su lekeleri... Freemantle’ın dizi neredeyse kemiğe kadar&nbsp;sıyrılmıştı. Mahvolmuş yüzündeki nem parlıyordu. Yanından bir şey çıkıntı yapıyordu. Johnny yerine geri dönüp sırtını duvara yasladı. “Bir ceset gömüyor.”</p>

  <p class="block_5">“Kahretsin.”</p>

  <p class="block_5">“Ve beşinci sınıfa giden bir kız gibi ağlıyor.”</p>

  <p class="block_5">Jack gözlerini kapadı. Johnny silindiri alnına değdirecek kadar silahını yukarı kaldırdı. Ciğerlerine silah yağını çekerken dudakları ses çıkarmadan kıpırdadı: <i class="calibre3">Silah güçtür.&nbsp;Silah benim elimde. Silah güçtür.</i></p>

  <p class="block_8">Silah benim elimde.</p>

  <p class="block_5">Ayağa kalkmaya başlayınca Jack arkadaşını geri çekti. “Yapma.” Jack daha sert sıkmaya başladı. Artık yalvarıyordu. “Bunu yapma, dostum.”</p>

  <p class="block_5">“Neyin var, Jack?” Johnny kolunu çekip kurtardı. “Bunun bir oyun olduğunu mu düşünüyorsun? Bir yıldır yaptığımız şeyin oyun oynamak olduğunu mu sanıyorsun? Buraya bu sebeple geldik.”</p>

  <p class="block_5">Jack’in hissettiği dehşet, yüzündeki çamur kadar belli oluyordu. Bütün bedeni titrese de başıyla onayladı ve elini&nbsp;indirdi. “Tamam, Johnny.”</p>

  <p class="block_5">“Başka seçeneğim yok.”</p>

  <p class="block_5">“Tamam dedik.”</p>

  <p class="block_5">Bir an için Johnny arkadaşının yüzündeki sessiz ve keskin panik haline bakarak öylece durdu. Sonra ayağa kalkıp tıpkı filmlerde yaptıkları gibi silahını öne doğrulttu: Kabzayı iki eliyle tutuyor, namluyu ise mümkün olduğu kadar&nbsp;sabitlemeye çalışıyordu. Levi Freemantle küreği eline alıp&nbsp;ayağa kalktı fakat Johnny’nin geldiğini fark etmemişti bile.&nbsp;Başını öne eğdi, toprakta açtığı sığ çukura baktı.</p>

  <p class="block_5">Freemantle sakat ayağını yana uzattı. Böylece kürekten destek alabiliyordu. Johnny adamın gözyaşlarını utanmadan dökerken tabut için delik açışını izledi. Sağlam ayağının üzerine basıyor, sakat olan ayağını ise küreğin üzerine&nbsp;bastırıyordu. Fakat acıyla yüzünü buruşturuyordu. Ağırlığını diğer ayağına verince bileği burkuldu.</p>

  <p class="block_5">Yere düştü.</p>

  <p class="block_5">Yerden zar zor kalktı.</p>

  <p class="block_5">Yeniden denedi.</p>

  <p class="block_5">Johnny mezarlığa açılan bahçe kapısını açıp içeri girdi. Yirmi-yirmi beş metre ötede Freemantle duruyordu. Johnny&nbsp;tabuta göz atma riskine girdi. Küçük bir çocuk tabutu olduğunu gördü. Fler adımda daha da yaklaştı. Freemantle yüzünü kaldırıp Johnny’le göz göze geldiği anda başını yere&nbsp;eğdi. Topal bir adım attı, küreğini kaldırdı ve tekrar toprağa&nbsp;sapladı. Johnny hüzün, acı, pislik ve kan gördü. Adamın&nbsp;yan tarafına dal parçası saplanmıştı. “Dur,” dedi Johnny.</p>

  <p class="block_5">Freemantle söylenileni yaptı, sonra elini kaldırıp avuç içini öne doğru uzattı. Yaralı avuç içini gösteriyordu. En&nbsp;sonundaysa silaha baktı. Ne olduğunu ya da neden göğsüne doğrultulduğunu anlamaya çalışıyormuş gibi uzun uzun&nbsp;baktı. Konuştuğunda sesi kalın çıktı. “Yardım etmeye mi&nbsp;geldin?”</p>

  <p class="block_5">“Ne?”</p>

  <p class="block_5">“Yardım istedim ama artık benimle konuşmuyor.”</p>

  <p class="block_5">“Kim konuşmuyor?”</p>

  <p class="block_5">“Seninle konuşuyor mu?”</p>

  <p class="block_5">“Ne demek istediğini anlamıyorum.”</p>

  <p class="block_5">Yüzündeki yaralar buruştu. Tek gözünün merkezinde süt beyaz bir lens vardı. “Deliği açamıyorum.”</p>

  <p class="block_5">Johnny duvara kaçamak bir bakış attı. Jack başıyla yapmamasını söylüyordu. Johnny tabuta baktı. “Beni hatırlıyor musun?”</p>

  <p class="block_5">Başıyla onayladı. “Koşuyordun, ben de yakaladım.”</p>

  <p class="block_5">“Neden peki?”</p>

  <p class="block_5">“Tanrı söyledi.”</p>

  <p class="block_5">“Tanrı beni yakalamanı mı söyledi?” Adam başıyla onaylayınca, “Neden?” diye sordu Johnny.</p>

  <p class="block_5">“Nedenini söylemedi.”</p>

  <p class="block_5">“Johnny.” Jack sesleniyordu fakat duymazdan geldi. “Tanrı sana başka ne söyledi?”</p>

  <p class="block_5">“Bu kız benim bebeğim.” Freemantle tabutu işaret etti. Mahvolmuş yüzünde gözyaşları önce birikti, sonra da yere&nbsp;aktı. “Deliği açamıyorum.”</p>

  <p class="block_5">Johnny, Jack’e baktı.</p>

  <p class="block_5">Sonra silahını indirdi.</p>

  <p class="block_">&nbsp;</p>

  <h1 class="block_7" id="toc_id_37"><span class="text_"><br class="calibre1" id="calibre_pb_36" /></span></h1>
</body>
</html>
