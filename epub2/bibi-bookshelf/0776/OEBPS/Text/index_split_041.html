<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_41"><span class="text_" id="id_KIRKINCI_BOLUM">KIRKINCI BÖLÜM</span></h1>

  <p class="block_5">Fırtına o kadar şiddetliydi ki güneş ufukta batarken Johnny günışığının yok oluşunu göremedi. Yağmur yağarken buzdan iğneler gibi cildine batıyor, hava sıcaklığı da aynı şekilde düşüyordu. Hava griden maviye sonra da siyaha döndüğü&nbsp;halde, hatta yıldırımlar kaya kırıyormuş gibi ses çıkartarak&nbsp;havayı yardıklarında bile yerinden kıpırdamadı. Dizlerine&nbsp;doğru eğilip kamburunu çıkarmıştı. Sırtını duvara yaslamış&nbsp;ve Levi Freemantle’ın mezarın üzerine çamur kıvamındaki&nbsp;son toprağı atışını, sonra kürekle toprağın üstünü düzeltişini&nbsp;ve olduğu yere oturuşunu izlemişti. Yağmur suyu koca adama doğru oluk oluk akıyor, ıslak zeminin üzerinde otururken çamura iyice batıyormuş gibi görünüyordu. Bu görüntüdeki hiçbir şey gerçekmiş gibi gelmiyordu. Jack duvardan&nbsp;sarkıp, “Johnny,” dediğinde bile korkuyla irkilmemişti.&nbsp;Birkaç saniye geçti. “Beni bırakıp gittin,” dedi Johnny.&nbsp;Jack duvarın üzerinden daha bir eğilip yakınlaştı. “Burada kendini öldürteceksin.”</p>

  <p class="block_5">“Yıldırım düşer.”</p>

  <p class="block_5">“Bu da ne demek şimdi?”</p>

  <p class="block_5">“Hiçbir şey. Bilmiyorum.” Gökyüzü bir an için aydınlanınca Johnny yaşlı meşe ağacını gösterdi. “Onları bu ağaçta asmışlardı.”</p>

  <p class="block_5">Jack boğum boğum olan ağaca baktı. Devasa dalları etrafa rahatsız bir şekilde uzanıyor, şimşek çaktığında ise&nbsp;kapkara görünüyordu. “Nereden biliyorsun?”</p>

  <p class="block_5">Johnny omuz silkti. “Hissedemiyor musun?”</p>

  <p class="block_5">“Hayır.”</p>

  <p class="block_5">“Mezarlık etrafına inşa edilmiş. Hemen yakınında da üç mezar taşı var,” Parmağını kaldırdı. “Ne kadar küçük olduklarını ve nasıl kabaca yapıldıklarını görüyor musun?”</p>

  <p class="block_5">“Ne saçmaladığının farkında değilsin.”</p>

  <p class="block_5">“Oradalar işte.”</p>

  <p class="block_5">“Kafayı sıyırıyorsun, Johnny.”</p>

  <p class="block_5">Johnny cevap vermedi.</p>

  <p class="block_5">“Ahırda soba var. Ateşi de yaktım.”</p>

  <p class="block_5">Johnny Freemantle’a baktı. “Buradan ayrılamam.”</p>

  <p class="block_5">“Saatlerdir buradasın. Hem adamın bir yere gideceği de&nbsp;yok. Şuna baksana.”</p>

  <p class="block_5">“Bu riske giremem.”</p>

  <p class="block_5">“Bunu hiç düşündün mü? Ciddi ciddi ölçüp biçtin mi? Dostum, adam kendi çocuğunu gömüyor ve tabutun haline&nbsp;bakacak olursak bunu ikinci kere yapıyor olmalı. Bu da onu&nbsp;başka bir mezardan kazıp çıkardığı anlamına geliyor. Kızın&nbsp;nasıl öldüğünü biliyor musun? Ya da kimsenin göremeyeceği bu yere gömmek için neden o kadar taşıdığını?”</p>

  <p class="block_5">“Biz görüyoruz.”</p>

  <p class="block_5">“Orada yatanın gerçekten kendi çocuğu olup olmadığını bile bilmiyoruz.”</p>

  <p class="block_5">Uzaktaki bir bulut etrafı aydınlattı. “Şu adama bir bak.”</p>

  <p class="block_5">İki arkadaş kendi içine kapanmış ve hata kabul etmeyecek kadar gerçek bir acıyla yas tutan Freemantle’a baktılar.</p>

  <p class="block_5">Jack sesini alçalttı. “Kendine adamın neden her yerinde kan olduğunu ve nasıl yaralandığını sordun mu? Ya da önceki gün seni yakalamasının gerçek sebebini?”</p>

  <p class="block_5">“Tanrı öyle yapmasını söylemiş.”</p>

  <p class="block_5">“Dostum, benimle dalga geçme. Bu adam yağmurdan içeri girdiğinde ne yapacağımızı düşünmemiz lazım. Bu&nbsp;konuda düşünen tek kişi olmak istemiyorum.”</p>

  <p class="block_5">“Sadece bir tek sorum var ve burada işi biter bitmez” - Johnny yağmuru, mezarı ve çamuru gösterdi - “Ona soracağım.”</p>

  <p class="block_5">“Peki ya cevap vermezse?”</p>

  <p class="block_5">“Mezarı kazmasına yardım ettim.”</p>

  <p class="block_5">Jack’in sesi yükseldi. “Ya cevap vermezse?”</p>

  <p class="block_5">“Silahı bana ver,” dedi Johnny.</p>

  <p class="block_5">“Onu tehdit edersen bizi öldürür.”</p>

  <p class="block_5">Johnny elini uzattı. Jack önce çamurun içindeki deve baktı, sonra da silahı Johnny’nin kucağına bıraktı. Hava soğuk ve yağmurlu olduğu kadar ağırdı da.</p>

  <p class="block_5">“Bu kadar yaklaştım,” dedi Johnny.</p>

  <p class="block_5">Fakat Jack çoktan gitmişti.</p>

  <p class="block_5">Johnny adamı, yağmuru ve sessizce yükselen çamuru izledi. Bir dakika sonra cebini karıştırdı. Elini çıkardığında beyaz, ufak ve ezilmiş bir tüy tutuyordu. Uzunca bir süre&nbsp;tüyü ve yağan yağmurda ıslanmasını izledi. Tüyü atmayı&nbsp;ciddi ciddi düşündüyse de en nihayetinde parmaklarını kapatıp bekledi. Bir elinde silah, diğer elinde ise sahip olduğu&nbsp;on tüy vardı.</p>

  <p class="block_5">Saatler sonra şimşekler kuzeye doğru kayıp azaldı. Ormandaki yaprakların suyu yere damlamaya başladı. Freemantle hızla kaçışan bulutlara ve ardındaki ayın siluetine baktı. Kızının mezarının üstünü düzelttiğinden beri ilk defa&nbsp;kıpırdıyordu. Jack yağmurda tekrar gelip yalvarmamıştı ve&nbsp;şimdi ise ortalarda gözükmüyordu. Onca zaman boyunca&nbsp;saatler çok yavaş ilerlemişti. Etrafında sadece aniden çakan&nbsp;ışık, gürültü ve soğuk havayı aşağıya indiren fırtına, sırtını&nbsp;yasladığı sert duvar ve otuz metre ileride öylece oturan Freemantle vardı. Bu son ikisi hiç değişmemişti.</p>

  <p class="block_5">Johnny tüyü tekrar cebine koyup silahı gömleğinin altına soktu.</p>

  <p class="block_5">Freemantle bedenini ittirerek ayağa kalktı sonra fırtınaya bakmaya başladı. “Yıldırım çarpacağını düşünmüştüm.” Karanlıkta gözleri mürekkep lekesi, ağzı ise hayal kırıklığı&nbsp;ile açılan bir oyuk gibiydi. Gece yarısı olmuş, yorucu bir gün&nbsp;geçirmişlerdi. Freemantle küreği ve çıkarttığı ayakkabısını&nbsp;aldı. Küreği destek olarak kullanıp yürüyerek Johnny’nin&nbsp;yanından geçti. “Önemli değil. İş bitti.”</p>

  <p class="block_5">“Seninle konuşmam gerek.”</p>

  <p class="block_5">“Pilim bitti.”</p>

  <p class="block_5">Beyaz bahçe kapısı sessiz menteşelerden açıldı. Freemantle yavaşça hareket ediyor, Johnny ise adamı takip ediyordu. “Lütfen.”</p>

  <p class="block_5">“Yorgunum.”</p>

  <p class="block_5">Yorgun ve hasta, diye düşündü Johnny. Koca adamdan yayılan enfeksiyon kokusunu alabiliyordu. Ahıra yaklaşırken bir kere tökezledi. Johnny omzunun altına girip tutmaya&nbsp;çalıştı fakat bu devrilen bir ağacı tutmaya benziyordu. Cildi&nbsp;sert ve sıcaktı. Neredeyse yere devriliyordu. “Yorgun,” dedi&nbsp;Freemantle ve ahıra girdi.</p>

  <p class="block_5">Johnny içeride toz, saman, metal alet edevatlar ve zincirlerden asılan iki büyük fener gördü. Kapıdan içeri adımlarını attıkları anda sıcaklık tüm vücutlarını sardı. Uzak köşedeki soba, granit plakaların üzerine kurulmuştu. Yuvarlak hatlara sahip sobanın ızgarasından kor halindeki kömürler&nbsp;görülüyordu. Jack ise ceketini yastık gibi katlamış, saman&nbsp;balyasının üzerinde uyuyordu. Freemantle kapıyı kapattığında sıçrayarak uyandı.</p>

  <p class="block_5">“Sorun yok,” dedi Johnny yakma gelerek. Jack’in gözleri sobada yanan korları yansıtıyordu. “Ağlıyor musun?” diye sordu Johnny.</p>

  <p class="block_5">“Hayır.”</p>

  <p class="block_5">Yalan söylüyordu fakat Johnny konuyu uzatmadı. Ahırın bu kapalı bölmesinde gölgeler iyice uzuyor, Freemantle devasa ve tehlikeli görünüyordu. Johnny silahı gözlerden uzak tutmaya çalıştı. “Adım Johnny, bu da arkadaşım Jack.”</p>

  <p class="block_5">Freemantle öylece baktı. Gözleri sarı renge çalmış, dudakları ise derinlerdeki eti gösterecek kadar çatlamıştı. “Levi.” Gömleğini çıkartıp sobanın yakınındaki çiviye astı.&nbsp;Göğsü ve kolları kasla doluydu. Bıçak yarası gibi görünen&nbsp;kesikler ve bir silahın sebep olabileceği türden de bir buruşukluk vardı. Yan tarafına batan tırtıklı dal ise kapkaraydı.</p>

  <p class="block_5">“Kötü görünüyor,” dedi Johnny.</p>

  <p class="block_5">“Sadece çıkartmaya çalışırsam acıyor.”</p>

  <p class="block_5">Islak ve toprağımsı bir koku yayıldı. Levi’nin durduğu yerde su taşın üzerine damlıyor, koyu bir lekeciğe dönüşüp&nbsp;sobanın sıcaklığı yüzünden buharlaşıyordu. Gözkapakları&nbsp;düştü. “Neredeyse vardık,” dedi.</p>

  <p class="block_5">“Anlamadım?”</p>

  <p class="block_5">Freemantle gözkapaklarını açtı. “Nerede olduğumu unuttum.”</p>

  <p class="block_5">Johnny ağzını açtıysa da ilk konuşan Jack oldu. “Tabutu buraya neden taşıdın?”</p>

  <p class="block_5">Freemantle sarımtırak, ateşli gözlerini Jack’e kilitledi. “Neden mi taşıdım?”</p>

  <p class="block_5">“Sadece soruyorum.”</p>

  <p class="block_5">“Araba süremem. Annem araba sürmenin diğer insanların yapabileceği bir şey olduğunu söylerdi.” Gözleri dönüp kapandı ve vücudu sola meyletti. Düşmekten kurtulmak&nbsp;için son anda adım attı. “Annem dedi ki...”</p>

  <p class="block_5">“Bayım, iyi misin?”</p>

  <p class="block_5">Gözlerini bir anda açtı. “Kim bilmek istiyor?”</p>

  <p class="block_5">“Adım Johnny, hatırladın mı?”</p>

  <p class="block_5">“Johnny adında birini tanımıyorum.”</p>

  <p class="block_5">“Hastaneye gitmen gerek. Doktora ihtiyacınız var.”</p>

  <p class="block_5">Freemantle söylenenleri duymazdan geldikten sonra uzakta duran duvardaki rafa doğru topalladı. Johnny makine yağı, fare zehri, kancayla asılmış metal aletler ve zamanla bozulmuş paçavralar gördü. Freemantle paslı bir maket&nbsp;bıçağı ve örümcek ağlarıyla sarılmış plastik bir şişe aldı.&nbsp;Ateşin başına oturdu, pantolonlarının bacaklarını kesip ateşin yanına attı. Şişenin kapağını açıp içindeki sıvıyı dizlerindeki yaralara döktü.</p>

  <p class="block_5">Jack Johnny’nin yanına geldi. “O şey hayvanlar için,” diye fısıldadı.</p>

  <p class="block_5">“Saçmalık.”</p>

  <p class="block_5">“Sadece veteriner kullanımı için yazıyor.” Şişedeki neyse dökünce çok acıtmıştı.</p>

  <p class="block_5">Johnny en sonunda, “İyi misin?” diye sordu. Freemantle başını evet anlamında salladı, sonra şişeyi yan tarafındaki&nbsp;yaraya döktü. “Antibiyotiğe ihtiyacın var.”</p>

  <p class="block_5">Freemantle duymazdan geldi. Parmağındaki bez parçasını çıkarmaya çalışıyordu fakat parmağı o kadar şişmişti ki kumaş parmağını tel gibi kesiyordu. Bezi kesip çıkarttığında Johnny ısırdığı yerin yarasını gördü. Freemantle parmağına daha fazla sıvı dökerken Johnny başını çevirdi. Sıvıyı&nbsp;üç kere döktü. Adamın kasları kilitlendikten sonra rahatladı&nbsp;ve taş zeminin üzerine uzandı. “Siz ufaklıklar burada olmamalısınız.”</p>

  <p class="block_5">“Sadece konuşmak istiyorum.”</p>

  <p class="block_5">“Bitkinim,” dedi Freemantle.</p>

  <p class="block_5">“Kızın nasıl öldü?”</p>

  <p class="block_5">“Tanrı aşkına, Jack. Kapa çeneni.” Johnny’nin fısıldaması oldukça şiddetliydi. Onu nihayet bulmuşlardı ve Jack işi berbat edecekti.</p>

  <p class="block_5">“O insanları senin öldürdüğünü söylüyorlar.” Jack’in sesi sert geliyordu. “İyi bir sebebin varsa bizi öldüreceksin&nbsp;diye boş yere kaygılanıp durmam.” Jack yerinden fırlamaya&nbsp;hazırdı. Çoktan kapıya dönmüştü bile.</p>

  <p class="block_5">Levi Freemantle yavaşça kalkıp oturdu. Gözleri daha sarı, cildi ise kül gibi duruyordu. “Hangi insanları?”</p>

  <p class="block_5">Johnny adamın yüzünde sorunun cevabını bildiğini gördü. Adamın bakışları ihtiyatlıydı. Omuzlarına yeni bir&nbsp;gerginliğin yükü binmişti. Johnny’nin parmakları gömleğinin altındaki silaha uzandı. Freemantle bu hareketi görünce gözleri birbirine kenetlendi. Adam silahı hatırlamıştı.&nbsp;Johnny Freemantle’ın bakışlarında bunu da gördü.</p>

  <p class="block_5">Aniden tüm gerginlik uçup gitti. Freemantle’ın omuzları çöktü. “Beni şimdi tutuklayabilirler. İstersen beni vur. Umurumda değil.”</p>

  <p class="block_5">Johnny’nin eli silahtan uzaklaştı. “Kızını gömdün diye mi?”</p>

  <p class="block_5">“Öldüğü için.”</p>

  <p class="block_5">“Nasıl öldü?”</p>

  <p class="block_5">Freemantle pantolonunun cebinden ıslak bir zarf çıkarttı. Buruş buruştu ve o kadar ıslanmıştı ki üzerindeki mürekkep&nbsp;neredeyse tamamen akmıştı. Fakat Johnny Freemantle’ın ismini okuyabildi. Adres olarak ıslah evi yazılıydı. Johnny&nbsp;zarfı aldı, içindeki gazete kupürünü çıkarttı. “Birisi bana&nbsp;gönderdi,” dedi Freemantle.</p>

  <p class="block_5">“Ne o?” diye sordu Jack.</p>

  <p class="block_5">Johnny okumaya çalışıyordu. Başlık yeterince açıktı. “Küçük Çocuk Aracın İçinde Havasızlıktan Öldü.”</p>

  <p class="block_5">“Onlar bize verilen hediyelerdir.” Freemantle başını çevirince yaralı gözü ışığı yansıttı. “Nihai gerçek.”</p>

  <p class="block_5">“Onu arabada bırakmışlar.” Johnny gözlerini kısarak bakıyordu. “Sahildeki barın tekinde içiyorlarmış ve çocuğu da arabada bırakmışlar.”</p>

  <p class="block_5">“Eşim,” dedi Freemantle, “ve erkek arkadaşı.”</p>

  <p class="block_5">“Soruşturma açılmış. Kaza olduğuna hüküm verilmiş.”</p>

  <p class="block_5">“Rahip olmadan, ismi cismi belirsiz kişilerle öylece toprağın altına gömmüşler. Eşim haber vermedi. Veda etmek için yanında olamadım.” Tekrar duraksadı. Sesi iyice cılızlaşmıştı. “Sofia babası ona veda edemeden toprağın altına&nbsp;girdi.”</p>

  <p class="block_5">“Bunu sana kim gönderdi?” diye soru Johnny. Elindeki kupür, kıyı şeridinde satılan bir gazetedendi.</p>

  <p class="block_5">Fakat Freemantle yine dalıp gitmişti. Gözleri boş bakıyor, elleriyse dizinin üzerinde duruyordu. “Bebeğime bir resim bıraktım. Beni özlemesin diye. Dolabına çizdim, böylece beni her gün görebilecek ve babası gitti diye üzülmeyecekti. Dolabın kenarında oynamaktan hoşlanırdı. Ufacık&nbsp;beyaz ayakkabıları olan oyuncak bebeği vardı.” Parmaklarıyla bir santim gösterdi. “Bir gün eve gelirken getirdiğim&nbsp;boya kalemleri vardı. İkimizi o yüzden dolaba çizdim. Çünkü kendini iyi hissedeceğini düşündüm. Orası kızımın oyun&nbsp;yeriydi.” Koca adam başını salladı. “Ama bir resim insanlar&nbsp;arasında köprü kuramaz. Bir resim ufacık bir kızı güvende&nbsp;tutamaz.”</p>

  <p class="block_5">“Üzüldüm.” Johnny bunu içten söylemişti.</p>

  <p class="block_5">“Bu kupürü kim gönderdi?” diye sordu Jack.</p>

  <p class="block_5">Freemantle yüzünü ovaladı. “İki bebeği olan komşu kadın. Eşimden hoşlanmazdı. Ne olduğunu öğrenip hapiste bana göndermiş. Bu yüzden kaçtım. Böylece bebeğimin&nbsp;mezarına gidip işlerin düzgün yapıldığından emin olacaktım. Fakat mezarı toprağın ortasındaki koca bir boşluktu.&nbsp;Çiçekler yoktu. Mezar taşı yoktu. Başına oturup elimi toprağa koydum. İşte o an Tanrı benimle ilk defa konuştu.”</p>

  <p class="block_5">“Sana ne söyledi?”</p>

  <p class="block_5">“Bana onları öldürmemi o zaman söyledi.”</p>

  <p class="block_5">Çocuklar birbirine baktı. İkisi de aynı şeyi düşünüyordu.</p>

  <p class="block_5">Sıyırmış.</p>

  <p class="block_5">Kafayı iyice sıyırmış.</p>

  <p class="block_5">“Tanrı bana bebeğimi buraya getirmemi söyledi.” Freemantle yukarı bakınca yüzünde yeni bir hayat ışığı belirdi. “Onlar bize verilen hediyelerdir.” Devasa ellerini kavuşturdu. “Nihai gerçek... Tanrı seni tutmamı bu yüzden söyledi.”</p>

  <p class="block_5">“Anlamadım?”</p>

  <p class="block_5">“Hayat bir döngüdür. Sana söylememi istediği şey buydu.”</p>

  <p class="block_5">“Johnny...” Konuşan Jack’ti ve sesi fısıltı gibi geliyordu. Hunt tek elini kaldırdı.</p>

  <p class="block_5">“Bunu bana söylemeni Tanrı mı istedi?”</p>

  <p class="block_5">“Şimdi hatırlıyorum.”</p>

  <p class="block_5">“Bu ne anlama geliyor?”</p>

  <p class="block_5">“Johnny...” Jack’in sesinde panik vardı. Johnny bakışlarını Levi Freemantle’dan zorla çevirdi. Arkadaşının yüzü bembeyazdı ve kaskatı kesilmişti. Johnny arkadaşının bakışlarını sobanın yanında duran kirli kumaşlara kadar takip&nbsp;etti. Pantolon parçaları... İltihaplı parmaktan çıkan bez parçası... Jack gösterince Johnny gördü. Freemantle’ın bandaj&nbsp;olarak kullandığı kumaşın bir köşesinde bir isim etiketi dikilmişti. Bir isim etiketi. Bir isim...</p>

  <p class="block_5">Alyssa Merrimon.</p>

  <p class="block_5">Kanlı ve kirlenmiş.</p>

  <p class="block_5">Johnny havaya tek parmağıyla bir şekil çizen Freemantle’a baktı.</p>

  <p class="block_5">“Döngü,” dedi adam.</p>

  <p class="block_5">Ve Johnny silahını çekti.</p>

  <p class="block_">&nbsp;</p>

  <h1 class="block_4" id="toc_id_42"><br class="calibre1" id="calibre_pb_41" /></h1>
</body>
</html>
