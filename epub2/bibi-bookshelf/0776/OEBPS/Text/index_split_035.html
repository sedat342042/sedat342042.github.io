<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_35"><span class="text_" id="id_OTUZ_DORDUNCU_BOLUM">OTUZ DÖRDÜNCÜ BÖLÜM</span></h1>

  <p class="block_5">Johnny, Jack’i ayağıyla dürtüp uyandırdığında güneş ağaçların ardından yeni yükselmeye başlamıştı. Ateş sönmüş, gri bir renk almıştı. Battaniye çiğden ağırlaşmıştı. “Zamanı&nbsp;geldi,” dedi Johnny.</p>

  <p class="block_5">Jack, giyinip hazırlanan Johnny’e baktı. Ensesini kaşıdı. “Canlı canlı yediler beni.”</p>

  <p class="block_5">“Beni de.” Johnny elini uzatıp Jack’i ayağa kaldırdı. “Kahvaltı ister misin?”</p>

  <p class="block_5">“Neyimiz var?”</p>

  <p class="block_5">“Konserve sosis ve fıstık ezmesi. Ekmeğimiz bitti.”</p>

  <p class="block_5">“Üzüm suyu var mı?”</p>

  <p class="block_5">“Yok.”</p>

  <p class="block_5">Jack başını salladı. “Böyle iyiyim, almayayım.”</p>

  <p class="block_5">Johnny battaniyedeki toprağı silkeledi, sonra tütün ambarının duvarına işedi. Elleri ateşle uğraşmaktan yer yer is içindeydi. Kutsal olan şeylerin artık kutsal olmadığını düşünerek gömleğinin altına silahı yerleştirdi. Gece geç saate kadar uyumamış, silahın silindirini çevirip namlusunu&nbsp;ateşin ışığına tutmuştu. Sonra nişan alıp silahın ağırlığına&nbsp;rağmen hedefini koruyup koruyamadığına bakmıştı. Levi Freemantle’ı düşünüp kendi kendine ne yaptığını bildiğini söyledi. Sonra bunun bir öneminin olmadığına karar verdi.&nbsp;En nihayetinde, seçme hakkı olan sadece Jack’ti.</p>

  <p class="block_5">“Gelmek zorunda değilsin.”</p>

  <p class="block_5">Jack omuz silkti. “Sen en iyi arkadaşımsın.”</p>

  <p class="block_5">“Ciddiyim,” dedi Johnny.</p>

  <p class="block_5">“Ben de ciddiyim.”</p>

  <p class="block_5">Johnny battaniyeyi çantaya tıkıştırdı sonra bağcıkları bağladı.</p>

  <p class="block_5">“Teşekkür ederim, dostum.”</p>

  <p class="block_5">“Yağ çekme sakın.”</p>

  <p class="block_5">“Çekmiyorum. Demek istediğim-”</p>

  <p class="block_5">“Ne demek istediğini biliyorum.”</p>

  <p class="block_5">Johnny kamyonetin kapısını açtı. “Hazır mısın?”</p>

  <p class="block_5">“Şov başlasın.”</p>

  <p class="block_5">Johnny otla kaplı araziden kamyoneti sürmeye başladı. Ağaçların altından geçtiler. Ormandan çıktıktan sonra girerken kullandıkları kapıdan çıkıp kuzeye, eyalet sınırına&nbsp;doğru giden çift şeritli yola çıktılar. Johnny bildiği yollardan çıktı, batıya döndü, karavan parkından geçti ve kasabadan uzağa giden hafif kavisli yola çıktı. Pek de büyük olmayan üzüm bağlarının ve taş duvarların yanından geçtiler.&nbsp;Hâlâ bir oraya, bir buraya serpiştirilmiş gibi duran savaş&nbsp;öncesi inşa edilmiş malikanelerin olduğu kırsal alanın derinliklerine doğru gittiler. Sonra, Johnny aracı kenara çekti.&nbsp;Raven kasabası haritasıyla kitaptaki haritayı karşılaştırıyordu. “Nerede olduğumuzu biliyor musun?” diye sordu Jack.</p>

  <p class="block_5">Johnny cevap vermedi. Bir yolun ilerisine, bir de dar patika yola bakıyordu. Tabelaları bir kere daha kontrol ettikten sonra sola, tek şeritli yola saptı. Burası, ileride çakıl taşı döşenmiş yola bağlanıyordu. Johnny aracı tekrar durdurdu.&nbsp;Elektrik kablolarının üzerindeki kargalar dışında etrafta hareket eden hiçbir şey yoktu. “Kokuyu alıyor musun?” diye&nbsp;sordu Johnny.</p>

  <p class="block_5">“Hayır.”</p>

  <p class="block_5">“Nehir. Kasabanın hemen doğusunda kavis yapıyor sonra da geri dönüyor. Kasabadan yaklaşık yirmi kilometre uzakta olmalıyız. Belki biraz daha doğuda kalıyoruz.” Çakıl taşlı yolu gösterdi. “Sanırım burası.”</p>

  <p class="block_5">Jack etraftaki ağaçlara, tarlalara ve rüzgarla kesilen sessizliğe baktı. “Burası ne?”</p>

  <p class="block_5">“Görelim bakalım.” Johnny sağa döndü. Tekerlekleri dönerken etrafa çakıl fırlatıyordu. Beş yüz metre gittikten&nbsp;sonra sarı renk eski bir tabelaya denk geldiler: <i class="calibre3">EYALET&nbsp;BAKIM BÖLGESİ SONU.</i> Tabelanın hemen ardında orman&nbsp;başlıyordu. Nehir kokusu ise daha güçlü gelmeye başlamıştı. Yol tekrar kuzeye dönünce Johnny sağ tarafı işaret edip,&nbsp;”Nehir bu yönde. Paralel gidiyoruz,” dedi. Bir buçuk kilometre daha gittikten sonra ilk bahçe kapısından geçtiler.&nbsp;Kapı açık olmasına rağmen tabela, gerçeği gözler önüne seriyordu. ÖZEL MÜLK. GİRİŞ YASAKTIR.</p>

  <p class="block_5">Johnny tabelayı görmezden geldi.</p>

  <p class="block_5">İkinci kapı kapalı olmasına rağmen kilitli değildi. Yılların eskittiği alüminyum kapı, kamyonetin teki sanki geri geri gelip de çarpmış gibi eğilmişti. Johnny sedir ağacından&nbsp;kazığa bağlanmış kapıyı gösterip, “Kapıyı hallet,” dedi.</p>

  <p class="block_5">Jack araçtan inip kapıyı çekti, Johnny araçla içeri girince Jack kapıyı tekrar eski haline getirdi.</p>

  <p class="block_5">Sel sularının düzleştirdiği alana geldiler. Siyah, yağ kıvamında akan nehri görebiliyorlardı. Johnny geçen günlerde yağan şiddetli yağmurun ıslattığı alanı gösterip, “Bataklıkta yürür gibi olacak,” dedi.</p>

  <p class="block_5">Yol nehirden uzağa kıvrılıyor, bataklık ise etraflarını sarıyordu. Birkaç metre yükseğe çıktılar. İleride, ağaçların arasında nehir yarıklar açarak içeri kadar giriyordu.&nbsp;Johnny virajın tekini döner dönmez az daha karşıdan karşıya geçen bir kaplumbağayı ezecekti. Kabuğu kurumuş&nbsp;yosundan koyulaşmış kaplumbağaya bir iki metre kala&nbsp;durdu. Araç etrafından dolaşırken kaplumbağa kancalı ağzını açıp onlara baktı.</p>

  <p class="block_5">Yol son bir kez daha alçaldıktan sonra geniş ve sığ suyun da üzerinden geçen kısma vardılar. Çukurun ve başka bir toprak yığınının üzerinden geçtiler. Yer yer suya batmış ağaç kütükleriyle kaplı sığ su her iki yanlarında da&nbsp;uzanmaktaydı. Ötelerinde yol tekrar kuru zemine dönüyordu. Burası bir buçuk kilometre boyunca uzanan, ağaç&nbsp;ve üzüm bahçesinden oluşan bir çeşit ada gibiydi. Johnny&nbsp;kamyoneti durdurdu. Ötelerinde çakıl taşları seyrekleşiyor, sonra tamamen kaybolurken yerini ormanın içinde&nbsp;gözden kaybolan kara toprağa bırakıyordu. Devasa dallar&nbsp;toprağa değiyor, kökler ise yere değmeden önce eğri büğrü uzanıyordu.</p>

  <p class="block_5">Johnny yolu geçti, güneş gören son yerde durduktan sonra kontağı kapattı. Havada bir müddet sessizlik asılı&nbsp;kaldıktan sonra bataklık sesleri etrafı flütten çıkan notalar&nbsp;gibi yavaşça artarak doldurmaya başladı. Su kenarındaysa&nbsp;balıkçıl kuşun teki gagasını suya soktu, bir şey yakalayamadan geri çıkardı. Bir iki adım attıktan sonra tek gözü suda&nbsp;hareketsiz kaldı. Çocuklar kamyonetten çıktı. Johnny hanımeli ve garip asma yapraklarıyla kaplı tabelayı on beş metre öteden gördü. Buradaki her şey gibi eski görünen, ağaca&nbsp;çivilenmiş mevsimlerin eskittiği bir tahta parçası. Üzerine&nbsp;kazınmış derin harflerin dibi yakılmış gibi siyahtı.</p>

  <p class="block_8">GİZLİ GÖLGELİK, 1853</p>

  <p class="block_5">“İşte burası.” Johnny bir geri adım attı.</p>

  <p class="block_5">“Şu insanları astıkları yer.”</p>

  <p class="block_5">“Bu çok uzun zaman önceydi.”</p>

  <p class="block_5">“Burası ölü bir yer, Johnny. Burada olmamamız gerekir.”</p>

  <p class="block_5">“Hayal gücünün seni yenmesine izin verme.”</p>

  <p class="block_5">“Bunu söylemekte geç kaldın.”</p>

  <p class="block_5">Johnny bu yorumu uzun bir süre göz ardı etti. Hanımeli havaya şekerli bir koku yayıyordu. Johnny kabaca kesilmiş&nbsp;harflere eliyle dokundu. “Sıradan bir yer,” diye yalan söyledi. Balıkçıl, kurbağanın tekini yakalayıp çamurun içinden&nbsp;çıkarttı. “Sıradan bir yer işte.”</p>

  <p class="block_5">Jack taş atınca siyah suda yuvarlak dalgalar oluştu. Balıkçıl, gagasında kurbağa olduğu halde kanat çırpıp havalandı. “Elektrik hattı yok. Telefon hattı da yok.”</p>

  <p class="block_5">“Bu bütün gün duyduğum en iyi haber.”</p>

  <p class="block_5">Johnny ağaçların altına girdi. Dalların altında ilerlerken havanın serinlediğini hissetti. Dallar üzerinde katedral sessizliğiyle yükseliyordu.</p>

  <p class="block_5">“Kamyonete ne olacak?”</p>

  <p class="block_5">Johnny geriye baktı. Arkadaşı güneş ışığının altında durmuş, bir elini sıcak metalin üzerine koymuştu. “Çok gürültü çıkartıyor. Burada bırakacağız.”</p>

  <p class="block_5">“Gerçekten mi?”</p>

  <p class="block_5">“Evet.”</p>

  <p class="block_5">Jack gölgelerin içine adımını attı. “Artık sessiz ol,” dedi Johnny. Sonra ormanın içinde gözden kayboldular.</p>

  <p class="block_">&nbsp;</p>

  <p class="block_5">Şehir polisleri ve şerifin emrinde çalışan polisler olay mahalline akın etti. Birileri eyalet polisine haber verdiyse de Hunt onları başından savuşturdu. On yedi yıldır horozu&nbsp;çok olan yerde sabahın geç olduğuna bizzat şahit olmuştu. Olayı yerel, işleri ise sıkı tut. Fakat şimdiden yedi tane&nbsp;bayrak dikilmişti. Yerel adli tıp uzmanı hepsiyle ilgilenemezdi. Normal halinden eser kalmayan Dr. Moore, kederli&nbsp;gözleriyle Hunt’a yaklaştı. Siyah bir maddeyle kaplı lateks&nbsp;eldivenler giyiyordu. İki saatin büyük bir bölümünü tek bir&nbsp;bayrağın altındaki toprak katmanlarıyla uğraşarak geçirmişti. Kemikler, dişler, biraz da çürümüş kıyafet parçaları&nbsp;buldu. Hunt, Yoakum dışında kimseyi yaklaştırmıyordu.&nbsp;Olay yerinin yanında dolaşıyor, güneş göğe doğru yükselirken fısıldayarak konuşuyorlardı.</p>

  <p class="block_5">“Doktor.” Hunt bakışlarıyla soru soruyordu.</p>

  <p class="block_5">Moore kafasını iki yana salladıktan sonra çamurlu mendiliyle yüzünü sildi. “Çocuk,” dedi. “Dişi. Dokuz ila on iki yaşları arasında olduğunu hesap ettim.”</p>

  <p class="block_5">Hunt Yoakum ile göz göze geldi. “Ne kadar olmuş?”</p>

  <p class="block_5">“Ne zaman ölmüş dersek... Yıllar önce. Şimdilik kesin&nbsp;cevap veremem.”</p>

  <p class="block_5">“Ölüm nedeni?”</p>

  <p class="block_5">Doktor gözlerinin önünde küçüldü, omuzları çöktü, dudakları ise aşağı sarktı. “Kafatasında bir delik var.” Sağ kulağının arkasındaki eğimli kemiği gösterdi. “Bundan fazlasını söylemek için çok erken.”</p>

  <p class="block_5">“Silah mı, yoksa ezici bir aletle mi açılmış?” diye sordu Yoakum.</p>

  <p class="block_5">“Her ikisi de olabilir, hiçbiri de. Cevap için çok erken.”</p>

  <p class="block_5">“Peki diğerleri?”</p>

  <p class="block_5">Moore bayraklara hüzün dolu bir bakış attı. “Yardıma ihtiyacım var. Chapel Hill’deki adli tıp uzmanlarının şefini&nbsp;aradım bile. Adam gönderecek.”</p>

  <p class="block_5">“Senin için başka ne yapabiliriz?” diye sordu Hunt. Moore başıyla olay yerinin yakınlarını bozan polisleri&nbsp;gösterip, “Şunlardan kurtulun,” dedi.</p>

  <p class="block_5">“Engel mi oluyorlar?”</p>

  <p class="block_5">“Yardımcı da olmuyorlar.”</p>

  <p class="block_5">Hunt başıyla onayladı. Moore haklıydı. “Oldu bil.” Moore tek elini kaldırıp, “Teşekkürler,” dedikten sonra&nbsp;sığ mezara geri döndü.</p>

  <p class="block_5">Yoakum, “Benim yapmamı ister misin?” diye sordu şefe bakarak.</p>

  <p class="block_5">Hunt dudaklarına gergin bir gülümseme yerleştirdi. “Onunla başa çıkamayacağımı mı düşünüyorsun?”</p>

  <p class="block_5">“Seni kovup eyalet polislerini çağırmak için bahane aradığını düşünüyorum. Bu şekilde işin içinden sıyrılmış, baskıdan kurtulmuş ve departmanı da korumuş olur.” Yoakum alandaki bayrakları gösterdi. “Kimse onu suçlayamaz. Bu&nbsp;büyük bir olay. Yerel bırakılamayacak kadar büyük bir olay&nbsp;bile olabilir. Başdedektif sensin. Seni kovması işin içinden&nbsp;temiz bir şekilde kurtulup eyalet polisini çağırması için yasal bir neden olur. Politika, Clyde. Çirkin işler. Onunla konuşmama izin vermelisin.”</p>

  <p class="block_5">“Hayır,” dedi Hunt adli tıp uzmanını göstererek. “Burada kalıp her ihtiyacının karşılandığından emin ol.”</p>

  <p class="block_5">“Kendi cenazen, dostum.”</p>

  <p class="block_5">Hunt Yoakum’u kimlikleri belirsiz kurbanlarıyla bırakıp şefe doğru yürüdü. Adam dağılmış olduğu kadar hevesliydi&nbsp;de. Burada, her yerden uzakta ve ormanın içinde politikacıya daha çok benziyordu. Hunt yaklaştıkça üniformalı polisler koridor oluşturacak kadar açıldı. Hunt söze giremeden&nbsp;şef konuşmaya başladı.</p>

  <p class="block_5">“Adli tıp uzmanı ne dedi?”</p>

  <p class="block_5">Hunt bakışlarını şeften şerife kaydırdı. Her ikisi de sıkıntılı görünüyordu. Hunt benzer bir ifadenin kendi yüzüne de yansıdığını tahmin etti. Son görüşmelerinin hatıraları havayı zehirlemeye devam ediyordu. “Bu insanların buradan&nbsp;gitmesini istediğini söyledi.”</p>

  <p class="block_5">“Cesetten bahsediyorum. Bu konuda ne dedi?”</p>

  <p class="block_5">“Dişi. Dokuz ila on iki yaşları arasında. Ölüm şekli ve zamanı henüz belli değil.”</p>

  <p class="block_5">“Alyssa Merrimon mu?”</p>

  <p class="block_5">Hunt şerife bakıp başını iki yana salladı. “Bu yıllardır toprağın altındaymış.”</p>

  <p class="block_5">Şef alçak alana göz attı. Gözlerinin altındaki deri, parlak bir hilal oluşturacak kadar katlanmıştı. “Şurada altı tane daha var. Belki de şansımız yaver gider.”</p>

  <p class="block_5">“Yerinde olsaydım buna şans demezdim,” dedi Hunt.</p>

  <p class="block_5">Şerifin dudaklarının kenarı kıvrıldı. “Onu canlı bulacağına hâlâ inanıyor musun?”</p>

  <p class="block_5">Hunt sert bakışlarla cevap verdi. “Belki.”</p>

  <p class="block_5">Şerif, “Tam bir izci çocuksun, Hunt. Yemin ederim öylesin,” dedi.</p>

  <p class="block_5">“Seni yeteri kadar dinle-”</p>

  <p class="block_5">“Yeter,” dedi şef. “Her ikiniz de kesin şunu.”</p>

  <p class="block_5">Hunt öfkesini bastırmaya çalıştı. “Bu insanları buradan göndermeme izin verecek misin?”</p>

  <p class="block_5">Şef başıyla onayladı. “İhtiyacın olanı tut, gerisini de eve gönder.”</p>

  <p class="block_5">“Şerifin ofisinden kimseye ihtiyacım yok.”</p>

  <p class="block_5">Hunt şeriften bir tepki bekledi. Jarvis’in evi şehir sınırı içindeydi fakat burada, ormanın derinliklerinde daha çok&nbsp;şehir sınırının üzerinde gibiydiler. Şerif isterse yetki alanı&nbsp;tartışması açabilirdi. İlk pes eden şerif oldu. “Perkins.” Eliyle işaret edince tanıdık gelmeyen bir polis memuru yanına&nbsp;geldi. “Adamlarımızı topla sonra buradan gönder.” Hunt’a&nbsp;bakıp gülümsedi, başındaki şapkasını düzeltti ve alçak bir&nbsp;sesle konuşmaya başladı. “Sen bu işi batırıp gittikten sonra,&nbsp;bu kasabayı hâlâ ben yönetiyor olacağım.”</p>

  <p class="block_5">“Dereyi görmeden paçayı sıvama.”</p>

  <p class="block_5">Soğuk bir tebessüm daha. “İyi günler, dedektif.”</p>

  <p class="block_5">Hunt şerifin gidişini izledi. Geriye döndüğünde şefin kendisini beklediğini gördü fakat yüzünde görmeyi umduğu düşmanlıktan eser yoktu. Yerine, çökmüş, dertli bir&nbsp;ifade vardı. Şapkasını çıkartıp gömleğinin koluyla alnını&nbsp;sildi. Kafasını bayraklara dikip yumuşak bir sesle konuştu.&nbsp;”Bunların hepsi çocuksa...” Cümlesini yarım bıraktı. “Tanrı&nbsp;yardımcımız olsun.”</p>

  <p class="block_5">“Belki çoktan yardım etmiştir. Jarvis öldü.”</p>

  <p class="block_5">“Bunu Jarvis’in yaptığını mı düşünüyorsun?” Başıyla bayrakları gösterdi. “Hepsini?”</p>

  <p class="block_5">Hunt Treton Moore’un ikinci kazı yerine geçişini izledi. “Belki.” Bir an duraksadı. “Belki de yardım almıştır.”</p>

  <p class="block_5">“İşe bir polisin dahil olduğunu hâlâ düşünüyor musun?” Ölü kediyi duydun mu? Johnny Merrimon’un konuşmaması için tehdit edildiğini?”</p>

  <p class="block_5">“Duydum.”</p>

  <p class="block_5">“Annesi bu olmadan önce hastaneden eve geldiğinde evinin önünde bir arabanın park ettiğini görmüş. Gecenin&nbsp;bir yarısı. Motoru çalışıyormuş. Adam öylece orada oturuyormuş.”</p>

  <p class="block_5">“Kanunlara aykırı olduğu söylenemez.”</p>

  <p class="block_5">“Orada başka bir şey yok. Bir iki ev ve uzun bir yol. Birinin orada olması için yasal bir neden yok. Arabaya yaklaşınca pati çekerek kalkıp gitmiş. Bu, Johnny’nin Burton&nbsp;Jarvis olayında ifşa olmasının hemen akabinde gerçekleşti.&nbsp;Adı her gazetede ve her televizyon kanalında geçiyordu.&nbsp;Resmi de öyle. Çocuğu bulmak pek de zor olmasa gerek.”&nbsp;Şef avuç içindeki çizgilere bakmaya başladı. “Yani?”</p>

  <p class="block_5">“Kadın aracı polis arabasına benzettiğini söyledi.” Kan&nbsp;şefin yüzüne hücum ettiyse de Hunt bunu görmezden geldi.&nbsp;”Johnny Jarvis’i kiminle görmüşse-”</p>

  <p class="block_5">“Eğer birini gördüyse tabii.”</p>

  <p class="block_5">Hunt sesini yükseltti. “Johnny burada kimi gördüyse arabasına çalıntı plaka takacak aklı varmış. Eğer polisin&nbsp;teki bir şeyler saklayacak olsa, böyle yapardı.”</p>

  <p class="block_5">“Bu herkesin yapacağı bir şey.”</p>

  <p class="block_5">“Çalışanların dosyalarına erişim hakkı istiyorum.”</p>

  <p class="block_5">“Bunu yapamam.”</p>

  <p class="block_5">“Tekrar düşünmeni istiyorum.”</p>

  <p class="block_5">Şef tereddüt etti. “Bunu düşüneceğim.”</p>

  <p class="block_5">“Ne zaman haberim olacak?”</p>

  <p class="block_5">“Bana bir gün ver, tamam mı? Bir gün ve biraz da huzur.”</p>

  <p class="block_5">“Bir şeye daha ihtiyacım var. Eğer her bayrağın altında ceset <i class="calibre3">varsa</i> ve hepsi de çocuksa...”</p>

  <p class="block_5">“Devam et.”</p>

  <p class="block_5">“Hepsinin ilaven Kasabası’ndan gelmiş olma ihtimali yok. Yirmi yıllık zaman diliminde bile yok.” Başını iki yana&nbsp;salladı. “Olsa bilirdik.”</p>

  <p class="block_5">“Hemfikirim.”</p>

  <p class="block_5">“Metropol bölgeler yakınlarındaki civar kasabalarla iletişime geçecek elemanlara ihtiyacım var.” Şef başıyla onayladı. “Diğer kayıp çocukları aramalıyız.”</p>

  <p class="block_5">İkisi de sessizliğe büründü. Her biri kendi düşüncelerine dalmıştı. Hunt yas içindeki ana babaları, müzeye dönüşmüş&nbsp;odaları, pembe oyuncakları, kıyafetleri ve resim çerçevelerinin üzerine konan hafif tozu düşündü. Buna bir son verip&nbsp;biraz da olsa huzur bulmalarını umdu. Çocuklarının cesetlerinden kalanları götürüp onları bu hale getiren canavarın&nbsp;öldürüldüğünü söylemeyi istedi. Eceliyle, hastalıkla, polis&nbsp;kurşunuyla değil de, son kurbanı olan küçük bir kızın tetiği&nbsp;çekecek güce sahip olması sonucu öldüğünü söyleyecekti.&nbsp;Hunt bunda bir şiirsellik buluyordu. Belki aileler de bulurdu.</p>

  <p class="block_5">Şefin düşünceleri daha temel düzeydeydi. “Medya bunun üzerine balıklama atlayacak. Bununla senin ilgilenmeni istiyorum, Hunt. Bilgi sızıntısı olmayacak. İsimsiz kaynaklar olmayacak. Adamlarını sessiz tut. Bu pisliği kilit&nbsp;altında tut.”</p>

  <p class="block_5">“Yoakum’u ve iki üniformalı polisi burada bırak. Medyanın ya da meraklıların cesaretini kırmak için birkaç ekip koy.”</p>

  <p class="block_5">Şef tek kaşını kaldırdı, avuç içiyle alnını sildi. “Tam bir sirke dönecek.”</p>

  <p class="block_5">“Diğer herkesi buradan göndermek için bir sebep daha.”</p>

  <p class="block_5">Hunt yaklaşan ayak seslerini duyunca kafasını çevirdi. Cross bayırda hızla ilerliyordu. Mühürlenmiş alana göz&nbsp;attıktan sonra Hunt ile şefin yanına doğru yürüdü. Yüzüne ateş basmış, yakası terden koyulaşmıştı. “Hunt,” dedi.&nbsp;”Şef.” İstekli ve heyecanlıydı.</p>

  <p class="block_5">“Burada ne yapıyorsun?” diye sordu Hunt.</p>

  <p class="block_5">“Seni arıyorum.”</p>

  <p class="block_5">“Peki, beni buldun. Sorun nedir?”</p>

  <p class="block_5">“David Wilson’ın kamyonetini bulduk,” dedi.</p>

  <p class="block_5">“Nerede?”</p>

  <p class="block_5">“Kuzeyde. Boğazda terk edilmiş.”</p>

  <p class="block_5">“Göster bana.”</p>

  <p class="block_5">Şerif başını öne eğmiş, şapkasının siperini düzeltiyordu. Hunt şefi sarı benekli çukurun önünde bıraktı. Sayısız ağaç&nbsp;görüşünü engelleyene kadar Hunt iki defa geriye dönüp gittikçe küçülen şerife baktı. Ormandan çıkıp boş evi ve verandayı geçtiler. “Aracı nasıl buldunuz?”</p>

  <p class="block_5">“Biri ihbar etti.”</p>

  <p class="block_5">“Kim?”</p>

  <p class="block_5">“İsim vermedi. Bugün erken saatlerde, gün doğmadan yaklaşık bir saat önce bulmuş. Sesi sarhoşmuş gibi geliyordu. Sorduğumda geyiğin gözüne ışık tuttuğunu ve bunun&nbsp;çok da işe yaradığını söyledi.”</p>

  <p class="block_5">“Olay yerinde adamımız var mı?”</p>

  <p class="block_5">“Duyar duymaz sana geldim. Duymak isteyeceğini düşündüm.”</p>

  <p class="block_5">“Aradığımız araç olduğuna emin misin?” diye sordu Hunt.</p>

  <p class="block_5">“Arayanda plaka numarası da vardı. Aradığımız araç olmalı.”</p>

  <p class="block_5">“Arayan kişinin telefon numarası elimizde mi?”</p>

  <p class="block_5">“Mağazanın tekindeki ankesörlü telefondan aramış.”</p>

  <p class="block_5">“Bu kötü olmuş. Araca dokunmuş mu peki? Sabahın köründe geyiğin gözüne ışık tutan bir sarhoş... Bir şeyler çalmaya çalışacağına eminim.”</p>

  <p class="block_5">“Bilinmiyor. Yeri söyledi sonra da bana güçlük çıkarmaya başladı.”</p>

  <p class="block_5">Ormandan çıkıp parlak güneşin altına girdiler. Hunt yolun kenarında durdu. “Bana telefon da açabilirdin.”</p>

  <p class="block_5">“Beni de yanında götürmeni istiyordum.”</p>

  <p class="block_5">Hunt genç adamı inceledi. Yüzünde kararlı bir ifade vardı. “Terfi almak üzeresin. Haksız mıyım?”</p>

  <p class="block_5">“Senden gelecek iyi bir söz çok işe yarar.”</p>

  <p class="block_5">Hunt kafasında ölçüp biçti. “Çok fazla uyumadım,” dedi. “Sen sür.”</p>

  <p class="block_">&nbsp;</p>

  <h1 class="block_7" id="toc_id_36"><span class="text_"><br class="calibre1" id="calibre_pb_35" /></span></h1>
</body>
</html>
