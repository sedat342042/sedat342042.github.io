<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_58">ELLİ YEDİNCİ BÖLÜM</h1>

  <p class="block_5">Hunt birkaç kişiden iyilik istedi ve bunu gizli tutmaları konusunda onları uyardı. Bir saat içinde izinde olan iki itfaiye eri ekipmanlarıyla birlikte kendi özel araçlarıyla olay yerine geldi. Trenton Moore da kendi arabasıyla gelmişti. Hunt otoparka gidip yolu kapatan kalın teli arabasından aldığı tel makasıyla kesti. İlk itfaiye eri koyu lacivert bir Dodge Ram kullanıyordu. Aracı patikada sürdü, otlar yüzünden boyası çiziliyordu. Kuyunun başına gelince döndü ve geri geri kuyunun ağzına iyice yaklaştı. Diğer itfaiye eri ise cip kullanıyordu. Adli tıp uzmanı aracının boyasını kurtaracak kadar uzağa park ettiğinde iki itfaiye eri araçlarından halatlarını indiriyorlardı. Hunt adli tıp uzmanının Katherine’i nasıl etkileyeceğini görmek için baktıysa da kadın endişeli görünmüyordu. Katherine iri cüsseli itfaiye erlerinin ağ yeleklerini giyişlerini ve maden kuyusunun ağzından yılan kalınlığındaki halatlarını sarkıtışlarını izledi.</p>

  <p class="block_5">Hunt itfaiye erleriyle kuyunun başında buluştu. Genç ve güçlüydüler fakat ışığı hızla kaybediyorlardı. “Aşağı inip hemen geri çıkın. Bunun ne olduğunu bilmiyoruz o yüzden kahraman saçmalıklarına kapılmayın.”</p>

  <p class="block_5">Yaşça büyük itfaiye eri otuzlarındaydı. Yeleğine son bir düğüm daha attı. Kaskında lamba vardı, ayrıca yedek el feneri yeleğinde asılı duruyordu. Halatları Dodge’un arkasına bağlıydı. Sağlam olduklarını denemek için iki ipe de asıldı. “Parkta yürüyüş gibi, dedektif.”</p>

  <p class="block_5">“Kuyu iki yüz on beş metre derinliğinde.”</p>

  <p class="block_5">“Anladım.”</p>

  <p class="block_5">“Dibi suyla dolu.”</p>

  <p class="block_5">İtfaiye eri başıyla onayladı. “Ufak bir yürüyüş.”</p>

  <p class="block_5">Hunt geriye çekilince kuyuya indiler. Aşağı inerken birbirleriyle konuşuyorlardı. Sesler önce azaldı sonra da yok oldu. Hunt öne eğilip maden kuyusu ikisini de yutana kadar ışıkların yavaş yavaş kayboluşunu izledi.</p>

  <p class="block_5">Hunt Johnny’e baktı. Oturduğu yerde ileri geri sallanıyordu. Dalgın gözlerle etrafa bakıyor annesi ise ağlıyordu. Aşağıdakiler iple işlerini hallederken Hunt, anne çocuğu izledi. Çok fazla beklemeleri de gerekmemişti.</p>

  <p class="block_5">Hunt’ın telsizi cızırdadı. Tuşa basıp arkasını döndü. “Devam et.”</p>

  <p class="block_5">“Burada bir şey bulduk.”</p>

  <p class="block_5">Konuşan yaşlı itfaiye eriydi. Hunt Katherine’e göz attı. “Konuş benimle.”</p>

  <p class="block_5">“Cesede benziyor.”</p>

  <p class="block_">&nbsp;</p>

  <p class="block_5">Hunt başlarına dikilip üzerinde toplanan karamsarlıkla itfaiye erlerinin aşağıda ne bulduklarını anlatırken Johnny bir bulutu izliyordu. Bulut denizaltı şeklindeydi ve alt kısımları portakal rengindeydi. Portakal rengi kırmızıya döndü. Rüzgar da denizaltını şekilsiz bir buluta çevirdi.</p>

  <p class="block_5">“Johnny?”</p>

  <p class="block_5">Konuşan Hunt’tı fakat Johnny adama bakamadı. Kafasını sallayınca dedektif konuşmaya devanı etti. Johnny bulutu izlemeyi sürdürüyordu. Kuyunun otuz beş metre aşağıda çöktüğüyle, boğulma noktaları ve yer değiştiren kayalarla ilgili bir şeyler duydu. Aşağıda durum dengesizdi. Bu kadarını anlamıştı. Hunt bu daralan kısımda ceset bulduklarını söylediğinde Johnny başını oynattı. Cesedi yukarı taşıyorlardı.</p>

  <p class="block_5">Ama bu Alyssa olamazdı. Onun sonu da babasınınki gibi olmamalıydı. Böyle sonlanmaması gerekiyordu. Sonra Hunt’ın, “Henüz kimliğini teşhis edemeyiz,” dediğini duydu.</p>

  <p class="block_5">Bu iyiydi. Bu, kulağa hâlâ umut varmış gibi geliyordu.</p>

  <p class="block_5">Ama Johnny biliyordu.</p>

  <p class="block_5">Tıpkı annesi gibi...</p>

  <p class="block_5">Bakışlarını buluttan çevirip yumruklarını sıktı. Ayağa kalktı. İpi izledi. Aşağıda derinlerde bir yerden bir ağırlık çekiyordu. Kamyonette bir vinç vardı ve içindeki küçük elektrik motoru yavaş yavaş dönüyordu. Hunt arabada beklemeleri ve başkasının onları eve götürmesi için ikna etmeye çalıştı. Eli Johnny’nin kolunun üzerinde şaşırtıcı derecede sıcaktı fakat Johnny kıpırdamayı reddediyordu. Vincin yavaşça dönerken çıkardığı sesi dinledi. Hunt’ın sesi bir motor sesi gibi, mekanik bir homurtu gibi geliyordu. Annesi de aynı şekilde duyuyor olmalıydı çünkü o da kıpırdamıyordu.</p>

  <p class="block_5">İkisi de.</p>

  <p class="block_5">Birlikte.</p>

  <p class="block_5">Gün ışığı yüksek ağaçların tepesini aydınlatırken ceset dışarı çıktı. İnsan bedenini taşıyor olamayacak kadar boş görünen siyah plastikten bir ceset torbası içindeydi. Hunt yaklaşmalarına izin verdi fakat aracın arkasına konulurken bile torbayla aralarında kaldı. Etkileyici bakışları olan ufak bir adam onlardan tarafa bir kere bakıp bagaj kapağını kapattı ve içeriyi serin tutmak için motoru çalıştırdı.</p>

  <p class="block_5">Johnny’nin başı dönüyor, midesi bulanıyordu. Gölgeler uzadı. Annesi kardeşinin başka bir arabaya konulmasına izin vermişti ve Johnny o an için annesinin kendisiyle ilgilenemeyeceğini biliyordu. Kadın nefes almak için çabalıyordu.</p>

  <p class="block_5">Ama Johnny böyle değildi. Johnny hissizleşmişti. Ağır halat geri inerken kuyuya baktı. Vinçten geri salındı ve sonra durdu. Bisiklet yukarı çıktığında Hunt arabada Katherine’le birlikte oturuyordu. Yukarı çıkan şey paslanmış ve eğilmişti fakat Johnny hemen tanıdı. Rengi sarıydı ve ince uzun selesi vardı. Yakından bakarsa üç vitesi olduğunu görecekti. Ama Johnny’nin bakmaya ihtiyacı yoktu. Bisikleti tanıyordu.</p>

  <p class="block_5">Jack’in bisikleti.</p>

  <p class="block_5">Şu çalman bisiklet.</p>

  <p class="block_5" id="id_1"><a class="calibre6"><span class="text_3">1</span></a></p>

  <p class="block_5">Karga yok. (Çev. N.)</p>

  <p class="block_">&nbsp;</p>

  <h1 class="block_7" id="toc_id_59"><span class="text_"><br class="calibre1" id="calibre_pb_58" /></span></h1>
</body>
</html>
