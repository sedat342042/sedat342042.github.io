<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_6">BEŞİNCİ BÖLÜM</h1>

  <p class="block_5">Levi Freemantle omzunda çok değerli bir şey taşıyordu. Ağır, siyah bir plastikle kaplanıp bantlanmış uzun bir kutu.&nbsp;Ancak birkaç adam birlikte bu kutuyu Levi’nin taşıdığı&nbsp;kadar uzağa taşıyabilirdi ama Levi diğerleri gibi değildi.&nbsp;Ağırlığın verdiği acı umurunda değildi. Yolundan çıkmadan ilerliyor, aklına bir şeyler geldikçe kendi kendine mırıldanıyordu. Kafasının içinde Tanrı’nın sesini dinliyor ve&nbsp;annesinin ona küçükken öğrettiği gibi nehir kenarındaki&nbsp;patikadan ayrılmadan yoluna devam ediyordu. Nehir aynı&nbsp;nehirdi, hiç değişmiyordu ve Levi bu patikayı belki yüzlerce kez yürümüştü. O kadar iyi sayamıyor olsa da öyle&nbsp;olmalıydı.</p>

  <p class="block_5">Hem yüz çok demekti.</p>

  <p class="block_5">O da burayı çok sefer geçmişti.</p>

  <p class="block_5">Levi, daha sesini duymadan çocuğu görmüştü. Tam üzerine doğru sanki ardından atlı kovalıyormuşçasına koşuyordu. Zayıf omuzlarının üzerindeki başı her adımda sarsılıyordu. Yüzü kırmızıdan mora çalar durumdaydı. Önüne çıkan ufak kayalardan ve çukurlardan atlayarak geçiyor, yüzüne çarpan dallardan kendini korumaya çalışıyordu. Asla arkasına bakmıyordu. Asla. Bu, avcıdan kaçan bir hayvanı izlemek gibiydi.</p>

  <p class="block_5">Levi çocuğun geçmesine izin vermek istedi ama geçecek yer yoktu. Bir yanında nehir bir yanında ağaçlar vardı ve&nbsp;Levi 1,95 boyunda, 110 kiloydu. Ardında Levi’yi arayan&nbsp;silahlı adamlar vardı. Bellerinde parlak tokalı kemerleriyle polisler, çirkin gülüşleriyle güvenlik görevlileri. Levi,&nbsp;Tanrı’ya ne yapması gerektiğini sordu ve Tanrı ona çocuğu yakalamasını söyledi. Canını yakma, dedi Tanrı. Sadece&nbsp;yakala.</p>

  <p class="block_5">“Gerçekten mi?” diye fısıldadı Levi ama Tanrı cevap vermedi. Böylece, Levi omuz silkti ve ağacın ardından çıkıp boştaki kalın koluyla çocuğu yakaladı. Çocuk çığlık&nbsp;çığlığa bağırıyordu ama Levi, onu olabildiğince nazik bir&nbsp;şekilde tutmuştu ve bırakmıyordu. Tanrı ona, çocuğa ne&nbsp;söylemesi gerektiğini söyleyince şaşırdı.</p>

  <p class="block_5">“Tanrı diyor ki-” diye başladı söze.</p>

  <p class="block_5">Ama Levi pek hızlı konuşamıyordu. Çocuk Levi’nin parmaklarından birini yakaladığı gibi tüm gücüyle ısırdı.&nbsp;Dişi kemiğe dayanana kadar ısırdı ve neredeyse etini kopardı. Yaradan kan fışkırıyordu. Canı gerçekten çok acımıştı.&nbsp;O acıyla çocuğu fırlatıverdi. Böyle olunca kendini çok kötü&nbsp;hissetti tabii, sanki Tanrı’yı yüzüstü bırakmış gibiydi.</p>

  <p class="block_5">Çocuk toparlanıp bir tavşan gibi kaçmaya devam etti ama Levi onu kovalamayı düşünmedi bile. Omzundaki bu&nbsp;ağır kutuyla zaten koşamazdı ve kutuyu bırakmayı bir an&nbsp;olsun düşünemezdi. Bu yüzden parmağının acısının dinmesini ummaktan başka bir şey yapmadı. Acısı daha önce de&nbsp;dinmişti, yine dinerdi. Isırılan yerdeki acı ona karısını hatırlatmıştı. Bu da olabilecek en kötü acı demekti. Bir eliyle&nbsp;parmağını sarıp Tanrı’nın sesini dinlemeye koyuldu. Tanrı&nbsp;en sonunda konuşmaya başladığında Levi’ye çocuğun neden kaçtığını bilmenin iyi olabileceğini söyledi.</p>

  <p class="block_5">Levi omuzlarını dikti.</p>

  <p class="block_5">“Tanrı söyler, Levi yapar.”</p>

  <p class="block_5">Bu tuhaf bir durumdu.</p>

  <p class="block_5">Köprüye varması yirmi dakika sürdü. Kayaların üzerindeki kan kararmıştı. Bir sorun olduğu belliydi. Levi, söğüt ağacının altından çıkıp omzundaki kutuyu yere koymadan&nbsp;önce etrafı iyice dinledi. Birinin ona ne yapması gerektiğini&nbsp;söylemesini istemiyordu ama Tanrı’dan hâlâ bir cevap yoktu. Yanaklarında sıcak bir esinti hissetti ve batıda bir yıldırımın ışığı parıldadı. Hava, köprünün altındaki topraktan&nbsp;kalkan tozla bulanmış gibi nemli ve gergindi.</p>

  <p class="block_5">Levi, nehirde bir ses duyar gibi oldu. Kafasını çevirip sesin sadece su olduğunu anlayana dek dikkatlice dinledi.&nbsp;Ya su, ya da nehir kıyısına toplanan çalıların sesiydi.</p>

  <p class="block_5">Ama Tanrı değildi.</p>

  <p class="block_5">Tanrı’yı duyduğunda Levi’nin üzerinde serin bir hava kütlesi toplanıyordu. Yaptığı kötülükler aklından çıkmasa&nbsp;bile o sırada kendini huzura kavuşmuş hissediyordu.</p>

  <p class="block_5">Yani nehirdeki bu ses, Tanrı değildi.</p>

  <p class="block_5">Cesedin yanına geldiğinde aklı karışmış durumdaydı. Her ne kadar ensesindeki tüyler birer bıçak gibi dikilmiş&nbsp;olsa da korkmuyordu. Levi paramparça olan adama üzülmüştü daha çok. Böyle parçalanmış bir beden ve süzülen&nbsp;kırmızı kan bir sorun demekti. Kıpırdamadan yatmak ve&nbsp;ifadesiz açık duran gözler de öyle...</p>

  <p class="block_5">Levi ağırlığını bir ayağından diğerine verdi. Yüzündeki yara izlerini ovuşturdu. Özellikle de derisi erimiş gibi görünen sağ tarafını. Ne yapacağını bilemediğinden oturup&nbsp;Tanrı’nın ona ne yapacağını söylemesini bekledi.</p>

  <p class="block_5">Tanrı ne yapması gerektiğini bilirdi.</p>

  <p class="block_5">Tamı, işte bu kadar iyiydi.</p>

  <p class="block_">&nbsp;</p>

  <h1 class="block_4" id="toc_id_7"><br class="calibre1" id="calibre_pb_6" /></h1>
</body>
</html>
