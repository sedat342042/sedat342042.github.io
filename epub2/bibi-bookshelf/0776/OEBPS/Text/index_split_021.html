<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_21">YİRMİNCİ BÖLÜM</h1>

  <p class="block_5">Johnny korkunç bir kabustan uyanmış gibiydi. Üzerindeki pencereden gökyüzünü görebiliyordu. Sonra kanlanmış gözler ve uçları sarı bantlı parmakları gördü. Bunun bir kabus olduğunu biliyordu çünkü daha önce de görmüştü: Aynı surat,&nbsp;aynı kırık tırnaklar. Johnny gözlerini kırpıştırdı ama değişen&nbsp;bir şey olmadı. O pis, çirkin adam hâlâ oradaydı ve parmakları daha da sıkılaşıyordu. Johnny nerede olduğunu o an anladı. Çığlıklar boğazını yırtarken Burton Jarvis pencereden&nbsp;öyle bir hızla atılmıştı ki Johnny’nin kıpırdayacak vakti kalmamıştı. Geri kaçmaya çalışmıştı ama iri kemikli parmaklar&nbsp;bileğine yapışmıştı bir kere. Johnny yine bağırdı ve Jar, tıpkı&nbsp;rüyalarında duyduğu o derin ses gibi homurdandı. Ayak bileğine bir el daha yapıştı ve Johnny koltuktan ileri uçtu.</p>

  <p class="block_5">Bıçağını gelişigüzel sallıyordu. Adamın kollarına denk getirebildi. Kırmızı yaralar oluşup açıldı ve Johnny bıçağı bir kez daha salladı. Adam aniden üzerine çullanınca&nbsp;Johnny kafasını direksiyona vurdu. Kapı açıldı ve Johnny&nbsp;yere düştü ve başı kaldırıma çarptı. Bir ayak elindeki bıçağı&nbsp;tekmeleyip attı.</p>

  <p class="block_5">Arabanın altına kaçmaya çalıştı ama Jar onu boynundan yakalayıp sırtüstü yere yatırdı. Kafasına taş parçaları batıyordu. Parmakları boynunu giderek daha fazla sıkıştırıyordu, Johnny göğsünde bir buz şeridinin oluştuğunu hissetti. Bir an için o kadar soğuktu ama sonra sıcaklık ve acı geldi.&nbsp;Johnny, kendi bıçağıyla yaralandığını anladı. Jar yüzünü&nbsp;yüzüne dayamış tükürükler saçarak sövüp sayıyordu. Bir&nbsp;soğuk şerit daha açılıp alev alev yanmaya başladı. Johnny&nbsp;ölüyordu, bunun farkındaydı. Bu yaşlı pislik onu sokak ortasında öldürüyordu.</p>

  <p class="block_5">Bıçak gözünün önünde ışıldadı. “Hoşuna gitti mi?”</p>

  <p class="block_5">Yeniden bıçakladı.</p>

  <p class="block_5">Ve yeniden, defalarca.</p>

  <p class="block_5">“Hoşuna gitti mi seni küçük piç?”</p>

  <p class="block_5">Delirmişti, çılgın gibi saldırıyordu ve bir anda bir gümbürtü koptu. Jar, göğsünde kıpkırmızı bir çiçek açmış gibi bir lekeyle geriye uçtu. Jar’ın vücudunun kaldırıma çarparken çıkardığı boş çuvalın yere düşüşüne benzer ses,&nbsp;Johnny’nin kulaklarını sağır edecek gibiydi. Johnny gözlerini kapadığında adamın yere nasıl çarptığını ve yerde&nbsp;seken kaburgalarını hâlâ görebiliyordu. Hiçbirine anlam&nbsp;veremiyordu ama Johnny’nin gözünün önünde olmuştu. Ve&nbsp;sonra acı araya girdi. Johnny doğrulup oturdu ama göğsünde inanılmaz bir acı vardı. Elleri kan içindeydi. Parmaklarına bakıp kafasını çevirdi. Jar’ın ayaklarının altını gördü.&nbsp;Yaşlı adamın bacağı hâlâ sarsılıyordu.</p>

  <p class="block_5">Neler oldu?</p>

  <p class="block_5">Arkasında bir taşın yolda sürüklenme sesini duydu. Önce tabancayı gördü. Büyük siyah şey bembeyaz ellerin&nbsp;arasında titriyordu. Küçük parmakların tırnakları dövüşmekten yıpranmıştı. Kolları incecikti, kasları zayıftı ve tabancayı zorlukla tutuyordu. Namlunun ucu havada deli gibi&nbsp;sallanıyordu. Üzerinde eski, dizlerine kadar uzanan mavi&nbsp;bir gömlek vardı. Cebinin üzerinde Jar’ın ismi yazılıydı.&nbsp;Alt kısmında bir yağ lekesi vardı ve bir düğmesi eksikti.&nbsp;Bileklerinden kelepçeler sarkıyordu. Dudaklarına diş geçirdiği yerlerden kan süzülüyordu.</p>

  <p class="block_5">Yanından geçerken Johnny’e bakmadı. Ayağı hâlâ sarsılan, elleri bükülmüş Jarvis’e baktı.</p>

  <p class="block_5">Johnny kızın kim olduğunu anladı. “Tiffany.”</p>

  <p class="block_5">Kız onu umursamadı. Bacaklarındaki bağlanma izlerini, kelepçelerin altındaki derin yaraları gördü. “Tiffany, yapma.”</p>

  <p class="block_5">Parmakları horozu buldu. İki kez tıkırdayan metal sesi duyuldu ve Jar’ın ayağı sarsılmayı kesti. Johnny kalkınca&nbsp;Jar’ın suratını görebildi. Adamın gözleri fal taşı gibi açılmıştı. Yaşlı adam elini kaldırdı. “Yapma,” dedi.</p>

  <p class="block_5">Burnundan süzülen kan Tiffany’nin titrek dudaklarına bulaştı.</p>

  <p class="block_5">Yapacaktı.</p>

  <p class="block_5">“Onunla konuşmam lazım.” Johnny ellerini kaldırdı. “Kız kardeşimin yerini biliyor.”</p>

  <p class="block_5">Tiffany bir an duraksadı. Dudağındaki kan süzülüp dişine bulaştı. Kolları uzattı.</p>

  <p class="block_5">“Hayır,” dedi Johnny.</p>

  <p class="block_5">Ama Tiffany tetiği çekti. Kurşun Jar’ın avucunun içinden geçip dişinde patladı. Kafası yere çarpıp sekti. Bacağı hareket etmeyi sonsuza kadar kesti.</p>

  <p class="block_5">Tiffany yere oturup gözlerini boşluğa dikti. Jar’ın akan kanı bacağının yanında bir göl halini alırken tabancayı yanına koydu. Johnny adamın yanına koşup dizlerinin üzerine&nbsp;yığıldı. Jar’ın parçalanmış kafasını ellerinin arasına almış&nbsp;sanki içinden akanları kurtarabilecekmiş gibi tutuyordu.&nbsp;Ama adamın gözleri cansız ve boş bakıyordu. Bir an için&nbsp;Johnny’nin gözü döndü ve bağırdı. “O nerede?” Soruyu bağırarak tekrarlıyordu. Jar’ın kafasını yere vurmaya başladı.&nbsp;Kafasının tüm kemikleri kırılana dek vurdu ve sonra durdu.</p>

  <p class="block_5">Geç kalmıştı.</p>

  <p class="block_">&nbsp;</p>

  <h1 class="block_4" id="toc_id_22"><br class="calibre1" id="calibre_pb_21" /></h1>
</body>
</html>
