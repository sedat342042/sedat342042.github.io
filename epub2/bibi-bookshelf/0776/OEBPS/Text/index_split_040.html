<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_7" id="toc_id_40"><span class="text_" id="id_OTUZ_DOKUZUNCU_BOLUM">OTUZ DOKUZUNCU BÖLÜM</span></h1>

  <p class="block_5">Hunt ve Yoakum şehir merkezindeki büyük binanın giriş lobisinde bekledi. Ken Holloway’in ofisi beşinci kattaydı&nbsp;fakat kırklı yaşlarındaki mahkeme suratlı resepsiyon görevlisi zorluk çıkartıyordu. Dışarıda ise hava her geçen dakika&nbsp;kararıyordu. Rüzgarla karşı kaldırıma sürüklenen çöp önce&nbsp;havaya kalktı, sonra da savrulup gitti. “Randevuya ihtiyacımız yok,” dedi Hunt rozetini avucunun içinde tutarak.</p>

  <p class="block_5">Kadın devasa bir masanın ardında duruyordu. Bir köşede duran telefon sisteminin ışıkları yeşil - kırmızı yanıp sönüyordu. Bu bina tamamen Holloway’in şirketine aitti.&nbsp;Katlarda hangi ofislerin olduğunu gösteren tabelaya bakmak&nbsp;yeterdi. Gayri Menkul, İmar, Ticari İnşaat, Danışmanlık,&nbsp;Emlak Yöneticiliği... Alışveriş merkezi ve iki golf sahası da&nbsp;Holloway’a aitti. Elbette bunlar sadece kasabada olanlardı.&nbsp;Holloway’in yatırımları bütün eyalete yayılmış durumdaydı.</p>

  <p class="block_5">“Bu soruşturmayla ilgili bir mesele,” dedi Hunt. “Yirmi dakika içinde celp ya da arama emriyle gelebilirim.”</p>

  <p class="block_5">Telefon çalınca kadın cevap verdi. Telefonu kapattığındaysa yüzüne takındığı soğuk ifadeyle, “Bay Holloway kasabadaki en kibar insandır ve herkes onu nasıl taciz ettiğinizi biliyor. Bugün daha fazlası yaşanırsa aleyhinizde şahitlik yapacak insan sıkıntısı çekmeyiz.” Maske düştü ve yerini&nbsp;tebessüm aldı. “Bay Holloway şimdi sizinle görüşecek.”&nbsp;Kolunu uzattı. “Asansör sağ tarafta.”</p>

  <p class="block_5">Mermer zemini geçip asansöre bindiler. Yoakum tuşa basınca kapılar kapandı. “Enfes bir şey.”</p>

  <p class="block_5">“Resepsiyon görevlisi mi?”</p>

  <p class="block_5">“Taş gibi kadın.”</p>

  <p class="block_5">Holloway’in ofisi neredeyse bütün kata yayılmıştı. Hunt konferans salonuyla bir iki ufak ofis gördüyse de katın geri&nbsp;kalanı boştu. Hunt masanın ardında duruyordu. Sağ tarafında avukatı, solunda ise silahlı bir güvenlik görevlisi duruyordu. Üç tarafı cam duvardan inşa edilmiş bu ofisten, izbe&nbsp;ve ufak görünen polis merkezi dahil kasabanın büyük bir&nbsp;kısmı görünüyordu. Bu yükseklikte fırtına, hızla yaklaşan&nbsp;mor ve siyah bir duvar gibi duruyordu.</p>

  <p class="block_5">“Dedektifler,” dedi Holloway.</p>

  <p class="block_5">Hunt el işi kilimin üzerine adımını attı, arabasından daha pahalı olan konferans masasının yanından geçti, masanın&nbsp;önünde durdu. Holloway’ın suratındaki zoraki gülümsemeyi yakından görebiliyordu. Adamın ağırlığını taşıyan parmakları masanın üzerinde bembeyaz kesilmişti. “Avukatımı tanıyorsun zaten. Bu da Bruce.” Güvenlik görevlisini&nbsp;ima etmişti.</p>

  <p class="block_5">Hunt Bruce’a uzun uzun baktı. Kırklı yaşlarında, uzun boylu biriydi. Giydiği bakımlı üniformanın omzundaki&nbsp;arma, göğsüne taktığı altın kalkanla aynı şekildeydi. Yüzünde hiçbir ifade yoktu. Belindeki kılıftaysa yarı otomatik&nbsp;bir silah vardı. “Taşıma ruhsatın var mı, Bruce?”</p>

  <p class="block_5">“Var,” dedi Holloway.</p>

  <p class="block_5">“Kendi kendine cevap veremez mi?”</p>

  <p class="block_5">“Hayır.”</p>

  <p class="block_5">“Yetişkin biri.”</p>

  <p class="block_5">“Benim için çalıştığı müddetçe değil.”</p>

  <p class="block_5">Hunt Bruce’a bakıp kaşını kaldırdı, başını salladı ve omuz silkti. “Çözmeye çalıştığımız suçla çalışanlarından&nbsp;biri arasındaki bağı araştırıyoruz. Güvenlik görevlilerinizin, özellikle de alışveriş merkezinde çalışanların isimlerine ve personel kayıtlarına ihtiyacımız var.”</p>

  <p class="block_5">“Ne çeşit bir suç?”</p>

  <p class="block_5">“İsimleri almamız gerekiyor.”</p>

  <p class="block_5">Avukat masaya eğildi. “Müvekkilime mahkeme emri olmadan hiçbir soruya cevap vermemesini önerdim.”</p>

  <p class="block_5">Holloway yapabileceği hiçbir şey yokmuş gibi ellerini kaldırınca Hunt avukatın bakışlarına karşılık verdi. “Son&nbsp;sözünüz bu mu?”</p>

  <p class="block_5">“Evet,” dedi avukat.</p>

  <p class="block_5">“Müvekkilinize soruşturmamızı baltalamasını mı öneriyorsunuz yani?”</p>

  <p class="block_5">“Elbette.”</p>

  <p class="block_5">“Kimseye bu ziyaretten bahsetmemeli. Soruşturma hâlâ devam ediyor.”</p>

  <p class="block_5">Hunt yüzüne profesyonel gülümseyişini yerleştirdi. “Mahkeme dışında konuşacak hiçbir şeyimiz yok, Dedektif&nbsp;Hunt. Ne çalışanlarımı, ne soruşturmanızı ne de yaptığınız&nbsp;kötü seçimleri... Katherine Merrimon’dan da, o baş belası&nbsp;piçinden de konuşacak değiliz elbette.”</p>

  <p class="block_5">Hunt bir müddet daha baktıktan sonra topukları üzerinde döndü.</p>

  <p class="block_5">“Ah, ama ilk önce,” dedi Holloway, “sanırım Katherine Merrimon’un beni görmeyi reddettiğini ve artık beni görmek istemediğini bilmeniz gerekir. Kilitleri de değiştirdi.&nbsp;Histerik. Her zamanki gibi.”</p>

  <p class="block_5">Hunt durdu, masanın yanına geri yürüdü. “Bu doğru mu?”</p>

  <p class="block_5">“Bu sabah evi boşaltması için evrakları hazırladık. Otuz gün içinde sokağa atılacak.”</p>

  <p class="block_5">“Başının çaresine bakacaktır,” dedi Hunt.</p>

  <p class="block_5">“Öyle mi dersin?”</p>

  <p class="block_5">Hunt’ın tek gördüğü şey, adamın pis sırıtışıydı. Birinin, ceketini çektiğini fark etti. “Hadi, Clyde,” dedi Yoakum.</p>

  <p class="block_5">Yoakum geri dönüp gitmeye başladı fakat Hunt kıpırdamamıştı. Bir Bruce’a, bir de Holloway’e bakıyordu. “Bütün güvenlik görevlilerin silah taşıyor mu?” diye sordu.</p>

  <p class="block_5">“Sorularına cevap vermeyeceğim,” dedi Holloway. “Sanırım bunu açıkça belirtmiştim. Hunt Bruce’a baktı. “O da size cevap vermeyecek,” dedi.</p>

  <p class="block_5">Bruce’un ağzı kapalı, sırtı ise dikti fakat Holloway ona bakmayı kestiği anda silahının kabzasının üzerine işaret&nbsp;parmağını koydu.</p>

  <p class="block_5">Avukat başıyla işaret yapıp, “Size iyi günler. Resepsiyondakiler otopark fişinizi onaylamaktan büyük zevk alacaklardır,” dedi.</p>

  <p class="block_5">Odayı geçtiler. Halıya bastıklarında sessiz attıkları adımları parkeye geldiğinde ses çıkarmaya başladı. Asansörün kapısı da kapandıktan sonra, “Hoş bir ofis,” dedi Yoakum.</p>

  <p class="block_5">Hunt sessiz kaldı. Tırnaklarını avuç içlerine bastırıyordu. “Manzarası da güzel.”</p>

  <p class="block_5">Dik dik baktığı halde önemsemedikleri resepsiyon görevlisinin önünden geçtiler. Kaldırıma çıktıklarında bina tepelerinde karanlık bir şekilde yükseliyordu. Elektrik havayı değiştiriyordu fakat Hunt’ın sesinde de buna benzer&nbsp;bir enerji vardı.</p>

  <p class="block_5">“Sen de gördün mü?”</p>

  <p class="block_5">“Gördüm.”</p>

  <p class="block_5">“Güvenlik görevlisi silah taşıyor.”</p>

  <p class="block_5">“Hepsi taşımıyor.”</p>

  <p class="block_5">“Ama bir tane daha var.”</p>

  <p class="block_5">“Aynen.”</p>

  <p class="block_5">“Biri daha taşıyor.”</p>

  <p class="block_5">Arabaya yürürken rüzgar paçalarını ses çıkartarak uçuruyordu. Üniforma, rozet ve silah. On üç yaşındaki bir çocuk bu kişiyi polis sanabilirdi.</p>

  <p class="block_5">Bu çok kolaydı.</p>

  <p class="block_">&nbsp;</p>

  <p class="block_5">Arabaya vardıklarında Yoakum ellerini aracın tavanına koydu. Hunt diğer taraftaydı ve arkasındaki sokak bomboştu. “Bir şey söylemem gerek,” dedi Yoakum. “Ama kaçamak cevap vermek yok.”</p>

  <p class="block_5">“Neymiş?”</p>

  <p class="block_5">“Çalışanların dosyalarını görmemize gerek yoktu.”</p>

  <p class="block_5">“İşe yarayabilirlerdi.”</p>

  <p class="block_5">“Ama ihtiyacımız yoktu.”</p>

  <p class="block_5">Hunt omuz silkti. “Holloway’in anlamasını istedim. Aradığım şeyi bilmesini istedim.”</p>

  <p class="block_5">“Bu yeterli bir sebep değil.”</p>

  <p class="block_5">“Muhtemelen haklısın.”</p>

  <p class="block_5">“Öyleyse en başta buraya neden geldik? İhtiyaç yoksa Holloway’i işe neden karıştırdık? Sorularına cevap vermeyeceğini biliyorsun. Senden nefret ediyor.”</p>

  <p class="block_5">Hunt arkadaşına muzipçe bakıp göz kırptı.</p>

  <p class="block_5">“Lanet olsun.”</p>

  <p class="block_5">“Arabaya atla,” dedi Hunt.</p>

  <p class="block_5">Arabaya bindiklerinde rüzgar sesi de kısıldı. “Adamlarını arayacak,” dedi Yoakum. “Her zaman böyle yapıyor zaten.” Hunt kontağı çevirdi. “Muhtemelen şu anda telefonla görüşüyordun “</p>

  <p class="block_5">“Belki.” Hunt vitesi attı, yolu kontrol etti, park yerinden ayrıldı.</p>

  <p class="block_5">“Adama tuzak kurdun,” diye konuşmaya devam etti Yoakum. “Adamlarına haber verecek, sen de onu adalete engel olmaktan tutuklayacaksın.”</p>

  <p class="block_5">Hunt ağzını açmadı.</p>

  <p class="block_5">Aracı doğruca alışveriş merkezine sürüyordu.</p>

  <p class="block_">&nbsp;</p>

  <p class="block_5">Alışveriş merkezi beton ve sıvadan oluşan bir anıt gibiydi. Dış cephesi plakalarla kaplanan bu kasvetli bina koyu gökyüzüne doğru uzanıyordu. Fırtınayı evlerinde atlatmak&nbsp;isteyen insanlar dışarı çıktıkça, cam kapılarda gri ve mor&nbsp;ışıklar yansıyordu. Trafikten kaçınmak isteyen Hunt arka&nbsp;tarafa doğru sürdü. Köşeyi döndüğünde iri yağmur taneleri&nbsp;ön cama düşmeye başladı. Çöp konteynırlarını, mal giriş&nbsp;kapılarını ve eski arabaları geçtiler.</p>

  <p class="block_5">Hunt frene bastığında arka duvarın yarısına gelmişlerdi.</p>

  <p class="block_5">Kapısını açtı ve Yoakum daha, “Ne yapıyorsun?” diye soramadan dışarı çıktı.</p>

  <p class="block_5">Hunt hızla yürümeye devam ediyordu. Hunt en yakın mal indirme peronunun köşesine eğilen altmışlı yaşlarındaki çekici kadına, “Hanımefendi?” diye seslendi. Kadının&nbsp;gümüş beyaz saçları, pahalı elbisesinin yakalarının üzerine&nbsp;düşüyordu. Hunt en iyi gülümsemesini takındı. “Merhaba.&nbsp;Ben dedektif Hunt.” Rozetini gösterdi. “Rahatsız ettiğim&nbsp;için üzgünüm.”</p>

  <p class="block_5">“Yardımcı olabilir miyim?” Kemikleri sayılabilecek kadar ince ve zarif biriydi. Hunt kadının boynundaki elmasın iki karat geleceğini düşündü. Gerçek olduğu da aşikardı.</p>

  <p class="block_5">“Ton balığı.” Elindeki konserve kutusunu gösterirken utanmıştı. Kapağı açılmış konservenin bozulduğu ortadaydı. Yeni açtığı konserveyi bıraktığı platformun köşesini&nbsp;gösterdi. “Burada çok sevimli bir kedi var. Çöp konteynırlarında yemek aramasını görmek içimi acıtıyor.”</p>

  <p class="block_5">“Kedi ton balığından bıktı mı yoksa?” Başıyla bozulmuş konserve kutusunu gösterdi.</p>

  <p class="block_5">“Birkaç gündür kediyi görmedim.”</p>

  <p class="block_5">“Kedi neye benziyordu?” Kadının yüzündeki şaşkınlıkla gelen tereddüt karşısında Hunt en iyi gülümsemesini takdim etti. “Mahsuru yoksa merak ediyorum. Ben de kedi severlerdenim.”</p>

  <p class="block_5">Kadının gözlerinin içi güldü, bir adım yaklaştı. “İki beyaz patisi olan, altın gözlü kahverengi bir tekir.” Kadın iki omzunu da kaldırıp neşeyle gülümsedi. “Hayat dolu işte.”</p>

  <p class="block_5">Hunt mal giriş platformuna adımını attı. “Alışveriş merkezine dükkanınızdan girebilir miyiz?”</p>

  <p class="block_5">“Bilemiyorum-”</p>

  <p class="block_5">“Israr etmek zorundayım.”</p>

  <p class="block_5">Kadın, giyim mağazasının sahibiydi. Hunt ve Yoakum depo alanını, sonra da giyinme kabinlerini geçtiler. Şaşkınlık içinde bakan kadınlara aldırmayan Hunt yürüyen&nbsp;merdivenlere doğru yürümeye devam etti. “Clyde. Yavaşla biraz.”</p>

  <p class="block_5">Fırtınaya rağmen içerisi hâlâ kalabalıktı. Aileler, çocuklar... Tam bir renk ve gürültü kirliliği...</p>

  <p class="block_5">“Clyde!”</p>

  <p class="block_5">Hunt kalabalığın içine daldı. Yoakum takip etmeye çalışıyordu. “Adamımız bu.”</p>

  <p class="block_5">“Adamımız kim dedin? Neden bahsediyorsun?”</p>

  <p class="block_5">“Bu, Johnny’nin evindeki kediydi. İki beyaz patisi olan kahverengi tekir. Adamımız bu.”</p>

  <p class="block_5">“Kim peki?”</p>

  <p class="block_5">“Silah taşıyan güvenlik görevlisi.”</p>

  <p class="block_5">“Johnny’nin polis sandığı kişi.”</p>

  <p class="block_5">Hunt yürüyen merdivenlerden koşarak yemek katına çıktı, insanlara çarparak ilerledi ve üzerinde GÜVENLİK&nbsp;yazan kapıya vardı. Kapı kilitliydi. Hunt zile asıldı.</p>

  <p class="block_5">“Güvenlik, buyurun?”</p>

  <p class="block_5">Hunt sesi tanıdı. “Steve. Ben Dedektif Hunt. Otomatiğe bas.”</p>

  <p class="block_5">“Sorun mu var?”</p>

  <p class="block_5">Hunt avucunun içiyle metal kapıya vurdu. “Aç şu kahrolası kapıyı.”</p>

  <p class="block_5">Kapı açılınca Hunt basamakları ikişer ikişer çıktı. Yoakum ise arkasında dimdik duruyordu. Rampaya çıkınca silahlarını çektiler. Steve onları merdivenlerin başında bekliyordu. “Kenara çekil, Steve.”</p>

  <p class="block_5">“Hey.” Silahı görünce Steve’in elleri yukarı kalktı. Güvenlik odasında şişman görevli ekranların başında oturuyor, diğeri ise yemek katma bakan büyük pencerenin başında ayakta duruyordu. Her ikisi de korkmuştu.&nbsp;Şaşkınlık içindeydiler. Hiçbiri silah taşımıyordu. “Ofis,”&nbsp;dedi Hunt. Arka taraftaki panjurları kapalı duran kapıyı&nbsp;gördü. “Sen.” Ayakta duran görevliyi parmağıyla işaret etti.&nbsp;”Otur.” Güvenlik görevlisi en yakın sandalyeye oturdu.&nbsp;Hunt ofis kapısını gösterince Yoakum kapının yanına ilişti.&nbsp;Steve şaşkınlık içinde etrafa bakıyordu.</p>

  <p class="block_5">“İçeride biri var mı?” diye sordu Hunt.</p>

  <p class="block_5">“Bay Meechum? Onu soruyorsanız ayrıldı.”</p>

  <p class="block_5">“Kim bu Meechum?”</p>

  <p class="block_5">“Patron.”</p>

  <p class="block_5">Hunt Steve’e kapıdan uzaklaşmasını işaret etti, sonra da Yoakum’a bakıp üçten geriye saydı. Kapı kolayca açıldı.&nbsp;İçeri girdiklerinde ofisin boş olduğunu gördüler.</p>

  <p class="block_5">“Size söylüyordum-” Steve açık kapıyı doldurdu. “Bay Meechum az önce ayrıldı.”</p>

  <p class="block_5">“Ne zaman?”</p>

  <p class="block_5">“On dakika önce, sanırım.”</p>

  <p class="block_5">“Adamı tarif edin,” dedi Hunt.</p>

  <p class="block_5">“Bilmiyorum. Bir altmış beş metre boyunda. Zayıf ama güçlü. Seyrek saçları ve kırık bir burnu var. Pisliğin teki.”</p>

  <p class="block_5">“Silah taşıyor mu?” diye sordu Hunt. “Üniforma giyiyor&nbsp;mu?”</p>

  <p class="block_5">“Genellikle kot pantolon ve bir çeşit safari gömleği giyer. Ama kemerinde silah taşır. Burada taşıma izni olan tek kişi o.”</p>

  <p class="block_5">“Ne çeşit?”</p>

  <p class="block_5">“Efendim?”</p>

  <p class="block_5">“Silah diyorum. Kaç kalibre?”</p>

  <p class="block_5">“Kırk beşlik, sanırım.”</p>

  <p class="block_5">Hunt arkadaşıyla göz göze geldi. Her ikisi de anlamıştı. David Wilson’ın aracında bulunan kovanla aynı.</p>

  <p class="block_5">“Kelepçe taşıyor mu?” diye sordu Yoakum.</p>

  <p class="block_5">“Hepimiz taşırız.”</p>

  <p class="block_5">“John.” Hunt ofisteki masaya işaret etti. Eski bir masaydı. Özelliği yoktu. Yüzeyinde alışveriş merkezinin güvenlik kameralarına bağlı bir dizi monitör vardı. Monitörlerden üçü yemek katma tepeden bakıyordu. Her biri aynı şeyi&nbsp;gösteriyordu: Genç kızların oturduğu bir masa. En büyükleri ancak on dört yaşında olabilirdi. Çekimler zoom yapılmış haldeydi. Hunt pantolon askılarını, gamzeleri, hazırda&nbsp;bekleyen kahkahaları ellerin tersiyle arkaya atılan saçları&nbsp;görebiliyordu. “Adamımız bu işte.”</p>

  <p class="block_5">Yoakum öne doğru eğildi. “Orospu çocuğu.”</p>

  <p class="block_5">“Meechum neden ayrıldı?” diye sordu Hunt. Adamın o olduğundan kesinlikle emindi.</p>

  <p class="block_5">Steve tereddüt etmeden cevap verdi. “Bay Holloway aradı. Ne konuştular bilmiyorum ama telefonu ben bağladım.”</p>

  <p class="block_5">“Ne zaman?”</p>

  <p class="block_5">“Az önce. Siz içeri girmeden.”</p>

  <p class="block_5">“Steve,” dedi Hunt. “Meechum’un adresine ihtiyacımız var.”</p>

  <p class="block_5">“Adresini bilmiyorum. Ama evine yürüyerek iki dakikada gidebilirsiniz.”</p>

  <p class="block_5">“Bu nasıl olacak?” diye sordu Hunt.</p>

  <p class="block_5">“Alışveriş merkezinin arka tarafında yaşıyor. Birkaç ot, bir iki çukur sonra arka kapısına çıkarsınız.”</p>

  <p class="block_5">“Yolu göster,” dedi Hunt.</p>

  <p class="block_5">“Şimdi mi?”</p>

  <p class="block_5">“Evet, tam olarak şu anda.”</p>

  <p class="block_5">Steve dudaklarını yaladı, odaya gergin bir bakış attı. “Gerçekten mi?”</p>

  <p class="block_5">“Evet.” Hunt adamı omzundan sıkıca kavradı. “Gerçekten.”</p>

  <p class="block_">&nbsp;</p>

  <p class="block_5">Arka tarafa çıkan kapıyı açtığında soğuk yağmur Hunt’ın yüzünü dövdü. Belli bir açıyla yere inen yağmur taneleri&nbsp;asfalta çarpınca parçalanıp sis oluşturuyordu. Işığın kendisi&nbsp;havadan emilip alınmış gibi görüş mesafesi sıfıra düşüyordu. Yanlarından bir araba geçti. Ön camı etrafa yağmur sisi&nbsp;dağıtırken tekerlekleriyse etrafa kristal yaylar sıçratıyordu.&nbsp;”Nerede?” Hunt sesini yükseltmişti.</p>

  <p class="block_5">Steve işaret edince ağır kapı kapandı. “Şurada. İlerideki ağaçların arkasında.” Hunt araç parkının ardındaki ufak hendeğin kenarlarından çıkan iki çelimsiz sedir ağacını gördü. “Patika var. Çok uzak değil.”</p>

  <p class="block_5">“Bana göstermen gerekiyor.”</p>

  <p class="block_5">“Hadi ama, adamım.” Steve yağmura baktı. “Beni hem ıslatacaksın hem de kovduracaksın.”</p>

  <p class="block_5">“Şimdi,” dedi Hunt.</p>

  <p class="block_5">Suyla kaplı araç yolunu, park halindeki iki aracı ve pencerelerine koli bandı yapıştırılmış Ford’u geçtiler. Arabaların arkasındaki küçük hendek çoktan suyla dolmuştu. Pis su akarken yemek kapları, plastik poşet ve sigara kutuları taşıyordu. Ağaçların hemen ardında başlayan patika önce daralıyor, sonra da etrafı otlarla kaplı boş bir alana doğru dümdüz&nbsp;gidiyordu. Yoakum, Hunt’ın omzuna dokundu. “Destek isteyelim mi?” diye sordu elindeki telsizi göstererek.</p>

  <p class="block_5">“Beklemeyeceğiz.”</p>

  <p class="block_5">“Güzel.” Yoakum telsizi cebine koyup elini silahına götürdü. “Beklemeyi sevmem.”</p>

  <p class="block_5">“Hangi ev?”</p>

  <p class="block_5">Steve görebilmek için sedir ağaçlarına doğru eğildi. Otlarla dolu arsada yan yana evler diziliydi. Hunt dar çardaklar, mangalar, bir iki de bisiklet gördü. Steve eliyle işaret etti.&nbsp;”Arka çardağında kırmızı bisiklet olan gri evi gördün mü?”</p>

  <p class="block_5">“Evet.”</p>

  <p class="block_5">“Onun solundaki üçüncü ev.”</p>

  <p class="block_5">Hunt sola doğru saydı. Boyası pul pul olmuş ufak bir kulübe gördü. Işık yanmıyordu. Hareket eden biri de görünmüyordu. Yoakum’a işaret etti.</p>

  <p class="block_5">“Tek başına mı yaşıyor?” diye sordu Hunt.</p>

  <p class="block_5">“Sanırım öyle.”</p>

  <p class="block_5">“Sen burada kal.” Hunt Yoakum’a baktı. “Hazır mısın?”</p>

  <p class="block_5">“Yağan yağmur kadar.”</p>

  <p class="block_5">Küçük hendeği zıplayarak geçip arazide ilerlemeye başladılar. Belleri eğikti ve ellerindeki silahları ise yere doğrultulmuştu. Uzun otlar parmaklarını ıslatıyordu. Gök gürledi. Patika ıslak ve yapış yapıştı.</p>

  <p class="block_5">Meechum’un evini saran çıplak bahçeye çıkmadan öndeki köşede, otların arkasında durdular. Nereden geldiği belli olmayan kimyasal bir koku havada asılı duruyordu.</p>

  <p class="block_5">Son otuz metreyi hızlı adımlarla geçip en büyük pencerenin altındaki duvara sırtlarını verdiler. Çatıdaki su kanalı tıkandığı için su aşağıya doğru çarşaf gibi akıyordu. Kimyasal kokusu artık daha kuvvetli gelmeye başlamıştı.&nbsp;Bir şeylerin yandığı kesindi. Hunt cama göz attı. Perdeler&nbsp;kapalı olmasına rağmen aralarından oturma odası görünüyordu. Alçak tavanlı, eski mobilyalar konmuş izbe bir&nbsp;boşluk... Yerde sarı turuncu halı vardı, duvarlar ise ucuz&nbsp;çam lambrilerle kaplanmıştı. Meechum tam da Steve’in&nbsp;tarif ettiği gibiydi. Zayıf ve çarpık bir şekilde bilgisayarına eğilmiş, gömleği terden ıslanmıştı. Şömineye bilgisayar diskleri atılmış, bir kısmı ise tutuşmuştu. “Kanıtları&nbsp;yakıyor,” dedi Hunt yerine otururken. Sonra arka kapıyı&nbsp;işaret etti. “Sen ön kapıdan gir. Altmış saniye sonra dalıyoruz.”</p>

  <p class="block_5">Yoakum ön kapıya gidip Hunt’ı yalnız bıraktı. Arka pencereden bir kere daha bakma riskine girdi. Meechum’un saçları darmadağındı. Klavyenin tuşlarına hızla bastıktan sonra iki defa art arda bilgisayarın yan tarafına vurdu.&nbsp;Adam eline alana kadar Hunt baltayı görmemişti. Masaya&nbsp;dayanmış ceviz saplı baltanın gümüş renk parlayan keskin&nbsp;kısmı dışındaki her yeri eski püsküydü ve pas içindeydi.&nbsp;Baltayı yüz seviyesinde kaldıran adamın bakışları kilitlendi. Dudaklarını germiş, gözlerini sıkmıştı. Sonra balta var&nbsp;gücüyle aşağıya indi, plastiğe çarptı, camı parçaladı.</p>

  <p class="block_5">Bilgisayar.</p>

  <p class="block_5">Kahretsin.</p>

  <p class="block_5">Hunt pencerenin altından kalkıp kapıya fırladı. Kolu denedi. Kilitlenmişti. Kapıya omzuyla vurduğunda ucuz ve dayanıksız olduğunu fark etti. Ağırlığı altında etrafa kıymık&nbsp;saçarak açılan kapıdan mutfağa girdi. Plastik yer kaplaması,&nbsp;çamurlu ayaklarının altından kayıyordu. Oturma odasının&nbsp;kapısında hareket gördüğü anda Hunt silahını doğrultarak&nbsp;içeri girdi. “Polis! Polis, kahrolası herif!”</p>

  <p class="block_5">Bilgisayar masanın üzerine yatırılmış, balta havaya kaldırılmış, Meechum ise üzerine doğrultulan silahı görünce öylece donakalmıştı. Hunt adamın gözlerindeki paniği gördü&nbsp;ve, “Yapma!” dedi. Hunt odanın içine iyice girdi. Atış hattını&nbsp;koruyordu. Oda yanmış plastik kokusuna boğulmuştu.</p>

  <p class="block_5">Meechum başını salladı, dili kertenkele gibi dudaklarını yaladı.</p>

  <p class="block_5">“Baltayı yere koy.” Hunt göz ucuyla Yoakum’u aradığı esnada ön kapıdan cam kırılma sesi geldi.</p>

  <p class="block_5">“Baltayı yere koy,” dedi Hunt.</p>

  <p class="block_5">Adamın yüzü buruştu. Kara duman yılan gibi kıvrılarak bacadan yukarı giderken göğsü deli gibi hareket etmeye&nbsp;başladı. Hunt adamın yüzünde, verdiği kararı ve arkasından gelen Yoakum’un hareketlerini gördü. Yoakum elinde&nbsp;silahla odanın içine giriyordu.</p>

  <p class="block_5">Meechun’un omurgası eğilirken baltanın yönü de değişti.</p>

  <p class="block_5">Hunt, “Hayır,” diye bağırdıysa da artık çok geçti.</p>

  <p class="block_5">Meechum baltayı sallayınca Yoakum adamı kalbinden vurdu.</p>

  <p class="block_5">Adamın cansız vücudu yüzüstü yere düştüğünde iki parmağı hâlâ seğiriyordu. Hunt şömineye gidip yanan disklere tekme attı. Şömine çubuğunu alıp yanan diskleri ayırıp kurtarabildiğini kurtarmaya çalıştı. Beş diske bir şey olmamış, bir düzine kadarı kavrulmuş ve on tanesi kurtarılamayacak&nbsp;hale gelmişti.</p>

  <p class="block_5">Hunt geriye çekildi. Ayakkabıları kararmış, boğazı yanmıştı. Yüzünde sakin bir ifade olan Yoakum’a baktı. “Onu öldürmek zorunda miydin?” diye sordu.</p>

  <p class="block_5">Yoakum cesede baktı. “Sana baltayla saldırdı.”</p>

  <p class="block_5">“Bilgisayarına saldırmıştı.”</p>

  <p class="block_5">Yoakum’un yüzünde ne özür ne de pişmanlık vardı. “Görüş açım kötüydü. Seni net olarak göremiyordum. Elinde silahın olup olmadığını bilmiyordum. Odaya girdiğimde&nbsp;balta aşağıya iniyordu. Sana saldırdığını düşündüm.”</p>

  <p class="block_5">“Keşke onu öldürmeseydin.”</p>

  <p class="block_5">“Temiz bir atıştı.”</p>

  <p class="block_5">Hunt duraksadı. Çok sakindi. “Öyle olmadığını söylemedim.”</p>

  <p class="block_5">“Temiz bir atıştı.” Odayı kan kokusu doldurmaya başladı. Yoakum’un kara gözlerinde ifade yoktu. Silahını kılıfına koydu, sonra da dönüp gitti.</p>

  <p class="block_">&nbsp;</p>

  <p class="block_5">Beş dakika sonra destek ekipleriyle beraber şef de geldi. Bunu cevaplanması pek de kolay olmayan sorular takip etti.&nbsp;Ev polislerle doldu taştı. Fırtına ise dışarıda devam ediyordu. Güneş batıncaya dek ceset kaldırılmış, diskler ise poşetlenip departmanın en iyi bilgisayar teknikerine gönderilmişti. Şef, Yoakum ile Hunt’ı mutfağa çağırdı. “Son bir kez&nbsp;daha. Bana adamımızın bu olduğunu söyleyin.”</p>

  <p class="block_5">“Burton Jarvis ile bağlantısı olduğunu düşünüyoruz.”</p>

  <p class="block_5">“Neden?”</p>

  <p class="block_5">“Çalıntı plakalar. Alışveriş merkezinden gelen ölü kedi. Johnny Merrimon’un notları-”</p>

  <p class="block_5">“Bana o veledin notlarından bahsetme.”</p>

  <p class="block_5">“Tarifi tutuyor,” diye ısrar etti Hunt. “Yaşı, boyu, saç rengi. Bunun üzerinden üç defa geçtik.”</p>

  <p class="block_5">“Yine geçin bakalım.”</p>

  <p class="block_5">Hunt da denileni yapıp her şeyi açıkladı. Şef sözünü kesmedi ve neredeyse gözünü kırpmadan dinledi.</p>

  <p class="block_5">“Disklerin bazılarını kurtardık,” diye sözünü tamamladı Hunt. “Hard disk ise zarar görmemiş gibi görünüyor. Bize&nbsp;daha fazla bilgi verecektir.”</p>

  <p class="block_5">Şef bir Hunt’a bir de Yoakum’a baktı. “İkinizi de merkezde istiyorum,” dedi. “İfadelerinizi istiyorum. Bunun da ötesinde, ifadelerinizi alana kadar bunu kız arkadaşınızla,&nbsp;diğer polislerle hatta kendi aranızda bile konuşmanızı istemiyorum. Anlaşıldı mı?”</p>

  <p class="block_5">“Evet.”</p>

  <p class="block_5">Şef kapıyı gösterdi. “İfadeler. Hemen.”</p>

  <p class="block_5">“Bira içesim geldi,” dedi Yoakum. “İfadeleri yarına bırakmaya ne dersin?”</p>

  <p class="block_5">Şef eğleniyormuş gibi gözükmüyordu. “İfadeler,” dedi. “Her ikinizden de. Ayrı ayrı. Sonra da eve gidip uyumanızı&nbsp;istiyorum. Yarın bu pisliği nasıl halledeceğimizi bulmam&nbsp;lazım.”</p>

  <p class="block_5">“Bu pisliği,” diye tekrar etti Yoakum. Sesinde kinayeli bir ton vardı.</p>

  <p class="block_5">“Buna sen ne demek istersin?” dedi şef geri adım atmayı reddederek.</p>

  <p class="block_5">“Temiz bir atıştı.”</p>

  <p class="block_5">Şef ellerini kalçasına koydu, yuvarlak ve yumuşak çenesini öne çıkardı. “Adamın teki kendi oturma odasında silahla öldürüldü. İyi bir sebebi olsa iyi olur.”</p>

  <p class="block_">&nbsp;</p>

  <p class="block_5">Hunt kendi arabasını sürdü fakat Yoakum’a devriye arabasıyla gitmesi emredildi. “Bu durumdan hoşlanmadım,” dedi Yoakum. Ama ikisi de durumu anlıyordu. Şef arabada giderken ifadelerini tartışmalarını istemiyordu. Hazırlık&nbsp;yapmadan ve durumu gözden geçirmeden yazmalıydılar.&nbsp;Hunt merkeze vardığında Yoakum’u görmedi. Kapıda iç&nbsp;işlerinde çalışan Matthews adlı memur tarafından karşılandı. Bölgeye yeni atanan bu memuru sadece görünüşünden&nbsp;ve hakkında duyduklarından tanıyordu. Kulağına gelenlere&nbsp;göre zekiydi ve iyi bir karakteri vardı. Bitkin gözlerle ve&nbsp;negatif bir ses tonuyla konuşuyordu. Hunt’ı kullanılmayan&nbsp;konferans odalarından birine götürürken hafifçe topallıyordu. Sorular ilk başta silahla vurma durumlarında sorulan türdendi. Daha uzun ve derinlemesine sorulduysa da&nbsp;bu, olayın ölümle son bulmasından kaynaklanıyordu. Hunt&nbsp;kendini işin akışına bıraktı. Bunu daha önce de yaşamıştı.&nbsp;Otuz dakika sonra sorular beklenmedik bir seyre döndü.&nbsp;”Siz ve Dedektif Yoakum arkadaşsınız, bu doğru mu?”</p>

  <p class="block_5">“Ortağız.”</p>

  <p class="block_5">“Bu cevap sorumla alakalı değil, dedektif.”</p>

  <p class="block_5">“John Yoakum benim arkadaşımdır.”</p>

  <p class="block_5">“Dedektif Yoakum’un silahını öfkeyle ateşlediğine hiç şahit oldunuz mu?”</p>

  <p class="block_5">“Hayır. Elbette olmadım.”</p>

  <p class="block_5">“Daha önce aşırı şiddet uygulamış mıydı?”</p>

  <p class="block_5">“Ne kadar güç uyguladığınız o anki durumu yargılamanıza bağlıdır. Dedektif Yoakum durumları her zaman kusursuz bir şekilde yargılar.”</p>

  <p class="block_5">“Sizin fikrinize göre mi?”</p>

  <p class="block_5">“Evet.”</p>

  <p class="block_5">“Arkadaşı olarak mı?”</p>

  <p class="block_5">“Cinayet masasının başdedektifi olarak.” Hunt derisinin altından yayılan sıcaklığı hissedebiliyordu. “On yedi yıllık&nbsp;deneyimi olan bir memur olarak. İşimiz bitmedi mi?”</p>

  <p class="block_5">“Birkaç sorum kaldı.”</p>

  <p class="block_5">“Sorun o zaman.”</p>

  <p class="block_5">Matthews kaleminin tersiyle masaya birkaç kere vurduktan sonra sandalyesine iyice yayıldı. “Dedektif Yoakum bugün erken saatlerde ofisinize geldi mi?”</p>

  <p class="block_5">“Evet.”</p>

  <p class="block_5">“Ne hakkında konuştunuz?”</p>

  <p class="block_5">Hunt’ın sabrı buhar olup uçtu. “Son zamanlarda tartışacak çok fazla şey var.”</p>

  <p class="block_5">Matthews’ın dudakları kıvrıldı fakat tebessümü gözlerine ulaşmadı. “Elbette.” Kalemi vurmaya devam etti. “Tiffany Shore. Öldürülen çocuklar.” Uyuşturucu satıcısı ya da hız tuzağı hakkında konuşuyordu sanki.</p>

  <p class="block_5">“Size tam olarak bir dakika daha vereceğim,” dedi Hunt. “Sonra buradan gidiyorum.”</p>

  <p class="block_5">Matthews öne doğru eğildi. “Bugün ofisinizdeyken Dedektif Yoakum çocuklara olanlardan dolayı birilerinin ölmesi gerektiğini söyledi mi?”</p>

  <p class="block_5">Hunt hiçbir şey söylemedi.</p>

  <p class="block_5">“Söyledi mi?”</p>

  <p class="block_5">“Sanırım burada işimiz bitti.” Hunt ayağa kalktı.</p>

  <p class="block_5">“Sorumu cevaplamadınız.”</p>

  <p class="block_5">Hunt bağırmadan, sert bir şekilde cevap verdi. “Ofisimde söylenen ya da söylenmeyen şeylerin bugün yaşananlarla hiçbir ilgisi yoktur. Meechum’un elinde balta vardı. Yoakum yapması gerektiğini düşündüğü şeyi yaptı.”</p>

  <p class="block_5">“Bundan emin misiniz, dedektif?” Matthew sandalyesinin sırtını duvara doğru eğmişti. Hunt adamın yüzünde eğlendiğine dair bir işaret göremedi. “Bunu bir düşünün isterseniz.”</p>

  <p class="block_5">Hunt merkezden ayrılırken kimseyle konuşmadı. Kapıdan dışarı deli gibi yağan yağmurun altına çıktığında saati yediyi gösteriyordu. Hissiz bir şekilde arabasına doğru yürüdü. İçerideki nemli ve kapalı kalmış havayı solurken&nbsp;elleri direksiyonu ve kontağı buldu. Haber araçlarına baktı&nbsp;fakat göremedi. Belki de hava yüzünden ortalarda gözükmüyorlardı.</p>

  <p class="block_5">Birisi duymuştu.</p>

  <p class="block_5">Ofisinin kapalı kapısının ardındaki biri Yoakum’un söylediklerini duymuştu.</p>

  <p class="block_5">Hunt direksiyonu iyice sıktı ve Yoakum’un kalbe isabet eden atışını düşündü. Balta havadaydı. Keskin metal aşağıya doğru indiğinde Yoakum odanın içinde dönmeye başlamıştı. Olay aynı görünmesine rağmen farklı hissettiriyordu.</p>

  <p class="block_5">Yoksa yanılıyor muydu?</p>

  <p class="block_5">Birkaç dakika sonra Hunt ev telefonundan oğlunu aradı. Yedi kere çaldıktan sonra arka planda çalan yüksek sesli&nbsp;müziği duydu. Hunt yorgunluğunu ve kararsızlığını saklamaya çalıştı. “Hey, Ailen.”</p>

  <p class="block_5">“Ne var?”</p>

  <p class="block_5">“Akşam yemeği yedin mi?”</p>

  <p class="block_5">“Ot içip porno izliyorum. Seni ne ilgilendiriyor ki?” Hunt içindeki duyguları bastırdı. “Birazdan evde olurum. Bir şeyler getirmemi ister misin?”</p>

  <p class="block_5">Dışarıda, merkezin kapısından Yoakum çıktı. Hunt’a bakıp parmaklarıyla yaptığı silahı üzerine doğrulttu. Hunt selektör yapınca Yoakum tetiği çekip yağan yağmur eşliğinde arabasına doğru yürümeye başladı.</p>

  <p class="block_5">“Çin yemeği,” diye konuşmaya başladı Ailen. “Ama bir saat sonra gel.”</p>

  <p class="block_5">Yoakum sürücü kapısını açtı, içeri girdikten sonra da kapattı. Araba parkının iki farklı uçundaydı ve birbirlerine&nbsp;bakmaktaydılar.</p>

  <p class="block_5">“Neden bir saat?”</p>

  <p class="block_5">“İşim var da ondan.”</p>

  <p class="block_5">Hunt oğluyla arasındaki duvardan da, bu duvarın sağlamlığından da, her gün büyümesinden de yorulmuştu.</p>

  <p class="block_5">Yoakum koltuğa iyice yerleşti. Motoru çalıştırdığını ise Hunt oturduğu yerden hissetmişti. “Yemekten sonra sinemaya gitmeye ne dersin? Eski günlerdeki gibi.”</p>

  <p class="block_5">“Sanmıyorum.”</p>

  <p class="block_5">“Cevabın bu mu yani?”</p>

  <p class="block_5">“Evet. Öyle bir şey.”</p>

  <p class="block_5">Ailen telefonu kapadığında Yoakum da park yerinden ayrıldı. Telefonunu kapatan Hunt ise arkadaşının gidişini izledi. Konuşmaları gerekiyordu fakat Hunt buna hazır&nbsp;değildi. Henüz değildi. Hatta hazır olmaya yakın olduğu&nbsp;bile söylenemezdi. Şimdi önünde bir saati vardı ve Katherine sadece on dakikalık mesafedeydi. Bu fikri şöyle bir düşündükten sonra motoru çalıştırdı. Yollar cam kadar&nbsp;kaygan olduğundan hız sınırının on kilometre aşağısında&nbsp;seyretti fakat şehir merkezinden uzaklaştıkça aracını daha&nbsp;hızlı sürerken buldu kendini. Katherine’i görmek istediğini fark etti. O an için yağmur asfalta düşüp siyah bir sis&nbsp;oluşturuyordu ve Hunt ise Katherine’i görmeyi her şeyden&nbsp;çok ister olmuştu.</p>

  <p class="block_5">Aracı tepeyi tırmanıp aşağıya inerken ilerideki evlerin ışıklarını görmeye başladı. Ağaçların ardından şöyle böyle&nbsp;seçilebilen renk ve ışık tutamları olacak şekilde aralarında&nbsp;iyice mesafe vardı fakat Katherine’in evi şu anda oldukça&nbsp;farklı görünüyordu. Hafifçe buğulanan ön camdan daha&nbsp;iyi görebilmek için öne doğru eğildi. Evinin önü boştu,&nbsp;aracı hâlâ yerindeydi fakat haber araçları sokağa sıra sıra&nbsp;dizilmişlerdi. Dokuz tane. Hayır, bir düzine.</p>

  <p class="block_5">Hunt her birini teker teker geçti. CNN, FOX, WRAL... ve diğerleri. En yakın haber aracının yanından geçerek evin&nbsp;önüne giden yola sapınca yağan yağmurun şiddetine rağmen kapılar açıldı ve muhabirler dışarı fırladı. Katherine’in&nbsp;bahçesine girmeyecek kadar sağduyuluydular fakat Hunt&nbsp;yağmura adımını atar atmaz sokağın başından bağırarak&nbsp;soru sormaya başladılar.</p>

  <p class="block_5">Johnny’i hâlâ bulamadınız mı?</p>

  <p class="block_5">Çocuğun sizi seri çocuk cinayetlerine yönlendirdiği doğru mu?</p>

  <p class="block_5">Kameralar kötü hava için hazırlanmıştı. Sunucular yağmurluk giydiyse de hemen ıslanıverdiler. Sorular havada uçuşmaya devam etti. Belli bir düzen yoktu. Terbiyeli davranmıyorlardı. Yağmurda beklerlerken Hunt evin kapısına varmıştı bile.</p>

  <p class="block_5">Dedektif, yedi ceset saydığınız doğru mu?</p>

  <p class="block_5">Bu soruyu soran Kanal Dokuz muhabiriydi. Hunt elemanı tanıyordu.</p>

  <p class="block_5">Ölenler arasında Alyssa Merrimon var mı?</p>

  <p class="block_5">Daha yüksek sesle konuşmaya başladılar.</p>

  <p class="block_5">Dedektif? Dedektif?</p>

  <p class="block_5">Hızla gelen sorular yağmurun sesini güçlükle bastırıyordu. Katherine ikinci çalışta kapıyı açtı. Ufacık, solgun ve çok güzel görünüyordu.</p>

  <p class="block_5">Bayan Merrimon Hunt acele ederek kameralarla Katherine’in arasına girdi. Yüzündeki gülümseme Hunt’ın beklediği kadar da zoraki değildi. “İçeri girebilir miyim?” diye sordu.</p>

  <p class="block_5">Katherine içeri buyur edip kapıyı kapattı. “Johnny?”</p>

  <p class="block_5">“Henüz bir haber yok.”</p>

  <p class="block_5">Katherine kenara çekilince Hunt ıslak kabanını çıkarttı. Evin içinde sadece bir ışık yanıyordu. Acılı anne perdeyi&nbsp;aralayıp dışarı göz attı. Kanepe yanındaki ufak sehpada bir&nbsp;kupa soğuk kahve duruyordu. “Söyledikleri şey?” Endişeli&nbsp;bir bakış attıktan sonra dışarıya bakmaya devam etti. “Doğru mu?”</p>

  <p class="block_5">“Ne söylüyorlar ki?”</p>

  <p class="block_5">“Toplu bir mezar bulduğunuzu. Johnny olmasa asla bulamayacağınızı...”</p>

  <p class="block_5">“Doğru.”</p>

  <p class="block_5">“Sormaya yüreğim el vermiyor.”</p>

  <p class="block_5">“Alyssa’nın cesedinin orada olduğuna inanmamızı sağlayacak hiçbir şey yok, ama...”</p>

  <p class="block_5">“Ama ne?” Pencereden dönüp Hunt’a baktı. Kırılgan gözlerle bakarken çenesi titriyordu.</p>

  <p class="block_5">“Bütün cesetleri henüz çıkartmadık. Yağmur yüzünden durmak zorunda kaldık.”</p>

  <p class="block_5">“Demek yarın?”</p>

  <p class="block_5">“Yarın hep beraber öğreneceğiz.”</p>

  <p class="block_5">Katherine kollarıyla kendine sarıldı. “Kahve ister misin? Ya da çay? Sert bir şeyim yok maalesef.”</p>

  <p class="block_5">“Kahve çok iyi olur.” Kadının sesi berbat geliyordu fakat Hunt’ın umduğundan daha metanetli duruyordu. “Burada birkaç dakikadan fazla kalmayacağım.”</p>

  <p class="block_5">“Kahve.” Katherine geri dönmüştü bile.</p>

  <p class="block_5">“Teşekkürler, Katherine.”</p>

  <p class="block_5">Kupanın içine kahve döküp Hunt’a uzattı. “Demek hiçbir şey bulunmadı öyle mi?”</p>

  <p class="block_5">Johnny hakkında konuşuyordu. “Hayır,” dedi Hunt. “Üzgünüm.” Katherine pencereye ve ötesindeki fırtınaya&nbsp;baktı. Sonra kanepeye oturunca Hunt da yanına oturuverdi.&nbsp;”Sıkı bir çocuk,” dedi Hunt. “Aramaya devam ediyoruz.”</p>

  <p class="block_5">“Daha fazlasını yapamaz mısın? Herhangi bir şey? Kehribar Alarmı mesela?”<a class="text_3" href="../Text/index_split_058.html#id_1">1</a></p>

  <p class="block_5">“Kaçırılmayla ilgili kesin kanıt olmadıktan sonra bu asla kullanılamaz ve zaten Johnny’nin kaçırıldığını da düşünmüyoruz. Bütün kanıtlar kendi kendine gittiğini gösteriyor.&nbsp;Eski davranışlarını da göz önüne alırsak...”</p>

  <p class="block_5">Katherine gözlerini kapattı, bacağına yumruğuyla vurdu. “Johnny...” başını salladı. “Kahretsin, Johnny. Neredesin?”</p>

  <p class="block_5">“Zeki bir çocuk, Katherine. Başına bir şey gelmeyecektir. Onu bulacağız.”</p>

  <p class="block_5">Katherine gözlerini açtığında yüzünde hiçbir ifade yoktu ve Hunt kadının konuşmayı devam ettirip ettirmediğini anlayamadı. “Bugün Ken üç kere geldi.”</p>

  <p class="block_5">Hunt bastıran ani endişesini gizledi. “Seni geride bıraktığını düşünüyordum. En azından böyle söylemişti.”</p>

  <p class="block_5">“Bu Ken Holloway’in yapacağı bir şey değil. Öyle dediyse bile yalan söylemiştir.”</p>

  <p class="block_5">“Tehdit etti mi?” diye sordu Hunt.</p>

  <p class="block_5">“Kapıya vurdu, çirkin birkaç şey söyledi.”</p>

  <p class="block_5">“Tehdit etti mi peki?” diye zorladı Hunt. Holloway’i sözlü tehditle suçlayabilirdi. Bu da adalete engel olmak suçuyla iyi giderdi. Holloway gibi biri için ufak suçlamalardı&nbsp;fakat kısa bir süreliğine de olsa kodese girmesine yeterdi.&nbsp;Katherine’den uzak durmasını sağlarlardı.</p>

  <p class="block_5">“Sadece oturabilir miyiz lütfen?” diye sordu Katherine. “Sessiz bir şekilde oturabilir miyiz?”</p>

  <p class="block_5">Hunt işin ucunu bıraktı. “Elbette,” dedi ve kahvesi soğurken öylece oturdular. Derken muhabirler pes edip araçlarına geri bindiler. Bir süre sonra Hunt, Katherine’in elinde bir şey tuttuğunu fark etti. Avuçlarını birleştirmişti ve ellerini ise bacakları arasında sıkıştırıyordu.</p>

  <p class="block_5">“Bugün Johnny’nin odasına girdim. Bilirsin...” Katherine dalıp giderken Hunt kadını orada, çocuğun eşyalarına dokunurken, içindeki korku ve şüpheyi bastırmaya çalışıyorken hayal edebiliyordu.</p>

  <p class="block_5">“Bunları buldum.” Katherine avuçlarını açınca Hunt kendi kartvizitlerinden bir deste gördü. Kırışmış, katlanmış&nbsp;ve ıslanmışlardı. Katherine başını yukarı kaldırıp Hunt’ın&nbsp;gözlerine bakmaya başladı. “On dokuz tane var.”</p>

  <p class="block_5">Kadının yüzünde durumu anladığını belli eden şok edici bir ifade vardı. Hunt’ın içini aniden gelen garip bir utanma&nbsp;duygusu kapladı. “Johnny’nin arayabileceği birisinin olduğunu bilmesini istedim,” dedi Hunt. “İşler kötüye giderse&nbsp;diye.”</p>

  <p class="block_5">Katherine başıyla onayladı. “Bunları bulduktan sonra evi aradım ve bana verdiklerini de buldum. Birçoğunu attığımı biliyorum fakat yine de bir düzine daha buldum.”</p>

  <p class="block_5">“İşim bu,” dedi Hunt.</p>

  <p class="block_5">Katherine’in yüzündeki kavrayış asla sarsılmadı. “Öyle mi?” Hunt bakışlarını kaçırdı. “Her zaman yanmazdaydın.”</p>

  <p class="block_5">“Herhangi iyi bir polis bunu yapardı.”</p>

  <p class="block_5">“Sanmıyorum.” Omzu bir kez yanındaki adamın omzuna sürtünce Hunt bir elektriklenme hissetti. Mavi bir kıvılcım&nbsp;yanmış ve içine batmıştı. “Teşekkür ederim,” dedi Katherine ve baş başa sessizce oturdular. Katherine, bacaklarını&nbsp;topladı, ellerini kucağına koyup başını yanındaki adamın&nbsp;omzuna yasladı. Kolları birbirine değiyordu. Hunt kadının&nbsp;kolunun dar oluşunu, cildinin ise sıcaklığını hissedebiliyordu. Soğuk yağmur damlaları cama vururken, “Teşekkür&nbsp;ederim,” diye tekrarladı Katherine.</p>

  <p class="block_5">Hunt ise kıpırdamadan öylece durdu.</p>

  <p class="block_5"><a class="text_3">1</a></p>

  <p class="block_5">‘Amber Alert’ yani Kehribar Alarmı, Amerika Birleşik Devletlerinde kaçırılan bir kişinin bulunması amacıyla medya ve otobanlardaki elektronik tabelalar vasıtasıyla halkın durumdan haberdar edilmesi durumu. (Çev. N.)</p>

  <p class="block_">&nbsp;</p>

  <h1 class="block_7" id="toc_id_41"><span class="text_"><br class="calibre1" id="calibre_pb_40" /></span></h1>
</body>
</html>
