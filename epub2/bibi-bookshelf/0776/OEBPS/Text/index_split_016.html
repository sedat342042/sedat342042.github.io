<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_16">ON BEŞİNCİ BÖLÜM</h1>

  <p class="block_5">Hunt, arabadan Yoakum’u aradı. Gecenin bir yarısıydı ve yollar yağmurdan sırılsıklamdı.</p>

  <p class="block_5">Telefonu iki kez çaldırdı. Bir üçüncü kez daha.</p>

  <p class="block_5">Bir anlık bir zayıflığın ardından Hunt, Katherine Merrimon’u bir kenara koymuştu. Bahçede bir dakikadan&nbsp;az bir süre için durmuşsa bile Hunt’ın vicdanı sızlıyordu.&nbsp;Tiffany hâlâ kayıptı ve tüm enerjisini bu olaya vermeliydi.&nbsp;Doğru sorular sorulmuş muydu, şimdiye kadar neler yapılmıştı? Neyi atlıyorlardı?</p>

  <p class="block_5">Telefon bir kez daha çaldı.</p>

  <p class="block_5">Haydi aç artık, Yoakum.</p>

  <p class="block_5">Yoakum telefona cevap verince özür diledi. “Burada işler karışık.” Polis karakolundan bahsediyordu.</p>

  <p class="block_5">“Neler oluyor anlat.”</p>

  <p class="block_5">“Bana söylediklerini yapıyoruz.”</p>

  <p class="block_5">“Teker teker üzerinden geç.”</p>

  <p class="block_5">“David Wilson’ın gözkapağından alınan parmak izi sistemde tanımlandı. Henüz bir eşleşme yok ama daha erken. Arazi yollarında dört araç Wilson’ın aracını arıyor. Senin&nbsp;tahmin ettiğin gibi cip üniversiteye kayıtlıymış. Wilson’ın&nbsp;arkadaşları ve akrabalarının listesini yapıyoruz. Bize bugün&nbsp;nerede olduğunu, ne yaptığını söyleyebilecek herhangi biri&nbsp;var mı araştırıyoruz. Üniversitedeki iş arkadaşlarıyla çoktan konuştuk ama işe yarar bir şey yok. Sorgulanmaya itiraz eden bir avuç insan var ama onun da üstesinden geliriz.&nbsp;İki tanesi şehir dışında olabilir, evlerine baktık ama her yer&nbsp;kilitli ve hiç ışık yok. Bir tanesinin Wilmington’da tutuklu&nbsp;olduğuna dair bilgi aldık, teyit ettiriyorum. İki yardımcı&nbsp;memur sabahki arama ağı için çalışıyor-”</p>

  <p class="block_5">“Arama ağı.”</p>

  <p class="block_5">“Söylediğin gibi. Alyssa Merrimon vakasındaki gibi ilerliyoruz. O zaman mantıklıysa şimdi de mantıklı. Sadece&nbsp;adama ihtiyacımız var.” Yoakum duraksadı. “Clyde, bak.&nbsp;Bunların hepsini zaten biliyorsun, emirleri sen verdin. Biraz eve gidip uyusan iyi olmaz mı? Saat kaç oldu, sabahın&nbsp;ikisi neredeyse. Oğluna baktın mı?”</p>

  <p class="block_5">Sessizlik.</p>

  <p class="block_5">“Hunt, inanamıyorum. Arasaydın bari?”</p>

  <p class="block_5">“Yoldayım sana doğru geliyorum,” dedi Hunt.</p>

  <p class="block_5">“Şu an seninle arkadaşın olarak konuşuyorum, tamam mı? Eve gidip biraz uyumalısın.”</p>

  <p class="block_5">“Şaka mı yapıyorsun?”</p>

  <p class="block_5">“Hayır hiç de değil. Bu sabah bitik durumdaydın, şu anda da daha iyi olduğunu sanmıyorum. Burada sadece hamallık&nbsp;işi var. Bunun için sana ihtiyacımız yok, git biraz uyu. Yarın&nbsp;sabah dinç olman gerekiyor. Tiffany için dinç olmalısın.”&nbsp;Hunt, kaldırımda ilerleyen lastik seslerini dinledi. Farları tam yanındaki büyük ağaçları aydınlatıyordu. “Bir saat&nbsp;olabilir belki,” dedi.</p>

  <p class="block_5">“Belki de iki saat,” dedi Yoakum. “Tanrım, bırak da üç saat uyu. Bir şey olursa ben seni ararım.”</p>

  <p class="block_5">“Tamam, anlaştık.” Hunt tam kapatacakken Yoakum araya girdi: “Bak, Clyde. Sen bu konuda en iyisisin. Ama&nbsp;kendini dağıtmamaksın.”</p>

  <p class="block_5">“Ne diyorsun sen?”</p>

  <p class="block_5">Yoakum iç çekti. “Kendini biraz toparla, dostum.”</p>

  <p class="block_5">Yoakum kapattı. Hunt, evinin yolunu tuttu. Ne yaparsa yapsın uyuyamayacağını biliyordu ama Yoakum haklıydı.&nbsp;En azından denemeliydi. Ve tabi bir de oğlu vardı...</p>

  <p class="block_5">Kahretsin.</p>

  <p class="block_5">Bu çok başka bir meseleydi.</p>

  <p class="block_5">Garaja park edip motoru durdurdu. Etraf sessizdi. Daha eve girmeden müzik sesini duyabiliyordu. Derinden gelen&nbsp;bir titreşimin sesi. Gitar tellerinden yükselen feryatlar. Durumu kabullenip merdivenlerden yukarı çıktı. Yan tarafındaki duvar kağıdı solgun ve eskimişti. Oğlunun kapısını&nbsp;çaldı, müzik sesinden duyulup duyulmayacağından emin&nbsp;değildi. Hunt en sonunda kapıyı açtı.</p>

  <p class="block_5">İlk bakışta sadece soluk bir beniz ve tepkisiz bir surat, sarı saçlar ve kendisininkine benzeyen bir çift göz görebildi. Oğlu iki hafta sonra on sekiz yaşına basacaktı. Yapılı ve&nbsp;atletik bir çocuktu. Eğitim hayatı boyunca çoğunlukla iyi bir&nbsp;öğrenci olmuştu. İyi bir çocuk da denebilirdi. Ama bu durum&nbsp;geçen yıldan beri değişmeye başlamıştı. Saygısız, hoş görüşüz olup çıkmıştı. Şu anda yatağının kenarına oturmuştu.&nbsp;Üzerinde sarı bir şort, spor çoraplar ve üzerine “Candy” adlı&nbsp;filmin ünlü repliklerinden biri yazıyordu. Elinde bir otomotiv&nbsp;dergisi, müziğe ayağını yere vura vura ritim tutuyordu.</p>

  <p class="block_5">Hunt odaya girip kasetçaları kapattı. Oğlu başını kaldırıp baktı. Hunt, gözlerindeki nefrete şahit oldu.</p>

  <p class="block_5">“Kapıyı çalmak nedir bilmiyor musun?”</p>

  <p class="block_5">“Çaldım.”</p>

  <p class="block_5">Kafasını tekrar dergiye indirip bir sayfa çevirdi. “Ne istiyorsun?”</p>

  <p class="block_5">“Bugün olanlardan haberin var mı?”</p>

  <p class="block_5">“Evet, duydum. Ama senden değil tabii, ben de herkesle birlikte öğrendim.”</p>

  <p class="block_5">Hunt odanın içinde ilerledi. “Sen de orada, nehir kenarında miydin?” Oğlundan ses çıkmadı. Bir sayfa daha çevrildi. “Yine mi okulu astın? Bunu konuşmuştuk.”</p>

  <p class="block_5">“Beni rahat bırak.”</p>

  <p class="block_5">Hunt sanki oğluyla değil bir yabancıyla konuşuyordu.</p>

  <p class="block_5">“Beni rahat bırak, dedim.”</p>

  <p class="block_5">Hunt bir an duraksadı, oğlu ayağa kalkmıştı. Kaslarının gerildiğini görebiliyordu. Bir an için Hunt’ın da öfkesi kabardı. Oğlu resmen ona dayılanıyordu. Ama bu tavrı birkaç&nbsp;dakikadan az sürdü. Oğlu tekrar kısa zaman önce olduğu&nbsp;çocuğa dönüştü. Utangaç, masum merakları ve heyecanları&nbsp;olan bir çocuk. Kendi kahvaltısını hazırlamak için saat altıda kalkan, tahta ve elişi kağıdından uçurtma yapan bir çocuk. Hunt da gergin tavrını geride bıraktı. “Ben aşağıdayım.&nbsp;Konuşmamız lazım. Sen de bana anlatmak istediklerini bir&nbsp;düşün.”</p>

  <p class="block_5">Oğlu onu umursamadı. Hunt’ın arkasından kalkıp yeniden müziği açtı.</p>

  <p class="block_5">Hunt mutfakta bir tabureye oturdu ve Yoakum’u aradı. “Gelişme var mı?”</p>

  <p class="block_5">“Daha yeni konuştuk.”</p>

  <p class="block_5">“Biliyorum ama o zamandan bu yana bir değişiklik var mı diye sormak istedim.”</p>

  <p class="block_5">“Bir şey yok. Oğlun nasıl?”</p>

  <p class="block_5">Hunt viski şişesine uzandı. “Sanırım beni öldürmek istiyor.”</p>

  <p class="block_5">“Mazeret arıyorsa beni arasın, bende bolca var.”</p>

  <p class="block_5">Hunt bardağa iki parmak viski döktü ve yerine oturdu. “Annesine ihtiyacı var. Ben onunla daha fazla iletişim kuramıyorum.” Hunt viskisinden bir yudum aldı. “Onunla birlikte gitmeliydi.”</p>

  <p class="block_5">“Çocuğun seçme şansı yoktu ki, Clyde. Annesi çekip gitti, ona da benimle gel demedi, yanlış mıyım?”</p>

  <p class="block_5">“Bu konuda onu zorlayabilirdim,” dedi Hunt.</p>

  <p class="block_5">“Düzelir.”</p>

  <p class="block_5">“Rock müzik dinleyip babasını yok etme planları yapıyor.”</p>

  <p class="block_5">“Rock müzik mi, aman Tanrım, hemen gazetecileri çağırın.”</p>

  <p class="block_5">“Çok komiksin.”</p>

  <p class="block_5">“Evde kal,” dedi Yoakum. “Oğlunla ilgilen.”</p>

  <p class="block_5">“Zaman akıp geçiyor, John. On dakikaya ordayım.”</p>

  <p class="block_5">“Bunu bir daha yapma.”</p>

  <p class="block_5">“Neyi?” Hunt, kendi sesindeki öfkeyi duyabiliyordu, Yoakum da öyle.</p>

  <p class="block_5">“Clyde, yeterince şey kaybetmedin mi? Gerçekten.”</p>

  <p class="block_5">“Ne demek istiyorsun?”</p>

  <p class="block_5">“Tanrım. Bir kez olsun oğluna öncelik ver.”</p>

  <p class="block_5">Hunt cevap vermek istedi. Sert çıkmak istedi ama Yoakum suratına kapadı. Ahizeyi yerine koyup bir yudum daha aldı ve gerisini lavaboya döktü. Yoakum doğru olanı yapmaya çalışıyordu. Hunt bunu anlamıştı ve o yüzden başını&nbsp;öne eğip asıl probleme odaklanmaya çalıştı. İşkolik durumdaydı ama hepsi bu değildi. Sessiz ve karanlık mutfakta durup düşündü ve hayatında ilk defa aslında oğlundan insan&nbsp;olarak pek de hoşlanmadığını kabul etti. Onu tabii ki seviyordu, onun oğluydu ama bazı hareketlerinden, inandıkları&nbsp;şeylerden ve yaptığı seçimlerden hoşlanmıyordu.</p>

  <p class="block_5">Oğlu eskisi gibi değildi, değişmişti.</p>

  <p class="block_5">Hunt bardağını çalkaladı. Arkasını döndüğünde Ailen kapıda duruyordu. Birbirlerine bakıp durdular, oğlu gözlerini ilk kaçıran oldu. “Evet, okulu astım, ne olmuş?”</p>

  <p class="block_5">“Öncelikle, yasalara aykırı.”</p>

  <p class="block_5">“Biraz olsun bu halinden sıyrılamıyor musun?” Bir elini Hunt’ın oturduğu sandalyenin koluna koydu. “Neden hep&nbsp;polis olmak zorundasın? Neden biraz da normal bir baba&nbsp;olamıyorsun?”</p>

  <p class="block_5">“Normal babalar çocuklarının okulu asmasını umursamıyor mu?”</p>

  <p class="block_5">Ailen başını çevirdi. “Öyle demiyorum, biliyorsun.”</p>

  <p class="block_5">“Köprünün orada bir adam öldürüldü. Bundan haberin&nbsp;var. Senin daha önce olduğun yerde öldürüldü.”</p>

  <p class="block_5">“Ben oradan ayrıldıktan saatler sonra.”</p>

  <p class="block_5">“Ya sana bir şey olsaydı? Başına kötü bir şey gelirse annene ne diyeceğim?”</p>

  <p class="block_5">“Bir şey olmadı, o yüzden yırttın.”</p>

  <p class="block_5">“Oradayken Johnny Merrimon’u gördün, değil mi? Jack Cross’u da.”</p>

  <p class="block_5">“Biliyorsun ki soruyorsun. Polisler böyle yapar nasılsa değil mi? Şüphelileri böyle sorguya çekerler.”</p>

  <p class="block_5">“Okul dışında Johnny Merrimon ile görüşüyor musun?”</p>

  <p class="block_5">“O daha ortaokulda, ben lisedeyim.”</p>

  <p class="block_5">“Biliyorum,” dedi Hunt. “Ama hiç karşılaşıyor musun? Konuşuyor musunuz?”</p>

  <p class="block_5">“Onunla kimse konuşmaz. Delinin teki o.”</p>

  <p class="block_5">Hunt yerinde doğruldu, kulaklarında öfke alevleri harlanıyordu. “Ne demek deli?”</p>

  <p class="block_5">“Hiç konuşmaz ve gözlerinde hep ölü bir ifade vardır.” Ailen omuz silkti. “Bitik durumda. İkiziymiş sonuçta düşünsene, insan böyle bir şeyden sonra nasıl toparlanabilir ki?”</p>

  <p class="block_5">“Peki ya Tiffany Shore?” diye sordu Hunt. “Onu tanıyor&nbsp;musun?”</p>

  <p class="block_5">Çocuk kızgınlıkla başını salladı, gözlerinde acımasız bir ifade vardı. “Yetmiyor, değil mi?”</p>

  <p class="block_5">“Ne?”</p>

  <p class="block_5">“O Tanrı’nın cezası işin.” Sesi tizleşmişti. “O boktan işin!”</p>

  <p class="block_5">“Oğlum-”</p>

  <p class="block_5">“Alyssa ve Johnny’i dinlemekten, başlarına ne kadar kötü bir şey gelmiş diye anlatmandan bıktım artık. Her&nbsp;gece o dosyayı tekrar tekrar inceleyip o kızın fotoğrafına&nbsp;bakmandan bıktım.” Hunt’ın çalışma masasını işaret etti.&nbsp;Çekmecesinde dava dosyasının bir kopyası duruyordu.&nbsp;”Gözlerinde o ifadesiz bakışları görmekten ve söylediklerimi dinlememenden. Sabahın üçünde evin içinde dolanıp&nbsp;kendi kendine mırıldanmanı duymaktan bıktım. Kendini&nbsp;suçlu hissetmenden de, dışarıdan yemek sipariş etmekten de, kendi çamaşırımı kendim yıkamaktan da bıktım. Annem de bizi sırf senin bu takıntın yüzünden terk etti.”</p>

  <p class="block_5">“Orada bir dur bakalım.”</p>

  <p class="block_5">“Doğru söyleyince durayım öyle mi?”</p>

  <p class="block_5">“Annen işimin gereklerini biliyor ve beni anlıyordu.”</p>

  <p class="block_5">“Ben işinden bahsetmiyorum. Ben her gece yanında eve&nbsp;getirdiğin şeyden bahsediyorum. Johnny’nin annesiyle ilgili takıntından bahsediyorum.”</p>

  <p class="block_5">Hunt kalp atışlarının hızlandığını hissetti.</p>

  <p class="block_5">“Bu yüzden bizi terk etti.”</p>

  <p class="block_5">“Yanlış düşünüyorsun,” dedi Hunt.</p>

  <p class="block_5">“O çocuğun annesine takıntılısın diye gitti!”</p>

  <p class="block_5">Hunt öne doğru bir adım attı ve sağ elini yumruk yaptığını fark etti. Bunu gören oğlu da ellerini kaldırdı. Omuzlarıyla gardını aldı ve Hunt oğlanın onu yere serebileceğini fark etti.</p>

  <p class="block_5">“Bana vuracak mısın?” dedi Ailen. Yumruğunun tersiyle ağzının köşesine dokundu. “Haydi, gel vur. Gel.”</p>

  <p class="block_5">Hunt geri adım atıp yumruğunu açtı. “Kimsenin kimseye vurduğu yok.”</p>

  <p class="block_5">“Tek umurunda olan o aile; Alyssa, Johnny ve o kadın. Şimdi de Tiffany Shore var ve her şey baştan başlıyor.”</p>

  <p class="block_5">“Bu çocuklar-”</p>

  <p class="block_5">“O çocuklar neymiş biliyorum! Tek duyduğum bu zaten! Ve bitmek bilmiyor.”</p>

  <p class="block_5">“Bu benim işim,” dedi Hunt.</p>

  <p class="block_5">“Ve ben de alt tarafı senin oğlunum.”</p>

  <p class="block_5">Sesi yenik düşmüş ama patlamaya hazır bir tondaydı. Baba oğul gözlerini birbirine dikti ve tam o sırada Hunt’ın telefonu çaldı. Arayan Yoakum’du. Hunt parmağını kaldırdı, “Bunu açmam lazım.” Telefonu açtı. “İyi bir şey söyle.” Yoakum kısa ve öz konuşuyordu. “David Wilson’ın gözkapağındaki parmak izinin sonucu geldi.”</p>

  <p class="block_5">“Eşleşme var mı?”</p>

  <p class="block_5">“Evet ve daha da iyisi var.”</p>

  <p class="block_5">“Ne kadar daha iyisi?”</p>

  <p class="block_5">“İnanamayacağın kadar iyi.”</p>

  <p class="block_5">Hunt önce saatine sonra dönüp oğluna baktı. Gözlerinde durumdan nefret eden bir ifade vardı. “On dakikaya ordayım.” Telefonu kapatıp elini oğluna uzattı. “Ailen-”</p>

  <p class="block_5">Ama oğlu çoktan arkasını dönmüştü. Merdivenlerden hızla çıkıp odasının kapısını çarparak kapattı. Hunt gözlerini tavana bakıp sövdü ve evden çıkarken oğlu yine o korkunç şarkıyı son ses dinliyordu.</p>

  <p class="block_">&nbsp;</p>

  <h1 class="block_4" id="toc_id_17"><br class="calibre1" id="calibre_pb_16" /></h1>
</body>
</html>
