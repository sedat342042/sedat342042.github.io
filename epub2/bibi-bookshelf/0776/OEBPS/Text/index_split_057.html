<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_57">ELLİ ALTINCI BÖLÜM</h1>

  <p class="block_5">Hunt şüphe içindeydi fakat Jack kararlıydı. “Freemantle’ın söylediği son şey bu.”</p>

  <p class="block_5">“Tekrar anlat.” Hunt kollarını kovuşturdu. Hâlâ arka bahçede, ormanın yakınında gözlerden uzaktaydılar. Katilerine şok içinde, Johnny ise kilitlenmiş kasları ve kıpkırmızı&nbsp;yüzüyle öylece oturuyorlardı.</p>

  <p class="block_5">“Ambarın içinde uyuyordu. Uyanıp da dışarı yürüdüğünde onu takip ettim.” Jack Johnny’e bakıp hızla gözünü kaçırdı. “Takip ettim.”</p>

  <p class="block_5">“Ama eve kadar etmedin,” dedi Hunt.</p>

  <p class="block_5">“Korkmuştum.” Jack kuşlar hakkında konuşmadı. Ambarın çatısını nasıl kapladıklarından, hareket etmeden öylece durup nasıl baktıklarından bahsetmedi. Kargalardan öyle çok korkuyordu ki, mesele artık şahsileşmişti.</p>

  <p class="block_5">Hunt başını iki yana salladı. “Herhangi bir şey hakkında konuşuyor olabilir.”</p>

  <p class="block_5">Katherine oğluna iyice sarılınca Johnny omzunu silkip kurtuldu. “Onu bulduğumuzda kardeşimin isim etiketi üzerindeydi. Kaybolduğu zaman giydiği gömlekten koparılmıştı. İsmi de üzerinde yazıyordu.”</p>

  <p class="block_5">“Sen hikayeni bana anlattın,” dedi Hunt. “Şu anda Jack ile konuşuyorum.” Çocuğa işaret etti. “Alyssa’dan ismen bahsetti mi?”</p>

  <p class="block_5">“Hayır.”</p>

  <p class="block_5">“Bana tam olarak ne dediğini söyle.”</p>

  <p class="block_5">Jack Hunt’dan gözlerini ayırıp Johnny’e baktı, sonra geri Hunt’a döndü. “North Crozet Maden Kuyusu. Bunu söyledi.”</p>

  <p class="block_5">“Kelimesi kelimesine ne dediğini duymak istiyorum.”&nbsp;Jack bir kere kekeleyerek, “O kız North Crozet Maden&nbsp;Kuyusu’nda,” diye tekrarladı.</p>

  <p class="block_5">“Sen de kesin olarak-”</p>

  <p class="block_5">“Alyssa hakkında konuşuyordu,” diye söze girdi Johnny. “Ona önceden sormuştuk. İşte bunu kastetti. Bunu kastetmiş olmalı.”</p>

  <p class="block_5">Hunt tek kaşını kaldırdı. “Önceden Tanrı’nın sesini duyduğunu da söylemiştin. Kafam neden karışık anlıyor musun?”</p>

  <p class="block_5">“Denemek zorundayız.”</p>

  <p class="block_5">Hunt North Crozet Maden Kuyusu’nu biliyordu. Raven Kasabası’nda çalışan en son ve en zengin altın madeniydi.&nbsp;1800’lerin başında Jean Crozet adında bir Fransız tarafından kazılmaya başlanmış olan bu maden kuyusu altın damarını takip edecek şekilde dallara ayrılmadan önce aşağıya doğru iki yüz on beş metre iniyordu. Kasabanın kuzey&nbsp;ucunda yer yer ağaç olan çorak topraklarda yer alıyordu.&nbsp;Hunt bir keresinde alanı turlamıştı ve uzun ağaçları, granit&nbsp;çıkıntıları, tepenin kenarlarına inşa edilmiş dinamit odalarını ve pek çok kuyu gördüğünü hatırlıyordu. Bütün kuyuların içinde - ki düzinelerce vardı - North Crozet en derin ve&nbsp;en çok kata sahip olan maden kuyusuydu. İki yıl boyunca&nbsp;işlediği süre zarfında dört kişiyi öldürmüş ve Kuzey Carolina topraklarından kazılarak çıkartılan en büyük servete ev&nbsp;sahipliği yapmıştı. Jean Crozet yerel bir efsaneydi. Adını&nbsp;caddelere ve kütüphanenin bir kanadına vermişlerdi.</p>

  <p class="block_5">Burası tarihi gezi alanı olarak halka açıktı fakat üç yıl önce kuyular çökmeye başlayınca ve Chapel Hill’den gelen bir jeolog güvenli olmadığını ilan edince eyalet tarafından kapatılmıştı. North Crozet Maden Kuyusu, David Wilson’ın cesedinin bulunduğu yerden uzak değildi. Aşağı yukarı yirmi beş kilometre mesafedeydi. Hunt gökyüzüne baktı. Güneş&nbsp;saatler sonra batacaktı. “Geç oldu,” diye söze başladı.</p>

  <p class="block_5">Ama Katherine elini Hunt’ın koluna koydu. “Lütfen.” Hunt tereddüt etti.</p>

  <p class="block_5">“Lütfen.”</p>

  <p class="block_5">Hunt kadının gözlerindeki çaresizliği görmemek için uzağa baktı. Adli tıp uzmanının evden çıktığını gördü ve,&nbsp;”Burada bekleyin,” dedi. Trenton Moore’u evin köşesine&nbsp;çarpan güneş ışığının altında yakaladı. “David Wilson,”&nbsp;diye söze başladı. “Dağ tırmanıcısı olduğunu söylemiştin.”&nbsp;Moore gözlerini kısarak baktı. Bir davadan diğerine vites atıyordu. “Bütün bulgular bu duruma uygundu.”</p>

  <p class="block_5">“Peki aynı fiziksel özellikler mağaracılık yaparak da kazanılabilir mi? Parmak uçları? Kas yapısı?”</p>

  <p class="block_5">“Mağaraları keşfe çıkmak mı? Elbette. Pek çok dağcı mağaracılık da yapar. Farklı dünyalar, farklı meydan okumalar demek.” Omuz silkti. “Dağcılar yukarı gider, mağaracılar ise aşağı. Hepsi nihayetinde tırmanır.”</p>

  <p class="block_5">Hunt ağaçların yakınındaki ufak gergin gruba geri döndü. Önce gökyüzüne sonra da saatine baktı. Katherine’in yalvarmamak için kendini zor tuttuğunun farkındaydı.</p>

  <p class="block_5">Johnny ise hayır dediğinde ormana doğru koşacak gibi görünüyordu. “Çabucak bakıp çıkacağız,” dedi. “Ancak buna söz verebilirim.”</p>

  <p class="block_5">“Ben ne yapacağım?” diye sordu Jack.”</p>

  <p class="block_5">“Babam aradım. Şimdi yoldadır.”</p>

  <p class="block_5">“Babamı görmek istemiyorum.”</p>

  <p class="block_5">“Seni suçlayamam,” dedi Hunt. “Çok öfkeli. Annen çılgına dönmüş.”</p>

  <p class="block_5">“Anlamıyorsun,” dedi Jack.</p>

  <p class="block_5">“Mecbur kalırsam seni polis aracının tekine tıkarım. Bunu yapmalı mıyım dersin?”</p>

  <p class="block_5">Jack artık korkmuş gibi değil, küskün görünüyordu. “Hayır.”</p>

  <p class="block_5">“O zaman burada kal.”</p>

  <p class="block_5">Köpekle konuşuyormuş gibi söylemişti.</p>

  <p class="block_">&nbsp;</p>

  <p class="block_5">Jack gidişlerini izledi. Johnny bir kere arkasına bakıp elini kaldırmıştı. Jack de aynı şeyi yaptı. Sonra Hunt onları arabasının arkasına oturttu, öne eğilip bir şey söyledi. Jack,&nbsp;Johnny’nin ve annesinin aşağı doğru eğildiğini gördü. Bunu&nbsp;muhtemelen muhabirlerden kurtulmak için yapmışlardı.&nbsp;Araçlarının kuzeydeki barikatı aşıp gözden kaybolduğunu&nbsp;gördü. Güneydeyse ikinci bir barikat açıldı ve Jack’in babası aracıyla içeri girdi. Araba yavaşça hareket ediyor, güneş&nbsp;ise boyasından yansıyordu. Jack camın ardından babasını&nbsp;görür gibi oldu, sonra da ormana girip gözden kayboldu.</p>

  <p class="block_5">Kendisini neyin beklediğini biliyordu ve bununla başa çıkamayacaktı.</p>

  <p class="block_5">Şu anda yapamayacaktı.</p>

  <p class="block_5">Kendine hakim olamıyordu.</p>

  <p class="block_5">Johnny annesiyle aracın arkasında gidiyordu. Annesi sırtını dimdik tutuyordu. Ellerinde sanki kan kalmamıştı. Hunt kuzeye sürdü. Havalandırmadan soğuk hava geliyordu ve&nbsp;yapabildiğinde aynadan Katherine’i izliyordu. Gözlerinde&nbsp;umut vardı ama pek fazla sayılmazdı. Jack ya yanılıyordu&nbsp;ya da yanılmıyordu. Her iki şekilde de maden kuyusu iki&nbsp;yüz on beş metre boyunca doğrudan aşağıya iniyordu. Derin kısımları ise soğuk ve siyah suyla kaplıydı.</p>

  <p class="block_5">Bu hikayede mutlu son şansı pek fazla yoktu.</p>

  <p class="block_5">David Wilson’ın öldürüldüğü köprüyü geçerken yavaşladı. Johnny dışında aşağıya bakan olmadı. Nehir mavi gökyüzünü yansıtıyordu. Kıyıları ise çamurluydu ve gür&nbsp;bitki örtüsüyle kaplıydı. Bir buçuk kilometre sonra yol yükselmeye başladı. Nehirden uzağa kıvrılıp tarlaların ayrıldığı&nbsp;ve sık ağaçların geçilmez ormanlara dönüştüğü kısa tepelere doğru gitmeye başladı. Kasabanın bu tarafında çok fazla&nbsp;çam ağacı yoktu. Bu orman kayalık zeminde büyümüş kısa&nbsp;ve içi boş kütüklerden oluşuyordu. Sevimli olmasına sevimliydi fakat su katmanları granitin çok altında kalıyordu&nbsp;ve kuyu açmak da pahalıydı. Yine de az sayıda insan buralarda yaşıyordu. Birkaç evi ve bir iki römork karavanı geride bıraktılar fakat onlar da iyice seyrekleşmeye başlamıştı.</p>

  <p class="block_5">Hunt dar eyalet yoluna sapıp ufak bir derenin üzerinden geçen tek araçlık köprüden geçti. Ormanın derinliklerinde&nbsp;gökyüzü dar bir şeride dönüştü. Saat neredeyse beş olacaktı. Güneş ise saat sekizde batıyordu.</p>

  <p class="block_5">“Neredeyse vardık,” dedi.</p>

  <p class="block_5">Katherine oğluna sarıldı.</p>

  <p class="block_5">Harap olmuş bir tabelanın yanından geçtiler: RAVEN KASABASI MADENİ, TARİHÎ GEZİ ALANI, ÜÇ KİLOMETRE. Birisi sprey boyayla tabelaya boydan boya ‘Kapalı’ yazmıştı. Yüzey ise kurşun delikleriyle doluydu.</p>

  <p class="block_5">Bir köprüden daha geçip toprak yola girdiler. Sağ tarafta mahvolmuş bir römork karavan taşların üzerinde duruyordu.&nbsp;Önünde eski bir kamyonet duran tek katlı taşınabilir bir ev&nbsp;gibiydi. Römorkun önüne propan tüpü konulmuştu. Derenin&nbsp;yakınında düz sandalyeler vardı. Yirmilerinde, tıraş olmamış, vücudu güneş yanığı kaplı genç bir adam gördüler. Tek&nbsp;elinde bira kutusu tutuyordu ve karavanın altı boş kutularla&nbsp;dolmuştu. Geçerlerken Johnny elini kaldırınca genç adam da&nbsp;kaldırdı. Kısık gözlerle fakat dostane bir şekilde bakıyordu.&nbsp;Adamın arkasına kaba suratlı, şişman, genç bir kadın geldi.&nbsp;Johnny ona da el kaldırdı fakat bunu görmezden gelen kadın&nbsp;araçlarıyla virajı dönüp gözden kaybolana kadar onlara baktı.</p>

  <p class="block_5">“Bazıları yabancıları sevmez,” dedi Hunt. “Buraya çok az insan gelir. Kafaya takma.”</p>

  <p class="block_5">Bir buçuk kilometre sonra terk edilmiş park alanına geldiler. Çakıl taşları arasında otlar büyümüştü. Üstü kapalı bir alanda büyük bir harita vardı ve Johnny doğrudan ona doğru gitti. “Maden kuyusunun nerede olduğunu biliyorum,”&nbsp;dedi Hunt. “Ana patika doğrudan ona gidiyor.”</p>

  <p class="block_5">Yer önlerinde öylece aşağı doğru yarılmadan önce yavaşça yirmi dakika yürüyüp birçok uyarı levhasının önünden geçtiler. Maden kuyusu yirmi metre önlerindeydi. Terk edilmiş yol, ormanın içinde kayboluyordu. Raylar paslanmıştı, üzerleri otlarla kaplıydı ve hâlâ katran ruhu ve yağ&nbsp;kokan bağlantı tahtalarına bağlıydı.</p>

  <p class="block_5">Johnny kuyunun kenarına iyice yaklaştı. Çemberin etrafındaki toprak, yer yer çökmüştü. Zemin ise çakıl taşlıydı ve ayak altından kayıyordu.</p>

  <p class="block_5">“Yapma.”</p>

  <p class="block_5">Öne uzanan annesine baktı. Yüzüne vuran hava soğuk ve nemliydi. Kayaların karanlığa düştüğünü gördü. “Buraya okulla gelmiştik,” dedi. “Burada o zamanlar çocukları&nbsp;uzak tutmak için halatlar vardı.”</p>

  <p class="block_5">Kazıklar hâlâ buradaydı, betonun içinden çıkıyorlardı fakat halatlar ya çürümüştü ya da çalınmıştı. Johnny o günü&nbsp;hatırladı. Kasvetli, serin bir hava. Öğretmen el ele tutuşmalarını söylemişti fakat kızların hiçbiri Jack’in elini tutmak&nbsp;istememişti. Johnny bunu görebiliyordu. Çocuklar ipe doğru eğiliyor, öğretmenin arkasını dönmesini bekliyor sonra&nbsp;da deliğe taş atıyordu.</p>

  <p class="block_5">Jack işte şurada duruyordu.</p>

  <p class="block_5">“Johnny.” Katherine’in sesi endişeli çıkmıştı.</p>

  <p class="block_5">Johnny geriye adım atıp Jack’in eskiden durup reddedildiği yere baktı. Neredeyse ormanın sınırındaydı ve diğer çocuklardan da uzaktı. Sırtını sınıfa vermişti ve kaya dilimine perçinlenen paslı kare metal plakaya bakıyordu. Jack&nbsp;tabelaya bakıyor, ağlamıyormuş gibi yapıyordu.</p>

  <p class="block_5">Hunt köşeye daha da yaklaştı, Johnny ise tabelaya doğru gitti. Orijinal bir tabelaydı ve madenin işlediği tarihlere kadar dayanıyordu. Metale harfler dövülmüştü. Jack bunları&nbsp;ufak parmaklarının tekiyle takip ediyordu. Johnny arkadaşı&nbsp;elini çektiğinde parmak uçlarının pastan kıpkırmızı olduğunu hatırlıyordu.</p>

  <p class="block_5">“Dağcılıkta kullanılan metal mıhları görebiliyorum.”</p>

  <p class="block_5">Hunt öne eğilince Johnny de bunları gördüğünü hatırladı. On metre aşağıda, çekiç darbeleri sebebiyle metal hâlâ parlaktı. Ama bu bilgi de Hunt’ın sesi gibi uzaktan geliyordu.</p>

  <p class="block_5">Johnny işaret levhasına baktı. Harflerin metale kazındığını, pası, Jack’in şekilsiz parmağını ve ucunun nasıl boyandığını... Sırtında rüzgarı hissetti. Hunt telefonda konuşuyordu.</p>

  <p class="block_5">“İşte bu,” dedi Johnny ama kimse onu duymadı.</p>

  <p class="block_5">Tabelaya baktı ve kendi parmaklarıyla dokundu. Harfler tabelayı, tabela ise maden kuyusunu işaretlemişti.</p>

  <p class="block_5">“Alyssa burada.”</p>

  <p class="block_5">Maden kuyusunun adı kısaltılarak yazılıydı ve Johnny harfleri tek tek takip etti.</p>

  <p class="block_5">No. Croz.</p>

  <p class="block_5">Parmağı kırmızıya boyandı.</p>

  <p class="block_5">No Crows<a class="text_3" href="../Text/index_split_058.html#id_1">1</a></p>

  <p class="block_">&nbsp;</p>

  <h1 class="block_4" id="toc_id_58"><br class="calibre1" id="calibre_pb_57" /></h1>
</body>
</html>
