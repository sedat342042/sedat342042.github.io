<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_55">ELLİ DÖRDÜNCÜ BÖLÜM</h1>

  <p class="block_5">Hunt frene bastı, direksiyonu sağa kırdı. Aracının kıç attığını hissetti. Ağır olan arabası tekerlekleri kilitlendiği halde hâlâ hızlı ilerliyordu. Çakıl taşları üzerinde kaydı, bahçenin&nbsp;toprağına gelince aniden durdu. Escalade’in hasarlı olduğunu, evin ön kapısının ise ardına kadar açık olduğunu gördü.&nbsp;Kapının ardında sadece karanlık vardı. Aracı stop ettirdi,&nbsp;bahçeyi koşarak aştı. Silahı elindeydi ve ateş etmeye de hazırdı. Kapıya üç metre kala yüzünü sıcak bir rüzgar yaladı.&nbsp;Zemin üzerinde gölgeler oynaşıyordu.</p>

  <p class="block_5">Hunt yatık duran kapıyı kırdığı anda yerde bağlı duran Katherine’i gördü. Ağzı gümüş renkte bantla kaplıydı ve burnundan zar zor nefes alabiliyordu. Yerde yatan Johnny ise&nbsp;kirliydi, ancak teni bembeyazdı. O da, yara bere içindeydi&nbsp;ve gözlerinde saf dehşet vardı. Holloway ise hemen yanında&nbsp;kemik yığını halinde yatmaktaydı. Ya ölmüştü ya da ölmek&nbsp;üzereydi. Freemantle onların tepesinde duruyordu ve elinde&nbsp;yarım metrelik metal bir boru vardı. Yaralı, kanlı ve öfkeliydi. Çaresizce duruyordu. Aynı zamanda bir katil gibi görünüyordu. Hunt için hesaplaması kolay bir durumdu.</p>

  <p class="block_5">Kurşun boru. Kerpiç.</p>

  <p class="block_5">Bunlar aynı şeydi.</p>

  <p class="block_5">Silah sağ tarafa doğru döndü.</p>

  <p class="block_5">“Yapma,” dedi Johnny.</p>

  <p class="block_5">Fakat Hunt ateş etti. Yukarıya ve sağ tarafa isabet eden bir atış yaptı. Öldürmek için vurmamıştı. Hunt adamın aşağı inmesini fakat canlı kalmasını istiyordu.</p>

  <p class="block_5">Atış Freemantle’ı sarstı. Geriye sendelediyse de düşmedi. Hunt daha da yaklaştı, silahını hazırda bekletti fakat adam agresif bir harekette bulunmadı. Freemantle’ın yüzünden garip bir duygu peyda oldu. Şaşkınlık, sonra da&nbsp;neşe - ya da, böyle bir şey mümkünse gün ışığı - gibi bir&nbsp;şey geçti. Elini kaldırdı, parmaklarını ayırdı. Hunt’ın arkasındaki berrak gökyüzüne ve sarı güneşe bakıyordu. Tek bir&nbsp;kelime söyleyecek kadar ayakta kaldı.</p>

  <p class="block_5">“Sofie.”</p>

  <p class="block_5">Sonra dizleri üzerine düştü. Yere çarpmadan çoktan ölmüştü.</p>

  <p class="block_">&nbsp;</p>

  <h1 class="block_4" id="toc_id_56"><br class="calibre1" id="calibre_pb_55" /></h1>
</body>
</html>
