<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_48">KIRK YEDİNCİ BÖLÜM</h1>

  <p class="block_5">Hunt, Yoakum’un mahallesinden iki kere geçti. Her seferinde ESB’nin aracını görünce de denemekten vazgeçti. Jarvis’in yerinde neler olup bittiğini kontrol etmek için&nbsp;Cross’u aradı. Dört kere çaldıktan sonra telefon açıldı.&nbsp;”Evet. Adli tıp burada. İlk ceset bir saat içinde çıkartılmış&nbsp;olur. Bugün hepsini çıkartacağımızı düşünüyor. Belki öğleden sonra biter ama akşama iş kesin halledilmiş olur.”</p>

  <p class="block_5">“Medyadan ne haber?”</p>

  <p class="block_5">“Olmasını umduğun gibi işte. Geliyor musun?”</p>

  <p class="block_5">“Görülecek bir şey var mı?”</p>

  <p class="block_5">Cross duraksadı. Arka planda sesler duyuluyordu. “Henüz yok.”</p>

  <p class="block_5">“Olursa beni ara.”</p>

  <p class="block_5">Hunt telefonu kapattı. Kasabanın en fakir mahallesindeki bir dört yol ağzındaydı. Evler eskiydi ve duvarlarında çatlaklar vardı. Çamaşır iplerine gri atletler asılmıştı. Paslı. yağ tankerleri ve toprağın içinden çıkan granit blok&nbsp;temelleri gördü. En yakın evin altı, yıllardır dolan toprakla kapanmıştı. Hunt burada köpeklerin girip çıktığı ufak&nbsp;bir delik gördü. Yüz yıldır kasabanın bu tarafında kirasını&nbsp;mahsulleriyle ödeyen başarısız çiftçiler oturuyordu ve bu&nbsp;durum görünüşe de yansımıştı. Hunt geçmişte ortalıkta dolaşan adaletsizliğin gölgesi olan, fakirlik ve umutsuzlukla&nbsp;çevrelenen özgürlüğüne kavuşan kölelerin mezarlığından&nbsp;bir buçuk kilometre uzaktaydı.</p>

  <p class="block_5">Işık yeşile döndü.</p>

  <p class="block_5">Hunt hareket etmedi.</p>

  <p class="block_5">Zihninin gerisinde bir şeyler harekete geçmişti. Arkasındaki araba komaya basınca karşıya geçip hemen kaldırımın oraya park etti. Arkasındaki aracın sürücüsü gaza basıp motorunu patlatarak geçip gitti. Hunt aracın altında&nbsp;neon ışıklar, tekerleklerde dönen jantlar gördü. Arka cam&nbsp;ise çete renkleriyle süslenmişti. Kendini koruyan bir yüzde&nbsp;güven taşımayan bakışlar gördü. Hoparlörlerden bas ağırlıklı müzik yükseliyordu. Tüm bunlara rağmen Hunt görüntüyü zihninin derinliklerinden geri getirmeye çalıştı. Aklı&nbsp;geçmişe gitmişti.</p>

  <p class="block_5">Toprak kirasını hasatla ödeyen çiftçiler. Islak kıyafetler.</p>

  <p class="block_5">Gölgelikteki melesin pembe dili...</p>

  <p class="block_5">Aklından geçenleri iyice tarttı.</p>

  <p class="block_5">En sonunda da aradığını buldu.</p>

  <p class="block_5">Yoakum’u aramak için elini telefona uzattı fakat ortağının eyalet aracının arka koltuğunda Raleigh yolunu yarıladığını hatırladı. Onun yerine Katherine Merrimon’u aradı. Kadın telefona cevap verdi. Sesi umut dolu ama bitkin geliyordu. “Evdeysen seni görmem gerekiyor,” dedi Hunt.</p>

  <p class="block_5">Katherine’in sesine aniden canlılık geldi. “Johnny?”</p>

  <p class="block_5">“Henüz değil. Yanma geliyorum.”</p>

  <p class="block_5">Varması trafik yüzünden yirmi üç dakika sürmüştü. Katherine kısa kesilmiş, soluk bir kot, omuzlarından düşen kırışık bir gömlek ve sandalet giyiyordu. “Yorgun görünüyorsun dedi,” dedi Hunt. Öyle de görünüyordu. Gözleri iyice içeri çökmüştü. Cildi normalden daha açıktı.</p>

  <p class="block_5">“Ken sabahın üçünde geliverdi. Sonra da uyuyamadım.”</p>

  <p class="block_5">“Buraya mı geldi?”</p>

  <p class="block_5">“İçeri falan almadım. Kapıya vurup birkaç çirkin söz söyledi. Sarhoştu. Havlamaya ihtiyacı vardı.”</p>

  <p class="block_5">Hunt’ın gözlerinin arkasına öfkeli bir dinginlik çöktü. Taciz edilen kadınların yalan söylerken nasıl göründüklerini bilirdi. “Onun için bahane üreteyim deme sakın.”</p>

  <p class="block_5">“Ken’le başa çıkabilirim.”</p>

  <p class="block_5">Hunt sakinleşmeye çalıştı. Kadın savunmacı davranıyordu ve bununla baş etmenin daha iyi yolları vardı. “Johnny’nin odasına girmem gerek.”</p>

  <p class="block_5">“Tamam.” Katherine odaya kadar eşlik etti. Hunt ışığı yakıp Johnny’nin yatağına baktı. Aradığı şeyi bulamayınca da raflara bakmaya başladı. Kitap sırtlarını inceliyordu.&nbsp;”Burada değil.”</p>

  <p class="block_5">“Burada olmayan ne?”</p>

  <p class="block_5">“Johnny’nin elinde Raven Kasabası tarihi hakkında bir kitap vardı.” Elleriyle kitabın büyüklüğünü gösterdi. “Birkaç gün önce yatağın üzerindeydi. Nerede olduğuna dair bir&nbsp;fikrin var mı?”</p>

  <p class="block_5">“Hayır, yok. Önemli miydi?”</p>

  <p class="block_5">“Bilmiyorum. Belki.” Yürümeye başladı.</p>

  <p class="block_5">“Gidiyor musun?”</p>

  <p class="block_5">“Haberleşiriz.”</p>

  <p class="block_5">Kapıya vardıklarında Katherine adamın omzuna elini koydu. “Dinle. Ken hakkında söyleyeceklerim var... Korumacı olmanı takdir ediyorum. Eğer agresif olursa ya da tehdit etmeye kalkışırsa seni ararım. Tamam mı?” Omzunu&nbsp;hafifçe sıktı. “Ararım.”</p>

  <p class="block_5">“Öyle de yap,” dedi Hunt fakat zihninin içinde çarklar dönmeye başlamıştı bile. Katherine kapıda bekledi ve Hunt’ın arabası yola çıkana kadar da içeri girmedi. Hunt Polis Memuru Tyler’ı telefonla aradığında dikiz aynasından evi hâlâ görebiliyordu. “Katherine Merrimon’un evindeyim,” dedi.</p>

  <p class="block_5">“Neden şaşırmadım acaba?”</p>

  <p class="block_5">“Bir iyilik isteyeceğim.”</p>

  <p class="block_5">“Hakların tükeniyor ama.”</p>

  <p class="block_5">“Sorun Ken Holloway. Ofisini ve evini kontrol et. Onu bulup tutuklamanı istiyorum.”</p>

  <p class="block_5">Sessizlik oldu. Hunt kadının söylenenleri zihniyle tekrarladığını, olası dava hakkında düşündüğünü, bunun sonucunda muhasebe odasında doldurulacak evrakların içinde isminin nasıl geçmeyebileceğim düşündüğünü biliyordu.&nbsp;”Sebebi var mı peki?”</p>

  <p class="block_5">“Adalete engel olmak. Meechum’a sorgulamak için geldiğimizi haber verdi. Gerekli evrakları öğleden sonra dolduracağım ama onun hemen şimdi kodese tıkılmasını istiyorum. Sorun olursa üstlenmeye hazırım. Önemli olan o piçin içeri tıkılması.”</p>

  <p class="block_5">“Tutuklama kanunlara uygun mu?”</p>

  <p class="block_5">“Bir hafta önce böyle bir soruyu asla sormazdın.”</p>

  <p class="block_5">“Bir hafta önce bu soruyu sormam için hiçbir neden yoktu. “Yap işte.”</p>

  <p class="block_5">Hunt telefonu kapatıp merkezi aradı ve Raven Kasabası Halk Kütüphanesi’nin telefonunu aldı. Operatör numarayı söyledikten sonra bağladı. “Raven Kütüphanesi.” Ses bir adama aitti. Hunt ne istediğini söyledi ve telefonun&nbsp;diğer ucundan klavye sesleri geldi. “O kitap birine ödünç&nbsp;verilmiş.”</p>

  <p class="block_5">“Onu biliyorum. Elinizde başka kopya var mı?”</p>

  <p class="block_5">“Kontrol ediyorum. Evet bir kopya daha var.”</p>

  <p class="block_5">“Benim için ayırın,” dedi Hunt. “Adınız neydi?”</p>

  <p class="block_5">Hunt telefonu kapatıp kütüphaneye doğru yola koyuldu. Yoakum yakınlarında değildi. Jarvis’in yeri ise kontrol altındaydı. Geriye sadece Johnny kalıyordu. Çalıntı silahla&nbsp;evden kaçan darmadağın bir çocuk...</p>

  <p class="block_5">Özgürleştirilen köleler.</p>

  <p class="block_5">Freemantle.</p>

  <p class="block_5">Hunt bu ismi biliyordu çünkü Johnny’nin kitabında görmüştü. Sadece bir anlığına görmüştü ama şimdi mantığını anlıyordu: “John Pendleton Merrimon, Askeri Doktor ve&nbsp;Köle Karşıtı.” Yan sayfada başka bir paragraf vardı. Daha&nbsp;önce hatırlamıyordu ama şimdi aklına gelmişti.</p>

  <p class="block_5">Isaac Freemantle.</p>

  <p class="block_5">Ve bir de harita vardı.</p>

  <p class="block_5">Hunt gaza bastı. Sırtı sıcak deri koltuğa iyice yapıştı. Johnny Freemantle’ı nerede bulacağını biliyordu ve Freemantle kaçak bir suçlu, bir katildi.</p>

  <p class="block_5">Hunt sirenleri çalıştırdı ve ana caddeden yüz yirmi kilometre hızla gitmeye başladı. Kütüphanenin park yerine girince durdu, motorları kapatmadan dışarı fırladı. İki dakika sonra kitapla birlikte geri geldi. Başparmağıyla sayfaları tarayınca aradığı sayfayı buldu. John Pendleton Merrimon’un&nbsp;fotoğrafını inceledi: Geniş alın, ağır ve kaslı bir vücut. Ağır&nbsp;siyah bir takım giyiyordu ve siyah gözleri dışında Johnny’e&nbsp;benziyordu.</p>

  <p class="block_5">Özgürlüğü temsil etmesi için Freemantle soyadını alan Isaac hakkında yazılanları okudu. Onun da bir resmi vardı.&nbsp;Kaba elbiseler içinde, kovboy şapkası takan iri yarı bir adam.&nbsp;Devasa elleri ve yer yer ak düşmüş seyrek sakalları vardı.&nbsp;Johnny Hunt’a Freemantle’ın yerli soyadı olduğunu söylemişti. Şimdi fotoğrafa bakınca Flunt Isaac Freemantle’da&nbsp;çok az da olsa yerli izleri görebiliyordu. Muhtemelen gözlerle ilgili bir şeydi. Ya da yanaklarındaki çıkıntı...</p>

  <p class="block_5">Yan sayfanın tamamına harita çizilmişti. Nehir, bataklık ve üç tarafı su olan bir kara girintisi vardı.</p>

  <p class="block_5">Gizli Gölgelik.</p>

  <p class="block_5">Hunt haritayı torpido gözündeki haritayla karşılaştırdı. Gizli Gölgelik, her neyse artık, kasabanın en ücra köşesindeydi. Orada orman, bataklık ve nehirden başka bir şey&nbsp;yoktu. Freemantle’ın telefon, elektrik ya da su kaydı olmadığı için bu bilgi anlamsız olabilirdi. Ne de olsa bir buçuk&nbsp;yüz yıl öncesine dayanıyordu. Fakat Hunt’ın çocuğa ihtiyacı vardı.</p>

  <p class="block_5">Hunt aracı vitese taktı.</p>

  <p class="block_5">Gizli Gölgelik için önce kuzeye gidip sonra da batıya dönecekti.</p>

  <p class="block_">&nbsp;</p>

  <h1 class="block_7" id="toc_id_49"><span class="text_"><br class="calibre1" id="calibre_pb_48" /></span></h1>
</body>
</html>
