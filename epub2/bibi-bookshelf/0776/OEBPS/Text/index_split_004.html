<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tanrı Küçük Günahları Affeder</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4" id="toc_id_4">ÜÇÜNCÜ BÖLÜM</h1>

  <p class="block_5">Dedektif Hunt ufak ofisindeki masada oturuyordu. Dolap tepeleri ve kullanılmayan sandalyeler dosyalarla doluydu.&nbsp;Etrafta kirli kahve kupaları ve asla okumadığı hatırlatma notları vardı. Saat sabah dokuz kırk beşi gösteriyordu. Etraf aşırı&nbsp;derecede dağınıktı ama bununla ilgilenecek enerjisi yoktu.&nbsp;Ellerini yüzüne koydu, beyaz leke ve parıltılar görene kadar&nbsp;gözlerine bastırdı. Tıraş olmamış yüzünün kaba göründüğünü hissediyor, kırk bir yılın her bir dakikasını dışarı yansıttığını düşünüyordu. O kadar kilo kaybetmişti ki takım elbiseleri artık bol geliyordu. Altı aydır spor salonuna ya da atış&nbsp;poligonuna gitmiyordu. Gün içinde doğru dürüst bir öğün&nbsp;bile yemiyordu ama bunların hiçbiri önemli değil gibiydi.</p>

  <p class="block_5">Önünde, Alyssa Merrimon dosyasının ofis kopyası vardı. Bu dosyanın tam kopyası bir de evindeki masanın kilitli çekmecesinde duruyordu. Belli bir düzene sadık kalarak sayfaları açar, her bir kelimeyi okurdu. Raporlar, görüşmeler, özetler... Alyssa ona okul fotoğrafının büyütülmüş versiyonundan bakıp duruyordu. Kardeşi gibi siyah saçlıydı.&nbsp;Aynı kemik yapısı ve aynı kara gözler. Gizli bir tür gülümseme. Annelerinde de olan, Hunt’ın deneyip de anlayamadığı ruhani bir hafiflik... Gözlerini çeviriş şekli mi? Masumiyet mi? Bu sonuncusu, Hunt’ın en çok üzerinde durduğu olasılıktı. Çocuk zihninden saf olmayan hiçbir düşünce&nbsp;geçmemiş, hayatı boyunca kötü niyetle bir şey yapmamış&nbsp;gibiydi.</p>

  <p class="block_5">Annesinde ve ağabeyinde de aynı özellik az ya da çok vardı. Ama hiçbirininki bu kız kadar değildi.</p>

  <p class="block_5">Hunt yüzünü bir kez daha ovdu.</p>

  <p class="block_5">Olmaması gerektiği kadar yakın hissediyordu ama dava garip bir şekilde onu kendisine çekiyordu. Ofisine hızlı bir&nbsp;bakış, ne denli bir düşüş içinde olduğunu kanıtlar nitelikteydi. Burada üzerinde çalışılması gereken başka davalar da&nbsp;vardı. Diğer insanlar. Merrimon ailesi gibi acı çeken diğer insanlar. Ama o dosyalar renksiz geliyor ve Hunt bunun sebebini bilmiyordu. Kızı rüyalarında bile görüyordu. Üzerinde,&nbsp;kaybolduğu gün giydiği giysiler oluyordu. Düşlerinde rengi&nbsp;soluk oluyordu. Kısa saç. Otuz altı kilo. Sıcak bir ilkbahar&nbsp;günü. Rüyalarının nasıl başladığını bilmiyordu ama top atışı&nbsp;gibi bir anda etrafı renkler ve seslerle doluyordu. Bir şeyler&nbsp;kızı ağaçların altındaki karanlık bir yere, çürüyen yaprakların sıcaklığına doğru çekiyordu. Kız elini uzatıyordu, ağzı&nbsp;açıktı ve bembeyaz dişleri görünüyordu. Hunt eli yakalamak&nbsp;için ileriye atılıyor, fakat kaçırıyordu ve uzun parmaklar kızı&nbsp;karanlık ve meçhul yerlere çekerken Alyssa çığlık atıyordu.</p>

  <p class="block_5">Bu olduğunda kan ter içinde uyanıyordu ve ellerini de yaprakların arasını kazarmış gibi buluyordu. Bu rüyayı haftada bir ya da iki gün görüyor, her seferinde de aynı şey oluyordu. Bazen yataktan gece üç civarında fırlıyor, sarsılmış&nbsp;bir şekilde tamamen uyanmış oluyordu. Sonra, gün uzun parmaklarını Hunt’ın tenine koymaz, oğlu da uyanmazdan evvel kalan bütün vaktini aşağı katta dosyayı gözden geçirmek için harcıyordu.</p>

  <p class="block_5">Düşler onun kişisel cehennemi, dosya dini ve ayini olmuştu ve bu durum onu canlı canlı yiyordu.</p>

  <p class="block_5">“Günaydın.”</p>

  <p class="block_5">Hunt hafif sıçradı ve yukarı baktı. Kapıda dostu ve ortağı olan John Yoakum duruyordu. “Hey, John. Sana da günaydın.”</p>

  <p class="block_5">Yoakum altmış üç yaşındaydı. Açık kahverengi saçları, ak düşmüş keçi sakalı vardı. Zayıf ama fit, tehlikeli derecede zeki ve hata kabul etmez biriydi. Dört yıldır ortaklardı ve&nbsp;düzinelerce büyük davayla ilgilenmişlerdi. Hunt bu adamdan hoşlanıyordu. Çok bilmişin tekiydi ve özel biriydi. Ama&nbsp;daha azıyla yetinmeyen işlerde nadir görülen bir kavrayışı&nbsp;vardı. Çalışılması gerekince uzun saatler boyunca çalışıyor,&nbsp;ortağının arkasını kolluyordu. Mahremiyetine önem veriyorsa ve kimseyi özel hayatına katmıyorsa da Hunt bunu&nbsp;dert etmiyordu.</p>

  <p class="block_5">Yoakum başını iki yana salladı. “Bu şekilde görünmene sebep olan geceyi yaşamak isterdim.”</p>

  <p class="block_5">“Hayır, istemezdin.”</p>

  <p class="block_5">Yoakum’un gülümsemesi uçtu ve kelimeler ağzından daha canlı çıkmaya başladı. “Bunu biliyorum, Clyde. Seninle dalga geçiyorum, o kadar.” Omzunun üzerinden bir&nbsp;yeri gösterdi. “Bakmak isteyeceğin bir arama var.”</p>

  <p class="block_5">“Nedenmiş o?”</p>

  <p class="block_5">“Çünkü Johnny Merrimon hakkında.”</p>

  <p class="block_5">“Gerçekten mi?”</p>

  <p class="block_5">“Kadının teki bir polisle konuşmak istiyor. Ona bugün burada görevini yerine getiren tek gerçek polis olduğumu&nbsp;söyledim. Ona, duygusal anlamda hurda olanlardan bir tane&nbsp;olduğunu söyledim. Bir de polis gibi görünmek zorunda&nbsp;hisseden, obsesif kompülsif takıntısı olan biri var dedim.&nbsp;Kadın her ikisini de telefona alabileceğini söyledi.”</p>

  <p class="block_5">“Hangi hatta, seni çok bilmiş?”</p>

  <p class="block_5">Yoakum temiz, porselen dişlerini göstererek gülümsedi. “Üçüncü hatta,” dedi ve ofisten çıktı. Hunt telefonu kaldırıp&nbsp;üç numaralı hat için yanıp sönen tuşa bastı. “Dedektif Hunt&nbsp;konuşuyor.”</p>

  <p class="block_5">İlk baştaki sessizliği kadının sesi doldurdu. Sesi yaşlı geliyordu. “Dedektif mi? Bir dedektife ihtiyacım olduğunu&nbsp;bilmiyordum. Gerçekten de o kadar önemli değil. Sadece&nbsp;binlerinin bilmesi gerektiğini düşündüm.”</p>

  <p class="block_5">“Sorun değil, hanımefendi, isminizi öğrenebilir miyim, lütfen.”</p>

  <p class="block_5">“Louisa Sparrow.”</p>

  <p class="block_5">“Sorun neydi, Bayan Sparrow?”</p>

  <p class="block_5">“Şu zavallı çocuk. Biliyorsunuz ya hani, kız kardeşini kaybeden.”</p>

  <p class="block_5">“Johnny Merrimon.”</p>

  <p class="block_5">“işte o. Zavallı çocuk...” Bir an için konudan uzaklaştı, sonra sesi geri geldi. “Bir dakika önce benim evimdeydi.”</p>

  <p class="block_5">“Elinde kız kardeşinin resmi var mıydı?” diye sordu&nbsp;Hunt.</p>

  <p class="block_5">“Evet, neden sordunuz? Nasıl bildiniz ki?”</p>

  <p class="block_5">Hunt soruyu duymazdan geldi. “Adresinizi alabilir miyim, hanımefendi?”</p>

  <p class="block_5">“Başı dertte değildir umarım. Zaten yeterince şey yaşadı, biliyorum. Okul zamanı onun öyle hâlâ elinde kız kardeşinin fotoğrafıyla etrafta dolaştığını görmek çok üzücü. Sanki hiç yaşlanmamış gibi fotoğraftaki kıza öyle benziyor&nbsp;ki... Ve bir de sanki cevaplarını bilebilirmişim gibi sorduğu&nbsp;sorular var.”</p>

  <p class="block_5">Dedektif Hunt markette bulduğu ufak çocuğu düşündü. “Bayan Sparrow...”</p>

  <p class="block_5">“Efendim.”</p>

  <p class="block_5">“O adrese gerçekten ihtiyacım var.”</p>

  <p class="block_">&nbsp;</p>

  <p class="block_5">Hunt, Johnny Merrimon’u Louisa Sparrow’un evinden bir blok ötede buldu. Çocuk, kaldırımın kenarına çökmüştü. Kan&nbsp;ter içindeydi, saçları terden alnına yapışmıştı. Eski püskü bisikleti fırlattığı yerde öylece yatıyordu. Dizlerinin üzerine bir&nbsp;battaniye gibi serilmiş haritaya gömülmüştü, bir yandan da&nbsp;tükenmez kaleminin arkasını ısırıyordu. Tamamen konsantre&nbsp;olmuş bir durumdaydı. Ta ki Hunt, arabanın kapısını çarpıp&nbsp;ininceye kadar. O an çocuk sanki ürkmüş bir hayvan gibi gerildi, sonra sakinleşti. Çocuğun gözlerinde sırasıyla önce kimin geldiğini anlama, kararlılık ve daha derin ifadeler oluştu.</p>

  <p class="block_5">Durumu kabullenme.</p>

  <p class="block_5">Ve kurnazlık.</p>

  <p class="block_5">Bir an için uzaklara baktı. Bisikletine atlayıp kaçmayı düşünüyor gibiydi. Yakınlardaki ormanlık alana bir göz attı&nbsp;ama Hunt artık çok yaklaşmıştı ve çocuk yelkenleri suya&nbsp;indirmek zorunda kaldı. “Merhaba, dedektif.”</p>

  <p class="block_5">Hunt güneş gözlüğünü çıkardı. Gölgesi çocuğun ayaklarına düşüyordu. “Merhaba, Johnny.”</p>

  <p class="block_5">Johnny haritasını katlıyordu. “Ne diyeceğinizi biliyorum o yüzden hiç yorulmayın.”</p>

  <p class="block_5">Hunt elini uzattı. “Haritaya bakabilir miyim?” Johnny donakaldı ve gözlerine yine o ürkek hayvan ifadesi yerleşti.&nbsp;Önündeki uzun yola baktı, sonra da haritaya. Hunt sözlerine devam etti, “O haritadan haberim var. İlk söylediklerinde inanmamıştım.” Hunt, gözlerini çocuktan ayırmıyordu.&nbsp;”Bu kaçıncı, Johnny? Daha kaç kez sana söyleyeceğim? Bu&nbsp;dördüncü mü beşinci mi, kaçıncı?”</p>

  <p class="block_5">“Yedinci.” Çocuğun sesi kaldırım kenarında kaybolur gibiydi. Haritayı tutan elleri bembeyazdı.</p>

  <p class="block_5">“Geri vereceğim.”</p>

  <p class="block_5">Çocuk kafasını kaldırıp ona baktı. Gözleri simsiyahtı ve o an kurnazlıktan eser yoktu. Çocuktu işte, korkuyordu.&nbsp;”Söz mü?”</p>

  <p class="block_5">O kadar ufak tefekti ki... “Söz, Johnny.”</p>

  <p class="block_5">Johnny elini kaldırdı ve haritayı Hunt’a uzattı. Harita iyice yıpranmış, katlama yerleri pamuk gibi yumuşamıştı.&nbsp;Beyaz kağıda mor yazıları olan, üzerinde, yaşayanların adresleri ve isimlerinin olduğu, vergi memurlarının kullandığı&nbsp;türden büyük bir haritaydı. Kasabanın sadece bir kısmını,&nbsp;hemen hemen bin kadar haneyi kapsıyordu. Hanelerin yarısına yakını kırmızı tükenmez kalemle işaretlenmişti. “Bunu&nbsp;nereden buldun?” diye sordu Hunt.</p>

  <p class="block_5">“Vergi memurundan. Pahalı bir şey değil.”</p>

  <p class="block_5">“Hepsini gösteren de var mı peki? Tüm kasabayı kapsayanından?” Johnny evet anlamında başını salladı ve Hunt sordu, “Kırmızılar ne?”</p>

  <p class="block_5">“Gittiğim evler, konuştuğum kişiler.”</p>

  <p class="block_5">Hunt beyninden vurulmuşa döndü. Bunu yapmak için harcanan saatleri aklı almıyordu. Şu külüstür bisikletin üzerinde onca yol kat etmişti! “Peki ya, üzerine yıldız koydukların?”</p>

  <p class="block_5">“Yalnız yaşayan bekar erkekler. Beni asıl korkutan onlar.”&nbsp;Hunt haritayı katlayıp geri verdi. “Diğer haritalarda da&nbsp;işaretler var mı?”</p>

  <p class="block_5">“Bazılarında var.”</p>

  <p class="block_5">“Buna bir son vermelisin.”</p>

  <p class="block_5">“Ama-”</p>

  <p class="block_5">“Olmaz, Johnny. Buna bir son vereceksin. Bu insanları istediğin şekilde sorguya çekemezsin. Herkes şikayet ediyor.”</p>

  <p class="block_5">Johnny vazgeçmiyordu. “Kanunlara karşı geldiğim yok ki.”</p>

  <p class="block_5">“Şu anda kaçak durumdasın, evlat. Okulu kırıyorsun. Üstelik yaptığın şey tehlikeli. Bu evlerde kimler yaşıyor&nbsp;nereden bileceksin.” Parmağını haritanın üzerine bastırdı.&nbsp;Johnny haritayı hızla çekip kurtardı. “Bir çocuğun daha&nbsp;kaybolmasına göz yumamam.”</p>

  <p class="block_5">“Ben kendime dikkat ederim.”</p>

  <p class="block_5">“Evet, bu sabah da söyledin.”</p>

  <p class="block_5">Johnny kafasını diğer tarafa çevirdi. Hunt, dar çenesini ve sinirden gerilmiş kaslarını görebiliyordu. Boynunda ince bir ipe bağlı bir tüy asılıydı. Rengi atmış tişörtünün&nbsp;üzerinde beyaza çalan gri rengiyle parlıyordu. Hunt, konuyu değiştirmek istercesine kolyeyi işaret ederek sordu, “Bu&nbsp;nedir?”</p>

  <p class="block_5">Johnny elini boynuna götürdü. Tişörtün üzerine çıkan tüyü içine soktu. “Yeni yetme tüyü,” dedi.</p>

  <p class="block_5">“Yeni yetme tüyü mü?”</p>

  <p class="block_5">“Şans için.”</p>

  <p class="block_5">Çocuk yumruğunu öyle bir sıkıyordu ki yine beyazlamaya başlamıştı. Bisikletin üzerinde de bir tüy bağlıydı. Bu seferki daha büyükçe ve kahverengiydi. “Bu neyin tüyü?”&nbsp;diye sordu bisikleti işaret ederek. “Kartal mı? Baykuş mu?”</p>

  <p class="block_5">“Hayır.” Johnny duraksadı ve yine bakışlarını başka&nbsp;yöne çevirdi. “O başka.”</p>

  <p class="block_5">“Johnny-”</p>

  <p class="block_5">“Geçen hafta haberlerde gördün mü? Hani şu Colorado’da kaçırılan kızı bulmuşlar. Gördün mü?”</p>

  <p class="block_5">“Evet, haberim var.”</p>

  <p class="block_5">“Bir yıldır kayıpmış ve onu evinden sadece üç blok ötede bulmuşlar. Onca zaman sadece bir buçuk kilometre&nbsp;uzaktaymış. Ailesinden sadece bir buçuk kilometre uzakta&nbsp;bir bodrum katında pisliğin içine gömülü haldeymiş. Ufacık bir delikte, yanında bir kova ve yatakla.</p>

  <p class="block_5">“Johnny-”</p>

  <p class="block_5">“Haberlerde gösterdiler. Kova. Bir mum. Pis bir yatak. Tavan burnuna değecek kadar yüksek. Ama onu bulmuşlar.”</p>

  <p class="block_5">“Bu, onlarca vakadan sadece bir tanesi.”</p>

  <p class="block_5">“Hepsi aynı.” Johnny ona doğru döndü. Gözlerinde hâlâ o donuk ifade vardı. “Çocuğu tanıyan bir komşu ya da bir&nbsp;arkadaş, ya da çocuğun her gün önünden geçtiği bir ev. Ve&nbsp;onları bulduklarında hep aslında ne kadar da yakında olduklarını görüyorlar. Ölmüş olsalar bile çok yakındalar.”</p>

  <p class="block_5">“Bu her zaman geçerli denemez.”</p>

  <p class="block_5">“Ama bazen öyle.”</p>

  <p class="block_5">Şimdi Hunt da öylece uzaklara bakıyordu. “Bazen...”</p>

  <p class="block_5">“Sizin bu işten vazgeçmeniz benim de vazgeçmem gerektiği anlamına gelmiyor.”</p>

  <p class="block_5">Çocuğun bu çaresizliği karşısında Hunt içinin sızladığını hissetti. Kendi bölümündeki önemli davalara bakan başdedektifti ve bu yüzden Alyssa vakasıyla özel olarak ilgilenmişti. O çocuğu bulup evine getirmek için bütün polislerden&nbsp;çok çalışmıştı. Aylarca deliler gibi dikkatini bu meseleye&nbsp;yoğunlaştırmıştı. Hatta kendi ailesinden bile uzaklaşmıştı.&nbsp;En sonunda bir gün karısı hem kızgınlık hem de çaresizlik&nbsp;içinde onu terk edip gitmişti. Üstelik ne için? Alyssa hâlâ&nbsp;kayıptı işte. Eğer şanslılarsa ancak ondan geriye kalanları&nbsp;bulabilirlerdi belki. Colorado’da olanlar kimsenin umurunda değildi. Hunt’ın rakamlardan haberi vardı. Çoğu genellikle ilk günün sonunda ölmüş oluyordu. Bu da umurunda&nbsp;değildi. Ne olursa olsun o çocuğu bulup evine geri getirmek istiyordu. Öyle ya da böyle. “Dosya henüz kapanmadı,&nbsp;Johnny, kimse vazgeçmiş değil.”</p>

  <p class="block_5">Johnny bisikletini kaldırdı. Haritayı katlayıp arka cebine tıkıştırdı. “Gitmem gerek.”</p>

  <p class="block_5">Dedektif Hunt bisikleti direksiyonundan yakaladı. Metal barın üzerindeki pas ve sıcaklığı elinin altında hissediliyordu. “Şimdiye kadar seni birçok durumdan kurtardım ama&nbsp;daha fazlasını yapamam. Buna bir son vermelisin.”</p>

  <p class="block_5">Johnny pedalları çevirdi ama bisiklet hareket etmedi. Hunt onun daha önce hiç bu kadar bağırdığını duymamıştı.&nbsp;”Ben kendime dikkat ederim.”</p>

  <p class="block_5">“Ama sorun da bu, Johnny. Kendinle ilgilenmek senin işin değil. Bu annenin görevi ve üzgünüm ama o şu an bırak on üç yaşında bir çocuğa, kendine bile bakacak durumda değil.”</p>

  <p class="block_5">“Böyle düşünüyor olabilirsiniz ama aslında hiçbir şey bilmiyorsunuz.”</p>

  <p class="block_5">Dedektif uzunca bir süre çocuğun gözlerinin içine baktı. Kızgınlıktan korkuya doğru ifadesinin değiştiğini gördü ve&nbsp;çocuğun onun vereceği umuda ne kadar ihtiyacı olduğunu&nbsp;anladı. Ama dünya çocuklara pek de adil davranmıyordu.&nbsp;Hunt’ın Johnny’e karşı olan sabrı da tükenmek üzereydi.&nbsp;”Şu tişörtünü sıyırsam kim bilir kaç morluk görürüz dersin?”</p>

  <p class="block_5">“Ben kendime bakabilirim.”</p>

  <p class="block_5">Artık sözleri otomatiğe bağlamıştı, sayıklar gibiydi. Hunt sakinliğini korumaya çalıştı. “Eğer benimle konuşmazsan senin için hiçbir şey yapamam.”</p>

  <p class="block_5">Johnny bisikletinden atladı. “Yürürüm daha iyi,” dedi ve * arkasını döndü.</p>

  <p class="block_5">“Johnny.”</p>

  <p class="block_5">Çocuk yürümeye devam etti.</p>

  <p class="block_5">“Johnny!”</p>

  <p class="block_5">Durdu. Hunt bisikletini ona doğru iteledi. Tekerleklerden tangır tungur sesler geliyordu. Hunt, bisikleti ona uzatınca Johnny selesinden yakaladı. “Kartım sende duruyor mu?” Johnny evet anlamında başını salladı. Hunt derin bir&nbsp;iç geçirdi. Çocuğa karşı hissettiği sevgiyi ne kendine ne de&nbsp;ona açıklayabiliyordu. Sanki çocuğun içindeki acıyı olması&nbsp;gerektiğinden fazla hissediyordu. “Onu kaybetme, tamam&nbsp;mı? Ne zaman istersen ara.”</p>

  <p class="block_5">“Tamam.”</p>

  <p class="block_5">“Bir daha bunu yaptığını duymayacağım.”</p>

  <p class="block_5">Johnny cevap vermedi.</p>

  <p class="block_5">“Doğruca okula tamam mı?”</p>

  <p class="block_5">Yine sessizlik.</p>

  <p class="block_5">Hunt başını kaldırıp mavi gökyüzüne baktı, sonra da bakışlarını çocuğa çevirdi. Siyah saçları terden ıslak, çenesi gergindi. “Dikkatli ol, Johnny.”</p>

  <p class="block_">&nbsp;</p>

  <h1 class="block_4" id="toc_id_5"><br class="calibre1" id="calibre_pb_4" /></h1>
</body>
</html>
