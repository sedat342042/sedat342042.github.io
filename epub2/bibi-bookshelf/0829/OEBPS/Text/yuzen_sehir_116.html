<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>16</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block1"></p>

  <p class="block14">16</p>

  <p class="block1">Büyük salona dönerken, kapıya asılmış olan programı okudum:</p>

  <p class="block16">&nbsp;</p>

  <p class="block3">BU GECE</p>

  <p class="block16">&nbsp;</p>

  <p class="block3">İLK BÖLÜM</p>

  <p class="block5">Ocean Time<span class="calibre7">&nbsp;-</span> Bay Mac Alpine</p>

  <p class="block5">Şarkı: Beautiful Isle of the Sea<span class="calibre7">&nbsp;-</span> Bay Ewing</p>

  <p class="block5">Okuma<span class="calibre7">&nbsp;-</span> Bay Affleet</p>

  <p class="block5">Piyano solo: Chant du berger<span class="calibre7">&nbsp;-</span> Bayan Alloway</p>

  <p class="block5">İskoç şarkısı<span class="calibre7">&nbsp;-</span> Doktor T...</p>

  <p class="block18">&nbsp;</p>

  <p class="block19">On Dakika Ara</p>

  <p class="block18">&nbsp;</p>

  <p class="block3">İKİNCİ BÖLÜM</p>

  <p class="block5">Piyano solo<span class="calibre7">&nbsp;-</span> Bay Paul V...</p>

  <p class="block5">Bürlesk: Lady of Lyon<span class="calibre7">&nbsp;-</span> Doktor T...</p>

  <p class="block5">Gösteri<span class="calibre7">&nbsp;-</span> James Anderson</p>

  <p class="block5">Şarkı: Happy Moment<span class="calibre7">&nbsp;-</span> Bay Norville</p>

  <p class="block5">Şarkı: You Remember<span class="calibre7">&nbsp;-</span> Bay Ewing</p>

  <p class="block16">&nbsp;</p>

  <p class="block3">KAPANIŞ</p>

  <p class="block5">Tanrı Kraliçeyi Korusun</p>

  <p class="block16">&nbsp;</p>

  <p class="block1">Görüldüğü gibi, ilk bölümü, ikinci bölümü, arası ve kapanışıyla tam bir konserdi. Bununla birlikte, arkamdaki mırıldanmalara bakılırsa, programda bir şeyler eksik kalmıştı:</p>

  <p class="block1">“Al işte! Mendelssohn’a yer vermemişler!”</p>

  <p class="block1">Geriye döndüğümde, sıradan bir kamarotun en sevdiği müzisyenin unutulmasına bu şekilde sitem ettiğini gördüm.</p>

  <p class="block1">Yeniden güverteye çıkarak Mac Elwin’i aramaya koyuldum. Corsican’dan öğrendiğime göre kamarasından ayrılmıştı, onu rahatsız etmeden yalnızlığını paylaşmak istiyordum. Ona geminin ön güvertesinde rastladım. Bir süre sohbet ettiysek de geçmiş yaşamından hiç söz etmedi. Ara sıra düşüncelere dalarak suskunlaşıyor, söylediklerimi dinlemeden, içindeki ağrıyı dindirmek istercesine eliyle göğsüne bastırıyordu. Birlikte dolaşırken, birçok kez Harry Drake ile karşılaştık. Her zamanki gibi gürültücü olan bu adamın elleri kolları devamlı hareket ediyor, tıpkı bir dans salonuna yerleştirilmiş bir değirmenin pervaneleri gibi çevresini rahatsız ediyordu! Belki önyargılarımdan dolayı yanılmış olabilirim, ama Harry Drake, bana ısrarla Fabian’ı süzüyormuş gibi göründü. Fabian de durumu fark etmiş olmalı ki bana şöyle dedi:</p>

  <p class="block1">“Bu adam kim?”</p>

  <p class="block1">“Onu tanımıyorum,” diye yanıtladım.</p>

  <p class="block1">“Hiç hoşuma gitmedi!” diye ekledi Fabian.</p>

  <p class="block1">İki gemiyi rüzgârsız ve akıntısız bir denize bırakın, sonunda birbirleriyle karşılaşacaklardır. İki gezegeni uzaya fırlatın, birazdan üst üste geleceklerdir. İki düşmanı bir kalabalığın ortasına bırakın, bir süre sonra karşılaşacaklardır. Bu kaderdir. Yalnızca bir zaman meselesidir, hepsi bu.</p>

  <p class="block1">Akşam olduğunda konserin verileceği büyük salon ışıl ışıl aydınlanmış, izleyicilerle dolmuştu.</p>

  <p class="block1">Yarı açık ambar ağızlarından görünen tayfaların geniş, yağız suratları ve iri siyah elleri tavan süslerinin kıvrımlarına iliştirilmiş maskeleri andırıyordu. Kapı aralıklarında kamarotlar birikiyordu. Dinleyicilerin çoğu yandaki divanlara ve orta bölümdeki koltuklara, iskemlelere yerleşmişlerdi. Herkes kadınlar salonuna açılan iki kapının arasına sağlam bir şekilde cıvatalanmış olan piyanoyu rahatlıkla görebiliyordu. Zaman zaman ani bir sallantı topluluğu hareketlendiriyor, iskemlelerin gidip gelmesi sırasında, tüm kafalar aynı yöne doğru savrulurken insanlar sessizce ve işi şakaya vurmadan birbirlerinden destek almak zorunda kalıyorlardı. Ancak, kalabalık nedeniyle sıkış sıkış oturulmasından dolayı kimsenin yere yuvarlanmak gibi bir kaygısı yoktu.</p>

  <p class="block1">Program <i class="calibre1">Ocean Time</i> ile başladı. <i class="calibre1">Ocean Time</i>, gemide olan bitenleri yansıtmak amacıyla birkaç yolcu tarafından çıkarılan günlük, siyasi, ticari ve edebi bir gazeteydi. Yazılarını gün içinde yazıyorlardı. Amerikalılar ve İngilizler, bu tür vakit geçirici uğraşlara büyük önem veriyorlardı. Makale yazarları, yazılarında pek titiz davranmıyorlarsa da okurların da onlardan aşağı kalır yanı yoktu. Azla, hatta “yetersiz”le yetiniliyordu.</p>

  <p class="block1">1 Nisan tarihli bu ilk gazete, ağdalı siyaset yazılarını, bir Fransız’ın yüzünü güldüremeyecek çeşitli olayları, borsa rayiçlerini, oldukça naif telgrafları, çalakalem yazılmış birkaç değersiz haberi içeriyordu. Zaten bu şakalar yapanın dışında kimseyi pek eğlendirmiyordu. Tam bir Amerikalı olan saygıdeğer Mac Alpin’in pek nükteli olmayan bu zırvaları kendini kaptırarak okumasının ardından salonda büyük bir alkış koptu ve Mac Alpin sunumunu şu haberlerle tamamladı:</p>

  <p class="block1">“Başkan Johnson’ın General Grant lehine seçimlerden çekildiği bildiriliyor.”</p>

  <p class="block1">“Papa 9. Pie’ın halefi olarak İngiliz prensini belirleyeceğine kesin gözüyle bakılıyor.”</p>

  <p class="block1">“Fernand Cortez, Meksika’nın fethi konusunda III. Napolyon’a sahtecilik davası açtı.”</p>

  <p class="block1"><i class="calibre1">Ocean Time</i>’ın yeterli alkışı almasının ardından, çok yakışıklı bir tenor olan saygıdeğer Bay Ewing, İngiliz gırtlağının en sert tonuna kattığı içli bir havayla <i class="calibre1">Beautiful Isle of the Sea</i>’yi söyledi.</p>

  <p class="block1">Okuma bölümünün çekiciliği biraz tartışılır geldi bana. Değerli bir Teksaslının, alçak sesle başlayıp yüksek sesle tamamladığı iki üç sayfasından ibaretti bu bölüm.</p>

  <p class="block1">Theophile Gautier’in “en blond mineur” dediği türden çalan İngiliz Bayan Alloway ise <i class="calibre1">Çobanın Türküsü</i> adlı piyano solosunu çaldı ve Doktor T...’nin sunduğu bir İskoçya farsının ardından ilk bölüm sona erdi.</p>

  <p class="block1">Hiçbir izleyicinin yerini terk etmediği on dakikalık bir aradan sonra konserin ikinci bölümü başladı. Fransız Paul V...’nin çaldığı iki yepyeni muhteşem vals büyük alkış aldı. Oldukça kendini beğenmiş, kumral, genç bir adam olan gemi doktoru, İngiltere’de moda olan <i class="calibre1">Dame de Lyon</i> türünden bir parodiyi andıran bir bürlesk sahneledi.</p>

  <p class="block1">Bürlesk’i “gösteri” adlı bölüm izledi. Sör James Anderson bu adlandırmayla neyi kastediyordu? Bu bir konferans ya da bir vaaz mıydı? Ne o ne de ötekiydi. Her zaman gülümseyen yüzüyle ayağa kalkan Sör James Anderson, cebinden bir iskambil kâğıdı destesi çıkardı, beyaz kolluklarını sıvadıktan sonra saflığını perdeleyen sevimliliğiyle sürdürdüğü gösterisini hurralar ve alkış sesleri arasında tamamladı.</p>

  <p class="block1">Bay Norville’in <i class="calibre1">Happy Moment</i> ve Bay Ewing’in <i class="calibre1">You Remember</i> adlı parçalarının ardından programa göre sıra <i class="calibre1">Tanrı Kraliçe’yi Korusun</i>’daydı. Ancak, birkaç Amerikalı, Fransız olmasından dolayı Paul V...’den Fransız milli marşını çalmasını rica ettiler. Uysal yurttaşım hemen <i class="calibre1">Partant Pour la Syrie</i>’yi<sup class="calibre4" id="id_GeriDipnot8"></sup><a class="calibre5" href="../Text/yuzen_sehir_201.html#id_Dipnot8"><sup class="text">[</sup><sup class="text">8</sup><sup class="text">]</sup></a> çalmaya başladı. <i class="calibre1">La Marseillaise</i>’i dinlemek isteyen kuzeyli bir grubun ısrarlı taleplerine dayanamayan itaatkâr piyanist, politik inancından çok müzik yeteneğinden kaynaklanan kibirli bir ifadeyle <i class="calibre1">Rouget de Lisle</i>’nin marşını çalmaya koyuldu. Konserin en büyük başarısı oldu. Sonra topluluk ayağa kalkıp, ağır ağır şu milli marşı söyledi. “Tanrı Kraliçeyi Korusun.”</p>

  <p class="block1">Sonuçta bu gecenin amatörlerin gecesi olduğu söylenebilirdi, yani özellikle gecenin yaratıcıları ve onların dostları açısından bir hayli eğlenceli geçmişti. Fabian ortalıkta hiç görünmedi.<br class="calibre3" id="calibre_pb_21" /></p>
</body>
</html>
