<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_12">4. Sahne</h2>
				<p class="normal">(Isabella ile Rahibe Fransisca girerler.)</p>
				<p class="normal">ISABELLA</p>
				<p class="normal">Demek rahibeler için bunlardan başka kural yok.</p>
				<p class="normal">RAHİBE</p>
				<p class="normal">Yeterli değil mi?</p>
				<p class="normal">ISABELLA</p>
				<p class="normal">Evet, yeterli. Fazlasını istediğimden değil,</p>
	<p class="normal">Gönlüm daha katı bir inziva istiyor da ondan,</p>
				<p class="normal">Hani şu Ermiş Claire<sup class="calibre3"><a href="1_split_044.html#footnote-100-18" id="footnote-100-18-backlink" name="footnote-100-18-backlink">[18]</a></sup> mezhebinden olan rahibeler gibi.</p>
				<p class="normal">LUCIO</p>
				<p class="normal">(Dışarıdan.) </p>
				<p class="normal">Hey, Tanrı huzur versin hepinize.</p>
				<p class="normal">ISABELLA</p>
				<p class="normal">(Fransisca’ya.) </p>
				<p class="normal">Bu seslenen kim olabilir?</p>
				<p class="normal">RAHİBE</p>
				<p class="normal">Bu bir erkek sesi. Isabella, siz kapıyı açıp ne istediğini sorun,</p>
	<p class="normal">Siz açabilirsiniz, ben açamam. Siz henüz yemin etmediniz;</p>
				<p class="normal">Yemin edenler başrahibe olmadıkça, erkeklerle konuşamazlar;</p>
<p class="normal">Konuşacaksanız yüzünüzü kapatın,</p>
				<p class="normal">Yüzünüzü gösterecekseniz konuşmayın.</p>
				<p class="normal">(Lucio dışarıdan, bağırır.)</p>
				<p class="normal">Bağırıp duruyor, lütfen karşılayın onu.</p>
				<p class="normal">ISABELLA</p>
				<p class="normal">(Kapıyı açar.) </p>
				<p class="normal">Barış ve huzur sizinle olsun!</p>
				<p class="normal">Kimsiniz, tanıtın kendinizi.</p>
				<p class="normal">(Lucio girer.)</p>
	<p class="normal">LUCIO</p>
				<p class="normal">Selam kutsal bakire! Gül rengi yanaklarınıza bakılırsa öylesiniz.<sup class="calibre3"><a href="1_split_045.html#footnote-100-19" id="footnote-100-19-backlink" name="footnote-100-19-backlink">[19]</a></sup></p>
				<p class="normal">Talihsiz Claudio’nun rahibe adayı kız kardeşi</p>
				<p class="normal">Isabella’yı görmem için bana yardım eder misiniz?</p>
				<p class="normal">ISABELLA</p>
				<p class="normal">Neden “talihsiz” dediniz, söyler misiniz?</p>
				<p class="normal">Tam yerine geldiniz, çünkü ben onun kız kardeşi Isabella’yım.</p>
				<p class="normal">LUCIO</p>
				<p class="normal">Nazik ve güzel bayan, kardeşiniz size selam gönderdi,</p>
				<p class="normal">Canınızı sıkmak istemem, ama hapsedildi.</p>
				<p class="normal">ISABELLA</p>
				<p class="normal">Vah başıma gelenler, ama neden?</p>
				<p class="normal">LUCIO</p>
				<p class="normal">Yargıç ben olsaydım eğer, bırakın hapsetmeyi</p>
				<p class="normal">Hayırlı bir iş yaptığı için ödüllendirirdim onu</p>
				<p class="normal">Sevgilisini gebe bıraktığı için cezalandırıldı.</p>
				<p class="normal">ISABELLA</p>
				<p class="normal">Bu soğuk bir şaka mı yoksa?</p>
				<p class="normal">LUCIO</p>
				<p class="normal">Hayır, doğru söylüyorum.</p>
				<p class="normal">Gerçi kızlarla oynaşmak, onlara diller dökmek</p>
				<p class="normal">Benim bilinen günahımdır, ama bakirlerle asla!</p>
				<p class="normal">Siz benim için yeri cennette olan bir azizesiniz,</p>
				<p class="normal">Dünyevi olanı terk etmiş ölümsüz bir örneksiniz,</p>
				<p class="normal">Ben de sizinle bir aziz kadar içten konuşuyorum.</p>
				<p class="normal">ISABELLA</p>
				<p class="normal">Benimle alay ederek safiyetimi aşağılıyorsunuz.</p>
				<p class="normal">LUCIO</p>
				<p class="normal">Söylediğinize siz de inanmıyorsunuz ya.</p>
				<p class="normal">Birkaç kelimeyle sadece gerçeği anlatacağım</p>
				<p class="normal">Ağabeyiniz ve sevgilisi kucaklaşıp sevişmişler.</p>
				<p class="normal">Bereketli toprak bahardaki gibi canlanmış;</p>
				<p class="normal">Ekilmeye hazır sürülen tarla nasıl tohum gerektirirse,</p>
				<p class="normal">Bayanın tarlasını da meyvesini vermiş,</p>
				<p class="normal">Bu bereketli hasat ağabeyinizin tarlasını</p>
				<p class="normal">Ve kocalık çabalarını cömertçe ödüllendirmiş.</p>
	<p class="normal">ISABELLA</p>
				<p class="normal">Birinin ondan çocuğumu olmuş? Kuzinim Julietta mı yoksa?</p>
<p class="normal">LUCIO</p>
				<p class="normal">O sizin kuzininiz mi?</p>
				<p class="normal">ISABELLA</p>
				<p class="normal">Öylesine söyledim. Okuldayken yakın arkadaşlar</p>
				<p class="normal">Çocukluktan birbirlerine aptalca adlar takar.</p>
				<p class="normal">LUCIO</p>
				<p class="normal">Ta kendisi.</p>
				<p class="normal">ISABELLA</p>
				<p class="normal">Ee, evlenseler ya!</p>
				<p class="normal">LUCIO</p>
	<p class="normal">Sorun da bu zaten. Dük esrarengiz şekilde bir yerlere gitti;</p>
				<p class="normal">Ben de dahil, bir çok askerin görev için hazır olmasını istedi.</p>
<p class="normal">Devletin girdisini çıktısını bilenlerden öğrendik ki,</p>
				<p class="normal">İşlerinin buradan epeyi uzaklarda olduğunu belirtmiş.</p>
				<p class="normal">Yerine tam yetkiyle vali olarak Lord Angelo’yu tayin etmiş.</p>
	<p class="normal">Kanında eriyen kar parçaları dolaşan bir adam,</p>
				<p class="normal">Mutluluğun dürtülerini, cinsel duyguların kıpırtısını hissetmeyen biri.</p>
<p class="normal">Doğal arzularını aklı, gayreti ve disiplini ile köreltmiş.</p>
				<p class="normal">Herkese korku salmak için uygulamaya koydu o iğrenç yasaları yine</p>
<p class="normal">Göz koydu uzun zamandır var olan özgürlüğümüze,</p>
				<p class="normal">Kedi fare oyunu <sup class="calibre3"><a href="1_split_046.html#footnote-100-20" id="footnote-100-20-backlink" name="footnote-100-20-backlink">[20]</a></sup> oynuyor bizimle.</p>
				<p class="normal">Kardeşinize gaddarca ölüm cezası verdi .</p>
				<p class="normal">Onu hapse attırıp cezalandırdı herkese ibret olsun diye.</p>
				<p class="normal">Eğer siz hayır dualarınızla yumuşatamazsanız Angelo’yu</p>
				<p class="normal">Hiçbir umut kalmayacak.</p>
				<p class="normal">Benim buraya gelmemin esas nedeni bunu söylemekti,</p>
				<p class="normal">Kurtarın zavallı kardeşinizi.</p>
				<p class="normal">ISABELLA</p>
				<p class="normal">Hayatıyla mı ödeyecek bunu?</p>
				<p class="normal">LUCIO</p>
				<p class="normal">Angelo çoktan kararını vermiş,</p>
				<p class="normal">Zindancının dediğine göre idamı kesinmiş.</p>
				<p class="normal">ISABELLA</p>
				<p class="normal">Eyvah, bu zavallı halimle ne yapabilirim ki ben?</p>
				<p class="normal">LUCIO</p>
				<p class="normal">Gücünüzü denemelisiniz.</p>
				<p class="normal">ISABELLA</p>
				<p class="normal">Gücümü mü? Ne yazık ki bundan kuşkuluyum.</p>
				<p class="normal">LUCIO</p>
	<p class="normal">Kuşkularımız arkadan vurur bizleri,</p>
				<p class="normal">Cesaretimizi kırar, engeller çoğu kez başarabileceğimiz hamleleri.</p>
<p class="normal">Lord Angelo’ya gidin, ona gününü gösterin;</p>
				<p class="normal">Bir genç kız yalvardı mı erkeğin eli ayağı kesilir,</p>
				<p class="normal">Bağışlayıcı olur tanrılar gibi,</p>
				<p class="normal">Hele kız diz çöküp gözyaşı döktü mü,</p>
				<p class="normal">Kızın dileği sanki onun dileğiymiş gibi gelir.</p>
				<p class="normal">ISABELLA</p>
				<p class="normal">Elimden geleni yapacağım.</p>
				<p class="normal">LUCIO</p>
				<p class="normal">Ama acele edin!</p>
				<p class="normal">ISABELLA</p>
				<p class="normal">Hemen şimdi gidiyorum,</p>
				<p class="normal">Ama önce başrahibeye haber vermeliyim.</p>
				<p class="normal">Minnettarlığımı kabul edin.</p>
				<p class="normal">Ağabeyime söyleyin; gece olmadan</p>
				<p class="normal">Başarılı olup olmadığım haberini ulaştırırım.</p>
				<p class="normal">LUCIO</p>
				<p class="normal">İzninizle ben de gideyim.</p>
				<p class="normal">ISABELLA</p>
				<p class="normal">İyi yürekli efendim, güle güle.</p>
				<p class="normal">(Çıkarlar.)</p>
				</body>
</html>