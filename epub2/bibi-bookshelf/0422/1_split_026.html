<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_25">1. Sahne</h2>
				<p class="normal">(Borular öter. Kendi kıyafetiyle Dük, Varrius, </p>
				<p class="normal">Zindancı, Subaylar, Lordlar, Angelo, Escalus </p>
				<p class="normal">ve halk girer.)</p>
				<p class="normal">DÜK</p>
	<p class="normal">(Angelo’ya.)</p>
				<p class="normal">Çok değerli kuzenim<sup class="calibre3"><a href="1_split_073.html#footnote-100-47" id="footnote-100-47-backlink" name="footnote-100-47-backlink">[47]</a></sup>, sevindik sizi gördüğümüze.</p>
				<p class="normal">(Escalus’a.) </p>
				<p class="normal">Eski ve sadık dostumuz, selam size.</p>
				<p class="normal">ANGELO ve ESCALUS</p>
				<p class="normal">Hoş geldiniz, sefalar getirdiniz efendimiz.</p>
				<p class="normal">DÜK</p>
				<p class="normal">Her ikinize de yürekten teşekkür ederiz.</p>
				<p class="normal">Duyduğumuza göre adil bir yönetim sürdürmüşsünüz,</p>
				<p class="normal">Halkımız adına şükran borçluyuz size</p>
				<p class="normal">Bunun ödülünü alacaksınız ilerde.</p>
				<p class="normal">ANGELO</p>
				<p class="normal">Göreve bağlılığımı daha da artırıyorsunuz efendimiz.</p>
				<p class="normal">DÜK</p>
				<p class="normal">Ödüle layık göreviniz çok yüksek sesle konuşuyor,</p>
				<p class="normal">Onu yüreğimizin derinliklerine kilitleyip hapsedersek</p>
				<p class="normal">Hata yapmış oluruz.</p>
				<p class="normal">Yaptıklarınız altın harflerle yazılmayı hak ediyor</p>
	<p class="normal">Ve zamanın yıkıcı ve silip süpüren etkisine karşı</p>
				<p class="normal">Kale gibi sapasağlam duracaktır.<sup class="calibre3"><a href="1_split_074.html#footnote-100-48" id="footnote-100-48-backlink" name="footnote-100-48-backlink">[48]</a></sup></p>
				<p class="normal">Verin elinizi, dıştaki nezaketin ötesinde</p>
				<p class="normal">Özünde gizli kalan bağlılığı herkes görsün.</p>
				<p class="normal">Gelin Escalus siz de öbür yanımıza, </p>
				<p class="normal">Bizimle el ele yürümelisiniz.</p>
				<p class="normal">İkiniz de bizim temel direklerimizsiniz.</p>
				<p class="normal">(Rahip Peter ile Isabella girerler.)</p>
				<p class="normal">RAHİP PETER</p>
				<p class="normal">(Isabella’ya.)</p>
				<p class="normal">Hadi, vakit geldi önünde diz çöküp haykırın şikâyetinizi.</p>
				<p class="normal">ISABELLA</p>
				<p class="normal">Adalet istiyorum yüce Dük!</p>
				<p class="normal">Haksızlık yapılan birine indirin bakışlarınızı –</p>
				<p class="normal">Bakire olduğumu ne yazık ki söyleyemem.</p>
				<p class="normal">Ah değerli prens, benim gerçek şikâyetimi dinlemeden önce</p>
				<p class="normal">Başka yana bakıp gözlerinizin onurunu kirletmeyin,</p>
				<p class="normal">Hakkımı verin, adalet, adalet, adalet istiyorum!</p>
				<p class="normal">DÜK</p>
				<p class="normal">Anlatın ne haksızlık yapıldı size.</p>
				<p class="normal">Nasıl ve kim tarafından? Kısa olsun.</p>
				<p class="normal">İşte Lord Angelo da burada, onun adaletine güvenebilirsiniz;</p>
				<p class="normal">Ona açın şikâyetinizi.</p>
				<p class="normal">ISABELLA</p>
				<p class="normal">Yüce Dük, </p>
				<p class="normal">Beni kurtarmak için şeytana teslim ediyorsunuz.</p>
				<p class="normal">Beni siz dinleyin, inanmazsanız cezalandırın beni</p>
				<p class="normal">Ya da bir çare gösterin. Beni dinleyin, lütfen beni dinleyin!</p>
				<p class="normal">ANGELO</p>
	<p class="normal">Lordum, korkarım aklı başında değil.</p>
				<p class="normal">Adaletin cezalandırdığı ağabeyini bağışlamam için gelmişti bana.</p>
<p class="normal">ISABELLA</p>
				<p class="normal">Adaletin cezalandırdığı mı!</p>
				<p class="normal">ANGELO</p>
				<p class="normal">Çok öfkeli ve garip şeyler anlatabilir.</p>
				<p class="normal">ISABELLA</p>
				<p class="normal">Çok garip, ama tamamen gerçek olanı söyleyeceğim.</p>
				<p class="normal">Angelo yalan söylüyor bu garip değil mi?</p>
				<p class="normal">Angelo bir katildir, bu da garip değil mi?</p>
				<p class="normal">Angelo ırz düşmanı, zina yapan bir hırsızdır,</p>
				<p class="normal">İki yüzlüdür, bakire avcısıdır,</p>
				<p class="normal">Garip mi, garip değil mi?</p>
				<p class="normal">DÜK</p>
				<p class="normal">Gerçekten, hem de on kez garip.</p>
				<p class="normal">ISABELLA</p>
				<p class="normal">Angelo ne kadar gerçekse</p>
				<p class="normal">Bunlar da o kadar gerçek ve garip.</p>
				<p class="normal">Anlattıklarım on kez doğru; gerçek gerçektir</p>
				<p class="normal">Sonsuza ulaşan sayılar kadar gerçektir.</p>
				<p class="normal">DÜK</p>
				<p class="normal">Götürün şunu. Zavallı kız, aklı karışmış bunun.</p>
				<p class="normal">ISABELLA</p>
				<p class="normal">Ey yüce Prens, eğer bu dünyanın ötesinde</p>
				<p class="normal">Başka bir yaşamın olduğuna inanıyorsanız</p>
				<p class="normal">Kulak ardı etmeyin söylediklerimi,</p>
				<p class="normal">Sakın sanmayın aklımı yitirdiğimi.</p>
				<p class="normal">Mümkün gibi görünmeyen şeyler söylüyorsam</p>
				<p class="normal">Ne olur imkânsızmış sanmayın.</p>
				<p class="normal">Dünyanın en alçak iktidar sahiplerinden biri olan</p>
				<p class="normal">Angelo’nun utangaç, ciddi, adaletli</p>
				<p class="normal">Ve mükemmel görünmesi de imkânsız değildir.</p>
				<p class="normal">Şu kılık kıyafeti, rütbesi, unvanı, makamıyla da</p>
				<p class="normal">Angelo pekâlâ azılı haydudun biri olabilir.</p>
				<p class="normal">İnanın bana yüce prens.</p>
				<p class="normal">Söylediğimden daha az alçaksa, suçunun önemi yok;</p>
				<p class="normal">Eğer daha geniş bir kelime haznem olsaydı,</p>
				<p class="normal">Onun daha kötü olduğunu kanıtlayabilirdim.</p>
				<p class="normal">DÜK</p>
				<p class="normal">Dürüst olmak gerek, eğer bu kız aklını kaçırmışsa,</p>
				<p class="normal">İnanılmaz, tuhaf bir delilik bu,</p>
				<p class="normal">Söyledikleri çok mantıklı, delilerde görmediğim kadar,</p>
				<p class="normal">Her söylediğinde mantıklı bir ilişki var.</p>
				<p class="normal">ISABELLA</p>
	<p class="normal">Ey adaletli dük, bunun üzerinde durmayın,</p>
				<p class="normal">Eşit değiliz diye<sup class="calibre3"><a href="1_split_075.html#footnote-100-49" id="footnote-100-49-backlink" name="footnote-100-49-backlink">[49]</a></sup> sağduyuyu kovmayın,</p>
				<p class="normal">Gerçeği ortaya çıkarmak için hizmet etsin mantığınız,</p>
				<p class="normal">Gerçeğe benzeyen yalanı da yok etmek için.</p>
				<p class="normal">DÜK</p>
				<p class="normal">Aklı başında olanlar bile, bu kadar mantıklı olamaz.</p>
				<p class="normal">Ne diyecektiniz?</p>
				<p class="normal">ISABELLA</p>
				<p class="normal">Angelo’nun zina suçuyla, kafasını kesip idam ettiği</p>
				<p class="normal">Claudio’nun kız kardeşiyim ben.</p>
				<p class="normal">Manastıra kapanıp tam rahibe olacağım sırada</p>
				<p class="normal">Ağabeyim, Lucio adında birini gönderdi bana –</p>
				<p class="normal">LUCIO</p>
				<p class="normal">O benim işte. Ona Claudio gönderdi beni,</p>
				<p class="normal">Kız kardeşinin Lord Angelo’ya gidip</p>
				<p class="normal">Suçunu bağışlaması için yalvarmasını istedi.</p>
				<p class="normal">ISABELLA</p>
				<p class="normal">Evet, oydu gelen.</p>
				<p class="normal">DÜK</p>
				<p class="normal">(Lucio’ya.) </p>
				<p class="normal">Konuşmanız için size izin verilmedi.</p>
				<p class="normal">LUCIO</p>
				<p class="normal">Efendim, susmam da söylenmedi.</p>
				<p class="normal">DÜK</p>
				<p class="normal">Susmanızı emrediyorum şimdi.</p>
				<p class="normal">Sakın unutmayın, bir gün işiniz düşerse bana</p>
				<p class="normal">Tanrı’ya dua etmek zorundasınız.</p>
				<p class="normal">LUCIO</p>
				<p class="normal">Edeceğim, söz veriyorum efendim.</p>
				<p class="normal">DÜK</p>
				<p class="normal">Sözünüzü kendinize saklayın. Aklınızı da başınıza toplayın.</p>
				<p class="normal">ISABELLA</p>
				<p class="normal">Bu bey hikâyemin bir kısmını söyledi.</p>
				<p class="normal">LUCIO</p>
				<p class="normal">Doğru.</p>
				<p class="normal">DÜK</p>
				<p class="normal">Doğru olabilir, ama sırasız konuşmanız yanlış.</p>
				<p class="normal">(Isabella’ya.) </p>
				<p class="normal">Devam edin.</p>
				<p class="normal">ISABELLA</p>
				<p class="normal">Ben de bu zavallı alçak temsilciye gittim –</p>
				<p class="normal">DÜK</p>
				<p class="normal">Bu sözleriniz biraz delice.</p>
				<p class="normal">ISABELLA</p>
				<p class="normal">Özür dilerim. Ama sözlerim gerçeği yansıtıyor.</p>
				<p class="normal">DÜK</p>
				<p class="normal">Özrünüz kabul edildi. Devam edin.</p>
	<p class="normal">ISABELLA</p>
				<p class="normal">Gereksiz ayrıntıları bir yana bırakıp kısaca şunları söyleyeyim</p>
<p class="normal">Dizlerimin üstüne çöküp yalvardım, onu ikna etmeye çalıştım,</p>
<p class="normal">Ama reddetti, ne dediysem kâr etmedi, yine reddetti.</p>
				<p class="normal">Şimdi utançtan dilim varmayan berbat sonuca geliyorum.</p>
				<p class="normal">Ağabeyimi bağışlamayı bir şartla kabul edeceğini söyledi,</p>
				<p class="normal">Azgın bir şehvetle üzerime atılıp ona bekâretimi verirsem</p>
	<p class="normal">Ağabeyimi bağışlayacağına söz verdi.</p>
				<p class="normal">Ağabeyime olan sevgim kendi onuruma ağır bastı, teslim oldum ona.</p>
<p class="normal">Ama ertesi sabah o ne yaptı, sözünden döndü</p>
				<p class="normal">Ve zavallı ağabeyimin kafasını kestirdi.</p>
				<p class="normal">DÜK</p>
				<p class="normal">Bu fazlasıyla gerçek görünüyor.</p>
				<p class="normal">ISABELLA</p>
				<p class="normal">Ne yazık ki, göründüğünden daha da gerçek.</p>
				<p class="normal">DÜK</p>
				<p class="normal">Ulu Tanrım, zavallı çılgın kadın,</p>
				<p class="normal">Sen ya ne dediğinin farkında değilsin</p>
				<p class="normal">Ya da bu adamın onuruyla oynamak için</p>
				<p class="normal">Adice bir oyuna alet oluyorsun. Her şeyden önce,</p>
				<p class="normal">Angelo’nun lekesiz bir geçmişi var; hem sonra,</p>
				<p class="normal">Kendinin de işlediği bir günahı varsa,</p>
				<p class="normal">Aynı günahı işleyenin peşini bırakmaması</p>
				<p class="normal">Akıl alacak gibi değil. Aynı günahı işlemişse,</p>
				<p class="normal">Ağabeyinizle kendi günahını aklında tartıp</p>
				<p class="normal">Onu idam ettirmezdi. Seni kışkırtan biri var herhalde.</p>
				<p class="normal">Doğruyu söyle, kim kışkırttı seni bu iftirayı atmaya.</p>
				<p class="normal">ISABELLA</p>
				<p class="normal">Bütün söyleyeceğiniz bu mu?</p>
				<p class="normal">Ey siz gökteki melekler, sabır verin bana,</p>
				<p class="normal">Zamanla bu şeytanın içindeki kötülüğü dökün ortaya!</p>
				<p class="normal">Tanrı, yüce efendimizi korusun acılardan,</p>
				<p class="normal">Madem haksızlık edildi bana,</p>
				<p class="normal">İnancımı kaybetmiş olarak gidiyorum ben.</p>
				<p class="normal">DÜK</p>
				<p class="normal">Biliyorum, memnun olarak gitmek isterdiniz.</p>
				<p class="normal">Muhafız, zindana atın onu!</p>
				<p class="normal">(Isabella tutuklanır.)</p>
				<p class="normal">Böyle bir skandalın en güvendiğimiz kişiyi lekelemesine</p>
				<p class="normal">Nasıl izin verebiliriz? Bu bir komplo kesinlikle.</p>
				<p class="normal">Buraya geleceğinizi ve niyetinizi bilen biri var mıydı?</p>
				<p class="normal">ISABELLA</p>
				<p class="normal">Keşke burada olsaydı, Rahip Lodowick.</p>
				<p class="normal">(Muhafızla birlikte çıkar.)</p>
				<p class="normal">DÜK</p>
				<p class="normal">Hayali bir rahip olduğu besbelli.</p>
				<p class="normal">Kim tanıyor Rahip Lodowick’i?</p>
				<p class="normal">LUCIO</p>
				<p class="normal">Lordum, ben tanıyorum. Entrikacı bir rahip.</p>
				<p class="normal">Adamı sevmedim; belki de sahtekârın biriydi,</p>
				<p class="normal">Yokluğunuzda arkanızdan etmedik laf bırakmadı,</p>
				<p class="normal">Bir güzel pataklayacaktım.</p>
				<p class="normal">DÜK</p>
				<p class="normal">Aleyhimde mi konuştu? Amma da iyi bir rahipmiş ha!</p>
				<p class="normal">Bir de bu zavallı kadını gönderiyor buraya</p>
				<p class="normal">Vekilimizi şikâyet etsin diye! Bu rahibi bulun bana.</p>
				<p class="normal">LUCIO</p>
				<p class="normal">Dün gece lordum, kızla şu rahibi hapishanede gördüm;</p>
				<p class="normal">Küstah, değersiz adamın biri.</p>
				<p class="normal">RAHİP PETER</p>
				<p class="normal">Tanrı sizi kutsasın efendimiz!</p>
				<p class="normal">Tanrı’nın huzurunda durdum</p>
				<p class="normal">Ve siz haşmetliye yanlış şeyler söylendiğini duydum.</p>
				<p class="normal">İlkönce bu kadın ona elini sürmemiş olan vekilinizi</p>
				<p class="normal">Haksız bir şekilde suçladı ve ondan da gebe kalmadı.</p>
				<p class="normal">DÜK</p>
				<p class="normal">Biz de buna inanmamıştık.</p>
				<p class="normal">Kızın söz ettiği Rahip Lodowick’i tanır mısınız?</p>
				<p class="normal">RAHİP PETER</p>
				<p class="normal">Evet tanırım, kendini adamış, kutsanmış bir kişidir,</p>
				<p class="normal">Şuradaki adamın dediğinin aksine,</p>
				<p class="normal">Ne entrikacı ne de değersiz biridir,</p>
				<p class="normal">Ve hayatımda en çok güvendiğim bir kimsedir.</p>
				<p class="normal">O adamın söyledikleri iftiradan ibarettir.</p>
				<p class="normal">LUCIO</p>
				<p class="normal">Lordum inanın bana, o kötü biri.</p>
				<p class="normal">RAHİP PETER</p>
				<p class="normal">Zamanı gelince kendini temize çıkaracaktır,</p>
				<p class="normal">Ama şu anda çok hastadır efendimiz.</p>
				<p class="normal">Onun ricası üzerine geldim buraya,</p>
				<p class="normal">Lord Angelo’ya karşı bir şikâyet varmış,</p>
				<p class="normal">Onun adına doğruyu yanlışı öğrenmem istendi,</p>
				<p class="normal">Huzura çağrıldığında yemini ve kanıtlarıyla</p>
				<p class="normal">Bu durumu aydınlığa kavuşturacağını söyledi.</p>
				<p class="normal">Önce herkesin önünde kişiliği suçlanan</p>
				<p class="normal">Bu değerli soyluyu aklamak için</p>
				<p class="normal">Bir kadınının itiraflarını</p>
				<p class="normal">Sonuna kadar dinlemeniz gerek.</p>
				<p class="normal">DÜK</p>
				<p class="normal">Rahip, dinleyelim bakalım.</p>
				<p class="normal">(Rahip Peter çıkar.)</p>
				<p class="normal">Durum sizce de gülünç değil mi Lord Angelo?</p>
				<p class="normal">Tanrım, bu zavallı budalaların yararsız konuşmaları!</p>
				<p class="normal">Koltuk getirin buraya.</p>
				<p class="normal">(İki koltuk getirilir.)</p>
				<p class="normal">Gelin, yeğenim Angelo, ben tarafsız kalacağım,</p>
				<p class="normal">Kendi davanızı kendiniz görün.</p>
				<p class="normal">(Dük ve Angelo otururlar. Rahip Peter, </p>
	<p class="normal">yüzü bir tülle örtülü Marianaile girer.)</p>
				<p class="normal">Tanık bu mu rahip? Önce yüzünü görelim, sonra konuşsun.</p>
<p class="normal">MARIANA</p>
				<p class="normal">Bağışlayınız lordum, kocam söylemeden yüzümü açamam.</p>
<p class="normal">DÜK</p>
				<p class="normal">Ne, evli misiniz?</p>
				<p class="normal">MARIANA</p>
				<p class="normal">Hayır lordum.</p>
				<p class="normal">DÜK</p>
				<p class="normal">Bakire misiniz?</p>
				<p class="normal">MARIANA</p>
				<p class="normal">Hayır lordum.</p>
				<p class="normal">DÜK</p>
				<p class="normal">Öyleyse dulsunuz.</p>
				<p class="normal">MARIANA</p>
				<p class="normal">O da değil lordum.</p>
				<p class="normal">DÜK</p>
				<p class="normal">Öyleyse hiçbir şeysiniz, ne bakire, ne dul ne de bir eşsiniz.</p>
				<p class="normal">LUCIO</p>
				<p class="normal">Lordum, orospu olabilir; çünkü bunların çoğu</p>
				<p class="normal">Ne bakiredir, ne duldur ne de eştir.</p>
				<p class="normal">DÜK</p>
				<p class="normal">Susturun şu herifi. Bir düşerse avucuma</p>
				<p class="normal">Göstereceğim ona.</p>
				<p class="normal">LUCIO</p>
				<p class="normal">Peki, efendim.</p>
				<p class="normal">MARIANA</p>
				<p class="normal">Lordum, asla evlenmediğimi itiraf ediyorum,</p>
				<p class="normal">Bakire olmadığımı da kabul ediyorum.</p>
				<p class="normal">Kocamı tanıdım, ama kocam beni tanıdığından beri</p>
				<p class="normal">Tanımamazlıktan geldi.</p>
				<p class="normal">LUCIO</p>
				<p class="normal">Demek kafası iyiymiş, çok içmiş, başka türlü olabilir mi!</p>
				<p class="normal">DÜK</p>
				<p class="normal">Susmana yarayacak olsa, senin sarhoş olmanı isterdim.</p>
				<p class="normal">LUCIO</p>
				<p class="normal">Peki efendim.</p>
				<p class="normal">DÜK</p>
				<p class="normal">Bu söylediklerinizin Lord Angelo’yla ilgisi yok.</p>
				<p class="normal">MARIANA</p>
				<p class="normal">Şimdi ona geliyorum lordum.</p>
				<p class="normal">Onu zinayla suçlayan kadın,</p>
				<p class="normal">Aynı zamanda kocamı da suçlamış oluyor,</p>
				<p class="normal">Ama söz edilen günahı işlediği sırada lordum,</p>
				<p class="normal">Aşkın tüm ateşiyle kocamın kollarındaydım.</p>
	<p class="normal">ANGELO</p>
				<p class="normal">Benden başkalarını da mı suçlamış?<sup class="calibre3"><a href="1_split_076.html#footnote-100-50" id="footnote-100-50-backlink" name="footnote-100-50-backlink">[50]</a></sup></p>
				<p class="normal">MARIANA</p>
				<p class="normal">Bildiğim kadarıyla hayır.</p>
				<p class="normal">DÜK</p>
				<p class="normal">Hayır mı? Siz kocanızdan söz ediyordunuz.</p>
				<p class="normal">MARIANA</p>
				<p class="normal">Evet, öyle efendim, kocam Angelo’dur,</p>
				<p class="normal">Vücudumu tanıdığını sanıp da tanımayan,</p>
				<p class="normal">Sarıldığı vücudun Isabella’ya ait olduğunu sanan</p>
				<p class="normal">Angelo’dur efendim.</p>
				<p class="normal">ANGELO</p>
				<p class="normal">Bu görülmemiş bir düzenbazlık! Gösterin yüzünüzü.</p>
				<p class="normal">MARIANA</p>
				<p class="normal">Kocam emrediyorsa açarım peçemi.</p>
				<p class="normal">(Yüzünü örten tülü açar.)</p>
				<p class="normal">İşte yüzüm gaddar Angelo,</p>
				<p class="normal">Bir zamanlar bakmaya doyamadığına yemin ettiğin yüzüm;</p>
				<p class="normal">Bu da kutsal bir anlaşmayla senin eline kenetlenen elim;</p>
				<p class="normal">İşte bu da Isabella sanarak bahçedeki kameriyede</p>
				<p class="normal">Sahip olduğun vücudum.</p>
				<p class="normal">DÜK</p>
				<p class="normal">(Angelo’ya.) </p>
				<p class="normal">Bu hanımı tanıyor musunuz?</p>
				<p class="normal">LUCIO</p>
				<p class="normal">Kadın cinsellikle tanıdığını söylüyor zaten.</p>
				<p class="normal">DÜK</p>
				<p class="normal">Yeter dedim!</p>
				<p class="normal">LUCIO</p>
				<p class="normal">Yeter, lordum.</p>
				<p class="normal">ANGELO</p>
				<p class="normal">Lordum, bu kadını tanıdığımı kabul ediyorum,</p>
				<p class="normal">Beş yıl önce bu hanımla evlenmek üzere konuşmuştuk</p>
				<p class="normal">Sonradan nişanımız bozuldu,</p>
				<p class="normal">Çünkü evlenmek için söz verdiği çeyizi hazırlayamadı,</p>
				<p class="normal">Daha önemlisi, hafif meşrepliğinden itibarı sarsıldı.</p>
				<p class="normal">Beş yıldan beri ne görüştüm ne de konuştum onunla;</p>
				<p class="normal">Şerefim üzerine yemin ederim.</p>
				<p class="normal">MARIANA</p>
				<p class="normal">(Diz çöker.)</p>
				<p class="normal">Soylu prens, kutsal ışığın cennetten yükselmesi,</p>
				<p class="normal">Sözlerin ağızdan çıkması, gerçeğin akla uyması,</p>
				<p class="normal">Ve erdemde gerçeğin olması ne kadar doğalsa,</p>
				<p class="normal">Ben de sözlerin yemine dönüşmesi kadar evliyim bu adamla;</p>
				<p class="normal">Yüce efendim, geçen salı gecesi bahçesindeki kameriyede</p>
				<p class="normal">Zaten karısı olarak beni kabul etmiş oldu</p>
				<p class="normal">Eğer doğru söylediğime inanıyorsanız,</p>
	<p class="normal">Güvenle kalkayım dizlerimin üzerinden,</p>
				<p class="normal">Eğer inanmıyorsanız şuracıkta taştan bir mezara dönüşeyim.</p>
<p class="normal">ANGELO</p>
				<p class="normal">Buraya kadar gülüp geçecektim bu duruma,</p>
				<p class="normal">Ama şimdi lordum, adaletinize sığınıyorum.</p>
				<p class="normal">Sabrım taşmak üzere; bu zavallı, kafası karışık kadınlar,</p>
	<p class="normal">Kendilerinden çok güçlü birinin oyuncağı olmuşlar.</p>
				<p class="normal">İzin verirseniz lordum, bu oyunu ortaya çıkarmak istiyorum.</p>
<p class="normal">DÜK</p>
				<p class="normal">(Ayağa kalkar.) </p>
				<p class="normal">Elbette, tüm kalbimle.</p>
				<p class="normal">Zevkinize göre dilediğiniz gibi cezalandırın onları.</p>
				<p class="normal">Bu budala rahibi de, bu habis kadınları da,</p>
				<p class="normal">Belli ki birleşip bir komplo hazırlamışlar,</p>
				<p class="normal">Sen de ettiğin yeminleri düşün,</p>
				<p class="normal">Her ne kadar tek tek her aziz üzerine yemin ederek</p>
	<p class="normal">Suçlama da bulunsalar da vekilimizin değerine karşı</p>
				<p class="normal">Değeri resmen onaylanmış birine çamur atmak doğru mu?</p>
<p class="normal">Siz Lord Escalus, bu iftiranın çözülmesinde yardım edin ona.</p>
				<p class="normal">Bunları kışkırtan bir rahip var; hemen bulun onu.</p>
				<p class="normal">RAHİP PETER</p>
				<p class="normal">Eğer kendisi burada olsaydı efendim</p>
				<p class="normal">Kadınların şikâyetlerini aydınlatabilirdi.</p>
				<p class="normal">Zindancı onun nerde kaldığını biliyor,</p>
				<p class="normal">O buraya getirebilir rahibi.</p>
				<p class="normal">DÜK</p>
				<p class="normal">Hemen gidin getirin onu.</p>
				<p class="normal">(Zindancı çıkar.)</p>
				<p class="normal">Siz de soylu ve tam yetki verilmiş olan kuzenim,</p>
				<p class="normal">Bu suçlamanın nedenini sonuna kadar izleyin,</p>
				<p class="normal">Size yapılan bu haksızlığı bildiğiniz gibi cezalandırın.</p>
				<p class="normal">Ben sizi biraz yalnız bırakacağım,</p>
				<p class="normal">Ama siz bu iftiracılar hakkında karar verinceye kadar</p>
				<p class="normal">Buradan ayrılmayın.</p>
				<p class="normal">ESCALUS</p>
				<p class="normal">Lordum, elimizden geleni yapacağız.</p>
				<p class="normal">(Dük çıkar.)</p>
				<p class="normal">(Escalus Dük’ün oturduğu koltuğa oturur.)</p>
				<p class="normal">Bay Lucio, Rahip Lodowick’in namussuz biri olduğunu</p>
				<p class="normal">Siz söylüyordunuz değil mi?</p>
	<p class="normal">LUCIO</p>
	<p class="normal">Cucullus non facit monachum.<sup class="calibre3"><a href="1_split_077.html#footnote-100-51" id="footnote-100-51-backlink" name="footnote-100-51-backlink">[51]</a></sup> Namusu sadece giydiği cüppede, Dük aleyhine atıp tutması da cabası.</p>
				<p class="normal">ESCALUS</p>
	<p class="normal">Buradan ayrılmamanızı tavsiye edeceğiz. Dük hakkında söylediklerini itiraf ettirerek delil olmak üzere zorlayın onu. Biz bu rahibin oldukça ilginç biri olduğunu düşünüyoruz.</p>
				<p class="normal">LUCIO</p>
				<p class="normal">İnanın, Viyana’da onlardan çok var.</p>
				<p class="normal">ESCALUS</p>
	<p class="normal">Isabella’yı da getirin buraya, onunla da konuşmak istiyorum.</p>
				<p class="normal">(Bir muhafız çıkar.)</p>
	<p class="normal">İzin verin Lordum, onu ben sorguya çekeyim; bu işi nasıl becereceğimi göreceksiniz.</p>
				<p class="normal">LUCIO</p>
				<p class="normal">(Kendi kendine.) </p>
				<p class="normal">Onun kadar iyi beceremezsiniz, kız söyledi zaten.</p>
				<p class="normal">ESCALUS</p>
				<p class="normal">Bir şey mi dediniz?</p>
				<p class="normal">LUCIO</p>
	<p class="normal">Bana kalırsa, bu işi baş başa kalıp becerirseniz çok geçmeden itiraf eder; ama herkesin önünde utanabilir.</p>
				<p class="normal">(Bir muhafızla Isabella girer.)</p>
				<p class="normal">ESCALUS</p>
				<p class="normal">Onu, üstü kapalı bir tarzda sorguya çekeceğim.</p>
				<p class="normal">LUCIO</p>
	<p class="normal">Doğrusu da bu, çünkü kadınlar, üstleri kapanınca daha verimkâr olurlar.</p>
				<p class="normal">ESCALUS</p>
	<p class="normal">Gelin bakalım küçük hanım, şu genç hanım söylediklerinizin aksi şeyler anlattı.</p>
				<p class="normal">(Rahip kılığında Dük ve Zindancı girerler.)</p>
				<p class="normal">LUCIO</p>
	<p class="normal">Efendim işte size söylediğim o aşağılık herif, Zindancı ile geldi.</p>
				<p class="normal">ESCALUS</p>
				<p class="normal">Tam zamanında. Size söz vermeden onunla konuşmayın.</p>
				<p class="normal">LUCIO</p>
				<p class="normal">Ağzım mühürlü.</p>
				<p class="normal">ESCALUS</p>
				<p class="normal">(Rahip sandığı Dük’e.) </p>
	<p class="normal">Yaklaşın efendim, bu kadınları Lord Angelo aleyhine kışkırttınız mı? Bunu sizin yaptığınızı söylüyorlar.</p>
				<p class="normal">DÜK</p>
				<p class="normal">Yanlış.</p>
				<p class="normal">ESCALUS</p>
				<p class="normal">Ne! Nerede olduğunuzun farkında mısınız?</p>
				<p class="normal">DÜK</p>
				<p class="normal">Makamınıza saygı gösterin. Bazen bu ateşten tahtın önünde</p>
				<p class="normal">Cehennemin kralı şeytanın da olabileceğini düşünmeliyiz.</p>
				<p class="normal">Dük nerede? Mutlaka dinlemeli söyleyeceklerimi.</p>
				<p class="normal">ESCALUS</p>
				<p class="normal">Dük içimizdedir. Söyleyeceklerinizi biz dinleyeceğiz.</p>
				<p class="normal">Dürüstçe konuşmanızı isteyeceğiz.</p>
				<p class="normal">DÜK</p>
				<p class="normal">En azından mertçe konuşurum. Ey zavallılar,</p>
				<p class="normal">Kurt namına kuzuyu mu araştırıyorsunuz.</p>
				<p class="normal">Adaletli davranma umuduna elveda deyin!</p>
				<p class="normal">Dük gitti mi? O zaman sizin davanız da bitti.</p>
				<p class="normal">Demek Dük de adaletsiz ki,</p>
	<p class="normal">Böyle bir davada gerçeğin ortaya çıkmasını</p>
				<p class="normal">Asıl suçlanması gereken bir alçağın iki dudağı arasına bırakmış.</p>
<p class="normal">LUCIO</p>
				<p class="normal">İşte alçağın ta kendisi, söylemiştim size!</p>
				<p class="normal">ESCALUS</p>
				<p class="normal">Ne küstah, ne berbat bir rahipsin sen,</p>
				<p class="normal">Bu kadınları kışkırttığın yetmiyormuş gibi,</p>
				<p class="normal">Şimdi de tutmuş, bu değerli adamın yüzüne karşı</p>
				<p class="normal">Sayıp sövüyor, ona alçak diyorsun,</p>
				<p class="normal">Sonra da kalkmış Dük’e dil uzatıp</p>
				<p class="normal">Onu adaletsizlikle suçluyorsun!</p>
				<p class="normal">Götürün şunu; bağlayın işkence aletine!</p>
				<p class="normal">İşkence edin ona kolu bacağı yerinden çıkana kadar.</p>
				<p class="normal">Ama merak ettim, niye yapıyorsun bunu?</p>
				<p class="normal">Adaletsizlik bunun neresinde?</p>
				<p class="normal">DÜK</p>
				<p class="normal">Kızmayın bu kadar. Dük benim kılıma bile dokunamaz,</p>
				<p class="normal">Ne de sizin işkenceciniz. Ben onun yurttaşı değilim,</p>
				<p class="normal">Ne de bu ülkedenim.</p>
				<p class="normal">Viyana’ya gözlemde bulunmak için geldim;</p>
				<p class="normal">Gördüm ki, kokuşmuşluk fokur fokur kaynamakta</p>
				<p class="normal">Bu Viyana kazanında,</p>
				<p class="normal">Kazanın boyutunu da aşıp taşmış ortalığa.</p>
				<p class="normal">Suçlar için yasalar var, ama suçlular öyle korunuyor ki</p>
				<p class="normal">Yasalar öylece kalmış berber dükkânına asılan levhalar gibi,</p>
				<p class="normal">Okunuyor ve gülüp geçiliyor yalnızca.</p>
				<p class="normal">ESCALUS</p>
				<p class="normal">Devletin manevi şahsiyetine hakaret bu!</p>
				<p class="normal">Götürün, atın şunu zindana!</p>
				<p class="normal">ANGELO</p>
				<p class="normal">Bay Lucio, aleyhine ekleyecek sözünüz var mı?</p>
				<p class="normal">Sözünü ettiğiniz herif bu muydu?</p>
				<p class="normal">LUCIO</p>
				<p class="normal">Ta kendisi lordum. Gel buraya ahbap, beni tanıdın mı?</p>
	<p class="normal">DÜK</p>
				<p class="normal">Sesinizden tanıdım sizi. Dük’ün yokluğunda zindanda karşılaşmıştık.</p>
<p class="normal">LUCIO</p>
				<p class="normal">Ya, demek öyle? Peki dük hakkında söylediklerini hatırlıyor musun?</p>
<p class="normal">DÜK</p>
				<p class="normal">Hem de gayet iyi.</p>
				<p class="normal">LUCIO</p>
	<p class="normal">Dük için pezevenk, salak, korkak dediğini de hatırlıyor musun?</p>
				<p class="normal">DÜK</p>
	<p class="normal">Herhalde kendinizi benimle karıştırıyorsunuz. Siz konuştunuz dük hakkında, hem de daha beter şeyler söylediniz.</p>
				<p class="normal">LUCIO</p>
	<p class="normal">Seni lanet olası, söylediklerin için burnunun ortasına indirmedim mi?</p>
				<p class="normal">DÜK</p>
				<p class="normal">Ben Dük’ü kendimi sevdiğim kadar severim.</p>
				<p class="normal">ANGELO</p>
				<p class="normal">Bakın şuna, alçak herif nasıl da ağız değiştiriyor.</p>
				<p class="normal">ESCALUS</p>
	<p class="normal">Böyle bir adamla tartışılmaz. Götürün onu zindana. Zindancı nerede? Hadi, götürün onu! Prangaya vurun; bir daha da hakaret edemesin artık. Şu orospularla yandaşlarını da atın zindana.</p>
				<p class="normal">(Mariana ayağa kaldırılır ve tutuklanır. </p>
				<p class="normal">Zindancı Dük’ü tutar.)</p>
				<p class="normal">DÜK</p>
				<p class="normal">Bir dakika beyim, durun biraz.</p>
				<p class="normal">ANGELO</p>
				<p class="normal">Ne o, adalete karşı mı koyuyorsun? Ona yardım edin Lucio!</p>
	<p class="normal">LUCIO</p>
	<p class="normal">Hadi, hadi, hadi beyim! Of be! Sen dazlak kafa, yalancı serseri, ille de kukuletan olacak, değil mi? Şu lanet yüzünü göster Tanrı’nın cezası. Göster şu gizlediğin suratını. Nasılsa bir saate kalmaz asılırsın. Çıkarmayacak mısın?</p>
<p class="normal">(Rahip kukuletasını çeker çıkartır, Dük’ün yüzü görününce Angelo ile Escalus ayağa kalkarlar.)</p>
<p class="normal">DÜK</p>
				<p class="normal">Sen bir dük tarafından foyası çıkarılan ilk serserisin.</p>
	<p class="normal">Zindancı her şeyden önce,</p>
				<p class="normal">Şu üç güzel insanın<sup class="calibre3"><a href="1_split_078.html#footnote-100-52" id="footnote-100-52-backlink" name="footnote-100-52-backlink">[52]</a></sup> korumam altında olduğunu bilin.</p>
				<p class="normal">(Lucio’ya.) </p>
				<p class="normal">Sıvışmaya kalkmayın beyim,</p>
				<p class="normal">Bu rahibin seninle konuşacak şeyleri var. Onu tutuklayın!</p>
				<p class="normal">(Lucio tutuklanır.)</p>
				<p class="normal">LUCIO</p>
				<p class="normal">(Kendi kendine.) </p>
				<p class="normal">İşte bu asılmaktan da beter.</p>
				<p class="normal">DÜK</p>
				<p class="normal">(Escalus’a.) </p>
				<p class="normal">Söyledikleriniz için sizi bağışlıyorum, oturun!</p>
				<p class="normal">Ben yerime geçiyorum. </p>
				<p class="normal">(Angelo’ya.) </p>
				<p class="normal">İzin verin, efendim!</p>
	<p class="normal">(Angelo’nun oturduğu koltuğa yerleşir.)</p>
				<p class="normal">Sana gelince<sup class="calibre3"><a href="1_split_079.html#footnote-100-53" id="footnote-100-53-backlink" name="footnote-100-53-backlink">[53]</a></sup> bayım, içine düştüğün duruma</p>
				<p class="normal">Çare olacak bir söz, bir şey geliyor mu aklına?</p>
				<p class="normal">Eğer varsa, hikâyemi duymadan önce açıkla ya da</p>
				<p class="normal">Gerçeği kabul et, artık karşı koyma.</p>
				<p class="normal">ANGELO</p>
				<p class="normal">Saygıdeğer lordum, suçumdan daha suçlu olduğum için</p>
				<p class="normal">Efendimizin, bu günahlarımı öğrendiği anda</p>
				<p class="normal">Görünmez olmak istedim.</p>
				<p class="normal">Sizi gördüğümde yüce Prens,</p>
				<p class="normal">Karşımda günahlarımı yüzüme vuran</p>
				<p class="normal">Tanrısal bir gücün varlığını hissettim.</p>
				<p class="normal">Karar hemen verilsin, ölüm cezam hemen gerçekleşsin.</p>
				<p class="normal">Siz yüce efendimden ricam bu kadar.</p>
				<p class="normal">DÜK</p>
				<p class="normal">Yaklaş Mariana. </p>
				<p class="normal">(Angelo’ya.) </p>
				<p class="normal">Söyle şimdi bana,</p>
				<p class="normal">Sen evlenme vaat ettin mi bu kadına?</p>
				<p class="normal">ANGELO</p>
				<p class="normal">Evet, lordum.</p>
				<p class="normal">DÜK</p>
				<p class="normal">O zaman hemen gidip evlenin onunla,</p>
				<p class="normal">Rahip siz de işinizi yapın bitirin bu işlemi,</p>
				<p class="normal">Sonra onu buraya getirin.</p>
				<p class="normal">Zindancı siz de onlarla gidin.</p>
				<p class="normal">(Angelo, Mariana, Rahip Peter ve Zindancı çıkarlar.)</p>
				<p class="normal">ESCALUS</p>
				<p class="normal">Lordum, onun bu onursuz davranışı</p>
				<p class="normal">Bütün bu garip olaylardan daha çok şaşırttı beni.</p>
				<p class="normal">DÜK</p>
				<p class="normal">Gelin Isabella. Rahibiniz şimdi prensiniz.</p>
				<p class="normal">Daha önce sorununuza nasıl dikkatle yaklaştımsa,</p>
				<p class="normal">Hâlâ arkasındayım yüreğim ve aklımla.</p>
				<p class="normal">ISABELLA</p>
				<p class="normal">Lütfen beni bağışlayınız lordum,</p>
				<p class="normal">Tanıyamadığım yüce kişiliğinize zahmet verdim,</p>
				<p class="normal">Ve kulunuz gibi davranmadım.</p>
				<p class="normal">DÜK</p>
				<p class="normal">Bağışlandınız Isabella.</p>
				<p class="normal">Şimdi sevgili kızım, siz de bize karşı yüce gönüllü olun.</p>
				<p class="normal">Ağabeyinizin ölümü yüzünden</p>
				<p class="normal">İçiniz kan ağlıyor, biliyorum,</p>
				<p class="normal">Eminim, şimdi merak ediyorsunuzdur,</p>
				<p class="normal">Ölümünü engellemek için </p>
				<p class="normal">Neden daha önce yetkimi kullanmadım diye.</p>
				<p class="normal">Ama inanın sevgili kızım, her şey o kadar ani gelişti ki,</p>
				<p class="normal">Benim dikkatle hazırladığım planı altüst etti.</p>
				<p class="normal">Huzur içinde yatsın ağabeyiniz,</p>
				<p class="normal">Ölüm korkusunu yenip daha güzel bir hayata gitti.</p>
				<p class="normal">İçiniz rahat olsun, ağabeyiniz mutludur şimdi.</p>
				<p class="normal">ISABELLA</p>
				<p class="normal">Evet, lordum.</p>
				<p class="normal">(Angelo, Mariana, Rahip Peter ve Zindancı girerler.)</p>
				<p class="normal">DÜK</p>
				<p class="normal">Şu yaklaşan, yeni evlenen adama gelince,</p>
				<p class="normal">Onurunuzu korumuş olsanız da,</p>
				<p class="normal">O şehvet düşkünü hayalinde kirletti bu adam sizi;</p>
				<p class="normal">Mariana’nın hatırı için affedebilirsiniz onu;</p>
				<p class="normal">Ama ağabeyinize haksızlık edip ölüme göndermiş,</p>
				<p class="normal">Ağabeyinizi bağışlayacağına söz vermiş, sözünü tutmamış,</p>
				<p class="normal">Böylece çifte suç işlemiş;</p>
				<p class="normal">Kendi ağzıyla itiraf etti yasaların ona vereceği cezayı,</p>
				<p class="normal">Claudio’nun hayatına karşı Angelo’nun hayatı</p>
				<p class="normal">Kana kan, göze göz, kısasa kısas!</p>
				<p class="normal">Böylece Angelo, suçun apaçık ortada,</p>
				<p class="normal">Artık bağışlanmak için yalvarsan bile,</p>
				<p class="normal">Kendin de bundan yararlanmayı bekleyemezsin.</p>
				<p class="normal">Seni Claudio’yu mahkûm ettiğin</p>
				<p class="normal">Ölüm cezasına mahkûm ediyoruz: İdam kütüğüne</p>
				<p class="normal">Senin yaptığın gibi hemen gerçekleştirilsin,</p>
				<p class="normal">Götürün onu!</p>
				<p class="normal">MARIANA</p>
				<p class="normal">Ah adaletli efendimiz,</p>
				<p class="normal">Kocam yüzünden beni hayal kırıklığına uğratmayınız.</p>
				<p class="normal">DÜK</p>
				<p class="normal">Sizi hayal kırıklığına uğratan aslında kocanızdır.</p>
				<p class="normal">Onurunuzu korumanın en doğru yolunun</p>
				<p class="normal">Bu olacağını düşündüğüm için izin verdim evlenmenize,</p>
				<p class="normal">Yoksa Angelo ile yasadışı bir ilişkiye girdiğinizden</p>
				<p class="normal">Suçlanacaktınız, geleceğiniz kararacaktı.</p>
				<p class="normal">El konan mallarının hepsi bize ait olsa da,</p>
				<p class="normal">Dul kaldığınızdan dolayı bir kısmını</p>
				<p class="normal">İrat olarak verebiliriz size,</p>
				<p class="normal">Siz de daha iyi bir koca edinebilirsiniz.</p>
				<p class="normal">MARIANA</p>
				<p class="normal">Yüce lordum, ne bir şey istiyorum sizden</p>
				<p class="normal">Ne de daha iyi bir koca.</p>
				<p class="normal">DÜK</p>
				<p class="normal">Israr etmeyin artık, kararımız kesin.</p>
				<p class="normal">MARIANA</p>
				<p class="normal">(Diz çöker.) </p>
				<p class="normal">Koruyucu efendimiz –</p>
				<p class="normal">DÜK</p>
				<p class="normal">Boşuna uğraşıyorsunuz. Götürün, idam edin onu.</p>
				<p class="normal">(Lucio’ya.) </p>
				<p class="normal">Şimdi gelelim size.</p>
	<p class="normal">MARIANA</p>
				<p class="normal">İyi yürekli efendimiz! Tatlı Isabella, yerime koyun kendinizi</p>
<p class="normal">Birlikte diz çöküp yalvaralım, hayatım boyunca köleniz olur,</p>
				<p class="normal">Size hizmet ederim.</p>
				<p class="normal">DÜK</p>
				<p class="normal">Onu buna zorlamanız tamamen mantıksız.</p>
				<p class="normal">Katilinin bağışlanması için diz çökerse,</p>
				<p class="normal">Mezarında durmaz ağabeyinin ruhu</p>
				<p class="normal">Ve hayaleti dehşet içinde bırakır onu.</p>
				<p class="normal">MARIANA</p>
				<p class="normal">Isabella, tatlı Isabella, yine de diz çökün benimle.</p>
				<p class="normal">Konuşmayın, yalnızca ellerinizi açın gökyüzüne;</p>
				<p class="normal">Ben söylerim her şeyi.</p>
				<p class="normal">Hatalarla yaratıldığı söylenir en iyi insanın bile,</p>
				<p class="normal">Çoğu kez insan hata yapa yapa daha iyi olur.</p>
				<p class="normal">Böyle bir insan benim kocam da.</p>
				<p class="normal">Sevgili Isabella, n’olur diz çök benimle.</p>
				<p class="normal">DÜK</p>
				<p class="normal">Claudio’nun ölümüne karşılık Angelo’nun ölümü.</p>
				<p class="normal">ISABELLA</p>
				<p class="normal">(Diz çöker.)</p>
				<p class="normal">Hoşgörülü, cömert efendimiz,</p>
				<p class="normal">Lütfen efendimiz, ağabeyim yaşasaydı, ona bakacağınız gibi</p>
				<p class="normal">Şu suçlanan adama da öyle bakın. Düşünüyorum da,</p>
				<p class="normal">Eylemleri içtendi, bana yaptıkları dışında;</p>
				<p class="normal">Böyle olduğuna göre, göndermeyin onu ölüme.</p>
				<p class="normal">Ağabeyim günahı yüzünden yasalarca cezalandırıldı.</p>
				<p class="normal">Ama Angelo o günahı işlemedi, sadece niyeti olarak kaldı.</p>
				<p class="normal">Zaten geçmişte kalan bu kötü niyet unutulmalı.</p>
				<p class="normal">Bir kralın tebaasını denetlediği gibi,</p>
				<p class="normal">Biz düşüncelerimizi denetleyemeyiz ki.</p>
				<p class="normal">MARIANA</p>
				<p class="normal">Evet, yüce efendimiz.</p>
				<p class="normal">DÜK</p>
				<p class="normal">Yalvarmanızın yararı yok. Kalkın ayağa.</p>
				<p class="normal">(Mariana ile Isabella kalkarlar.)</p>
				<p class="normal">Aklıma bir suçu daha geldi.</p>
				<p class="normal">Zindancı, Claudio neden olmadık bir saate idam edildi?</p>
				<p class="normal">ZİNDANCI</p>
				<p class="normal">Öyle emir verildi.</p>
				<p class="normal">DÜK</p>
				<p class="normal">Yasal bir yetkiyle mi?</p>
				<p class="normal">ZİNDANCI</p>
				<p class="normal">Hayır, yüce lordum, özel bir mesajla.</p>
				<p class="normal">DÜK</p>
				<p class="normal">Bunun için sizi görevden alıyorum.</p>
				<p class="normal">Anahtarlarınızı teslim edin.</p>
				<p class="normal">ZİNDANCI</p>
				<p class="normal">Bağışlayınız, soylu lordum. Emin değildim,</p>
				<p class="normal">Ama bir hata yaptığımı hissetmiştim.</p>
				<p class="normal">Biraz düşününce de pişman oldum.</p>
	<p class="normal">Bunu kanıtlamak için şunu söyleyeyim</p>
				<p class="normal">Gizli bir emirle öldürülmesi istenen bir mahkûm hâlâ hayatta.</p>
<p class="normal">DÜK</p>
				<p class="normal">Kimmiş o?</p>
				<p class="normal">ZİNDANCI</p>
				<p class="normal">Adı Bernardin.</p>
				<p class="normal">DÜK</p>
				<p class="normal">Aynı şeyi Claudio için de yapmalıydın.</p>
				<p class="normal">Git getir onu buraya, bir göreyim.</p>
				<p class="normal">(Zindancı çıkar.)</p>
				<p class="normal">ESCALUS</p>
				<p class="normal">Sizin gibi bilgili ve akıllı bir adamın böyle büyük bir hatayla</p>
				<p class="normal">Azgın duygulara kapılmasına,</p>
				<p class="normal">Böylesine dengesiz kararlar almasına</p>
				<p class="normal">Çok üzüldüm Lord Angelo.</p>
				<p class="normal">ANGELO</p>
				<p class="normal">Ben de bunca acıya neden olduğum için üzgünüm,</p>
				<p class="normal">Pişmanlık dolu yüreğim derinden derine hançerleniyor,</p>
				<p class="normal">Merhamet değil, ölüm yatıştıracak beni.</p>
				<p class="normal">Ölmeyi hak ettim, ölmek istiyorum.</p>
				<p class="normal">(Zindancı ile birlikte yüzü örtülü Claudio </p>
				<p class="normal">ve Barnardine girerler.)</p>
				<p class="normal">DÜK</p>
				<p class="normal">Barnardin hangisi?</p>
				<p class="normal">ZİNDANCI</p>
				<p class="normal">İşte bu lordum.</p>
				<p class="normal">DÜK</p>
				<p class="normal">Bana bu adamdan söz eden bir rahip tanımıştım.</p>
				<p class="normal">İnatçı bir ruhun olduğu söylendi bayım,</p>
				<p class="normal">Bu dünyadan ötesini görmezmişsin,</p>
				<p class="normal">Hayatını da buna göre düzenlemişsin.</p>
				<p class="normal">Bazı dünyevi hatalarından dolayı mahkûm olmuşsun.</p>
				<p class="normal">Seni bağışlıyorum. Umarım bu merhametim</p>
				<p class="normal">Daha iyi bir hayat seçmene sebep olur.</p>
				<p class="normal">Rahip, bu adam tavsiyene muhtaç; </p>
				<p class="normal">Senin ellerine bırakıyorum onu.</p>
				<p class="normal">Ya şu yüzü örtülü olan kim?</p>
				<p class="normal">ZİNDANCI</p>
				<p class="normal">O da kurtardığım başka bir tutuklu,</p>
				<p class="normal">Claudio ile birlikte idam edilmesi gerekiyordu,</p>
				<p class="normal">Tıpatıp benziyor ona, ikiz kardeşi sanki.</p>
				<p class="normal">(Claudio’nun yüzünü açar.)</p>
				<p class="normal">DÜK</p>
				<p class="normal">(Isabella’ya.) </p>
				<p class="normal">Mademki ağabeyinize benziyor</p>
				<p class="normal">Onun hatırına bağışlayalım bu adamı</p>
				<p class="normal">Ve siz Isabella, sizin sevecenliğiniz adına</p>
				<p class="normal">Veriniz elinizi bana ve söyleyin benim olacağınızı,</p>
				<p class="normal">Kardeşiniz benim de kardeşimdir –</p>
				<p class="normal">Ama kutlama için daha uygun bir zaman buluruz.</p>
				<p class="normal">Böylece Lord Angelo’nun da hayatı kurtulmuş oluyor;</p>
	<p class="normal">Görüyor musunuz gözleri nasıl da parladı.</p>
				<p class="normal">Ee, Angelo, hayırlı oldu kötülüğünüzün karşılığı.<sup class="calibre3"><a href="1_split_080.html#footnote-100-54" id="footnote-100-54-backlink" name="footnote-100-54-backlink">[54]</a></sup></p>
				<p class="normal">Karınızı sevin ve ona iyi bakın,</p>
				<p class="normal">Siz ne kadar değerliyseniz, karınız da o kadar değerlidir.</p>
				<p class="normal">Gönlüm herkesi bağışlamaktan yana,</p>
				<p class="normal">Ama yine de bağışlayamayacağım biri var burada.</p>
				<p class="normal">(Lucio’ya.) </p>
				<p class="normal">Hey sen, benim için ödlek, budala,</p>
				<p class="normal">Şehvet düşkünü, eşek, manyak diye</p>
				<p class="normal">Saydın sövdün, ne geldiyse aklına.</p>
				<p class="normal">Bu övgüleri hak etmek için ne yaptım ben sana?</p>
				<p class="normal">LUCIO</p>
	<p class="normal">İnanın yüce lordum, ciddi değildim, şakaydı hepsi. Nükte yapma modasına ben de uymak istedim. Bu yüzden beni asacaksanız, asarsınız elbette; fikrimi sorarsanız kırbaçlanmayı tercih ederim.</p>
				<p class="normal">DÜK</p>
				<p class="normal">Olur, önce kırbaçlanırsın, sonra da asılırsın.</p>
				<p class="normal">Zindancı, bu kararımızı kentte herkese ilan edin.</p>
				<p class="normal">Eğer bu aşağılık herif herhangi bir kadına tecavüz etmişse –</p>
				<p class="normal">Evet ya, kendisi itiraf etmişti: Bir kadını gebe bırakmış –</p>
				<p class="normal">Bulun o kadını, onunla evlendirin.</p>
				<p class="normal">Nikâh bitince, önce kırbaçlayın, sonra da götürün asın.</p>
				<p class="normal">LUCIO</p>
	<p class="normal">Yalvarırım yüce efendimiz, beni bir orospuyla evlendirmeyin. Yüce efendimizin şimdi söyledikleri gibi ben sizden hep Dük diye söz ettim. İyi yürekli efendimiz, yalvarırım beni bir boynuzluya çevirmeyin.</p>
				<p class="normal">DÜK</p>
				<p class="normal">Onurum üzerine yemin ederim ki, onunla evleneceksin.</p>
				<p class="normal">Ettiğin hakaretleri bağışlıyorum, ayrıca diğer suçlarını da.</p>
				<p class="normal">Atın şunu zindana, emirlerim harfiyen yerine getirilsin.</p>
				<p class="normal">LUCIO</p>
	<p class="normal">Bir orospuyla evlenmek, lordum, cehennem azabı, kırbaçtan, asılmaktan daha beter.</p>
				<p class="normal">DÜK</p>
				<p class="normal">Bir prense hakaret etmenin cezası budur.</p>
				<p class="normal">(Lucio, muhafızlarla çıkar.)</p>
				<p class="normal">Siz baştan çıkardığınız kadını temize çıkarın Claudio,</p>
				<p class="normal">Size de mutluluk dilerim Mariana. Sevin onu Angelo;</p>
				<p class="normal">Onu tanırım, erdemli bir kadındır.</p>
				<p class="normal">Sadık dostum Escalus, dürüstlüğünüz için teşekkür ederim.</p>
	<p class="normal">Ama teşekkür yetmez, daha iyi şeylere layıksınız siz.</p>
				<p class="normal">Sana da teşekkür ederim Zindancı, sadakatin ve ağzı sıkılığın için;</p>
<p class="normal">Seni daha iyi bir makama terfi ettireceğim.</p>
				<p class="normal">Angelo, Claudio’nun kellesi yerine</p>
				<p class="normal">Ragusalının kellesini yutturduğu için bağışlayın onu.</p>
				<p class="normal">Sevgili Isabella, size iyi gelecek bir önerim var</p>
				<p class="normal">Derdinizi her istediğiniz an dinleyecek biri olacak karşınızda,</p>
				<p class="normal">Benim olan sizindir, sizin olan benimdir.</p>
				<p class="normal">Artık sarayımıza gidelim, hâlâ keşfedilmemiş sırlarımız var,</p>
				<p class="normal">Keşfedelim bir an önce.</p>
				<div class="calibre1" id="calibre_pb_27"/></body>
</html>