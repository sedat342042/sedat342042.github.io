<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_13">1. Sahne</h2>
				<p class="normal">(Angelo, Escalus, bir yargıç ve hizmetliler girerler.)</p>
				<p class="normal">ANGELO</p>
				<p class="normal">Artık yasalar korkuluk olmaktan çıkmalı,</p>
				<p class="normal">Kurallarımız vahşi kuşlara korku salmalı,</p>
				<p class="normal">O kadar alışmışlar ki hareketsiz korkuluğa;</p>
				<p class="normal">Üstüne tünemişler ondan korkacaklarına.</p>
				<p class="normal">ESCALUS</p>
				<p class="normal">Evet, kılıcımız keskin olmasına olmalı da,</p>
				<p class="normal">Bence ağır, ölümcül yaralar açmaktansa,</p>
				<p class="normal">Yarayı kesip atmak daha iyi.</p>
				<p class="normal">Kurtulmasını dilediğim bu beyefendinin</p>
				<p class="normal">Çok soylu bir babası olduğunu</p>
				<p class="normal">Vicdan sahibi olduğuna inandığım</p>
				<p class="normal">Siz ekselanslarına bildirmek isterim –</p>
				<p class="normal">Sizin de zamana ve zemine göre,</p>
				<p class="normal">Cinsel duygularınız harekete geçmiştir,</p>
				<p class="normal">Damarlarınızdaki deli kan sizi de</p>
				<p class="normal">Amacınız dışında başka bir yere sürüklemiştir,</p>
				<p class="normal">Bu konuda siz de bir zamanlar hata yapmış olabilirsiniz,</p>
				<p class="normal">Oysa şimdi yasayı bahane ederek</p>
				<p class="normal">Aynı durumda onu suçlu ilan ediyorsunuz.</p>
				<p class="normal">ANGELO</p>
				<p class="normal">Tahrik olmak başka, günah işlemek başkadır Escalus.</p>
				<p class="normal">Evet, inkâr edemem, onu mahkûm eden jüri,</p>
				<p class="normal">Ondan daha günahkâr hırsızlara</p>
				<p class="normal">Daha hafif cezalar vermiş olabilir.</p>
				<p class="normal">On iki kişide bir hırsız iki ahlaksız bulunabilir</p>
				<p class="normal">Ama adalette belirgin olan bir şey vardır</p>
				<p class="normal">Adalet suçlunun yakasına yapışmalıdır.</p>
				<p class="normal">Hırsızlar hırsız hakkında hüküm veriyorsa</p>
				<p class="normal">Yasanın bunu bilmesini bekleyebilir misin?</p>
				<p class="normal">Şurası besbelli ki gördüğümüz mücevheri eğilip alırız,</p>
				<p class="normal">Çünkü onu görmüşüzdür; ama ya göremezsek,</p>
				<p class="normal">Üstüne basıp geçeriz ve onu asla düşünmeyiz.</p>
				<p class="normal">İşlediği suçu böyle hafif gösteremezsiniz,</p>
				<p class="normal">Benim de bir zamanlar bu tür suçlarım olmuş olabilir,</p>
				<p class="normal">Ama söyleyin, suç işlediği için onu tutuklattım,</p>
				<p class="normal">Böyle bir suç işlersem benim de cezam hafifletilmesin,</p>
				<p class="normal">Örnek olması için aynı cezaya ben de çarptırılmalıyım.</p>
				<p class="normal">Hayır efendim, ölmesi gerekiyor.</p>
				<p class="normal">(Zindancı girer.)</p>
				<p class="normal">ESCALUS</p>
				<p class="normal">İstediğiniz gibi olsun.</p>
				<p class="normal">ANGELO</p>
				<p class="normal">Zindancı nerde?</p>
				<p class="normal">ZİNDANCI</p>
				<p class="normal">Burada ekselansları.</p>
				<p class="normal">ANGELO</p>
				<p class="normal">Yarın sabah saat dokuzda Claudio idam edilmeli.</p>
				<p class="normal">Ona bir rahip gönderin, günah çıkarıp hazırlansın</p>
				<p class="normal">Hayat denen yolun sonuna geldi çünkü.</p>
				<p class="normal">(Zindancı çıkar.)</p>
				<p class="normal">ESCALUS</p>
				<p class="normal">(Kendi kendine.) </p>
				<p class="normal">Tanrım onu bağışla, bizi, hepimizi de,</p>
	<p class="normal">Kimi günahıyla yükselir, kimi erdemiyle aşağılanır.</p>
				<p class="normal">Kimi kötülükten üstüne kötülük yapar, gıkı çıkmaz kimsenin,</p>
<p class="normal">Kimi de yaptığı tek bir hata yüzünden lanetlenip yok edilir.</p>
<p class="normal">(Elbow ve Froth, Pompey ile muhafızlar girerler.)</p>
				<p class="normal">ELBOW</p>
	<p class="normal">Gelin, getirin onları buraya. Eğer bunlar ülkenin iyi insanlarıysa, zamanlarını genel evlerde ahlaksızca israf etmekten başka bir şey yapmıyorlarsa, ben de yasaları bilmiyorum demektir. Buraya getirin onları.</p>
				<p class="normal">ANGELO</p>
				<p class="normal">Neler oluyor, adınız ne? Derdiniz nedir?</p>
				<p class="normal">ELBOW</p>
	<p class="normal">Yüce efendim, ben zavallı, dükün hizmetinde bekçiyim; adım Elbow’dur. Adaletinize güvenerek efendim, huzurunuza bu iki azılı hayırseveri getirdim.</p>
				<p class="normal">ANGELO</p>
	<p class="normal">Hayırsever mi? Bunlar nasıl hayırseverlermiş, bakayım? Hayırsızlar olmasınlar?</p>
				<p class="normal">ELBOW</p>
	<p class="normal">Siz öyle diyorsanız öyledir, efendim. Onların ne olduklarını ben de pek kestiremiyorum; tek bildiğim bunların anlı şanlı serseriler olduğu; namuslu Hıristiyanların sahip oldukları saygısızlıklardan yoksundurlar.</p>
				<p class="normal">ESCALUS</p>
				<p class="normal">İyi ifade ettin; işte akıllı bir görevli diye buna derim.</p>
				<p class="normal">ANGELO</p>
				<p class="normal">(Elbow’a.) </p>
	<p class="normal">Devam et! Ne iş yapar bunlar? Demek adın Elbow? Neden konuşmuyorsun, Elbow?</p>
	<p class="normal">POMPEY</p>
				<p class="normal">Konuşamaz efendim, çünkü dengesi bozuldu.<sup class="calibre3"><a href="1_split_047.html#footnote-100-21" id="footnote-100-21-backlink" name="footnote-100-21-backlink">[21]</a></sup></p>
				<p class="normal">ANGELO</p>
				<p class="normal">İyi de siz kimsiniz?</p>
				<p class="normal">ELBOW</p>
	<p class="normal">O mu efendim? Aracıdır, kötü kadınları pazarlayan genelevde az buçuk söz sahibidir. Yanında çalıştığı kadının kenar mahalledeki evlerini yıkmışlar, ama kadın bunların hamam olduğunu iddia etmiş, bana kalırsa, ikisi de aynı kapıya çıkar.</p>
				<p class="normal">ESCALUS</p>
				<p class="normal">Nereden duydun bütün bunları?</p>
				<p class="normal">ELBOW</p>
				<p class="normal">Karımdan efendim, dünya ahret kötüye kullandığım </p>
				<p class="normal">karımdan –</p>
				<p class="normal">ESCALUS</p>
				<p class="normal">Karından mı? Nasıl yani?</p>
				<p class="normal">ELBOW</p>
				<p class="normal">Evet efendim, Tanrı’ya şükürler olsun, namuslu bir </p>
				<p class="normal">kadındır.</p>
				<p class="normal">ESCALUS</p>
				<p class="normal">Namuslu olduğun için mi onu kötüye kullandın?</p>
				<p class="normal">ELBOW</p>
	<p class="normal">Şunu da söyleyeyim efendim, ben kendimi de kötüye kullanıyorum. O ev, genelev olmasaydı, o sürtük de böyle genel bir şekilde yaşamazdı, orası yaramaz bir evdir, o kadar.</p>
				<p class="normal">ESCALUS</p>
				<p class="normal">Peki, sen bunu nerden biliyorsun bekçi efendi?</p>
				<p class="normal">ELBOW</p>
	<p class="normal">Saygıdeğer efendim, bizzat karım sayesinde; o da öteki karılar gibi kendini kötüye kullandırsaydı, zina, günah ve tüm pislikler için suçlanabilirdi.</p>
				<p class="normal">ESCALUS</p>
				<p class="normal">O kadının kışkırtması ile mi?</p>
				<p class="normal">ELBOW</p>
	<p class="normal">Evet efendim, Bayan Overdone’ın kışkırtmasıyla; ama karım bu herifin suratına tükürdü ve reddetti.</p>
				<p class="normal">POMPEY</p>
				<p class="normal">Yüce efendim, yüksek izninizle, iş böyle değil.</p>
				<p class="normal">ELBOW</p>
	<p class="normal">Kanıtla öyleyse, eğer onurlu bir adamsan, bunu buradaki düzenbazların önünde kanıtla.</p>
				<p class="normal">ESCALUS</p>
				<p class="normal">(Angelo’ya.) </p>
				<p class="normal">Kelimeleri ne kadar yanlış kullandığını görüyor musunuz?</p>
	<p class="normal">POMPEY</p>
	<p class="normal">Efendim, kadının karnı burnunda geldiğinde, hâşâ huzurunuzdan, aşerdiğini anladım, haşlanmış erik<sup class="calibre3"><a href="1_split_048.html#footnote-100-22" id="footnote-100-22-backlink" name="footnote-100-22-backlink">[22]</a></sup> istiyordu. Ama efendim evde sadece iki tane kalmıştı. Tesadüfe bakın hele. O ikisi meyve tabağında duruyordu. Üç penilik bir tabak işte; yüce efendilerim böyle tabakları görmüşlerdir, Çin porseleni değil, ama kötü de sayılmazlar.</p>
				<p class="normal">ESCALUS</p>
				<p class="normal">Tamam tamam, sadede gel, bırak şu tabakları bir yana.</p>
				<p class="normal">POMPEY</p>
	<p class="normal">Elbette efendim, zaten önemli de değil, siz haklısınız; sadede geleyim. Dediğim gibi efendim, Bayan Elbow’un gebeliği ilerlemişti, göbeği şişmişti ve haşlanmış erik için aşeriyordu; dediğim gibi, tabakta sadece iki erik kalmıştı. İşte bu Bay Froth, burada duran şu adam kalanları yedi, dediğim gibi, yediklerinin parasını da dürüstçe ödedi – takdir edersiniz ki sayın Froth, size o paranın üstünü geri veremezdim, değil mi?</p>
				<p class="normal">FROTH</p>
				<p class="normal">Elbette hayır.</p>
				<p class="normal">POMPEY</p>
	<p class="normal">Tamam öyleyse! Sonra efendim, eğer hatırlarsanız, o eriklerin çekirdeklerini kıtırdatıyor, atıp tutuyordunuz.</p>
				<p class="normal">FROTH</p>
				<p class="normal">Gerçekten de kıtırdatıyordum.</p>
				<p class="normal">POMPEY</p>
	<p class="normal">Bu da tamam! Size şunu diyeyim, ama unutmayın, bu meyve sizin de çok iyi bildiğiniz hastalığı iyileştirir, ama perhiz için de gayet iyidir, dediğim gibi –</p>
				<p class="normal">FROTH</p>
				<p class="normal">Bunların hepsi doğru.</p>
				<p class="normal">POMPEY</p>
				<p class="normal">Eh iyi öyleyse, dediğim –</p>
				<p class="normal">ESCALUS</p>
	<p class="normal">Bana baksana sen, can sıkıcı avanak! Sadede gel, sadede. Elbow’un karısına ne oldu ki bize şikâyete geldi? Hadi artık ona ne yaptılarsa ben de –</p>
				<p class="normal">POMPEY</p>
				<p class="normal">Siz yüce efendim, siz hiç yapamazsınız.</p>
				<p class="normal">ESCALUS</p>
				<p class="normal">Öyle demek istemedim.</p>
	<p class="normal">POMPEY</p>
	<p class="normal">Ama efendim, izniniz olursa, zaten er geç yapacaksınız. Şimdi lütfen efendim, şu Bay Froth suratına iyice bakın yılda seksen sterlin<sup class="calibre3"><a href="1_split_049.html#footnote-100-23" id="footnote-100-23-backlink" name="footnote-100-23-backlink">[23]</a></sup> kazanan bu adamın babası Ermişler Yortusu’nda öldü – Öyle değil mi Bay Froth?</p>
				<p class="normal">FROTH</p>
				<p class="normal">Yortu arifesiydi.</p>
				<p class="normal">POMPEY</p>
	<p class="normal">Pekâlâ, her neyse; şimdi sadede geleceğimi umuyorum. Bu adam, efendim, dediğim gibi alçak bir koltukta oturuyordu – Salonun adı Üzüm Salkımı’ydı, değil mi? Siz de çok memnun görünüyordunuz.</p>
				<p class="normal">FROTH</p>
				<p class="normal">Evet, severim, çünkü herkese açıktır ve kış günleri sıcak olur.</p>
				<p class="normal">POMPEY</p>
				<p class="normal">Evet, evet, çok iyi. Elbette sadedi bulacağız.</p>
				<p class="normal">ANGELO</p>
				<p class="normal">Rusya’nın uzun, beyaz geceleri gibi, </p>
				<p class="normal">Bu da uzadı gitti. Ben gidiyorum.</p>
				<p class="normal">Sizi davanızla baş başa bırakıyorum. </p>
				<p class="normal">Dilerim, bunların hepsini kamçılatmak için </p>
				<p class="normal">Yeterli neden bulursunuz.</p>
				<p class="normal">ESCALUS</p>
				<p class="normal">Ben de daha azını düşünmedim. İyi günler, lordum.</p>
				<p class="normal">(Angelo çıkar.)</p>
	<p class="normal">Hadi artık, efendi, Elbow’un karısına ne oldu? Şunu doğru dürüst anlat.</p>
				<p class="normal">POMPEY</p>
	<p class="normal">Doğru dürüst mü, efendim. Elbow’un karısına doğru dürüst bir şey olmadı.</p>
				<p class="normal">ELBOW</p>
	<p class="normal">Yalvarırım yüce efendim, karıma ne yaptığını bu adama sorun.</p>
				<p class="normal">POMPEY</p>
				<p class="normal">Yalvarırım yüce efendim, bana sorun.</p>
				<p class="normal">ESCALUS</p>
				<p class="normal">Pekâlâ, soruyorum işte: Bu bey o kadına ne yaptı?</p>
				<p class="normal">POMPEY</p>
	<p class="normal">Ben de yalvarırım, efendim, şu adamın suratına bakın. Bay Froth suratınızı efendimize çevirsene; bunun iyi bir nedeni var. Yüce efendimiz bu suratı iyice belledi mi?</p>
				<p class="normal">ESCALUS</p>
				<p class="normal">Evet, evet gördük, belledik.</p>
				<p class="normal">POMPEY</p>
				<p class="normal">Yok yok, bu suratı iyice hatırlamalısınız.</p>
				<p class="normal">ESCALUS</p>
				<p class="normal">Tamam efendim, gördüm dedim ya!</p>
				<p class="normal">POMPEY</p>
				<p class="normal">Yüce efendim bu suratta bir muzırlık görüyorlar mı?</p>
				<p class="normal">ESCALUS</p>
				<p class="normal">Hayır.</p>
				<p class="normal">POMPEY</p>
	<p class="normal">Kutsal kitap üzerine yemin ederim ki, Bay Froth’un en çirkin tarafı suratı olduğuna göre, bu suratla bekçinin karısına nasıl zarar verebilir? Kararı yüce efendimize bırakıyorum.</p>
				<p class="normal">ESCALUS</p>
				<p class="normal">Haklı gibi, sen buna ne diyorsun?</p>
				<p class="normal">ELBOW</p>
	<p class="normal">Önce şunu söyleyeyim, demek orası çok sayılan bir ev; bu da sayılan bir herif, patroniçesi de sayılan bir karı.</p>
				<p class="normal">POMPEY</p>
	<p class="normal">Elimi basarım efendim, karısı da hepimizden daha çok sayılan biridir.</p>
				<p class="normal">ELBOW</p>
	<p class="normal">Düzenbaz herif, yalan söylüyorsun; iftiracı alçak düzenbaz! Karım zamanında herkes tarafından sayılmıştır.</p>
				<p class="normal">POMPEY </p>
	<p class="normal">Efendim, karısı daha evlenmeden bu herif tarafından sayılmıştır.</p>
	<p class="normal">ESCALUS</p>
	<p class="normal">Hangisini aramamız daha akıllıca olur, adaleti mi, günahı mı?<sup class="calibre3"><a href="1_split_050.html#footnote-100-24" id="footnote-100-24-backlink" name="footnote-100-24-backlink">[24]</a></sup> Bu doğru mu?</p>
				<p class="normal">ELBOW</p>
	<p class="normal">Seni alçak! Seni düzenbaz! Seni yamyam herif seni! Evlenmeden önce de ona saygılarımı sundum. O bana ben ona saygı duydum diye, yüce efendimiz beni dük hazretlerinin zavallı bir görevlisi sanmasınlar. Hadi kanıtla bakalım alçak yamyam, yoksa yumruklarım seni.</p>
				<p class="normal">ESCALUS</p>
				<p class="normal">Eğer o seni yumruklarsa, sen de onu ayıplarsın herhalde.</p>
				<p class="normal">ELBOW</p>
	<p class="normal">Meryem adına, bunun için size teşekkür ederim, yüce efendim. Siz emredin, ben de bu serseriye ne isterseniz yapayım.</p>
				<p class="normal">ESCALUS</p>
	<p class="normal">Doğrusu bekçi efendi, madem öğrenmek istediğin bazı iftiraları var, eğer öğrenebilirsen tabii, sen öğreninceye kadar bırak bu sefil haliyle dolaşıp dursun.</p>
				<p class="normal">ELBOW</p>
				<p class="normal">Meryem hakkı için, yüce efendime teşekkür ederim. </p>
				<p class="normal">(Pompey’e.)</p>
	<p class="normal">Gördün mü işte sefil düzenbaz, gördün mü başına neler geldi. Efendimiz seni böyle yaşamaya mahkûm etti.</p>
				<p class="normal">ESCALUS</p>
				<p class="normal">(Froth’a.) </p>
				<p class="normal">Sen nerde doğdun?</p>
				<p class="normal">FROTH</p>
				<p class="normal">Burada, Viyana’da efendim.</p>
				<p class="normal">ESCALUS</p>
				<p class="normal">Yılda seksen sterlin kazanıyorsun, öyle mi?</p>
				<p class="normal">FROTH</p>
				<p class="normal">Evet, izninizle kazanıyorum efendim.</p>
				<p class="normal">ESCALUS</p>
				<p class="normal">Demek öyle. </p>
				<p class="normal">(Pompey’e.) </p>
				<p class="normal">Sen ne iş yapıyorsun beyim?</p>
				<p class="normal">POMPEY</p>
	<p class="normal">Uşağım efendim, zavallı bir dulun hizmetlisiyim, servis yaparım.</p>
				<p class="normal">ESCALUS</p>
				<p class="normal">Hizmet ettiğin kadının adı ne?</p>
				<p class="normal">POMPEY</p>
				<p class="normal">Bayan Overdone.</p>
				<p class="normal">ESCALUS</p>
				<p class="normal">Bu kadın kaç kere evlenmiş?</p>
				<p class="normal">POMPEY</p>
				<p class="normal">Dokuz efendim; sonuncusunda pes etti.</p>
				<p class="normal">ESCALUS</p>
				<p class="normal">Dokuz ha! </p>
				<p class="normal">(Froth’a.) </p>
	<p class="normal">Siz bayım, yaklaşın bana. Bay Froth uşaklarla arkadaşlık etmemenizi dilerim. Böyleleri sizi uçuruma, hatta darağacına bile sürükler. Hadi gidin şimdi, bir daha gözüm görmesin sizi.</p>
				<p class="normal">FROTH</p>
	<p class="normal">Minnettarım, yüce efendim. Ben asla öyle yerlere ayak basmazdım, ama kader beni sürükledi.</p>
				<p class="normal">ESCALUS</p>
				<p class="normal">Bir daha sürüklemesin Bay Froth, güle güle.</p>
				<p class="normal">(Froth çıkar.)</p>
				<p class="normal">Şimdi sen yaklaş bakalım efendi. Senin adın ne?</p>
				<p class="normal">POMPEY</p>
				<p class="normal">Pompey.</p>
				<p class="normal">ESCALUS</p>
				<p class="normal">Başka?</p>
				<p class="normal">POMPEY</p>
				<p class="normal">Otlakçı serseri.</p>
				<p class="normal">ESCALUS</p>
	<p class="normal">Çok doğru, en büyük tarafın da otlakçı serseriliğin. Öyleyse sen en hayvani anlamıyla Büyük Pompey’sin. Uşak kılığına bürünüp biraz da muhabbet tellallığı da yaparsın, öyle değil mi? Hadi, doğruyu söyle, senin için daha iyi olur.</p>
				<p class="normal">POMPEY</p>
				<p class="normal">Doğrusu, efendim, yaşamaya çalışan zavallı biriyim.</p>
				<p class="normal">ESCALUS</p>
	<p class="normal">Hayatını nasıl kazanmak isterdin Pompey? Kadın satarak mı? Peki, içinde bulunduğun ticaret hakkında ne düşünüyorsun? Sence yasal bir iş mi bu?</p>
				<p class="normal">POMPEY</p>
				<p class="normal">Yasalar izin verdiği sürece, evet efendim.</p>
				<p class="normal">ESCALUS</p>
	<p class="normal">Ama yasalar artık izin vermeyecek Pompey, Viyana’da buna izin yok.</p>
				<p class="normal">POMPEY</p>
	<p class="normal">Yüce efendim, kentteki bütün gençlerin hadım edilip toplarının alınacağını mı ima ediyorlar?</p>
				<p class="normal">ESCALUS</p>
				<p class="normal">Hayır Pompey.</p>
				<p class="normal">POMPEY</p>
	<p class="normal">Doğrusu efendim, benim naçizane fikrime göre bu gidişle öyle olacak. Yüce efendimiz şu orospularla çapkınları hallederlerse, bizim takımdan korkmaya gerek kalmayacaktır.</p>
				<p class="normal">ESCALUS</p>
	<p class="normal">Yeni emirler geliyor, sana söyleyeyim sonunda keller kesilecek, sorumlular asılacak.</p>
				<p class="normal">POMPEY</p>
	<p class="normal">Bundan dolayı herkesi asıp kesecekseniz, on yıla kalmaz resmi emirle döllenmeyi emredip başka kelleler de isteyeceksiniz. Eğer bu yasa Viyana’da on yıl dayanabilirse, Viyana’nın en güzel evini kiralar, üç peniye köpekler gibi ulurum. Eğer ömrünüz vefa ederse, Pompey söylemişti diyeceksiniz.</p>
				<p class="normal">ESCALUS</p>
	<p class="normal">Kehanetine ve tavsiyene teşekkür ederim Pompey. Benim de sana tavsiyem, bir daha önüme gelip de herhangi bir şekilde şikâyette bulunduğunu görmeyeyim. Eğer görürsem, eşek sudan gelinceye kadar dövdürtürüm; daha basit söyleyeyim, seni öyle bir kırbaçlatırım ki yerinden kalkamazsın. Hadi şimdi güle güle.</p>
				<p class="normal">POMPEY</p>
	<p class="normal">Bu önemli tavsiyeniz için ben de size teşekkür ederim yüce efendim –</p>
				<p class="normal">(Kendi kendine.) </p>
	<p class="normal">Ama zevk ve para daha gerçek olduğu için ben yine de onun peşinden gideceğim. Kırbaçlanmak mı? Yok efendim, arabacı kadidi çıkmış beygirini kırbaçlasın; cesur yürekler kamçıyla dönmez yolundan.</p>
				<p class="normal">(Çıkar.)</p>
				<p class="normal">ESCALUS</p>
	<p class="normal">Gelin, yaklaşın biraz Bay Elbow. Kaç yıldır bekçilik yapmaktasınız?</p>
				<p class="normal">ELBOW</p>
				<p class="normal">Yedi buçuk yıldır efendim.</p>
				<p class="normal">ESCALUS</p>
	<p class="normal">Tavır ve hareketinizden uzun zamandır bu işi yaptığınızı anladım. Hepsi yedi yıl mıydı?</p>
				<p class="normal">ELBOW</p>
				<p class="normal">Buçuğu da var efendim.</p>
				<p class="normal">ESCALUS</p>
	<p class="normal">Vah vah, sizin için epey zor olmalı; durmadan sizi nöbete koymakla yanlış yapmışlar. Bölümünüzde bu işi yapacak yeterli sayıda adam yok mu?</p>
				<p class="normal">ELBOW</p>
	<p class="normal">İnanın efendim, çoğu bu görev için pek hevesli değiller. Onlara nöbet sırası gelince onlar da bana devrediyorlar; elbette ben de bunun karşılığında birkaç peni kazanıyorum.</p>
				<p class="normal">ESCALUS</p>
	<p class="normal">Bana bak, tanıdıklarından bu işe en yatkın altı yedi kişinin adını bana getir.</p>
				<p class="normal">ELBOW</p>
				<p class="normal">Efendimizin evine mi?</p>
				<p class="normal">ESCALUS</p>
				<p class="normal">Evet, evime, uğurlar olsun.</p>
				<p class="normal">(Elbow ve muhafızlar çıkarlar.)</p>
				<p class="normal">Saat kaç oldu?</p>
				<p class="normal">YARGIÇ</p>
				<p class="normal">On bir efendim.</p>
				<p class="normal">ESCALUS</p>
				<p class="normal">Evime gidelim, birlikte yemek yeriz.</p>
				<p class="normal">YARGIÇ</p>
				<p class="normal">Teşekkür ederim, memnuniyetle.</p>
				<p class="normal">ESCALUS</p>
	<p class="normal">Şu Claudio’nun öleceğini düşünmek kahrediyor beni. Ama çaresi de yok.</p>
				<p class="normal">YARGIÇ</p>
				<p class="normal">Lord Angelo da insafsız.</p>
				<p class="normal">ESCALUS</p>
				<p class="normal">Ama gerekli. Merhametten maraz doğar derler;</p>
				<p class="normal">Bağışlamak her zaman ikinci bir acıyı besler.</p>
				<p class="normal">Yine de – zavallı Claudio! Çaresi yok bunun.</p>
				<p class="normal">Gidelim, efendim.</p>
				<p class="normal">(Çıkarlar.)</p>
				</body>
</html>