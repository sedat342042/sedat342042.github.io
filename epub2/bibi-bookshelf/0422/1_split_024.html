<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_24">6. Sahne</h2>
				<p class="normal">(Isabella ve Mariana girerler.)</p>
				<p class="normal">ISABELLA</p>
				<p class="normal">Nefret ederim böyle dolambaçlı işlerden.</p>
				<p class="normal">Ben gerçeği anlatırım, ama size düşer onu suçlamak,</p>
				<p class="normal">Ama esas planımız ortaya çıkmasın diye,</p>
				<p class="normal">Yine de “onu suçla” diye söylendi bana.</p>
				<p class="normal">MARIANA</p>
				<p class="normal">Sözünü dinlemeliyiz.</p>
				<p class="normal">ISABELLA</p>
				<p class="normal">Hatta şunu da dedi</p>
				<p class="normal">Beni suçlasa da hazır olmalıymışım</p>
				<p class="normal">Tatlı sona varmak için bu acı ilacı içmeliymişim.</p>
				<p class="normal">MARIANA</p>
				<p class="normal">İsterdim ki, Rahip Peter –</p>
				<p class="normal">(Rahip Peter girer.)</p>
				<p class="normal">ISABELLA</p>
				<p class="normal">İşte rahip geldi.</p>
				<p class="normal">RAHİP PETER</p>
				<p class="normal">Gelin, tam zamanında buldum sizi,</p>
				<p class="normal">Öyle iyi bir yerde durmalısınız ki</p>
				<p class="normal">Dük atlayıp geçemesin ikinizi.</p>
				<p class="normal">Trompetler iki kez çalacak.</p>
				<p class="normal">En kalburüstü kişiler kent kapısında hazır olacaklar,</p>
				<p class="normal">Dük geçerken onun çok yakınında duracaklar.</p>
				<p class="normal">Hadi bakalım, hemen gidelim.</p>
				<p class="normal">(Çıkarlar.)</p>
				</body>
</html>