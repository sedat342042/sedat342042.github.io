<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/aStyle0001.css" rel="stylesheet" type="text/css" />
</head>

<body class="calibre">
  <p class="block2">Uçağımın kalkmasına üç saat vardı. Elimde aylar önce aldığım Rio de Janeiro biletiyle, havaalanının etrafında dolanıyordum. Bir zamanlar yaptığım planlara göre, <i class="calibre4">Dünya Linç Turu</i> Amerika denilen kıtada devam edecekti. Ama her nedense, binaya girmek istemiyordum. Onun yerine, bir taksiye binip, şoföre, “En yakın <i class="calibre4">pub</i>’a!” dedim. Nasıl olsa, zamanım vardı.</p>

  <p class="block2">Görünüşleri ve yürüyüşleriyle, en az, yaslandıkları duvarlar kadar karanlık insanların yaşadığı bir semtte durduk ve arabadan indim. Tam bir adım atıp <i class="calibre4">pub</i>’ın kapısından girecektim ki yanıma o karanlık gölgelerden biri yaklaştı. Bir uzmandı. Tek bakışta, neye bağımlı olduğumu anlamıştı. <i class="calibre4">Pub</i>’a girmektense yakınlardaki bir çocuk parkına gitmiştik. Zulası oradaydı. Ama bir sorunu vardı: Sattığı her şeyin tadına baktığına emindim! Bana nereli olduğumu sormuştu.</p>

  <p class="block2">“Türk’üm” dedim.</p>

  <p class="block2">“Öyle desene kardeş!” dedi ve her şeye baştan başladık. “Ben de diyorum, bu adam <i class="calibre4">Albanian</i> mı? Rus mu? Adın ne senin?”</p>

  <p class="block2">“Gazâ. Senin?”</p>

  <p class="block2">“Edip... Ama buralarda, Oedipus, derler bana! Oedipus <i class="calibre4">The Motherfucker</i>! Anlıyorsun? Alırım yani, adamın anasını!”</p>

  <p class="block2">“İyi de o kendi annesin...”</p>

  <p class="block2">“<i class="calibre4">Wha?</i>”</p>

  <p class="block2">“Boş ver! Kaç para şimdi bu?”</p>

  <p class="block2">“Dur kardeş! Konuşalım biraz! Memleketten adam gelmiş... Bir şey sarayım mı?”</p>

  <p class="block2">“İstemem! Subutex mi bu?”</p>

  <p class="block2">“Yes! <i class="calibre4">Made in France! Hip shit!</i> Buprenex de var, o <i class="calibre4">british!</i> Oedipus <i class="calibre4">The Motherfucker!</i> Anlıyorsun? Alırım anayı! Kaç tane?”</p>

  <p class="block2">“Kaç para olduğunu söylersen, ben de sana söyleyeceğim, kaç tane istediğimi!”</p>

  <p class="block2">“<i class="calibre4">OK! Cool!</i> Kızma! Hangi takım?”</p>

  <p class="block2">“Ne?”</p>

  <p class="block2">“Futbol! Hangi takım?”</p>

  <p class="block2">“Hepsi!”</p>

  <p class="block2">“<i class="calibre4">Come on!</i> Alırım anayı! Olur mu öyle?”</p>

  <p class="block2">“Olur! Hepsinin de maçlarına gittim! Kaç para Buprenex?”</p>

  <p class="block2">“Oedipus <i class="calibre4">The Motherfucker!</i> Anlıyorsun?”</p>

  <p class="block2">Hemen yanımızda çocuklar vardı... Kaydırakta, salıncakta, tahterevallide... Özellikle de kaydırakta...</p>

  <p class="block2">“Ne?” dedim.</p>

  <p class="block2">Oedipus hem konuşuyor hem de durduğu yerde sürekli sallanıyordu. Bu arada da çocuklar, kaydıraktan birer ceset gibi kayıp düşüyorlardı.</p>

  <p class="block2">“<i class="calibre4">The Motherfucker!</i> Anlıyorsun?”</p>

  <p class="block2">“Anlamıyorum.”</p>

  <p class="block2">“<i class="calibre4">Wha?</i> Edip! Oedipus! Edip! Oedipus! Anlıyorsun?”</p>

  <p class="block2">Çocuklar düşmeye devam ediyordu. Gülüyor, birbirlerine çarpıyor ve kayıyorlardı. Sonra içlerinden biri, kaydırak boşalır boşalmaz, iki yanına tutuna tutuna tırmanmaya başladı. Ama kaydırak öyle yüksekti ki sonuna kadar gidebileceğine emin değildim. O arada aklıma, Dordor’la Harmin’in, turist teknelerine el sallayarak oynadıkları o oyun geldi. Ve ben de bir oyun oynadım. Sahip olduğum her şeyi, çocuğun, kaydırağın sonuna kadar tırmanmasına yatırdım. Artık sadece onu izliyordum.</p>

  <p class="block2">“Alıyor musun, almıyor musun?”</p>

  <p class="block2">“Ne? Bir dakika!”</p>

  <p class="block2">“Bir şey sarayım mı?”</p>

  <p class="block2">Çocuk, ne kadar denerse denesin, ayakları kaydığı için, kaydırağın yarısından yukarısına çıkamıyordu.</p>

  <p class="block2">“İstemem!”</p>

  <p class="block2">“Alırım anayı! Anlıyorsun?”</p>

  <p class="block2">Ve çocuk son kez düşüp vazgeçti. Sonra da diğerleri gibi merdivene doğru yürümeye başladı. Kaydırak boştu. Oedipus <i class="calibre4">The Motherfucker</i>’a baktım. Sonra da çantamı yere bırakıp koşmaya başladım. Çocuk yapamadıysa, ben yapabilirdim! Kaydırağı tırmanmak üzere attığım ilk adımda ayağım kaydı ve yere düştüm. Oedipus bağırıyordu:</p>

  <p class="block2">“Ne yapıyorsun? <i class="calibre4">You fool!</i> Boş ver Buprenex’i, <i class="calibre4">no good for you!</i>”</p>

  <p class="block2">Yattığım yerde gülüyordum... Tek yapabildiğim buydu: Gülmek. Ve iyi geliyordu... Ayağa kalkıp üstümü temizledim sonra da Oedipus’a bakıp, “Kalsın!” dedim.</p>

  <p class="block2">“<i class="calibre4">Wha?</i> Alırım anayı!”</p>

  <p class="block2">“Bıraktım!”</p>

  <p class="block2">“Neyi?”</p>

  <p class="block2">“Hepsini!”</p>

  <p class="block2">Sonra da çantamı alıp koşmaya başladım. Oedipus arkamdan hâlâ bağırıyor ve eminim ki sallanıyordu!</p>

  <p class="block2">Gördüğüm ilk taksiye binip “Heathrow Havaalanı!” dedim. Sonra da çocuk parkının her yerine çizilmiş o kurbağa resimlerini yeniden görebilmek için gözlerimi kapadım.</p>

  <p class="block5" id="calibre_pb_58">&nbsp;</p>
</body>
</html>
