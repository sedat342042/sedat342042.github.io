<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-1.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5">
    <div class="generated-style">
      <h1 class="a" id="toc-anchor" xml:lang="tr">İtiraf</h1>

      <p class="normal normal-override-4" xml:lang="tr"><span class="no-style-override-11">Nevada eyaletinde, kendisine, hiç durmadan ve utanmadan birkaç saat boyunca yalan söylediğim bir kadın vardı. Ondan özür dilemek istemiyorum. Benden uzak kalsın. Ama anlatmak istiyorum. Ne yazık ki ne adını ne de şimdiki adresini biliyorum. Bu satırlar şans eseri gözüne çarparsa, umarım bana yazar.</span></p>

      <p class="normal normal-override-4" xml:lang="tr"><span class="no-style-override-11">1892 yazında Nevada’da, Reno’daydım. Aynı zamanda fuar vardı ve şehir çok büyük ve aç hobo<a class="footnote-link" href="#footnote-225-1" id="footnote-225-1-backlink">[1]</a></span> <span class="no-style-override-11">sürüsünün yanı sıra, sahtekârlar ve çapulcularla doluydu. Şehri “aç” bir şehir haline getirenler aç hobolardı. Şehir sakinlerinin evlerinin arka kapılarını, kapılar ses vermez hale gelinceye kadar “yumrukluyorlardı.”</span></p>

      <p class="normal normal-override-4" xml:lang="tr"><span class="no-style-override-11">O zamanlar hobolar bu şehir için “‘Açlar’ için zor bir şehir,” diyorlardı. Zaman zaman birçok öğünü ıskaladığımı bilirim. Diğer öğünü yakalamak için adım atabilecek gücüm olmasına rağmen, yüzüme kapılar çarpılıyor ya da sokakta dileniyordum. Bir gün, o şehirde öylesine zor bir durumdaydım ki trenin yataklı vagon görevlisini atlatıp gezgin bir milyonerin özel kompartımanına daldım. Ben adım atar atmaz tren hareket etmeye başladı ve bir sıçrama mesafesi kadar arkamda olan yataklı vagon görevlisi tam beni yakalamak üzereyken adı geçen milyonere yöneldim. Yarış berabere bitmişti. Çünkü tam ben milyonere ulaştığım anda, yataklı vagon görevlisi de bana ulaşmıştı. Formaliteler için vaktim yoktu. Alelacele “Yemek için bana bir çeyrek ver!” diye haykırdım. Orada oluşum kadar gerçek; milyoner elini cebine soktu ve bana... tam tamına... kesinkes... bir çeyrek verdi. Sanırım öylesine şaşırmıştı ki, otomatik olarak dediğimi yaptı ve ondan bir dolar istememiş olmam, o zamandan beri, kendi adıma benim için büyük bir pişmanlık konusudur. İsteseydim bir doları alabileceğimi biliyordum. Yataklı vagon görevlisi yüzüme bir tekme atmaya çalışırken ben özel kompartımandan aşağı kaydım. Bir vagonun en tenha basamağına tutunmaya çalışırken boynunu kırmamak için uğraşan birinin büyük bir dezavantajı vardır. Aynı anda platformda bulunan hiddetli bir Etyopyalı elinde bulunan 11 rakamıyla yüzüne vurmaya çalışmaktadır. Görevli ıskaladı. Ama çeyreği almıştım! Evet, almıştım!</span></p>

      <p class="normal normal-override-4" xml:lang="tr"><span class="no-style-override-11">Kendisine utanmazca yalan söylediğim şu kadına dönmek gerekirse. Reno’daki son günümün akşamıydı. Midillilerin koşusunu seyretmek için hipodroma gitmiş ve öğle yemeğimi atlamıştım (yani gün ortası öğününü). Karnım açtı ve üstelik, şehri benim gibi aç fanilerden temizlemek için bir kamu güvenliği komitesi kurulmuştu. Daha şimdiden benim hobo kardeşlerimin birçoğu John Law tarafından içeri atılmıştı ve Sierra dağlarının soğuk doruklarının ötesinden Kaliforniya’nın güneşli vadilerinin beni çağırdığını duyuyordum. Reno’nun tozunu ayaklarımdan silkelemeden önce yapacak iki işim kalmıştı. Biri, o gece Batı’ya doğru giden gece trenini yakalamak, diğeri ise, yiyecek bir şeyler bulmaktı. Genç olan biri bile, kar sığınaklarının, tünellerin ve gökyüzüne kadar yükselen dağların sonsuz karlarının arasından havayı yırtan bir trenin dışında bütün gece aç karnına yolculuk etmekten çekinirdi.</span></p>

      <p class="normal normal-override-4" xml:lang="tr"><span class="no-style-override-11">Ama yiyecek bir şey bulmak zor bir meseleydi. Bir düzine evden “geri çevrilmiştim.” Kimi zaman hakaretlerle karşılaşmış ve tatlı tatlı parmaklıklı meskenler konusunda bilgilendirilmiştim. İşin kötüsü, bu tür önerilerde kesinlikle haklılık payı vardı. O gece batıya gitmemin nedeni buydu. Açları ve evsizleri sabırsızlıkla arayan John Law, şehirde dolanıyordu, çünkü parmaklıklı tutukevi bu şekilde kiracı buluyordu.</span></p>

      <p class="normal normal-override-4" xml:lang="tr"><span class="no-style-override-11">Öteki evlerde, benim nazik ve alçakgönüllü bir şekilde ifade edilen yiyecek bir şeyler isteğim kısa kesilerek kapılar yüzüme çarpılmıştı. Bir evde ise kapıyı açmadılar. Verandada durdum ve kapıyı çaldım, pencerenin arkasından bana baktılar. Hatta evlerinde yiyecek bir şey bulamayacak olan bir serseriyi büyüklerinin omuzlarının üzerinden görebilmesi için gürbüz bir erkek çocuğunu havaya kaldırdılar.</span></p>

      <p class="normal normal-override-4" xml:lang="tr"><span class="no-style-override-11">Görünen o ki, yiyecek bir şeyler bulmak için çok yoksulların yanına gitmek zorundaydım. Çok yoksullar, aç bir serserinin son kesin başvuru noktasını oluştururlar. Onlara, her zaman güven duyulabilir. Aç bir insanı asla geri çevirmezler. Bütün Birleşik Devletler’in her yerinde büyük evlerden yiyecek isteğim geri çevrilmişti ve her zaman, ya dere kenarlarındaki ya da bataklıklardaki kırık pencereleri paçavralarla doldurulmuş, küçük kulübelerde çok çalışmaktan yüzleri çökmüş annelerden yiyecek almıştım. Ey, siz hayırseverlik tüccarları! Yoksullara gidin ve öğrenin, çünkü sadece yoksullar hayırseverdir. Onlar kendilerine gereksiz olanı vermezler, çünkü fazlası ellerinde yoktur... Kendilerinde fazla olan şeyleri verirler ve asla saklamazlar, hatta çoğunlukla kendilerine bile gerekli olan şeyleri insafsızca verirler. Köpeğe atılan bir kemik hayırseverlik değildir. Hayırseverlik, siz de en az köpek kadar açken onunla paylaştığınız kemiktir.</span></p>

      <p class="normal normal-override-4" xml:lang="tr"><span class="no-style-override-11">O gece özellikle kovulduğum bir ev vardı. Yemek odasının verandaya bakan pencereleri açıktı ve pencerelerin arasından börek, hem de büyük bir etli börek yiyen bir adam gördüm. Açık kapının önünde durdum, benimle konuşurken bile yemeye devam etti. Zengindi ve daha az talihli olan hemcinslerine karşı belli ki bir hınç duyuyordu.</span></p>

      <p class="normal normal-override-4" xml:lang="tr"><span class="no-style-override-11">Yiyecek bir şey isteğimi kısa kesti: “Çalışmak istediğine inanmıyorum.”</span></p>

      <p class="normal normal-override-4" xml:lang="tr"><span class="no-style-override-11">Şimdi bu, konu dışıydı. Çalışmakla ilgili herhangi bir şey söylememiştim. Başladığım konuşmanın konusu “yiyecek”ti. Gerçekte, çalışmak istemiyordum. O gece batıya giden treni yakalamak istiyordum.</span></p>

      <p class="normal normal-override-4" xml:lang="tr"><span class="no-style-override-11">“Bir şansınız olsaydı da çalışmak istemezdiniz,” diye kabadayılık etti.</span></p>

      <p class="normal normal-override-4" xml:lang="tr"><span class="no-style-override-11">Uysal yüzlü karısına baktım; cehennemi bekleyen bu üç başlı köpek olmasa, etli börekten bir parça ısırabileceğimi düşünüyordum. Ama cehennemi bekleyen üç başlı köpek kendini böreğe kaptırmıştı ve eğer börekten bir parça istiyorsam onu yatıştırmam gerektiğini fark ettim. İçimi çektim ve onun iş ahlakını kabul ettim.</span></p>

      <p class="normal normal-override-4" xml:lang="tr"><span class="no-style-override-11">“Elbette çalışmak istiyorum,” diye blöf yaptım.</span></p>

      <p class="normal normal-override-4" xml:lang="tr"><span class="no-style-override-11">“İnanmıyorum,” diye homurdandı.</span></p>

      <p class="normal normal-override-4" xml:lang="tr"><span class="no-style-override-11">“Deneyin beni,” diye cevap verdim blöfü artırarak.</span></p>

      <p class="normal normal-override-4" xml:lang="tr"><span class="no-style-override-11">“Pekâla,” dedi. “Yarın sabah şu caddelerin köşesine gel (adresi unuttum). Yanan evin nerede olduğunu biliyorsun, seni tuğlaları yükleme işine yerleştireceğim.”</span></p>

      <p class="normal normal-override-4" xml:lang="tr"><span class="no-style-override-11">“Peki efendim; orada olacağım.”</span></p>

      <p class="normal normal-override-4" xml:lang="tr"><span class="no-style-override-11">Homurdandı ve yemeye devam etti. Bekledim. Birkaç dakika sonra yüzünde, senin gittiğini sanıyordum der gibi bir ifadeyle bana baktı ve sordu:</span></p>

      <p class="normal normal-override-4" xml:lang="tr"><span class="no-style-override-11">“Evet?”</span></p>

      <p class="normal normal-override-4" xml:lang="tr"><span class="no-style-override-11">“Ben... Ben yiyecek bir şeyler almayı bekliyorum,” dedim kibarca.</span></p>

      <p class="normal normal-override-4" xml:lang="tr"><span class="no-style-override-11">“Çalışmak istemediğini biliyordum!” diye kükredi.</span></p>

      <p class="normal normal-override-4" xml:lang="tr"><span class="no-style-override-11">Haklıydı, elbette; ama bu kanıya zihnimi okuma yoluyla varmış olmalıydı, çünkü mantığı onu doğrulayamazdı. Ama kapıdaki dilencinin alçakgönüllü olması gerekir, bu nedenle ben onun ahlakını kabul etmiş olduğum gibi mantığını da kabul ettim.</span></p>

      <p class="normal normal-override-4" xml:lang="tr"><span class="no-style-override-11">“Görüyorsunuz ya, açım,” dedim hâlâ kibarca. “Yarın sabah daha da aç olacağım. Bütün bir gün boyunca yiyecek bir şey olmadan tuğlaları atarken nasıl aç olacağımı bir düşünün. Eğer şimdi bana yiyecek bir şeyler verirseniz, o tuğlalar için formda olacağım.”</span></p>

      <p class="normal normal-override-4" xml:lang="tr"><span class="no-style-override-11">Ricamı ciddi ciddi düşündü, aynı zamanda yemeye devam ediyordu, bu arada karısı neredeyse titreyerek yatıştırıcı bir konuşma yapmaya yeltendi, ama kendini tuttu.</span></p>

      <p class="normal normal-override-4" xml:lang="tr"><span class="no-style-override-11">“Sana ne yapacağımı şimdi anlatacağım,” dedi adam iki lokma arasında. “Yarın çalışmaya gel, gün ortasında sana yemek yemene yetecek kadar avans vereceğim. Bu da hevesli olup olmadığını gösterecek.”</span></p>

      <p class="normal normal-override-4" xml:lang="tr"><span class="no-style-override-11">“Bu arada...” diye başladım; ama sözümü kesti.</span></p>

      <p class="normal normal-override-4" xml:lang="tr"><span class="no-style-override-11">“Şimdi sana yiyecek bir şeyler verirsem, seni bir daha asla göremem. Ah! Senin gibileri iyi bilirim. Bana bak. Kimseye borçlu değilim. Asla kimseden yiyecek isteyecek kadar alçalmadım. Her zaman kendi yiyeceğimi kendim kazandım. Senin sorunun aylak ve ahlaksız olman. Bunu yüzünden okuyabiliyorum. Ben çalıştım ve dürüst oldum. Kendimi ben yarattım. Eğer çalışırsan ve dürüstsen sen de aynısını yapabilirsin.”</span></p>

      <p class="normal normal-override-4" xml:lang="tr"><span class="no-style-override-11">“Sizin gibi mi?” diye sordum.</span></p>

      <p class="normal normal-override-4" xml:lang="tr"><span class="no-style-override-11">Ne yazık ki adamın işten katılaşmış karanlık ruhuna hiçbir nükte ulaşmıyordu.</span></p>

      <p class="normal normal-override-4" xml:lang="tr"><span class="no-style-override-11">“Evet, benim gibi,” diye cevap verdi.</span></p>

      <p class="normal normal-override-4" xml:lang="tr"><span class="no-style-override-11">“Hepimiz mi?” diye sordum.</span></p>

      <p class="normal normal-override-4" xml:lang="tr"><span class="no-style-override-11">“Evet, hepiniz,” diye cevap verdi, sesinde inanç titreşiyordu.</span></p>

      <p class="normal normal-override-4" xml:lang="tr"><span class="no-style-override-11">“Ama hepimiz sizin gibi olursak,” dedim, “o zaman sizin için tuğlaları atacak hiç kimse kalmayacağını belirtmeme izin verin.”</span></p>

      <p class="normal normal-override-4" xml:lang="tr"><span class="no-style-override-11">Karısının gözlerinde bir gülümseme belirtisi gördüğüme yemin ederim. Ona gelince, şaşırmıştı; ama insanlığın onun için tuğla atacak birini bulmasını engelleyecek kadar ıslah olma olasılığının korkunçluğundan mı yoksa benim arsızlığımdan mı, asla bilemeyeceğim.</span></p>

      <p class="normal normal-override-4" xml:lang="tr"><span class="no-style-override-11">“Senin için çenemi yormayacağım!” diye kükredi. “Defol git buradan, seni nankör köpek!”</span></p>

      <p class="normal normal-override-4" xml:lang="tr"><span class="no-style-override-11">Gitme niyetimi belirtmek için ayakkabılarımı yere sürttüm ve sordum:</span></p>

      <p class="normal normal-override-4" xml:lang="tr"><span class="no-style-override-11">“Yiyecek bir şey alamayacak mıyım?”</span></p>

      <p class="normal normal-override-4" xml:lang="tr"><span class="no-style-override-11">Adam birden ayağa kalktı. İri yarı bir adamdı. Ben yabancı bir yerde yabancı biriydim ve John Law beni arıyordu. Hemen uzaklaştım. “Ama neden ‘nankör’?” diye sordum kendi kendime bahçe kapısını çarparken. “Bu şeytan bana nankörlük etmeme yol açacak ne verdi ki?” Arkama baktım. Onu hâlâ pencereden görebiliyordum. Böreğine dönmüştü.</span></p>

      <p class="normal normal-override-4" xml:lang="tr"><span class="no-style-override-11">Bu arada cesaretimi yitirmiştim. Bir sürü evin önünden kapılarını çalmaya cesaret edemeden geçtim. Bütün evler birbirine benziyordu ve hiçbiri “iyi” görünmüyordu. Altı blok yürüdükten sonra umutsuzluğumdan sıyrıldım ve cesaretimi topladım. Bu yiyecek dilenme işi bir oyundu sadece ve ben, kartları beğenmezsem her zaman yeniden dağıtılmasını isteyebilirdim. Bir sonraki eve uğramaya karar verdim. Basan alacakaranlıkta eve yaklaştım ve çevresini dolanarak mutfak kapısına vardım.</span></p>

      <p class="normal normal-override-4" xml:lang="tr"><span class="no-style-override-11">Kapıyı yavaşça çaldım ve kapıyı açan orta yaşlı kadının sevimli yüzünü gördüğümde, anlatacağım “hikâye” konusunda bana ilham geldi. Bir dilencinin başarısı iyi hikâye anlatabilme yeteneğine bağlıdır. Her şeyden önce ve anında, dilenci kurbanını “tartmalıdır.” Ardından, kurbanının kendine özgü kişiliğine ve mizacına hitap edecek bir hikâye anlatmalıdır. Ve işte tam da burada büyük bir zorluk ortaya çıkar: Kurbanı tartmakta olduğu an hikâyesine başlamalıdır. Hazırlık yapmak için bir dakika bile yoktur. Bir şimşek hızıyla kurbanının huyunu suyunu sezmeli ve hedefi vuracak masalı uydurmalıdır. Başarılı hobo bir sanatçı olmalıdır. Anında ve hemen yaratmalıdır –ve konusunu kendi hayal gücünün verimliliğinden değil, kapıyı açan erkek, kadın ya da çocuk, tatlı ya da huysuz, cömert ya da pinti, iyi huylu ya da aksi, Yahudi ya da Yahudi olmayan, siyah ya da beyaz, ırkçı önyargılı ya da kardeşçe, taşralı ya da evrensel, ya da her ne olursa olsun, onun yüzünde okuduğu şeye göre seçmelidir. Çoğu zaman serserilik günlerimin bu girişimlerinin sonuç vermesinin, hikâye yazarı olarak başarılı olmama bağlı olduğunu düşünmüşümdür. Yaşadığım yerde yiyeceğimi sağlamak için gerçeğe uygun hikâyeler anlatmaya zorlanıyordum. Arka kapıda, insafsız bir zorunluluk yüzünden, kısa hikâye sanatının bütün uzmanlarının belirlediği inandırıcılık ve içtenlik oluşturma yolları geliştirilir. Ayrıca, serseriliğimin çıraklık döneminin beni bir gerçekçi yaptığına oldukça inanırım. Mutfak kapısında yiyecekle değiş tokuş edilebilecek yegâne malları gerçekçilik tayin eder.</span></p>

      <p class="normal normal-override-4" xml:lang="tr"><span class="no-style-override-11">Ne de olsa, sanat tek mükemmel ustalıktır ve ustalık birçok “hikâye” barındırır. Winnipeg, Manitoba’da bir polis karakolunda yattığımı hatırlıyorum. ‘Kanada Pasifik’ treniyle batıya gidiyordum. Elbette polis, hikâyemi öğrenmek istedi ve ben de onlara anlattım; o anın içgüdüsüyle. Kıtanın ortasında, deniz ve gemiler hakkında hiçbir şey bilmeyen kara sakinleriydiler, bu durumda hangi hikâye onlar için bu deniz hikâyesinden daha iyi olabilirdi ki? Bu konuda söylediğim yalanları asla yakalayamazlardı. Böylece onlara cehennemî</span> <span class="no-style-override-14">Glenmore</span> <span class="no-style-override-11">gemisindeki hayatımın ağlamaklı bir hikâyesini anlattım. (</span><span class="no-style-override-14">Glenmore</span><span class="no-style-override-11">’u bir kez San Francisco Körfezi’nde demir atmışken görmüştüm.)</span></p>

      <p class="normal normal-override-4" xml:lang="tr"><span class="no-style-override-11">“İngiliz bir miçoydum,” dedim. Onlar da bir İngiliz gibi konuşmadığımı söylediler. O anda yeni şeyler yaratmak bana bağlıydı. Birleşik Devletler’de doğmuş ve büyümüştüm. Annemle babamın ölümü üzerine, İngiltere’ye dedemin ve ninemin yanına gönderilmiştim. Beni çırak olarak</span> <span class="no-style-override-14">Glenmore</span><span class="no-style-override-11">’a veren onlardı.</span> <span class="no-style-override-14">Glenmore</span><span class="no-style-override-11">’un kaptanının beni bağışlayacağını umuyorum, çünkü o gece Winnipeg polis karakolunda ona öylesine etkileyici bir karakter çizmiştim ki! Böylesine bir acımasızlık! Böylesine bir vahşilik! İşkence yapmakta böylesine şeytanî bir hüner! Bütün bunlar</span> <span class="no-style-override-14">Glenmore</span><span class="no-style-override-11">’dan Montreal’e neden kaçtığımı açıklıyordu.</span></p>

      <p class="normal normal-override-4" xml:lang="tr"><span class="no-style-override-11">Madem, dedem ve ninem İngiltere’de yaşıyordu, ben neden Kanada’nın göbeğinde batıya doğru gidiyordum? Anında Kaliforniya’da yaşayan evli bir kız kardeş uydurdum. O bana bakacaktı. Onun iyi yürekliliğini uzun uzun anlattım. Ama bu taşyürekli polislerin benimle işi bitmemişti.</span> <span class="no-style-override-14">Glenmore</span><span class="no-style-override-11">’a İngiltere’de katılmıştım; Montreal’de firar etmeme kadar geçen iki yıl içinde</span> <span class="no-style-override-14">Glenmore</span> <span class="no-style-override-11">ne yapmıştı, nerelere gitmişti? O zaman, denizcilikten ve gemicilikten anlamayan bu kara sakinlerini benimle birlikte dünya turuna çıkardım. Dalgalı denizlerle mücadele ederek ve dalgaların serpintileri yüzlerine çarparak Japonya kıyılarının açıklarında benimle birlikte tayfuna karşı savaş verdiler. Benimle birlikte yedi denizin limanlarında yük indirip bindirdiler. Onları Hindistan’a, Rangun’a, Çin’e götürdüm ve Horn civarında benimle birlikte çekiçle buz kırdırdım ve nihayet Montreal’de demir attırdım.</span></p>

      <p class="normal normal-override-4" xml:lang="tr"><span class="no-style-override-11">Daha sonra, bir dakika beklememi söylediler ve sobanın başında bana ne gibi bir tuzak kurduklarını düşünerek ısınırken polislerden biri gecenin karanlığında kayboldu.</span></p>

      <p class="normal normal-override-4" xml:lang="tr"><span class="no-style-override-11">Polisin hemen arkasında onu kapıda gördüğüm zaman kendi kendime inledim. O küçücük altın çemberleri kulaklarına Çingene oyunu olsun diye takmamıştı; hiçbir ova rüzgârı o teni, buruşuk bir deriye çevirmemişti; ne de yürüyüşüne o unutulmaz sallanmayı bir kar fırtınası, bir dağ yamacı vermişti. Ve o gözlerde, bana baktıklarında, denizin açık güneşini gördüm. Ne yazık ki, yarım düzine polis –Çin denizlerine asla yelken açmamış, Horn civarında bulunmamış, Hindistan ve Rangun’u gözleriyle görmemiş olan beni– inceliyordu ve benim yeni bir konu uydurup geliştirmem gerekiyordu.</span></p>

      <p class="normal normal-override-4" xml:lang="tr"><span class="no-style-override-11">Umutsuzluğa kapılmıştım. Felaket, bana, denizin yanık tenli, altın küpeli oğlu biçiminde sezdirmeden yaklaşmıştı. Kimdi bu adam? Neydi? O beni çözmeden ben onu çözmeli, yeni bir yol bulmalıydım, yoksa bu aşağılık polisler beni bir hücreye ve ardından mahkemeye ve daha başka hücrelere götüreceklerdi. Onun ne bildiğini öğrenmeden önce, ilk soruyu o sorarsa yanmıştım.</span></p>

      <p class="normal normal-override-4" xml:lang="tr"><span class="no-style-override-11">Umutsuz durumumu vaşak gözlü Winnipeg kamu refah koruyucularına açık edeceğimi mi sanıyordunuz? Hayır. Bu eski denizciyi, boğulmakta olan bir adamın son bir ümitsiz kavrayışla can simiti bulduğu anda hissettiği rahatlamayla, sevinçle parlayan memnun gözlerle karşıladım. Beni anlamayan bu av köpeklerinin yüzüne karşı benim gerçek hikâyemi anlayıp doğrulayacak bir adam gelmiş sanmalıydılar; ya da en azından, ben öyle davranmaya çalışacaktım. Ona sarıldım; onu, kendisi hakkında sorularla yaylım ateşine tuttum. Beni kurtarmadan önce kurtarıcımın karakterini yargıçlarımın önünde gösterecektim.</span></p>

      <p class="normal normal-override-4" xml:lang="tr"><span class="no-style-override-11">Sevecen bir denizci, kolay bir hedefti. Ben ona sorular sorarken polisler sabırsızlanmaya başladı. Sonunda birisi çenemi kapatmamı istedi. Sustum; ama suskun dururken bir sonraki sahnenin senaryosunu uydurmakla meşguldüm. Hikâyeyi devam ettirmek için yeterli bilgiyi edinmiştim. Adam bir Fransız’dı. Bir İngiliz gemisinde yaptığı bu yolculuk dışında, hep Fransız ticaret gemilerinde denizcilik yapmıştı. Tanrı’ya şükür ki, yirmi yıldır denize çıkmamıştı.</span></p>

      <p class="normal normal-override-4" xml:lang="tr"><span class="no-style-override-11">Polis beni incelemesi için onu zorladı.</span></p>

      <p class="normal normal-override-4" xml:lang="tr"><span class="no-style-override-11">“Rangun’u ziyaret ettin mi?” diye sordu.</span></p>

      <p class="normal normal-override-4" xml:lang="tr"><span class="no-style-override-11">Başımı salladım. “Bizim üçüncü kaptanı orada toprağa verdik. Hummadan.”</span></p>

      <p class="normal normal-override-4" xml:lang="tr"><span class="no-style-override-11">Eğer bana ne tür bir humma diye sorsaydı, hayatımda bağırsak hummasının ne olduğunu bilmememe rağmen, “Bağırsak humması,” diye cevap verecektim. Ama sormadı. Onun yerine, öbür sorusu:</span></p>

      <p class="normal normal-override-4" xml:lang="tr"><span class="no-style-override-11">“Rangun nasıl bir yer?” oldu.</span></p>

      <p class="normal normal-override-4" xml:lang="tr"><span class="no-style-override-11">“Çok güzel. Biz oradayken çok yağmur yağdı.”</span></p>

      <p class="normal normal-override-4" xml:lang="tr"><span class="no-style-override-11">“Karaya çıkma izniniz var mıydı?”</span></p>

      <p class="normal normal-override-4" xml:lang="tr"><span class="no-style-override-11">“Elbette,” dedim. “Biz üç miço karaya birlikte çıktık.”</span></p>

      <p class="normal normal-override-4" xml:lang="tr"><span class="no-style-override-11">“Tapınağı hatırlıyor musun?”</span></p>

      <p class="normal normal-override-4" xml:lang="tr"><span class="no-style-override-11">“Hangi tapınağı?” diye kaçamak cevap verdim.</span></p>

      <p class="normal normal-override-4" xml:lang="tr"><span class="no-style-override-11">“Merdivenlerin tepesindeki, büyük olanı.”</span></p>

      <p class="normal normal-override-4" xml:lang="tr"><span class="no-style-override-11">Eğer o tapınağı hatırlarsam, onu tarif etmem gerekeceğini biliyordum. Önümde bir uçurum açılıyordu.</span></p>

      <p class="normal normal-override-4" xml:lang="tr"><span class="no-style-override-11">Başımı hayır anlamında salladım.</span></p>

      <p class="normal normal-override-4" xml:lang="tr"><span class="no-style-override-11">“Limanın her yerinden görebilirsin,” diye bilgilendirdi beni. “O tapınağı görmek için karaya çıkman gerekmez.”</span></p>

      <p class="normal normal-override-4" xml:lang="tr"><span class="no-style-override-11">Hayatımda bir tapınaktan hiç bu kadar nefret etmemiştim.</span></p>

      <p class="normal normal-override-4" xml:lang="tr"><span class="no-style-override-11">“Onu limandan göremezsiniz,” diye karşı çıktım. “Şehirden göremezsiniz, merdivenlerin tepesinden de göremezsiniz. Çünkü...” etkiyi artırmak için durakladım. “Çünkü orada bu tapınak yok.”</span></p>

      <p class="normal normal-override-4" xml:lang="tr"><span class="no-style-override-11">“Ama gözlerimle gördüm!” diye haykırdı.</span></p>

      <p class="normal normal-override-4" xml:lang="tr"><span class="no-style-override-11">“Ne zamandı?” diye sordum.</span></p>

      <p class="normal normal-override-4" xml:lang="tr"><span class="no-style-override-11">“Yetmiş birde.”</span></p>

      <p class="normal normal-override-4" xml:lang="tr"><span class="no-style-override-11">“1887’deki büyük depremde yıkıldı,” diye açıkladım. “Çok eskiydi.”</span></p>

      <p class="normal normal-override-4" xml:lang="tr"><span class="no-style-override-11">Bir sessizlik oldu. Deniz kenarındaki o güzel tapınağın genç görünümünü yaşlı gözlerinde yeniden inşa etmekle meşguldü.</span></p>

      <p class="normal normal-override-4" xml:lang="tr"><span class="no-style-override-11">“Merdiven hâlâ orada,” diyerek yardımına koştum. “Limanın her yanından görebilirsin. Limana girerken sağ tarafta kalan küçük adacığı hatırlıyor musun?” Orada bir tane olması gerektiğini tahmin ettim (Onu sol tarafa almaya hazırlanıyordum), çünkü başını salladı. “Gitti,” dedim. “Şimdi orada yedi kulaçlık su var.”</span></p>

      <p class="normal normal-override-4" xml:lang="tr"><span class="no-style-override-11">Soluk alarak bir dakika kadar zaman kazandım. O, zamanın yaptığı değişiklikleri düşünürken, hikâyemin sonunu hazırladım.</span></p>

      <p class="normal normal-override-4" xml:lang="tr"><span class="no-style-override-11">“Bombay’daki gümrük binasını hatırlıyor musun?”</span></p>

      <p class="normal normal-override-4" xml:lang="tr"><span class="no-style-override-11">Hatırladı.</span></p>

      <p class="normal normal-override-4" xml:lang="tr"><span class="no-style-override-11">“Yangında yerle bir oldu,” dedim.</span></p>

      <p class="normal normal-override-4" xml:lang="tr"><span class="no-style-override-11">“Jim Wan’ı hatırlıyor musun?” diye sordu. “Öldü,” dedim; ama bu lanet olası Jim Wan’ın kim olduğu hakkında en ufak bir fikrim yoktu.</span></p>

      <p class="normal normal-override-4" xml:lang="tr"><span class="no-style-override-11">Buz üstünde dans ediyordum yine.</span></p>

      <p class="normal normal-override-4" xml:lang="tr"><span class="no-style-override-11">“Şanghay’da, Billy Harper’ı hatırlıyor musun?” diye hızla sordum ona.</span></p>

      <p class="normal normal-override-4" xml:lang="tr"><span class="no-style-override-11">Yaşlı denizci hatırlamak için hafızasını zorladı, ama benim hayal gücümün Billy Harper’ı, onun soluk hafızasının sınırlarının ötesindeydi.</span></p>

      <p class="normal normal-override-4" xml:lang="tr"><span class="no-style-override-11">“Elbette Billy Harper’ı hatırlıyorsun,” diye üsteledim. “Onu herkes tanır. Kırk yıldır orada yaşıyor. Hâlâ orada.”</span></p>

      <p class="normal normal-override-4" xml:lang="tr"><span class="no-style-override-11">Daha sonra bir mucize gerçekleşti. Denizci, Billy Harper’ı hatırladı. Belki bir Billy Harper vardı, belki de kırk yıldır Şanghay’daydı ve hâlâ orada yaşıyordu; ama bu benim için yeni bir haberdi.</span></p>

      <p class="normal normal-override-4" xml:lang="tr"><span class="no-style-override-11">Tam yarım saat boyunca, denizciyle ben bu şekilde konuştuk. Sonunda polislere, benim kendimi tanıttığım kişi olduğumu söyledi ve bir gecelik konaklamadan ve kahvaltıdan sonra San Francisco’daki evli kız kardeşimin yanına, batıya doğru yoluma devam etmem için serbest bırakıldım.</span></p>

      <p class="normal normal-override-4" xml:lang="tr"><span class="no-style-override-11">Akşamın koyulaşan alacakaranlığında kapısını bana açan Reno’daki kadına dönmek gerekirse... Sevecen yüzüne bakar bakmaz rolüme büründüm. Tatlı, masum, talihsiz bir delikanlı oldum. Konuşamadım. Ağzımı açıp yeniden kapadım. Daha önce hayatımda hiç kimseden yiyecek istememiştim. Utancım acı verici ve büyüktü. Utanmıştım. Dilenciliği neşeli bir oyun sayan ben, burjuva ahlakının ağırlığı altında, Bayan Grundy’nin<a class="footnote-link" href="#footnote-225-2" id="footnote-225-2-backlink">[2]</a></span> <span class="no-style-override-11">öz oğlu oluvermiştim. Sadece boş midenin acımasız sancıları, beni yiyecek dilenmek gibi böylesine alçaltıcı ve aşağılık bir şey yapmaya zorlayabilirdi. Yüzüme dilencilik gibi bir şeye alışmamış açlık çeken ve saf bir delikanlının solgunluğunu vermeye uğraşıyordum.</span></p>

      <p class="normal normal-override-4" xml:lang="tr"><span class="no-style-override-11">“Sen açsın, zavallı çocuğum,” dedi kadın.</span></p>

      <p class="normal normal-override-4" xml:lang="tr"><span class="no-style-override-11">İlk önce onun konuşmasını sağlamıştım.</span></p>

      <p class="normal normal-override-4" xml:lang="tr"><span class="no-style-override-11">Başımı sallayıp yutkundum.</span></p>

      <p class="normal normal-override-4" xml:lang="tr"><span class="no-style-override-11">“Hayatımda ilk kez... dileniyorum,” diye kekeledim.</span></p>

      <p class="normal normal-override-4" xml:lang="tr"><span class="no-style-override-11">“Hemen içeri gir.” Kapı ardına kadar açıldı. “Yemekten daha demin kalktık, ama ateş hâlâ yanıyor ve sana bir şeyler hazırlayabilirim.”</span></p>

      <p class="normal normal-override-4" xml:lang="tr"><span class="no-style-override-11">Beni lambanın yanına getirdiğinde yüzüme dikkatlice baktı.</span></p>

      <p class="normal normal-override-4" xml:lang="tr"><span class="no-style-override-11">“Oğlumun da senin kadar sağlıklı ve güçlü olmasını isterdim,” dedi. “Ama güçlü değil. Bazen yere düşüyor. Daha bu öğleden sonra yere düştü ve kendini kötü yaraladı, zavallı bebeğim.”</span></p>

      <p class="normal normal-override-4" xml:lang="tr"><span class="no-style-override-11">Ona öyle bir ses tonuyla, sesindeki anlatılamaz şefkatle öyle bir annelik etti ki, onun yerinde olmak için can attım. Ona baktım. Masanın karşısında, ince ve solgun, başı sargılı oturuyordu. Kımıldamıyordu, ama lambanın ışığında parlayan gözleri sabit ve meraklı bir bakışla bana odaklanmıştı.</span></p>

      <p class="normal normal-override-4" xml:lang="tr"><span class="no-style-override-11">“Tıpkı zavallı babam gibi,” dedim. “Nöbet gelince o da düşerdi. Bir tür baş dönmesi. Doktorları bile şaşırttı. Nesi olduğuna bir türlü karar veremediler.”</span></p>

      <p class="normal normal-override-4" xml:lang="tr"><span class="no-style-override-11">“Öldü mü?” diye sordu nazikçe, önüme yarım düzine haşlanmış yumurta koyarken.</span></p>

      <p class="normal normal-override-4" xml:lang="tr"><span class="no-style-override-11">“Öldü...” diye yutkundum. “İki hafta önce. Ölürken onunla birlikteydim. Birlikte caddeyi geçiyorduk. Yere düştü. Bir daha da kendine gelemedi. Onu bir eczaneye taşıdılar. Orada öldü.”</span></p>

      <p class="normal normal-override-4" xml:lang="tr"><span class="no-style-override-11">Ve orada babamın acıklı hikâyesini uydurdum –annemin ölümünün ardından birlikte çiftlikten San Francisco’ya nasıl gittiğimizi; emekli aylığının (eski bir askerdi) ve sahip olduğu az miktarda paranın nasıl yetmediğini ve nasıl kitap satmayı denemiş olduğunu. Ayrıca, babamın ölümünden sonra San Francisco sokaklarında kimsesiz ve yalnız geçirdiğim birkaç gün boyunca çektiğim acıları da anlattım. O iyi yürekli kadın çörekler ısıtıp, domuz pastırmaları kızartır ve başka yumurtalar pişirir ve ben, önüme koyduklarının aynı hızla icabına bakmayı sürdürürken, zavallı öksüz çocuk tiplemesini geliştiriyor ve ayrıntılara giriyordum. Artık o zavallı çocuk olmuştum. Silip süpürdüğüm güzel yumurtalara inandığım gibi onun varlığına da inanıyordum. Kendim için ağlayabilirdim. Zaman zaman sesimin ağlamaklı çıktığını biliyordum. Çok etkiliydi.</span></p>

      <p class="normal normal-override-4" xml:lang="tr"><span class="no-style-override-11">Gerçekten, resme eklediğim her ayrıntıyla birlikte, o müşfik kadın bana yeni bir şey getiriyordu. Yanımda götürmem için öğle yemeği hazırladı. Bir sürü haşlanmış yumurta, tuz, biber ve başka şeyler koydu ve büyük bir elma. Bana üç çift kalın kırmızı yün çorap, temiz mendiller ve şimdi unuttuğum başka şeyler de verdi. O sürekli pişirip durdu, ben de sürekli yiyip durdum. Bir vahşi gibi tıka basa yemiştim; bir posta treninin üstünde Sierra dağlarından geçmek farklı olacaktı ve bir sonraki öğünümü ne zaman, nerede bulacağımı bilmiyordum. Ve bu sırada, kendi talihsiz oğlu bir ziyafetteki ölünün başı gibi, sessiz ve hareketsiz oturmuş, masanın karşısından dikkatle bana bakıyordu. Sanırım onun için gizemi, romansı ve macerayı temsil ediyordum –içinde titreşen zayıf hayat ışığını ve yoksun bırakıldığı her şeyi. Yine de bir iki kere, yalancı yüreğimin derinliklerini görüyor mu acaba diye meraklanmaktan kendimi alamadım.</span></p>

      <p class="normal normal-override-4" xml:lang="tr"><span class="no-style-override-11">“Peki nereye gidiyorsun?” diye sordu kadın.</span></p>

      <p class="normal normal-override-4" xml:lang="tr"><span class="no-style-override-11">“Salt Lake City’ye,” dedim. “Orada bir kız kardeşim var, evli.” (Onu bir Mormon<a class="footnote-link" href="#footnote-225-3" id="footnote-225-3-backlink">[3]</a></span> <span class="no-style-override-11">olarak göstermeyi düşündüm, ama daha sonra vazgeçtim.) “Kocası su tesisatçısı; sözleşmeli tesisatçı.”</span></p>

      <p class="normal normal-override-4" xml:lang="tr"><span class="no-style-override-11">Sözleşmeli su tesisatçılarının çok para kazanmakla ünlü olduklarını biliyordum. Ama söylemiş bulundum bir kere. Bir açıklama bulmam gerekiyordu.</span></p>

      <p class="normal normal-override-4" xml:lang="tr"><span class="no-style-override-11">“Eğer isteseydim bana yol parası gönderirlerdi,” diye açıkladım, “ama hastalık ve iş sorunları vardı. Ortağı, eniştemi dolandırdı. Bu yüzden para istemek için onlara yazamazdım. Bir şekilde oraya varacağımı biliyordum. Onları, Salt Lake City’ye gitmek için yeterince param olduğuna inandırdım. Ablam çok sevimli ve çok iyidir. Bana hep iyi davrandı. Bir dükkânda çalışıp ticareti öğrenmeyi düşünüyorum. İki kızı var. Benden daha küçükler. Biri daha bebek.”</span></p>

      <p class="normal normal-override-4" xml:lang="tr"><span class="no-style-override-11">Birleşik Devletler’in çeşitli şehirlerine dağıttığım evli kız kardeşlerim arasında en sevdiğim Salt Lake City’dekiydi. Ayrıca, oldukça da gerçekti. Ondan bahsettiğimde, onu, iki küçük kızını ve su tesisatçısı kocasını gözlerimin önünde görebiliyorum. Tatlı bir şişmanlığın kıyısında, iri yarı, anaç bir kadın Her zaman güzel yemekler pişiren ve asla sinirlenmeyen türde kadınlardan. Esmer. Kocası sessiz, yumuşak başlı bir adam. Bazen onu nerdeyse oldukça iyi tanıyormuşum gibi geliyor bana; ama bir gün onunla karşılaşmayacağımı kim bilebilir? Eğer o eski denizci, Billy Harper’ı hatırlayabildiyse, günün birinde Salt Lake City’de yaşayan kız kardeşimin kocasıyla karşılaşmamam için hiçbir neden göremiyorum.</span></p>

      <p class="normal normal-override-4" xml:lang="tr"><span class="no-style-override-11">Öte yandan, içimde, anne babalarımla dedelerimi asla canlı göremeyeceğime dair bir kesinlik duygusu taşıyorum –görüyorsunuz ya, onları her zaman öldürüyorum. Annemden kurtulmanın en gözde yolu kalp hastalığı olsa da, ara sıra ondan zatürree ve tifo yoluyla kurtuluyordum. Winnipeg polisinin tanıklık edeceği gibi, İngiltere’de yaşayan ninemle dedem olduğu doğru; ama uzun zaman önceydi ve şimdiye kadar ölmüş oldukları farz edilebilir. Her halükârda, bana hiç yazmamışlardı.</span></p>

      <p class="normal normal-override-4" xml:lang="tr"><span class="no-style-override-11">Umarım Reno’daki kadın bu satırları okuyacak ve beni pişkinliğim ve kalleşliğim için bağışlayacaktır. Utanmaz olduğumdan özür dilemiyorum. Beni onun kapısına gençlik, yaşama sevinci ve macera zevki götürdü. Bu deneyim bana yararlı oldu. Bana insan doğasının özündeki şefkati öğretti. Umarım bana yaptıklarının karşılığını görür. Her neyse, şimdi durumun içyüzünü öğrendiğine göre kahkahalarla gülebilir.</span></p>

      <p class="normal normal-override-4" xml:lang="tr"><span class="no-style-override-11">Ona göre benim hikâyem “gerçek”ti. Bana ve tüm aileme inandı ve Salt Lake City’ye yapmak zorunda olduğum tehlikeli yolculuk nedeniyle kaygıya boğuldu. Bu kaygı bana neredeyse acı verdi. Kollarım öğle yemeğiyle dolu ve ceplerim yün çoraplarla şişmiş bir halde tam ayrılmak üzereyken, kadın, o gece kaçak yolculuk yapacağım trenle gelecek demiryolu posta servisinden bir akrabasını, kuzenini ya da amcasını hatırladı. Ona göre her şey kendiliğinden halloluyordu! Beni istasyona götürecek, ona hikâyemi anlatacak ve benim posta vagonunda gizlenmemi sağlayacaktı. Böylelikle, hiçbir tehlike ya da zorluk olmaksızın, Ogden’e kadar gidebilecektim. Salt Lake City oradan sadece birkaç mil uzaklıktaydı. Bayılacak gibi oldum. Kadın, plan yaptıkça daha da heyecanlanıyordu ve ben bitkin bir halde sorunlarımın bu şekilde çözülmesinden sınırsız bir mutluluk ve heyecan duyuyormuş gibi yapmak zorunda kalıyordum.</span></p>

      <p class="normal normal-override-4" xml:lang="tr"><span class="no-style-override-11">Çözüm! O gece batıya gitmek istiyordum ve şimdi burada doğuya gitmek zorunda bırakılıyordum. Bu bir tuzaktı ve ona her şeyin sefil bir yalan olduğunu söyleyecek cesaretim yoktu. Onu çok hoşnut olduğuma inandırmaya çalışırken, bir yandan da kaçmanın bir yolunu bulmak için kafa patlatıyordum. Ama çıkış yoktu. Beni posta vagonuna kadar götürecekti –bunu kendisi söyledi– ve sonra onun posta memuru akrabası beni Ogden’e kadar götürecek ve ben de daha sonra yüzlerce kilometrelik çölü yeniden tepmek zorunda kalacaktım.</span></p>

      <p class="normal normal-override-4" xml:lang="tr"><span class="no-style-override-11">Ama o gece şans benim yanımdaydı. Tam başlığını takacağı ve bana eşlik edeceği sırada, bir yanlışlık yapmış olduğunu fark etti. Posta memuru akrabasının o gece gelmesi planlanmamıştı. Yolu değişmişti. İki geceden önce gelmezdi. Kurtulmuştum, çünkü sınırsız gençliğim iki gün beklememe asla izin vermezdi. Onu iyimser bir şekilde eğer hemen yola çıkarsam Salt Lake City’ye daha çabuk varacağıma ikna ettim ve kulağımda çınlayan hayır duaları ve iyi dilekleriyle oradan ayrıldım.</span></p>

      <p class="normal normal-override-4" xml:lang="tr"><span class="no-style-override-11">Ama şu yün çoraplar çok mükemmeldi. Biliyorum. O gece kaçak bindiğim posta treninde bir çiftini giydim ve o posta treni batıya gidiyordu.</span></p>

      <p class="normal normal-override-5" xml:lang="tr"><span class="no-style-override-12">II</span></p>
    </div>
  </div>
</body>
</html>
