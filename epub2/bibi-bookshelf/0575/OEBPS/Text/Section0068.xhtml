<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yenidendoğan Ejder</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="sozluk">
    <p class="bolum_basi"><strong>Bu Sözlükteki Tarihler Üzerine Bir Not:</strong> Toma Takvimi (Toma dur Ahmid tarafından düzenlenmiştir) son erkek Aes Sedai’nin ölümünden yaklaşık iki yüzyıl sonra benimsenmiş ve Dünyanın Kırılışı’ndan Sonraki (KS) senelerin kaydedilmesinde kullanılmıştır. Trolloc Savaşları esnasında pek çok kayıt yok edilmiştir, öyle ki savaşların sona ermesi ile eski sisteme göre hangi yılda bulunulduğu üzerine tartışmalar çıkmıştır. Gazarlı Tiam tarafından, Trolloc tehdidinden kurtulunmasını kutlamaya dayalı, her yılı Özgür Yıl (ÖY) sayan yeni bir takvim önerilmiştir. Gazar takvimi, savaştan sonraki yirmi yıl içinde geniş kabul görmüştür. Artur Şahinkanadı, kendi imparatorluğunun kuruluşuna dayalı (KY, Kuruluş Yılı) yeni bir takvim yaratmaya çalışmıştır, fakat bu artık yalnızca tarihçiler tarafından bilinen ve atıfta bulunulan bir takvimdir. Yüzyıl Savaşları’nın yarattığı geniş çaplı yıkım, ölüm ve karmaşadan sonra, Deniz Halkı’ndan bir âlim olan Uren din Jubai Süzülen Martı tarafından dördüncü bir takvim düzenlenmiş ve Tarabonlu Panarch Farede tarafından yürürlüğe konulmuştur. Şu anda, Yüzyıl Savaşları’nın gelişigüzel olarak belirlenmiş bitiş yılından başlayan ve Yeni Çağ’ın (YÇ) yıllarını kaydeden Farede Takvimi geçerlidir.</p>

    <p class="paragraf"><strong>Aes Sedai</strong> <em>(Ayes Seday)</em>: Tek Güç’ü kullanan kişiler. Delilik Çağı’ndan bu yana, hayatta kalan yegâne Aes Sedailerin tümü kadındır. Yaygın olarak güvensizlik duyulan ve korkulan, hatta nefret edilen Aes Sedailerin, genellikle ulusların işlerine karıştığı düşünülür. Aynı zamanda, bu tür bağlantıların gizli tutulması gereken ülkelerde bile, Aes Sedai danışman bulundurmayan pek az hükümdar vardır. Tek Güç yönlendirmekle geçen yıllardan sonra Aes Sedailerin yaşları belli olmamaya başlar, öyle ki büyükanne olacak yaşta bir Aes Sedai, belki birkaç gri saç teli dışında, yaşlılık işareti göstermez. <em>Bkz.</em> Ajah; Amyrlin Makamı; Delilik Zamanı.</p>

    <p><strong>Afet:</strong> <em>Bkz.</em> Büyük Afet.</p>

    <p><strong>Ağaçkatilleri:</strong> Aiellerin Cairhienlilere, dehşet ve tiksintiyle verdikleri isim.</p>

    <p><strong>Ağaçşarkıcısı:</strong> Ağaçlara şarkı söyleme (“Ağaçşarkısı” denir) yeteneği. Bu yetenekle onları iyileştirirler, büyümelerine, çiçek vermelerine yardım ederler ya da ağaca zarar vermeden tahtasından nesneler yaparlar. Bu şekilde yapılan nesnelere “şarkı söylenmiş ağaç” denir ve çok değerli sayılırlar. Ağaçşarkıcısı olan pek az Ogier kalmıştır; Yeti yok olmaktadır.</p>

    <p><strong>Aiel:</strong> Aiel Kıraçları’nın halkı. Sert ve zorludurlar. Öldürmeden önce yüzlerine peçe takarlar. Vahşi davrananlar için kullanılan “kara peçeli Aiel gibi davranmak” deyimi buradan çıkmıştır. Silahları varken ya da çıplak ellerinden başka hiçbir şeyleri yokken ölümcül savaşçılardır, ama asla kılıçlara dokunmazlar. Gaydacıları onları savaşa dans şarkıları ile götürür ve savaşa “dans” ve “mızrak dansı” derler. <em>Bkz.</em> Aiel Savaşçı Toplulukları; Aiel Kıraçları.</p>

    <p><strong>Aiel Kıraçları:</strong> Dünyanın Omurgası’nın doğusunda, zorlu, engebeli, neredeyse susuz bir ülke. Aieller tarafından Üç Kat Topraklar denir. Oraya pek az yabancı gitmeye cesaret edebilir. Bunun tek sebebi, orada doğmamış olanlar için su bulmanın neredeyse imkânsız olması değil, aynı zamanda Aiellerin kendilerini tüm halklarla savaş halinde saymaları ve yabancıları hoş karşılamamalarıdır. Yalnızca çerçiler, âşıklar ve Tuatha’anların güvenle geçmesine izin verilir ve onlarla iletişim bile sınırlıdır. Kıraç’a ait harita bilinmemektedir.</p>

    <p><strong>Aiel Savaşçı Toplulukları:</strong> Aiel savaşçılarının tamamı savaşçı topluluklarından birinin üyesidir, örneğin Taş Köpekler <em>(Shae’en M’taal),</em> Kızıl Kalkanlar <em>(Aethan Dor)</em> ya da Mızrağın Kızları <em>(Far Dareis Mai).</em> Her topluluğun kendi gelenekleri ve bazen özel görevleri vardır. Örneğin Kızıl Kalkanlar polis görevi görür. Taş Köpekler genellikle, savaş başladıktan sonra geri çekilmemeye yemin ederler ve bu yemini yerine getirmek için gerekirse son adamlarına dek ölürler. Aiel klanları –örneğin Goshien, Reyn, Shaarad ve Taardad Aielleri– sık sık kendi aralarında savaşır, ama aynı topluluğun üyeleri, klanları savaşsa bile birbirleriyle savaşmazlar. Böylece, açık savaş halinde olsalar bile klanlar arasında iletişim sağlanır. <em>Bkz.</em> Aiel; Aiel Kıraçları; Far Dareis Mai.</p>

    <p><strong>Aiel Savaşı:</strong> (YÇ 976-78) Cairhienli Kral Laman <em>Avendoraldera</em>’yı kestirdiği zaman Aiellerden pek çok klan Dünyanın Omurgası’nı aştı. Cairhien şehrini ve başka pek çok şehir ve kasabayı yağmaladılar ve yaktılar, savaş Andor ve Tear’a kadar uzandı. Geleneksel görüşe göre Aieller sonunda Tar Valon’un önünde, Parlak Duvarlar Savaşı’nda alt edildi, ama aslında Laman o savaşta öldürüldü ve geliş amaçlarını yerine getiren Aieller Omurga’yı aşarak geri döndüler. <em>Bkz.</em> Avendoraldera; Cairhien.</p>

    <p><strong>Ajah</strong> <em>(Acah)</em>: Aes Sedailer içinde, Amyrlin Makamı dışında bütün Aes Sedalerin ait olduğu topluluklar. Renklerine göre ayrılır: Mavi, Kızıl, Beyaz, Yeşil, Kahverengi, Sarı ve Gri. Her biri Tek Güç kullanımı konusunda belli bir öğretiyi takip eder. Örneğin, Kırmızı Ajah’a ait biri tüm enerjisini Güç kullanmaya kalkışan erkekleri bulup ehlileştirmeye adar. Diğer yandan Kahverengi Ajah’a ait biri dünyevi işlerden vazgeçer ve kendini bilgi aramaya adar. Beyaz Ajah dünyadan kaçınır, dünyevi bilginin değerini inkâr eder ve kendini felsefi sorulara ve gerçeğe adar. Yeşil Ajah (Trolloc Savaşları sırasında Savaş Ajahı deniyordu) Tarmon Gai’don geldiği zaman Dehşetlordları ile yüzleşmek için kendini hazır tutar. Karanlık Varlık’a hizmet eden bir Kara Ajah olduğu konusunda söylentiler vardır.</p>

    <p><strong>Alanna Mosvani:</strong> Yeşil Ajah’tan bir Aes Sedai.</p>

    <p><strong>al’Meara, Nynaeve</strong> <em>(al-Meera, Nayniiv)</em>: Bir zamanlar Andor’un İki Nehir bölgesindeki Emond Meydanı köyünün Hikmeti. Şimdi Kabuledilmişlerden biri.</p>

    <p><strong>al’Thor, Rand</strong> <em>(al-Tor, Rand)</em>: Emond Meydanı’ndan gelen, <em>ta’veren</em> olan bir genç. Yenidendoğan Ejder olduğu ilan edildi.</p>

    <p><strong>al’Vere, Egwene</strong> <em>(al-Veer, Egweyn)</em>: Emond Meydanı’ndan gelen genç bir kadın. Şimdi Aes Sedai olmak üzere eğitim görüyor.</p>

    <p><strong>Amalasan, Guaire</strong> <em>(Amalasan, Gueyr)</em>: <em>Bkz.</em> İkinci Ejder Savaşı.</p>

    <p><strong>Amyrlin Makamı</strong> <em>(Amirlin)</em>: (1.) Aes Sedailerin önderinin unvanı. Aes Sedailerin, yedi Ajah’ın her birinden üç temsilciden (örneğin Yeşil temsilci) oluşan en yüksek kurulu olan Kule Salonu tarafından ömür boyu hizmet vermek üzere seçilir. Amyrlin Makamı, en azından teorik olarak Aes Sedailer arasındaki, neredeyse en yüce otoritedir. Bir kral veya kraliçeye denktir. (2.) Aes Sedai önderinin oturduğu taht.</p>

    <p><strong>angreal:</strong> Tek Güç’ü yönlendirebilen herkesin, yardımsız kullanılamayacak kadar çok Güç’ü kullanabilmesini sağlayan çok nadir bir nesne.</p>

    <p><strong>Âşık:</strong> Gezgin hikâye anlatıcısı, müzisyen, jonglör, akrobat ve tam teşekküllü eğlendirici. Rengârenk pelerinlerinden tanınır, daha çok köylerde ve küçük kasabalarda gösteri yaparlar.</p>

    <p><strong>Aviendha:</strong> Taardad Aiellerinin Dokuz Vadi boyundan bir kadın; bir <em>Far Dareis Mai,</em> yani Mızrağın Kızı.</p>

    <p><strong>Aybara, Perrin:</strong> Emond Meydanı’ndan, eskiden demirci çırağı olan bir genç.</p>

    <p class="paragraf"><strong>Bashere, Zarine</strong> <em>(Başiir, Zarin)</em>: Saldaealı, Boru Avcısı genç bir kadın. Kendisine Faile <em>(Feiil)</em> olarak hitap edilmesini istiyor. Kadim Lisan’da bu “atmaca” demektir.</p>

    <p><strong>Ba’alzamon:</strong> Trolloc dilinde, “Karanlığın Yüreği”. Trolloc dilinde Karanlık Varlık’ın adı olduğuna inanılmaktadır. <em>Bkz.</em> Karanlık Varlık; Trolloclar.</p>

    <p><strong>Bel Tine</strong> <em>(Bel Tayn)</em>: Kışın bitişi, ilk ekinlerin filizlenmesi ve ilk kuzuların doğumunu kutlayan bahar festivali.</p>

    <p><strong>Beş Güç:</strong> Tek Güç değişik kısımlardan oluşur ve Tek Güç’ü yönlendirebilen her insan bazı kısımları diğerlerinden daha iyi kullanır. Bu kısımlar, onları kullanarak yapılabilenlere göre adlandırılır –Toprak, Hava, Ateş, Su ve Ruh– ve bunlara Beş Güç denir. Tek Güç’ü kullanabilen herkes bunların bir ya da ikisini daha iyi kullanabilir ve diğerlerinde o kadar iyi değildir. Birkaç kişinin üçü üzerinde iyi kontrolü olabilir, ama Efsaneler Çağı’ndan bu yana kimse beş gücün hepsi üzerinde güçlü bir denetim kuramamıştır. O zaman bile bu oldukça nadirdi. Gücün derecesi bireyler arasında büyük ölçüde değişir, bu yüzden yönlendirebilen bazıları diğerlerinden daha güçlüdür. Tek Güç ile belli eylemleri yerine getirmek, Beş Güç’ün bir ya da daha fazlasını gerektirir. Örneğin ateş yakmak ve kontrol etmek Ateş, hava durumuna etki etmek Hava ve Su, Şifa Su ve Ruh gerektirir. Ruh, erkekler ile kadınlar arasında eşit ölçüde bulunsa da, Toprak ve/veya Ateş’e erkekler, Su ve/veya Hava’ya kadınlar arasında daha sık rastlanır. İstisnalar vardır, ama genellikle Toprak ve Ateş erkek Güç’leri, Hava ve Su kadın Güç’leri olarak kabul edilegelmiştir. Genellikle hiçbir yetenek diğerlerinden daha güçlü sayılmaz, ama Aes Sedailer arasında bir deyiş vardır: “Hiçbir kaya suyun ve rüzgârın yıpratmayacağı, hiçbir ateş suyun ya da rüzgârın söndürmeyeceği kadar güçlü değildir.” Erkek Aes Sedailer arasında bulunabilecek, buna eş herhangi bir deyiş unutulmuştur.</p>

    <p><strong>Beyazpelerinler:</strong> <em>Bkz.</em> Işığın Evlatları.</p>

    <p><strong>Be’lal</strong> <em>(Bilal)</em>: Terkedilmişlerden biri.</p>

    <p><strong>Bornhald, Dain</strong> <em>(Bornhald, Deyin)</em>: Işığın Evlatları’ndan bir subay, Tümentepe’deki Falme’de ölen Lord Kumandan Geofram Bornhald’ın oğlu.</p>

    <p><strong>Büyük Afet:</strong> Kuzeyde, Karanlık Varlık tarafından tamamen yozlaştırılmış bir bölge. Trolloclar, Myrddraaller ve Karanlık Varlık’ın diğer yaratıklarının yaşadığı yer.</p>

    <p><strong>Büyük Boru Avı:</strong> Valere Borusu’nun efsanevi aranışı ile ilgili hikâyeler dizisi. Trolloc Savaşları’nın bitişi ile Yüzyıl Savaşları’nın başlangıcı arasında gerçekleşmiştir. Tamamen anlatılması günler sürer. <em>Bkz.</em> Valere Borusu.</p>

    <p><strong>Büyük Oyun:</strong> <em>Bkz.</em> Daes Dae’mar.</p>

    <p><strong>Büyük Yılan:</strong> Zaman ve sonsuzluğun simgesi, Efsaneler Çağı’ndan önceden kalmadır, kendi kuyruğunu ısıran bir yılan ile simgelenir. Aes Sedailer arasında Kabuledilmişliğe yükselen kadınlara Büyük Yılan şeklinde bir yüzük bahşedilir.</p>

    <p><strong>Byar, Jaret</strong> <em>(Bayar, Jeret)</em>: Işığın Evlatları’ndan bir subay.</p>

    <p class="paragraf"><strong>Caemlyn</strong> <em>(Keymlin)</em>: Andor’un başkenti.</p>

    <p><strong>Cairhien</strong> <em>(Kayriyen)</em>: Hem Dünyanın Omurgası boylarında yaşayan bir ulus, hem o ulusun başkenti. Şehir, başka şehirler ve kasabalarla birlikte Aiel Savaşı sırasında yakılmış ve talan edilmişti. Sonuç olarak Dünyanın Omurgası’nın yakınlarındaki tarım arazilerinin terk edilmesi, büyük miktarlarda tahıl ithal edilmesini gerektirdi. Kral Galldiran’ın suikasta kurban gitmesi (YÇ 998), Güneş Tahtı’na kimin çıkacağı konusunda asil Evler arasında iç savaş çıkmasına sebep oldu. Bu tahıl nakliyatının kesilmesine ve açlığa yol açtı. Cairhien’in işareti mavi fonun altında doğan altın rengi, çok ışınlı güneştir.</p>

    <p><strong>Callandor:</strong> Kılıç Olmayan Kılıç, Dokunulamayan Kılıç. Tear Taşı’nda, Taşın Yüreği denen odada duran kristal kılıç. Yenidendoğan Ejder dışında kimse dokunamaz. Ejder Kehanetleri’ne göre Ejder’in yeniden doğumu ve Tarmon Gai’don’un yaklaşmasının en büyük işaretlerinden biri Yenidendoğan Ejder’in <em>Callandor</em>’u almasıdır.</p>

    <p><strong>Cauthon, Matrim (Mat)</strong> <em>(Kouton, Metrim - Met)</em>: İki Nehir’deki Emond Meydanı köyünden bir genç.</p>

    <p><strong>Cuendillar</strong> <em>(Kueyndeyar)</em>: <em>Bkz.</em> Yürektaşı.</p>

    <p class="paragraf"><strong>Çağın Deseni:</strong> Zaman Çarkı, insan yaşamlarının ipliklerini bir Çağın, o Çağın gerçekliğini oluşturacak Deseni’ne dokur. <em>Bkz.</em> ta’veren.</p>

    <p><strong>Çekirge:</strong> Bir kurt.</p>

    <p class="paragraf"><strong>Daes Dae’mar:</strong> Büyük Oyun; Evler Oyunu olarak da bilinir. Soylu Evlerin planlarına, çevirdiği dolaplara verilen ad.</p>

    <p><strong>Damodred, Lord Galadedrid:</strong> Elayne ve Gawyn’in yarım kan kardeşi. İşareti ucu aşağı bakan kanatlı, gümüş kılıçtır.</p>

    <p><strong>Dehşetlordları:</strong> Tek Güç kullanabilen erkek ve kadınlar arasında, Trolloc Savaşları sırasında Gölge’nin tarafına geçen ve Trolloc güçlerine komuta edenler. Zaman zaman, az eğitim görmüş kişiler tarafından Terkedilmişlerle karıştırılırlar.</p>

    <p><strong>Delilik Zamanı:</strong> Karanlık Varlık’ın karşı darbesinin Gerçek Kaynak’ın eril yarısını kirletmesinden sonra, erkek Aes Sedailerin delirip Dünyayı Kırdığı yıllar. Bu dönemin süresi tam olarak bilinmemektedir, ama yüz yıl kadar sürdüğüne inanılır. Son erkek Aes Sedai öldükten sonra sona ermiştir. <em>Bkz.</em> Yüz Yoldaş; Gerçek Kaynak; Tek Güç.</p>

    <p><strong>Deniz Halkı:</strong> Daha doğru isimleri ile Atha’an Miere <em>(Ataan Miieyr).</em> Aryth <em>(Arit)</em> Okyanusu’ndaki ve Fırtınalar Denizi’ndeki adaların sakinleri. O adaların üzerinde pek az zaman harcarlar, hayatlarını gemilerde geçirirler. Deniz ticaretinin çoğu Deniz Halkı’nın gemileriyle yapılır.</p>

    <p><strong>Dokuzlar Konseyi:</strong> Illian’da, dokuz lorddan oluşan bir kurulun Kral’a danışmanlık etmesi gerekir, ama tarih boyunca Kral ile güç mücadelesine girişmiştir. Kral ve Dokuzlar Konseyi Meclis ile de güç yarışı eder.</p>

    <p><strong>Dünyanın Kırılışı:</strong> Delilik Zamanı’nda, deliren ve bilinmeyen ölçüde Tek Güç kullanabilen erkek Aes Sedailer yeryüzünün görünüşünü değiştirdiler. Büyük depremlere sebep oldular, dağ sıralarını dümdüz ettiler, yeni dağlar yükselttiler, eskiden denizin olduğu yerde kuru topraklar çıkardılar, eskiden kuru toprak olanları okyanusun boğmasına sebep oldular. Dünyanın çoğu kısmı nüfusunu kaybetti ve hayatta kalanlar rüzgârın önündeki toz zerreleri gibi saçılmıştı. Bu yıkım hikâyelerde, efsanelerde ve tarihte Dünyanın Kırılışı olarak bilinmektedir. <em>Bkz.</em> Delilik Zamanı; Yüz Yoldaş.</p>

    <p><strong>Dünyanın Omurgası:</strong> Yalnızca birkaç geçidi olan, Aiel Kıraçları’nı batıdaki topraklardan ayıran yüksek bir dağ sırası.</p>

    <p><strong>Düşgören:</strong> <em>Bkz.</em> Yeti.</p>

    <p class="paragraf"><strong>Ehlileştirme:</strong> Aes Sedailer tarafından, Tek Güç’ü kullanabilen erkeklerin Kaynak ile bağlantılarını kesmektir. Bu gereklidir, çünkü yönlendirmeyi öğrenebilen her erkek <em>saidin</em>’in kirliliği yüzünden çıldıracak ve deliliği içinde Güç ile korkunç şeyler yapacaktır. Ehlileştirilen bir adam, Gerçek Kaynak’ı hissetmeye devam eder, ama ona dokunamaz. Ehlileştirmeden önce başlayan delilik tedavi edilemez, ama durdurulabilir ve bu yeterince erken yapılırsa ölüm engellenebilir. <em>Bkz.</em> Tek Güç; Kaynak’tan kesme.</p>

    <p><strong>Ejder:</strong> Gölge Savaşı sırasında Lews Therin Telamon’un lakabı. Tüm Aes Sedaileri ele geçiren çılgınlığa kapılınca, Lews Therin kanından gelen herkesi, sevdiği herkesi öldürdü ve sonuç olarak Kardeşkatili lakabını kazandı. <em>Bkz.</em> Yenidendoğan Ejder.</p>

    <p><strong>Ejder Kehanetleri:</strong> Pek az bilinen ve nadiren bahsedilen, Karaethon Döngüsü’nde verilen Kehanetler Karanlık Varlık’ın bir kez daha özgür kalarak dünyaya dokunacağını söyler. Ve Lews Therin Telamon, Ejder, Dünyayı Kıran tekrar doğarak Tarmon Gai’don’u, Gölge’ye karşı Son Savaş’ı verecektir. <em>Bkz.</em> Ejder.</p>

    <p><strong>Elaida</strong> <em>(İlayda)</em>: Kızıl Ajah’tan bir Aes Sedai. Önceden Andor Kraliçesi Morgase’e danışmanlık yapıyordu. Zaman Zaman Kehanet Yetisine sahip olur.</p>

    <p class="paragraf"><strong>Far Dareis Mai</strong> <em>(Far Darayz May)</em>: Anlamı “Mızrağın Kızları”. Aiellerin savaşçı topluluklarından biri. Diğerlerinin aksine yalnızca kadınları kabul eder. Toplulukta kalan bir kız evlenemez ya da hamileyken savaşamaz. Bir Kız’ın doğurduğu çocuk yetiştirilmek üzere, annesinin kim olduğu anlaşılmayacak şekilde başka bir kadına verilir. (“Hiçbir erkeğe ait olmayacaksın, hiçbir erkek ya da çocuk sana ait olmayacak. Mızrağın senin âşığın, çocuğun ve hayatındır.”) Bu çocuklara çok değer verilir, çünkü bir Kız’ın doğurduğu çocuğun klanları birleştireceği, Aielleri Efsaneler Çağı’nda sahip oldukları büyüklüğe kavuşturacağı öngörülmüştür. <em>Bkz.</em> Aiel; Aiel Savaşçı Toplulukları.</p>

    <p><strong>Fersah:</strong> Yaklaşık beş kilometrelik uzunluk ölçüsü.</p>

    <p class="paragraf"><strong>Gaidin:</strong> Sözcük anlamı “Savaş Kardeşi”. Aes Sedailer tarafından Muhafızlar için kullanılan unvan. <em>Bkz.</em> Muhafız.</p>

    <p><strong>Galad:</strong> <em>Bkz.</em> Damodred, Lord Galadedrid.</p>

    <p><strong>Gaul:</strong> Shaarad klanının Imran boyundan bir Aiel. Bir <em>Shae’n M’taal,</em> yani Taş Köpek.</p>

    <p><strong>Gecenin Kızı:</strong> <em>Bkz.</em> Lanfear.</p>

    <p><strong>Gerçek Kaynak:</strong> Evrenin itici gücü, Zaman Çarkı’nı çevirir. Birlikte ve aynı zamanda birbirlerine karşı çalışan eril yarı <em>(saidin)</em> ve dişil yarıya <em>(saidar)</em> bölünmüştür. <em>Saidin</em>’i yalnızca erkekler, <em>saidar</em>’ı yalnızca kadınlar kullanabilir. Delilik Zamanı’nın başlangıcında <em>saidin</em> Karanlık Varlık’ın dokunuşu sonucunda kirlenmiştir. <em>Bkz.</em> Tek Güç.</p>

    <p><strong>Gezginler:</strong> <em>Bkz.</em> Tuatha’an.</p>

    <p><strong>Gri Adam:</strong> Gölge’ye hizmet eden bir suikastçı olmak için ruhundan gönüllü olarak vazgeçen biri. Gri Adamların görünüşleri o kadar sıradandır ki insanın gözü onları fark etmeden kayar geçer. Gri Adamların büyük çoğunluğu erkektir, ama az sayıda kadın da vardır.</p>

    <p><strong>Gölge Savaşı:</strong> Aynı zamanda Güç Savaşı olarak bilinir ve Efsaneler Çağı’nı bitirmiştir. Karanlık Varlık’ın özgür kılınması teşebbüsünden kısa süre sonra başlamış, tüm dünyayı sarmıştır. Savaşın anılarının bile unutulduğu bir dünyada, savaşın her yanı yeniden keşfedilmiş, Karanlık Varlık’ın dünyaya dokunuşu ile çarpıtılmış, Tek Güç silah olarak kullanılmıştır. Savaş, Karanlık Varlık’ın zindanına tekrar kapatılması ile sona ermiştir.</p>

    <p><strong>Güç Savaşı:</strong> <em>Bkz.</em> Gölge Savaşı.</p>

    <p><strong>Güneşgünü:</strong> Yaz ortasında kutlanan bir bayram günü ve festival. Dünyanın pek çok kısmında kutlanır.</p>

    <p class="paragraf"><strong>Havai Fişekçiler Loncası:</strong> Havai fişek yapma sırrını saklayan bir topluluk. Bu sırrı büyük kıskançlıkla korurlar, hatta bu uğurda cinayet işlerler. Lonca, hükümdarlar ve bazen yüksek lordlar için düzenlediği büyük havai fişek gösterileriyle ün yapmıştır. Daha önemsiz havai fişekler başkalarına da satılabilir, ama içlerinde ne olduğunu öğrenmeye çalışmanın felaketle sonuçlanabileceği yolunda ciddi uyarılar yapılır. Lonca evi Tarabon’un başkenti Tanchico’dadır. Lonca Cairhien’de bir ev daha kurmuştur, ama artık aktif değildir.</p>

    <p><strong>Hikmet:</strong> Köylerde, Kadın Kurulu tarafından şifa, kehanet ve sağduyu gibi yetenekleri için seçilen bir kadın. Çok büyük bir sorumluluk ve yetke pozisyonudur. Genellikle Belediye Başkanı’na denk, hatta bazı köylerde ondan üstün sayılır. Belediye Başkanı’nın aksine, ömür boyu hizmet etmek üzere seçilir ve bir Hikmet’in ölmeden görevden alınması çok nadir görülür. Geleneksel olarak neredeyse sürekli Belediye Başkanı ile anlaşmazlık halindedir. Başka ülkelerde Rehber, Şifacı, Bilge Kadın, Arayıcı ya da Bilge gibi başka isimlerle anılabilir.</p>

    <p><strong>Hizmetkârlar Salonu:</strong> Efsaneler Çağı’nda, Aes Sedailerin büyük toplantı salonu.</p>

    <p><strong>Hortlak:</strong> <em>Bkz.</em> Myrddraal.</p>

    <p class="paragraf"><strong>Illian:</strong> Fırtınalar Denizi kıyısında büyük bir liman, aynı adı taşıyan ulusun başkenti. Illian’ın işareti koyu yeşil fon üzerinde dokuz altın arıdır.</p>

    <p><strong>Ishamael:</strong> Kadim Lisan’da, “Umuda İhanet Eden”. Terkedilmişlerden biri. Gölge Savaşı’nda Karanlık Varlık’a dönen Aes Sedailerin önderine verilen isim. Adamın gerçek adını unuttuğu söylenir. <em>Bkz.</em> Terkedilmişler.</p>

    <p><strong>Isırbeni:</strong> Çok küçük, neredeyse görünmez, ısırıcı bir böcek.</p>

    <p><strong>Işığın Evlatları:</strong> Karanlık Varlık’ın alt edilmesine ve tüm Karanlıkdostlarının yok edilmesine adanmış, katı çileci kuralları olan bir topluluk. Yüzyıl Savaşları sırasında Lothair Mantelar <em>(Loteyr Mantilar)</em> tarafından, sayıları gittikçe artan Karanlıkdostlarını Işık’a döndürmek için kurulan topluluk, savaş sırasında tamamen askeri bir organizasyona dönüşmüştür. İnançları son derece katıdır, gerçeği ve doğruyu yalnızca kendilerinin bildiğinden kesinlikle emindirler. Aes Sedailerden nefret ederler, onları ve onları destekleyenleri Karanlıkdostu sayarlar. Beyazpelerinler olarak bilinirler; işaretleri beyaz fon üzerinde güneş patlamasıdır. <em>Bkz.</em> Sorgucular.</p>

    <p><strong>Işığın Kalesi:</strong> Işığın Evlatları’nın, Amadicia’nın (Amadisya) başkenti Amador’daki büyük kalesi. Amadicia’nın bir kralı vardır, ama gerçekte her şeye Evlatlar hükmeder. <em>Bkz.</em> Işığın Evlatları.</p>

    <p class="paragraf"><strong>İhtiyar Grim:</strong> <em>Bkz.</em> Karanlık Varlık.</p>

    <p><strong>İkinci Ejder Savaşı:</strong> Sahte Ejder Guaire Amalasan’a karşı verilen savaş (ÖY 939-43). Bu savaş sırasında Artur Tanreall Paendrag adlı, daha sonra Artur Şahinkanadı olarak bilinecek genç bir kral büyük önem kazandı.</p>

    <p class="paragraf"><strong>Jain Uzakgezgini’nin Yolculukları:</strong> Ünlü bir Malkierli yazar ve seyyahın yolculuk hikâyelerini ve gözlemlerini anlattığı iyi bilinen bir kitap. Kitap ilk kez YÇ 968’de basıldı ve ondan sonra basılmaya devam etti. Jain Uzakgezgini Aiel Savaşı’ndan kısa süre sonra kayboldu ve öldüğüne inanılmaktadır.</p>

    <p class="paragraf"><strong>Kadim Lisan:</strong> Efsaneler Çağı’da konuşulan dil. Genellikle asillerin ve eğitimli kişilerin bu dili konuşmayı bilmesi beklenir, ama çoğu birkaç sözcükten fazlasını bilmez.</p>

    <p><strong>Kabuledilmiş:</strong> Belli bir güç seviyesine ulaşan ve bazı sınavları geçen, Aes Sedai eğitimi gören genç kadınlar. Normalde çömezlikten Kabuledilmişliğe yükselmek beş on sene alır. Kabuledilmişler çömezlere göre daha gevşek kurallara sahiptir, belli sınırlar içinde kendi çalışma alanlarını seçerler. Bir Kabuledilmiş Büyük Yılan yüzüğünü takma hakkına sahiptir, ama yalnızca sol elinin orta parmağına takabilir. Bir Kabuledilmiş Aes Sedailiğe yükseldiğinde Ajahını seçer, şal takma hakkını kazanır ve yüzüğünü dilediği parmağa takar, hatta şartlar gerektirirse takmayabilir.</p>

    <p><strong>Kandor:</strong> Sınırboyları’nda bir ülke. Kandor’un işareti, açık yeşil fon üzerinde şahlanan kızıl bir attır.</p>

    <p><strong>Kanun:</strong> Altı, dokuz ya da on iki yayı olabilen bir telli çalgı. Çekerek veya tıngırdatarak çalınır.</p>

    <p><strong>Karaethon Döngüsü:</strong> <em>Bkz.</em> Ejder Kehanetleri.</p>

    <p><strong>Karanlığın Yüce Efendisi:</strong> Karanlıkdostlarının Karanlık Varlık için kullandıkları isim. Gerçek ismini kullanmanın küfür sayıldığına inanırlar.</p>

    <p><strong>Karanlık Varlık:</strong> Shai’tan için her yörede kullanılan en yaygın isim: kötülüğün kaynağı, Yaratıcı’nın antitezi. Yaratıcı tarafından Yaratım anında Shayol Ghul’deki bir zindana kapatılmıştır; onu zindandan kurtarma teşebbüsü Gölge Savaşı’na, <em>saidin</em>’in kirlenmesine, Dünyanın Kırılışı’na ve Efsaneler Çağı’nın sona ermesine yol açmıştır.</p>

    <p><strong>Karanlık Varlık’ın ismini telaffuz etmek:</strong> Karanlık Varlık’ın gerçek ismini –Shai’tan– söylemek onun dikkatini çeker ve kaçınılmaz bir şekilde, en iyi durumda kötü talih, en kötü durumda felaket getirir. Bu yüzden pek çok örtmece isim kullanılır. Örn: Karanlık Varlık, Yalanların Babası, Kör Eden, Mezarın Efendisi, Gecenin Çobanı, Yürekbelası, Yürekdişi, Otyakan ve Yaprakkıran. Kötü talihe davetiye çıkaran biri için, “Karanlık Varlık’ın ismini telaffuz ediyor,” denir.</p>

    <p><strong>Karanlıkdostları:</strong> Karanlık Varlık’ı takip eden ve o zindanından kurtulduğu zaman büyük güç ve ödüller elde edeceğini sanan kişiler.</p>

    <p><strong>Karanlıktazıları:</strong> <em>Bkz.</em> Vahşi Av.</p>

    <p><strong>Kaynak’tan kesme:</strong> Aes Sedailer tarafından, bir kadının yönlendirme yeteneğini yok etme eylemi. Kaynak’tan kesilen bir kadın Gerçek Kaynak’ı yine sezebilir, ama ona dokunamaz. Bu eylem o kadar az yapılmıştır ki, çömezlerin Kaynak’tan kesilen kadınların isimlerini ve suçlarını öğrenmeleri beklenir.</p>

    <p><strong>Kız-Veliaht:</strong> Andor tahtının halefinin unvanı. Kraliçe’nin en büyük kızı tahtta annesinin yerini alır. Hayatta olan bir kız evlat yoksa, taht Kraliçe ile kan bağı olan en yakın kadın akrabaya kalır.</p>

    <p><strong>Kızıl Kalkanlar:</strong> <em>Bkz.</em> Aiel Savaşçı Toplulukları.</p>

    <p class="paragraf"><strong>Laman</strong> <em>(Leyman)</em>: Damodred Evi’nden Cairhien Kralı. Aiel Savaşı sırasında tahtını kaybetti. <em>Bkz.</em> Aiel Savaşı; Avendoraldera.</p>

    <p><strong>Lanfear</strong> <em>(Lenfiyır)</em>: Kadim Lisan’da, “Gecenin Kızı”. Terkedilmişlerden biri, belki Ishamael’den sonra en güçlüsü. Diğer Terkedilmişlerin aksine ismini kendi seçmiştir. Lews Therin Telamon’a âşık olduğu, karısı Ilyena’dan nefret ettiği söylenir. <em>Bkz.</em> Terkedilmişler; Ejder.</p>

    <p><strong>Lan; al’Lan Mandragoran</strong> <em>(al-Len Mandragoran)</em>: Moiraine’e bağlı bir Muhafız. Taçsız Malkier Kralı, Dai Shan ve hayatta kalan son Malkier lordu. <em>Bkz.</em> Muhafız; Moiraine; Malkier.</p>

    <p><strong>Leane</strong> <em>(Liani)</em>: Mavi Ajah’tan bir Aes Sedai, Vakanüvis. <em>Bkz.</em> Ajah; Vakanlivis.</p>

    <p><strong>Liandrin:</strong> Tarabonlu, eskiden Kızıl Ajah’tan olan bir Aes Sedai. Şimdi Kara Ajah’tan olduğu biliniyor.</p>

    <p><strong>Lews Therin Telamon; Lews Therin Kardeşkatili:</strong> <em>Bkz.</em> Ejder.</p>

    <p class="paragraf"><strong>Malkier:</strong> Bir zamanlar Sınırboyları’nda olan, sonra Afet tarafından yutulan bir ulus. Malkier’in işareti, uçmakta olan altın turnadır.</p>

    <p><strong>Manetheren</strong> <em>(Maneteren)</em>: İkinci Akit’i yapan On Ulus’tan biri, aynı zamanda o ulusun başkenti. Hem şehir, hem de ulus Trolloc Savaşları sırasında tamamen yok oldu.</p>

    <p><strong>Masema:</strong> Aiellerden nefret eden bir Shienar askeri.</p>

    <p><strong>Mayene</strong> <em>(Meyiin)</em>: Zenginliğini ve özgürlüğünü yağbalığı sürülerinin nerede olduğunu bilmesine borçlu olan, Fırtınalar Denizi kıyısında bir kent-devlet. Yağbalığı ekonomik önemlilikte Tear, Illian ve Tarabon’un zeytinlikleri ile yarışır. Neredeyse bütün lamba yağı yağbalığı ve zeytinden sağlanır. Mayene’in mevcut hükümdarı Mayene Başı Berelain’dir. Mayene Hükümdarları Artur Şahinkanadı’nın torunları olduklarını iddia eder. Mayene’in işareti uçmakta olan altın şahindir.</p>

    <p><strong>Merrilin, Thom</strong> <em>(Merrilin, Tom)</em>: Bir zamanlar Kraliçe Morgase’in sevgilisi olan bir âşık.</p>

    <p><strong>Min:</strong> Baerlon’da, Geyik ve Aslan’da karşılaşılan genç bir kadın.</p>

    <p><strong>Moiraine</strong> <em>(Muareyn)</em>: Mavi Ajah’tan bir Aes Sedai. Damodred Evi’ne doğmuştur, ama taht sırasında yoktur. Cairhien Kraliyet Sarayı’nda yetiştirilmiştir.</p>

    <p><strong>Morgase</strong> <em>(Morgeyz)</em>: Işığın İnayeti ile, Andor Kraliçesi, Diyarın Savunucusu, Halkının Koruyucusu, Trakand Evi’nin Yüksek Makamı. İşareti üç altın anahtardır. Trakand Evi’nin işareti gümüş bir anahtardır.</p>

    <p><strong>Muhafız:</strong> Bir Aes Sedai’ye bağlı bir savaşçı. Bağ Tek Güç ile ilgilidir ve adam bundan hızlı iyileşme, uzun süre yiyecek, su ve uyku olmadan dayanabilme, Karanlık Varlık’ın lekesini uzaktan hissedebilmek gibi yetenekler kazanır. Muhafız hayatta kaldığı sürece bağlandığı Aes Sedai, adam ne kadar uzakta olsa da onun hayatta olup olmadığını, öldüğü anı, ölüm şeklini anlar. Çoğu Ajah bir Aes Sedai’ye bağlı en az bir Muhafız olması gerektiğine inansa da, Kızıl Ajahlar hiçbir Muhafız ile bağ kurmaz, Yeşil Ajahlar ise bir Aes Sedai’nin dilediği kadar çok Muhafız ile bağ kurabileceğine inanır. Ahlaki açıdan Muhafız’ın bağa razı olması gerekir, ama adam gönülsüz olsa bile yapıldığı görülmüştür. Aes Sedailerin bağdan ne elde ettikleri, büyük bir özenle saklanan bir sırdır. <em>Bkz.</em> Aes Sedai.</p>

    <p><strong>Myrddraal</strong> <em>(Marddraal)</em>: Karanlık Varlık’ın yaratıkları, Trollocların kumandanları. İnsanlar kullanılarak üretilen Trolloclarda, insan özelliklerinin yüzeye çıktığı çarpık ürünlerdir, ama Trollocları yapan kötülük tarafından kirletilmiştir. Fiziksel olarak insanlara benzerler, ama gözleri yoktur. Aydınlıkta ve karanlıkta kartal gibi görebilirler. Karanlık Varlık’tan kaynaklanan belli özellikleri vardır; bakışları ile felç etmek, gölge olan herhangi bir yerde yok olmak bunların arasında sayılabilir. Sahip oldukları bilinen pek az zayıflıktan biri, akan suyu aşma konusundaki gönülsüzlükleridir. Farklı yörelerde değişik isimlerle bilinirler. Örn: Yarı-insan, Gözsüz, Gölgeadam, Sinsi, Soluk.</p>

    <p class="paragraf"><strong>Nedeal, Corianin:</strong> <em>Bkz.</em> Yeti.</p>

    <p><strong>Niall, Pedron</strong> <em>(Nayol, Peydron)</em>: Işığın Evlatları’nın Lord Kumandanı. <em>Bkz.</em> Işığın Evlatları.</p>

    <p class="paragraf"><strong>Ogier</strong> <em>(Ogeyr)</em>: (1.) Uzun boyları (ortalama bir erkek yetişkin üç metredir), geniş burunları, uzun, tüylü kulaklarıyla bilinen insan olmayan bir ırk. <em>Yurt</em> denilen bölgelerde yaşarlar. Dünyanın Kırılışı’ndan sonra bu <em>yurtlardan</em> ayrılmaları (Ogierler tarafından Sürgün olarak anılır) Özlem denen şeyle sonuçlanmıştır; <em>yurdundan</em> fazla ayrı kalan bir Ogier hastalanır ve ölür. Kırılış’tan sonra büyük insan şehirlerini inşa eden harika İnşaatçılar olarak bilinirler. Sürgün sırasında öğrendikleri taş işçiliğini, <em>yurdun</em> ağaçlarına, özellikle de yüksek Ulu Ağaçlara bakmak kadar önemli olmayan bir iş sayarlar. İnsanlar tarafından pek bilinmezler ve pek çok kişi Ogierlerin efsane olduğuna inanır. Barışçıl ve zor öfkelenen bir halk olarak bilinirler, ama bazı eski hikâyeler Trolloc Savaşları’nda insanların yanında savaştıklarını anlatır. Amansız düşmanlar olarak bilinirler. Bilgiye âşıktırlar, kitapları ve hikâyeleri insanların unuttuğu bilgileri taşır. Ortalama Ogier ömrü insan ömrünün üç, dört katıdır. (2.) Bu insan olmayan ırktan bir birey. <em>Bkz.</em> Dünyanın Kırılışı; Yurt; Ağaçşarkıcısı.</p>

    <p><strong>Ordeith</strong> <em>(Ordiit)</em>: Kadim Lisan’da, “Tahtakurdu”. Işığın Evlatları’nın Lord Kumandanı’na danışmanlık eden adamın kendine taktığı isim.</p>

    <p><strong>Rhuarc</strong> <em>(Raurk)</em>: Bir Aiel, Taardar Aiellerinin klan şefi.</p>

    <p><strong>Rogosh Kartalgözü:</strong> Bazı eski hikâyelerde bahsi geçen efsanevi kahraman.</p>

    <p><strong>Ruhsuz:</strong> <em>Bkz.</em> Gri Adam.</p>

    <p class="paragraf"><strong>Sahte Ejder:</strong> Zaman zaman, Yenidendoğan Ejder olduğunu iddia eden adamlar çıkar ve bazen içlerinden biri öyle çok takipçi kazanır ki, alt etmek için bir ordu gönderilmesi gerekir. Bazıları pek çok ulusu karıştıran savaşlar başlatmıştır. Yüzyıllar içinde, çoğu Tek Güç’ü yönlendiremeyen adamlar olmuşlar, ama pek azı Tek Güç’ü kullanabilmiştir. Ama hepsi, Ejder’in yeniden doğuşu ile ilgili Kehanetleri gerçekleştiremeden ya ortadan kaybolmuş ya yakalanmış ya da öldürülmüştür. Bu, adamlara sahte Ejder denir. Yönlendirebilen sahte Ejderlerin arasında Raolin Karanlıkbelası (KS 335-36), Yurian Taşyay (yaklaşık KS 1300-1308), Davian (ÖY 351), Guaire Amalasan (ÖY 939-43) ve Logain (YÇ 997) vardır. <em>Bkz.</em> Yenidendoğan Ejder.</p>

    <p><strong>Saidar; saidin:</strong> <em>Bkz.</em> Gerçek Kaynak.</p>

    <p><strong>Sanche, Siuan</strong> <em>(Sançe, Suon)</em>: Siuan Sanche (Suon Sançe): Tearlı bir balıkçının kızıydı ve Tear kanunları uyarınca, yönlendirme potansiyelinin olduğunun anlaşıldığı günden sonraki ikinci gün batımından önce Tar Valon’a giden bir gemiye konuldu. Mavi Ajah’tandı. YÇ 998’de Amyrlin Makamı’na terfi etti.</p>

    <p><strong>Sa’angreal:</strong> Bir bireyin aksi halde mümkün ya da güvenli olmayacak kadar çok Güç yönlendirmesini sağlayan, son derece nadir bir nesne. <em>Sa’angreal angreal</em>’e benzer, ama daha güçlüdür. Bir <em>angreal</em> kullanılarak yönlendirilebilen Güç miktarı <em>angreal</em> kullanılmadan yönlendirilebilen Güç miktarından ne kadar fazlaysa, <em>sa’angreal</em> kullanılarak yönlendirilebilen Güç miktarı <em>angreal</em> kullanılarak yönlendirilebilen Güç miktarından o kadar fazladır. Efsaneler Çağı’nın andaçlarıdır ve nasıl yapıldıkları artık bilinmemektedir. Yalnızca bir avuç <em>sa’angreal</em> kalmıştır ve sayıları <em>angreal</em>’lerden çok daha azdır.</p>

    <p><strong>Seanchan</strong> <em>(Şovnçan)</em>: (1.) Artur Şahinkanadı’nın Aryth Okyanusu’nun karşısına gönderdiği ordulardan kalanlar. (2.) Seanchanların geldiği ülke.</p>

    <p><strong>Selene:</strong> Lanfear isimli Terkedilmiş’in kullandığı isim.</p>

    <p><strong>Shadar Logoth</strong> <em>(Şadar Logot)</em>: Trolloc Savaşları sırasında terk edilmiş ve o zamandan bu yana kaçınılan bir şehir. Aynı zamanda “Gölgenin Beklediği” olarak adlandırılır.</p>

    <p><strong>Shai’tan</strong> <em>(Şeytan)</em>: <em>Bkz.</em> Karanlık Varlık.</p>

    <p><strong>Shayol Ghul</strong> <em>(Şeyol Gul)</em>: Lanetli Topraklar’da bir dağ, Karanlık Varlık’ın zindanının olduğu yer.</p>

    <p><strong>Sheriam</strong> <em>(Şeriam)</em>: Mavi Ajah’tan bir Aes Sedai. Beyaz Kule’nin Çömezler Sorumlusu.</p>

    <p><strong>Shienar</strong> <em>(Şaynar)</em>: Sınırboyları’nda bir ülke. Shienar’ın işareti avının üzerine çullanan siyah şahindir.</p>

    <p><strong>Sınırboyları:</strong> Büyük Afet’in sınırında bulunan uluslar: Saldaea, Arafel, Kandor ve Shienar.</p>

    <p><strong>Sorgucular:</strong> Işığın Evlatları içinde bir topluluk. Anlaşmazlıklarda gerçeği aramak ve Karanlıkdostlarını ortaya çıkarmak için yemin ederler. Gerçek ve Işık arayışlarında genel-asıl sorgu yöntemleri işkencedir; normal yaklaşımları, gerçeği zaten bildikleri ve kurbanın itiraf etmesi için çabaladıklan yönündedir. Sorgucular kendilerine Işığın Eli, gerçeği arayan El derler ve zaman zaman Evlatlardan ve Evlatlara komuta eden Kutsanmışlar Kurulu’ndan tamamen ayrıymış gibi davranırlar. Sorgucuların başı, Kutsanmışlar Kurulu’nda da görev yapan Yüksek Sorgucu’dur. Simgeleri kan kırmızısı, ucu kıvrık çoban asasıdır.</p>

    <p class="paragraf"><strong>Şahinkanadı, Artur:</strong> Dünyanın Omurgası’nın batısındaki bütün ülkeleri ve Aiel Kıraçları’nın doğusundaki bazılarını birleştiren efsanevi kral. Aryth Okyanusu’nun ötesine bile ordu göndermiştir, ama onun ölümünden sonra bu ordu ile iletişim kaybedilmiştir. Ölümü Yüzyıl Savaşları’na yol açmıştır. İşareti, uçmakta olan altın şahindir. <em>Bkz.</em> Yüzyıl Savaşları.</p>

    <p><strong>Şarkı söylenmiş ağaç:</strong> <em>Bkz.</em> Ağaçşarkıcısı.</p>

    <p class="paragraf"><strong>Tanreall, Artur Paendrag</strong> <em>(Tanreal, Artur Peyndrag)</em>: <em>Bkz.</em> Şahinkanadı, Artur.</p>

    <p><strong>Tarmon Gal’don:</strong> Son Savaş. <em>Bkz.</em> Ejder Kehanetleri; Valere Borusu.</p>

    <p><strong>Tar Valon’un Alevi:</strong> Tar Valon’un, Amyrlin Makamı’nın ve Aes Sedailerin simgesi. Stilize bir alev şeklindedir; ucu yukarıya bakan tek bir gözyaşı damlası.</p>

    <p><strong>Taş Köpekler:</strong> Aiel Savaşçı Toplulukları.</p>

    <p><strong>Ta’maral’ailen</strong> <em>(Tamaralaylen)</em>: Kadim Lisan’da, “Kader Ağı.” Çağın Deseni’nde, ta’veren olan bir ya da birden fazla kişinin çevresinde oluşan büyük değişim. <em>Bkz.</em> Çağın Deseni; ta’veren.</p>

    <p><strong>Ta’veren:</strong> Zaman Çarkı’nın çevresine başka, belki tüm yaşam ipliklerini ördüğü ve bir Kader Ağı oluşturduğu kişi. <em>Bkz.</em> Çağın Deseni.</p>

    <p><strong>Tear:</strong> Fırtınalar Denizi’nde bir ulus. Aynı zamanda o ulusun başkenti, büyük bir liman. Tear’ın şareti kırmızı ve altın rengi fon üzerinde üç beyaz hilaldir. <em>Bkz.</em> Tear Taşı.</p>

    <p><strong>Tear Taşı:</strong> Tear’ı koruyan kale. Delilik Zamanı’ndan sonra inşa edilen ilk kalelerden olduğu, Tek Güç kullanılarak yapıldığı söylenir. Sayısız kez kuşatılmış ve saldırıya uğramıştır, ama bu teşebbüsler hiç başarılı olmamıştır. Ejder Kehanetleri’nde Taş’tan iki kez bahsedilir. Birinde Ejderin Halkı gelene kadar Taş’ın hiç düşmeyeceği söylenir. İkincisinde, Ejder’in eli Dokunulamayan Kılıç’ı, <em>Callandor</em>’u çekene kadar Taş’ın düşmeyeceği söylenir. Bazıları Yüksek Lordların Tek Güç’ü sevmemesinin ve Tear’da yönlendirmenin kanunla yasaklanmış olmasının ardında bu Kehanetlerin yattığına inanır. Bu sevgisizliğe rağmen Taş’ta saklanan <em>angreal</em> ve <em>tar’angreal</em> koleksiyonu Beyaz Kule’nin koleksiyonu ile yarışır. Bazıları bu koleksiyonun, <em>Callandor</em>’a sahip olmanın sebep olduğu ihtişamı azaltmak için toplandığını söyler.</p>

    <p><strong>Tear’ın Yüksek Lordları:</strong> Yüksek Lordlar kurul görevi görerek, kral ya da kraliçesi olmayan Tear ulusuna hükmederler. Sayıları sabit değildir, yıllar içinde yirmi ile altmış arasında değişmiştir. Daha önemsiz Tear lordları olan Toprağın Lordları ile karıştırılmamalıdır.</p>

    <p><strong>Tek Güç:</strong> Gerçek Kaynak’tan çekilen güç. İnsanların büyük çoğunluğu Tek Güç’ü yönlendirme yeteneğinden tamamen yoksundurlar. Pek az kişiye yönlendirme öğretilebilir ve daha da azında bu yetenek doğuştan vardır. Bu azınlığa öğretilmesine gerek yoktur; isteseler de istemeseler de, belki de ne yaptıklarını fark etmeden Gerçek Kaynak’a dokunacak, Güç’ü yönlendireceklerdir. Bu doğuştan yetenek genellikle ergenlik çağının sonlarında ya da gençlikte kendini gösterir. Kontrol öğretilmezse ya da kendiliğinden öğrenilmezse –bu çok zordur ve başarı oranı yalnızca dörtte birdir– ölüm kaçınılmazdır. Delilik zamanından bu yana zaman içinde tamamen çıldırmadan Güç’ü yönlendirebilen erkek çıkmamıştır; bir derece kontrol elde etmişse bile, hastanın canlı canlı çürümesine sebep olan bir hastalıktan ölür –bu hastalık, delilik gibi Karanlık Varlık’ın <em>saidin</em>’i kirletmesinden kaynaklanır. Bir kadın için, Güç’ün kontrol edilememesinden kaynaklanan ölüm daha az korkunçtur, ama yine de ölümdür. Aes Sedailer hem Aes Sedailerin sayısını artırmak, hem de ölümden kurtarmak için bu yetenekle doğan kızları ararlar. Erkekleri ise zaman içinde delirerek Güç ile korkunç şeyler yapmamaları için ararlar. <em>Bkz.</em> Aes Sedai; Yönlendirmek; Beş Güç; Delilik Zamanı, Gerçek Kaynak.</p>

    <p><strong>Telamon, Lews Therin</strong> <em>(Telamon, Luuz Terin)</em>: <em>Bkz.</em> Ejder.</p>

    <p><strong>Tel’aran’rhiod</strong> <em>(Teleyranriod)</em>: Kadim Lisan’da, “Görünmeyen Dünya” ya da “Düşler Dünyası”. Eskilerin olası tüm diğer dünyalara nüfuz ettiği, o dünyaları çevrelediğine inandığı, düşlerde kısa bakışlar atılabilen bir dünya. Başka rüyaların aksine Düşler Dünyası’nda olanlar gerçektir; orada alınan bir yara uyanışta hâlâ var olacaktır ve orada ölen biri uyanamaz.</p>

    <p><strong>Terkedilmişler:</strong> Bilinen en güçlü erkek Aes Sedai’nin on üçüne verilen ad. Ölümsüzlük vaadine karşılık, Gölge Savaşı sırasında Gölge’nin tarafına geçmişlerdir. Efsanelere ve kalan kayıtlara göre, Karanlık Varlık’ın zindanı yeniden mühürlenirken, onunla beraber tutsak edilmişlerdir. İsimleri –örneğin Lanfear, Be’lal, Sammael, Asmodean, Rahvin ve Ishamael– hâlâ çocukları korkutmak için kullanılmaktadır.</p>

    <p><strong>Ter’angreal:</strong> Tek Güç kullanan, Efsaneler Çağı’ndan andaçlar. <em>Angreal</em> ve <em>sa’angreal</em>’lerin aksine her <em>ter’angreal</em> belli bir işi yapması için yaratılmıştı. Örneğin bir <em>ter’angreal</em> yeminleri bağlayıcı kılmak için yapılmıştır. Bazı <em>ter’angreal</em>’ler Aes Sedailer tarafından kullanılır, ama başka pek çok <em>ter’angreal</em>’in hangi amaçla yapıldığı bilinmemektedir. Bazıları, onları kullanan kadınları öldürür ya da yönlendirme yeteneklerini yok eder. <em>Bkz.</em> sa’angreal.</p>

    <p><strong>Tigraine</strong> <em>(Tigreyn)</em>: Andor’un Kız-Veliahtı olarak Taringail Damodred ile evlendi ve oğlu Galadedrid’i doğurdu. YÇ 972’de yok olması ve kısa süre sonra kardeşi Luc’un Afet’te kaybolması Andor’da Taht Kavgası’nı başlattı ve Cairhien’de, daha sonra Aiel Savaşı’na sebep olacak gelişmeleri başlattı. İşareti, dikenli bir beyaz gül ve sapını tutan kadın elidir.</p>

    <p><strong>Trolloclar</strong> <em>(Trolloklar)</em>: Gölge Savaşı sırasında yaratılan, Karanlık Varlık’ın yaratıkları. Çok iri yapılı, son derece vahşi hayvan-insan melezidirler ve sırf öldürme zevki için öldürürler. Kurnaz, hilekâr ve tehlikelidirler, ancak korktukları kişiler tarafından güvenilirler. Çoğu her şeyi, her tür eti yer ve buna insan eti ile başka Trollocların eti de dahildir. İnsan kaynaklıdırlar ve insanlarla üreyebilirler, ama genellikle ölü doğumlara yol açarlar ve ölü doğmayanlar da genellikle hayatta kalmazlar. Kabile benzeri çetelere bölünmüşlerdir ve aralarında en önde gelenleri Ahf’frait, Al’ghol, Bhan’sheen, Dha’vol, Dhai’mon, Dhjin’nen, Ghar’ghael, Ghob’hlin, Gho’hlem, Ghraem’lan, Ko’bal ve Kno’mon’dur.</p>

    <p><strong>Trolloc Savaşları:</strong> Yaklaşık KS 1000’de başlayan ve üç yüzyıldan fazla süren, bu sürede Trollocların dünyayı yakıp yıktığı bir savaş dizisi. Zaman içinde Trolloclar öldürüldü ya da Büyük Afet’e sürüldü, ama bazı uluslar yok oldu ve başkaları nüfuslarının çoğunu kaybetti. O zamana ait kayıtlar bölük pörçüktür. <em>Bkz.</em> On Ulus Akdi.</p>

    <p><strong>Tuatha’an</strong> <em>(Tuataan)</em>: Tuatha’an (Tuataan). Tenekeciler ve Gezginler olarak da bilinen göçebe halk. Parlak renklere boyanmış arabalarda yaşarlar ve Yaprağın Yolu dedikleri pasifist bir felsefeleri vardır. Tenekecilerin onardığı şeyler genellikle yenilerinden iyi olur. Aiel Kıraçları’ndan geçebilen nadir insanlardandır, çünkü Aieller onlarla asla iletişim kurmaz.</p>

    <p><strong>Trakand Evi’nden Elayne</strong> <em>(İleyn)</em>: Kraliçe Morgase’in kızı, Andor Tahtı’nın Kız-Veliahtı. Şimdi Aes Sedai eğitimi görmektedir. İşareti altın zambaktır.</p>

    <p><strong>Trakand Evi’nden Gawyn</strong> <em>(Gevin)</em>: Kraliçe Morgase’in oğlu, Elayne’in ağabeyi, Elayne tahta çıktığı zaman Kılıcın İlk Prensi olacak kişi. İşareti beyaz yabandomuzudur.</p>

    <p class="paragraf"><strong>Umuda İhanet Eden:</strong> <em>Bkz.</em> Ishmael.</p>

    <p class="paragraf"><strong>Üç Yemin:</strong> Aes Sedailiğe terfi eden Kabuledilmişlerin ettiği yeminler. Yemin Çubuğu’nu, yani yeminleri bağlayıcı kılan bir <em>ter’angreal</em>’i tutarak edilirler. Bu yeminler şunlardır: (1.) Gerçek olmayan söz söylememek. (2.) Bir insanın bir diğerini öldürmekte kullanabileceği bir silah yapmamak. (3.) Gölgedölleri haricinde kimseye karşı, son çare olarak kendisinin, Muhafızının ya da bir başka Aes Sedai’nin hayatını savunmak amacı dışında Tek Güç’ü silah olarak kullanmamak. Bu yeminler eskiden gerekli değildi, ama Kırılış’ın öncesi ve sonrasındaki bazı olaylar gerekli kıldı. İlk kullanılan ikinci yemindi ve Güç Savaşı’na tepki olarak doğdu. Bazen dikkatli konuşularak ilk yeminin bağlayıcılığından kaçınılmaktadır. Son ikisinin asla çiğnenemez olduğuna inanılır.</p>

    <p class="paragraf"><strong>Vahşi Av:</strong> Çok kişi Karanlık Varlık’ın (Tear, Illian, Murandy, Altara ve Ghealdan’da sık sık Grim ya da İhtiyar Grim denilir) geceleri “kara tazılar” ya da Karanlıktazıları ile at sürdüğüne ve ruh avladığına inanır. Buna Vahşi Av denir. Yağmur Karanlıktazılarını uzak tutabilir, ama bir iz buldukları zaman meydan okunup alt edilmezlerse kurbanın ölümü kaçınılmazdır. Bir Vahşi Av’ın geçişini görmenin, ya gören ya da görenin sevdiği biri için hemen ölüm anlamına geldiğine inanılır.</p>

    <p><strong>Vakanüvis:</strong> Aes Sedailer arasında, yetke sırasında Amyrlin Makamı’ndan sonra gelir. Aynı zamanda Amyrlin’in sekreterliğini yapar. Kule Salonu tarafından ömür boyu hizmet etmek üzere seçilir ve genellikle Amyrlin’le aynı Ajah’tan gelir. <em>Bkz.</em> Amyrlin Makamı; Ajah.</p>

    <p><strong>Valere Borusu</strong> <em>(Valer)</em>: Büyük Boru Avı’nın efsanevi nesnesi Boru’nun, Gölge’ye karşı savaşmak üzere ölü kahramanları geri çağıracağına inanılır.</p>

    <p><strong>Verin Mathwin:</strong> Kahverengi Ajah’tan bir Aes Sedai.</p>

    <p class="paragraf"><strong>Yabani:</strong> Tek Güç yönlendirmeyi kendi kendine öğrenmiş, kriz anından kurtularak hayatta kalmış kadın. Bu tür kadınlar genellikle ne yaptıklarını anlamaya karşı sınırlar koyar, ama bunlar yıkılabilirse yabaniler en güçlü yönlendirenlerden olur. Terim genellikle horgörüyle kullanılır.</p>

    <p><strong>Yarı-insan:</strong> <em>Bkz.</em> Myrddraal.</p>

    <p><strong>Yenidendoğan Ejder:</strong> Kehanetlere ve efsanelere göre, insanoğlunun en büyük ihtiyaç anında, dünyayı kurtarmak için Ejder yeniden doğacaktır. Bu insanların can atarak beklediği bir şey değildir, çünkü kehanetler, Yenidendoğan Ejder’in yeni bir Kırılış’ı getireceğini söyler. Aynı zamanda, ölümünün üzerinden üç bin yıl geçmiş olmasına rağmen Lews Therin Kardeşkatili, Ejder ismi hâlâ insanları ürpertmektedir. <em>Bkz.</em> Ejder, Sahte Ejder; Ejder Kehanetleri.</p>

    <p><strong>Yeti:</strong> Tek Güç’ün belli alanlarda kullanılan yetenekleri. Bunlar arasında en yaygın bilineni Şifa’dır. Yolculuk, yani insanın kendini bir yerden diğerine aradaki mesafeyi aşmadan götürebilmesi yeteneği unutulmuştur. Kehanet (gelecekteki olayları genel olarak bilebilme) yeteneği ancak nadiren bulunur. Uzun zaman önce kaybedildiği sanılan bir Yeti de Düşgörmedir. Bu Yeti Düşgörenin düşlerini yorumlayarak gelecekteki olayları Kehanet’in gösterdiğinden daha detaylı bilebilme yeteneğini de içerir. Bazı Düşgörenler <em>Tel’aran’rhiod</em>’a, Düşler Dünyası’na, hatta (inanışa göre) başka insanların düşlerine girebilir. Bilinen son Düşgören YÇ 526’da ölen Corianin Nedeal’di.</p>

    <p><strong>Yönlendirme:</strong> (1. fiil) Tek Güç’ün akışını kontrol etme işi. (2. isim) Tek Güç’ü yönlendirme eylemi.</p>

    <p><strong>Yurt:</strong> Bir Ogier yerleşim yeri. Dünyanın Kırılışı’ndan bu yana çok <em>yurt</em> terk edilmiştir. Hikâye ve efsanelerde sığınak olarak gösterilirler ve bunun bir sebebi vardır. Artık anlaşılmayan bir şekilde korunmaktadırlar, öyle ki içlerinde hiçbir Aes Sedai Tek Güç’ü yönlendiremez, hatta Gerçek Kaynak’ın varlığını hissedemez. <em>Yurdun</em> dışında Tek Güç kullanma girişimlerinin, sınırlarının içinde etkisi yoktur. Zorlanmadıkları sürece hiçbir Trolloc <em>yurda</em> girmez ve bir Myrddraal bile büyük ihtiyaç içindeyse girer ve bunu büyük bir gönülsüzlükle yapar. Kendilerini gerçekten adayan Karanlıkdostları bile bir <em>yurdun</em> içinde rahatsızlık hissederler.</p>

    <p><strong>Yürektaşı:</strong> Efsaneler Çağı’nda yaratılan zarar verilemez bir madde. Onu kırmaya yöneltilen her tür gücü emer ve daha güçlü olur. Başka bir ismi <em>cuendillar</em>’dır.</p>

    <p><strong>Yüz Yoldaş:</strong> Lews Therin Telamon önderliğinde Gölge Savaşı’nı sona erdiren, Karanlık Varlık’ı zindanına kapatan nihai darbeyi indiren, Efsaneler Çağı’nın en güçlü yüz erkek Aes Sedaisi. Karanlık Varlık’ın karşı darbesi <em>saidin</em>’i kirletti; Yüz Yoldaş çıldırdı ve Dünyanın Kırılışı’nı başlattı. <em>Bkz.</em> Delilik Zamanı; Dünyanın Kırılışı; Gerçek Kaynak; Tek Güç.</p>

    <p><strong>Yüzyıl Savaşları:</strong> İttifakların devamlı değiştiği, birbirine girmiş bir dizi savaş. Artur Şahinkanadı’nın ölümü üzerine ve onun imparatorluğunun paylaşılması için başlamıştır. ÖY 994’ten ÖY 1117’ye kadar sürmüştür. Savaş yüzünden Aryth Okyanusu ile Aiel Kıraçları, Fırtınalar Denizi ile Büyük Afet arasındaki topraklar nüfusunun çoğunu kaybetmiştir. Yıkım o kadar büyük olmuştur ki, o zamana ait pek az kayıt kalmıştır. Artur Şahinkanadı’nın imparatorluğu paramparça olmuş, bugünkü uluslar oluşmuştur. Artur Şahinkanadı’ndan kalan nesneler olan <em>angreal</em>’lerin nasıl yapıldığı artık bilinmemektedir. Pek azı sağlam kalmıştır. <em>Bkz.</em> sa’angreal; ter’angreal.</p>

    <p class="paragraf"><strong>Zaman Çarkı:</strong> Zaman, yedi çubuklu bir tekerlektir ve her çubuk bir Çağ’dır. Çark dönerken Çağlar gelir ve geçer, her biri unutularak efsaneye, sonra mite dönüşen anılar bırakır ve o Çağ yeniden geldiğinde artık çoktan unutulmuş olur. Bir Çağın Deseni, o Çağ’ın geldiği her seferde biraz değişik olur ve her seferinde büyük değişimlere açıktır.</p>
  </div>
</body>
</html>
