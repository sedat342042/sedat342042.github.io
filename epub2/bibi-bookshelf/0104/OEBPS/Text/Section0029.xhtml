<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br /></p>

  <p class="calibre1"><br /></p>

  <h3 style="text-align: center;"><b>XX. Bölüm</b></h3>

  <p class="calibre1" style="text-align: center;"><b><a id="bookmark5"></a>YENİ KIRACI</b></p>

  <p class="calibre1"><br /></p>

  <p class="calibre1" style="text-align: justify;">&nbsp; &nbsp;Uzun tatil, düz bir araziden ağır ağır denize akan aylak bir nehir gibi adli döneme doğru avare avare ilerliyor. Bay Guppy de avarelikte ona ayak uydurmuş. Kalem açtığı bıçağı masaya sapla-ya saplaya iyice köreltmiş, ucunu da kırmış. Masaya garezi olduğundan değil, sadece bir şeyler yapması gerekiyor, bu yaptığı şeyin de fazlaca fiziksel ya da zihinsel enerji gerektirmeyen heyecansız bir iş olması gerekiyor. Taburesinin tek ayağı üzerinde küçük daireler çizmek, masasını bıçaklamak ve esnemek kadar hoşuna giden bir şey olmadığını fark etmiş.</p>

  <p class="calibre1" style="text-align: justify;">&nbsp; &nbsp;Kenge ve Carboy şehir dışındalar, yeni alınan kâtip bir silah kullanma ruhsatı alıp babasının evine gitmiş, Bay Guppy gibi maaşlı diğer iki kâtip de izne çıkmışlar. Bay Guppy'yle Bay Richard Carstone büronun onurunu paylaşıyorlar. Ama Bay Carstone şimdilik Kenge'in odasına yerleşmiş ki Bay Guppy'nin buna çok canı sıkılıyor. Öyle çok ki, Old Street Caddesi'nde annesiyle baş başa ıstakoz ve marul yerlerken, acı bir alayla ona büronun asilzadeler için pek uygun olmadığını, bir asilzadenin geleceğini bilse büroyu baştan boyatacağını söylüyor.</p>

  <p class="calibre1" style="text-align: justify;">&nbsp; &nbsp;Kenge ve Carboy Avukatlık Bürosu'nda bir tabure işgal eden herkesin onun arkasından sinsi kumpaslar kurduğundan şüphe ediyor Bay Guppy. Bütün bu insanların onu işinden etmek istediğinden emin. Nasıl, neden, ne zaman, ne sebepten türünden bir som sorulacak olsa tek gözünü kapatıp başını sallıyor. Bu derin fikirlerden güç alarak, olmayan kumpasa kumpasla karşılık vermek için en kurnaz tavrını takmıyor ve bir rakibi olmaksızın incelikli satranç oyunlarına girişiyor.</p>

  <p class="calibre1" style="text-align: justify;">&nbsp; &nbsp;Bu yüzden de yeni gelenin sürekli Jarndyce Jarndyce'e Kar-şı'mn belgelerim okuması Bay Guppy için büyük bir mutluluk kaynağı çünkü bu işin sonunda kafa karışıklığı ve başarısızlıktan başka bir şey olmadığını biliyor. Bu memnuniyetini, Kenge ve Carboy Avukatlık Bürosu'nun uzun tatildeki üçüncü avaresi Genç Smallweed'e nükteyle aktarıyor.</p>

  <p class="calibre1" style="text-align: justify;">&nbsp; &nbsp;Genç Smallweed'in hiç çocuk olup olmadığı Lincoln's Inn'de merak konusudur. Şu anda on beş yaşın altında olduğu halde adliyenin eski bir uzvu gibidir. Chancery Sokağı yakınlarında bir puro dükkânında çalışan bir hanıma duyduğu tutku yüzünden birkaç senedir nişanlı olduğu bir başka hanımdan ayrıldığı söylenir şaka yollu. Ufak tefek, kart suratlı bir şehir mamulü; ama çok uzaktan bile onu çok yüksek şapkasından tanımak mümkün. Yegâne gayesi bir Guppy olabilmek. Onun gibi giyinir, onun gibi konuşur, yürür, her şeyiyle ona benzemeye çalışır. Bay Guppy'nin ona içini dökmesinden gurur duyar, zaman zaman özel hayatın zor noktalarında deneyiminin derin kuyularından ona öğütlerde bulunur.</p>

  <p class="calibre1" style="text-align: justify;">&nbsp; &nbsp;Bay Guppy sırayla bütün tabureleri deneyip hepsinin rahatsız olduğuna karar verdikten ve kafasını serinletebileceği düşüncesiyle pek çok kereler demir kasaya sokup çıkardıktan sonra bütün sabahını pencereden bakarak geçirmiş. Bay Smallweed iki kere meşrubat almaya gönderilmiş ve iki kere onları büronun sürahilerinde cetvelle karıştırmış. Bay Guppy, ne kadar çok içersen o kadar çok susarsın paradoksunu Bay Smallweed'e düşünmesi için arz ediyor ve ümitsiz bir miskinlikle başım pencere pervazına dayıyor.</p>

  <p class="calibre1" style="text-align: justify;">&nbsp; &nbsp;Bu vaziyette Lincoln's Irnı'in Eski Meydanının gölgesine bakıp, katlanılmaz tuğlaları ve kireç sıvalan incelerken Bay Guppy aşağıdaki üstü kapalı revakh yoldan çıkıp ona bakan favorili birini görüyor. Aynı anda avluda alçak bir ıslık sesi yankılanıp, "Hop! Guppy!" diye bir fısıltı duyuluyor.</p>

  <p class="calibre1" style="text-align: justify;">&nbsp; &nbsp;"Şu işe bak!" diyor Bay Guppy canlanarak. "Small! Jobling gelmiş!" Small da pencereden bakıp Jobling'e başım sallıyor.</p>

  <p class="calibre1" style="text-align: justify;">&nbsp; &nbsp;"Nereden çıktın sen böyle?" diye soruyor Bay Guppy.</p>

  <p class="calibre1" style="text-align: justify;">&nbsp; &nbsp;"Borçkalesindeki bostanlardan. Altık dayanamayacağım. Askere yazılmak zorundayım. Acaba bana yarım pound verebilir miydin? Yemin ederim açım."</p>

  <p class="calibre1" style="text-align: justify;">&nbsp; &nbsp;Jobling aç görünüyor, aynı zamanda Borçkalesindeki bostan-larda tohuma kaçmış gibi bir hali var.</p>

  <p class="calibre1" style="text-align: justify;">&nbsp; &nbsp;"Fazladan yarım poundun varsa aşağı atıversene. Bir şeyler yemek istiyorum."</p>

  <p class="calibre1" style="text-align: justify;">&nbsp; &nbsp;"Benimle yemeğe gehr misin?" diyor Guppy parayı atarken. Bay Jobling parayı havada kapıyor.</p>

  <p class="calibre1" style="text-align: justify;">&nbsp; &nbsp;"Ne kadar beklemem lazım?" diyor Jobling.</p>

  <p class="calibre1" style="text-align: justify;">&nbsp; &nbsp;"Yarım saati bulmaz. Düşman gidene kadar bekliyorum," diyor Bay Guppy kafasıyla içeriyi göstererek.</p>

  <p class="calibre1" style="text-align: justify;">&nbsp; &nbsp;"Ne düşmanı?"</p>

  <p class="calibre1" style="text-align: justify;">&nbsp; &nbsp;"Yeni biri. Çırak girecek. Bekler misin?"</p>

  <p class="calibre1" style="text-align: justify;">&nbsp; &nbsp;"Bu arada okuyabileceğim bir şeylerin var mı?" diyor Bay Jobling.</p>

  <p class="calibre1" style="text-align: justify;">&nbsp; &nbsp;Smallweed Adli Listeyi vermeyi öneriyor. Ama Jobling ciddi ciddi ona "tahammülü olmadığım" söylüyor.</p>

  <p class="calibre1" style="text-align: justify;">&nbsp; &nbsp;"Gazeteyi yollarım," diyor Bay Guppy. "Small getirir. Ama buralarda görülmesen iyi olur. Merdivende otur, oku. Orası sakindir."</p>

  <p class="calibre1" style="text-align: justify;">&nbsp; &nbsp;Jobling anladığım ve kabul ettiğim göstermek için başım sallıyor. Ferasetli Smallweed ona gazetesini götürüyor ve beklemekten sıkılıp da zamansız ayrılmasın diye ara sıra sahanlığa çıkıp bir göz atıyor. En nihayet düşman çekiliyor ve Smallweed Jobling'i yukarı çıkartıyor.</p>

  <p class="calibre1" style="text-align: justify;">&nbsp; &nbsp;"Eee, nasılsın?" diyor Guppy, elini sıkarken.</p>

  <p class="calibre1" style="text-align: justify;">&nbsp; &nbsp;"İdare eder. Ya sen?"</p>

  <p class="calibre1" style="text-align: justify;">&nbsp; &nbsp;Bay Guppy öyle ahım şahım bir halde olmadığım söyleyince, Bay Jobling cesaretlenip soruyor. "O nasıl?" Bay Guppy bunu biraz fazla teklifsiz bulup "Jobling öyle şeyler vardır ki -" deyince Jobling özür diliyor.</p>

  <p class="calibre1" style="text-align: justify;">&nbsp; &nbsp;"Onun dışında ne söylersen söyle!" diyor Bay Guppy, kırgınlığının keyfim hüzünle çıkararak. "Çünkü öyle şeyler vardır ki, Jobhng -"</p>

  <p class="calibre1" style="text-align: justify;">&nbsp; &nbsp;Bay Jobling tekrar özür diliyor.</p>

  <p class="calibre1" style="text-align: justify;">&nbsp; &nbsp;Bu kısa konuşma esnasında, yemek grubuna dahil olan faal Smallweed, bir kâğıt parçasma hukuk yazısıyla "Hemen dönecegiz," yazıyor. Bu notu ilgili şahsiyetlerin görmesi için posta kutusuna koyup yüksek şapkasını tam da Bay Guppy'nin kendi şapkasını taktığı açıyla başına takarak patronuna artık tüyebileceklerini söylüyor.</p>

  <p class="calibre1" style="text-align: justify;">&nbsp; &nbsp;Bunun üzerine müdavimleri tarafından Şak-Şuk diye adlandırılan türden, yakınlardaki bir lokantaya gidiyorlar, kırk yaşında genç ve civelek hanım garsonun şıpsevdi Smallweed'in pek hoşuna gittiği söyleniyor, perilerin bıraktığı bir bebek gibi seneler onun için hiçbir şey ifade etmiyor. Asırların baykuş bilgeliğini vaktinden önce edinmiş. Bir beşikte yatmışsa bile insana üzerinde frakla yatmış gibi geliyor. Çok çok yaşlı gözleri var Smallweed'in; içki ve sigarayı maymun gibi içiyor, boynu yakasının içinde kaskatı; asla gafil avlanmıyor; ne var ne yok biliyor. Kısacası, yetişirken Kanun ve Hakkaniyet ona öyle dadılık etmişler ki fosil bir habis ruha dönüşmüş, dünyadaki varlığını açıklamak için resmi bürolarda babasının John Doe annesinin de Roe ailesinin tek kadın üyesi olduğu; ilk giysilerinin de avukatların mavi evrak çantalarından yapıldığı söyleniyor.</p>

  <p class="calibre1" style="text-align: justify;">&nbsp; &nbsp;Vitrindeki yapay yollardan beyazlatılmış kamıbaharlann, kümes hayvanlarının, taze bezelyelerin, çiçeği burnunda hıyarların, çevirme için hazırlanmış kuzu butlarının baştan çıkarıcı gösterisine aldırış etmeden, Bay Smallweed'in öncülüğünde lokantaya giriyorlar. Orada tanınıyor ve hoş tutuluyor. Özel bir masası var, bütün gazeteleri isteyebilir, onları on dakikadan fazla ellerinde tutan kel kafalı zorbaların yakalarına yapışır. Bütün bir ekmek ya da en iyi tarafından bir but parçası ikram edilmeden de yatışmaz. Sos konusundaysa çok amansızdır.</p>

  <p class="calibre1" style="text-align: justify;">&nbsp; &nbsp;Onun o cinlere has gücünün farkında olan ve korkunç deneyimine boyun eğen Bay Guppy o günkü ziyafetin yemeklerini seçerken ona danışıyor, garson kadın yemekleri sayarken ona ricacı gözlerle bakıp "Sen ne yiyeceksin?" diye soruyor. Smallweed görmüş geçirmişliğinin derinliklerinden tercihini yapıyor, "dana eti, jambon, Fransız fasulyesi -garnitürü de unutma, Polly" (saygıdeğer gözüyle ona netameli bir bakış fırlatıyor); Bay Guppy'yle Bay Jobling de aynı şeyi ısmarlıyorlar. Üzerine de üç tane karışık bira ekliyorlar. Garson hiç vakit kaybetmeden, Babil kulesinin maketi gibi bir görünüm arz eden ama ashnda tabaklar ve ince, teneke kapaklardan ibaret bir yığınla geri dönüyor. Önüne konan şeyleri takdir eden Bay Smallweed o asırlık gözüne zeki bir lütufkârlık zerk ediyor ve garsona göz kırpıyor. Sonra sürekli bir gelip gitme, bir koşuşturma, bir çanak çömlek tıngırtısı, mutfakta etleri ince ince dilimleyen makinenin uğultusu, biraz daha et getirilsin diye konuşma borusuna tiz bağırışlar, geri gönderilen et dilimlerinin maliyetinin yine aynı tizlikte hatırlatılması, dilimlenmiş ya da dilimlenmemiş sıcak kuzu etlerinin dumanı arasında, kirli bıçakların ve masa örtülerinin ani bir yağ ve bira ifrazatına maruz kaldığı aşırı hararetli atmosferde hukukla iştigal eden üçlümüz açlıklarını bastırıyorlar.</p>

  <p class="calibre1" style="text-align: justify;">&nbsp; &nbsp;Bay Jobling süslülüğün gerektirdiğinden çok daha sıkı giyinmiş. Şapkasının kenarında salyangozların pek sevdiği bir piyasa caddesiymiş gibi bir parıltı var. Aynı görüntüye ceketinin, bilhassa da dikiş yerlerinde rastlamak mümkün. Sıkıntıya düşmüş bir beyfendinin o solgun hah var onda; kumral favorileri bile bakimsi?.</p>

  <p class="calibre1" style="text-align: justify;">&nbsp; &nbsp;İştahı öyle fazla ki bir süredir kıt kanaat idare ettiği anlaşılıyor. Dana etiyle jambonunu, daha arkadaşları yemeklerinin yarısına gelmeden öyle büyük bir hızla bitiriyor ki Bay Guppy bir porsiyon daha teklif ediyor. "Teşekkür ederim, Guppy" diyor Bay Jobling, "Bilmem ki, e hadi, bir tane daha alayım."</p>

  <p class="calibre1" style="text-align: justify;">&nbsp; &nbsp;İkinci tabak gelince yine büyük hevesle saldırıyor.</p>

  <p class="calibre1" style="text-align: justify;">&nbsp; &nbsp;Tabağım yanlayıp, (yenisi gelen) karışık birasından bir iki yudum çekene ve bacaklarını uzatıp ellerini ovalayana kadar durup durup ona bakıyor Bay Guppy. Onu bir doygunluk içinde görünce:</p>

  <p class="calibre1" style="text-align: justify;">&nbsp; &nbsp;"Adama benzedin, Tony!" diyor.</p>

  <p class="calibre1" style="text-align: justify;">&nbsp; &nbsp;"Daha tam değil," diyor Bay Jobling. "Yemden doğdum, diyelim."</p>

  <p class="calibre1" style="text-align: justify;">&nbsp; &nbsp;"Sebze ister misin? Kuşkonmaz, bezelye, yaz lahanası filan?"</p>

  <p class="calibre1" style="text-align: justify;">&nbsp; &nbsp;"Teşekkür ederim, Guppy," diyor Bay Jobling. "Bilmem ki, e hadi, yaz lahanası alayım."</p>

  <p class="calibre1" style="text-align: justify;">&nbsp; &nbsp;Sipariş veriliyor, Bay Smallweed'in "Salyangozsuz tarafından, Polly," diye iğneleyici bir eklemesiyle. Lahana da geliyor.</p>

  <p class="calibre1" style="text-align: justify;">&nbsp; &nbsp;"Büyüyorum, Guppy," diyor Bay Jobling, çatalıyla bıçağını neşeli bir çabuklukla kullanarak.</p>

  <p class="calibre1" style="text-align: justify;">&nbsp; &nbsp;"Aman ne iyi."</p>

  <p class="calibre1" style="text-align: justify;">&nbsp; &nbsp;"Aslında, yavaş yavaş ergenliğe giriyorum," diyor Bay Job<span style="font-size: 1em;">ling.</span></p>

  <p class="calibre1" style="text-align: justify;">&nbsp; &nbsp;Bay Guppy ve Bay Smallweed yemeklerim bitirirken kendi kendine edindiği vazifeyi yerine getirene kadar başka bir şey söylemiyor, sonunda bu iki beyfendiyi bir porsiyon fazla dana eti ve jambon, bir de lahanayla yenerek galibiyetini ilan ediyor.</p>

  <p class="calibre1" style="text-align: justify;">&nbsp; &nbsp;"Ec Small, hangi tatlıyı tavsiye edersin?" diyor Bay Guppy.</p>

  <p class="calibre1" style="text-align: justify;">&nbsp; &nbsp;"Jöle," diyor Bay Smallweed hiç düşünmeden.</p>

  <p class="calibre1" style="text-align: justify;">&nbsp; &nbsp;''Ya, ya!" diye bağmyor Bay Jobhng çapkın bir bakışla. "Tatlıya geldiniz, öyle mi? Teşekkür ederim, Guppy, bilmem ki, e hadi, birjöle de ben alayım."</p>

  <p class="calibre1" style="text-align: justify;">&nbsp; &nbsp;Üç jöle getiriliyor, Bay Jobling hoş. bir ruh hah içinde, hızla yaşlandığım söylüyor. Bunu Bay Smallweed'in talimatıyla "üç Cheshire peyniri", onu da "üç rom" takip ediyor. Ziyafetin bu doruk noktasına keyifle ulaşıldığında Bay Jobling (kendi sırasında tek başma oturduğundan) ayaklarını hah kaplı sedire uzatıyor ve duvara sırtım yaslayarak, "Artık büyüdüm, Guppy. Kemale erdim," diyor.</p>

  <p class="calibre1" style="text-align: justify;">&nbsp; &nbsp;"Şimdi askere yazılma konusunda," diyor Bay Guppy, "ne düşünüyorsun -Smallweed bu konuda konuşmamıza bir itirazın yok değil mi?"</p>

  <p class="calibre1" style="text-align: justify;">&nbsp; &nbsp;"Rica ederim. Beyefendinin şerefine kaldırıyorum kadehimi."</p>

  <p class="calibre1" style="text-align: justify;">&nbsp; &nbsp;"Efendim, şerefinize!" diyor Bay Smallweed.</p>

  <p class="calibre1" style="text-align: justify;">&nbsp; &nbsp;"Askere yazılma konusunda ne düşündüğünü sormuştum," diye yineliyor Bay Guppy.</p>

  <p class="calibre1" style="text-align: justify;">&nbsp; &nbsp;"Yemekten sonra düşündüğüm şey başka," diyor Bay Jobhng, "yemekten önce düşündüğüm şey başka, Guppy'ciğim. Yine de, yemekten sonra bile kendime aynı soruyu soruyorum. Ne yapmalıyım? Geçimimi nasıl sağlayacağım? Malum, il fo mangır," diyor Bay Jobling, son kelimeyi ashnda en çok ihtiyaç duyduğu şeyin o amiyane tabiri gibi telaffuz ederek, "il fo mangır.<a id="footnote3"></a><sup class="calibre5"><a href="#bookmark6">3</a></sup> Fransızların lafı bu, her şeyin başı yemek manasına gehyor, e mangır bir Fransız için ne kadar gerekliyse benim için de o kadar gerekli. Hatta daha da fazla."</p>

  <p class="calibre1" style="text-align: justify;">&nbsp; &nbsp;Bay Smallweed de kesinlikle bu görüşte "çok daha fazla."</p>

  <p class="calibre1" style="text-align: justify;">&nbsp; &nbsp;"Seninle birlikte bir kaçamak yapıp Lincolnshire'daki şu Castle Wold denen evi görmeye gittiğimizde biri bana,</p>

  <p class="calibre1" style="text-align: justify;">&nbsp; &nbsp;Bay Smallweed düzeltiyor -Chesney Wold.</p>

  <p class="calibre1" style="text-align: justify;">&nbsp; &nbsp;"Chesney Wold. (Saygıdeğer dostuma bu düzeltme için teşekkür ederim.) O zaman biri bana şu anda kendimi içinde bulduğum bu zor duruma düşeceğimi söylese, onun -onun üzerine saldırırdım," diyor Bay Jobling ümitsiz bir teslimiyetle sulu romundan küçük bir yudum alarak; "suratına bir yumruk çakardım."</p>

  <p class="calibre1" style="text-align: justify;">&nbsp; &nbsp;"Ama Tony, o sıralarda hep yanlış ata oynuyordun," diyor Bay Guppy. "Arabada ağzından başka laf çıkmıyordu."</p>

  <p class="calibre1" style="text-align: justify;">&nbsp; &nbsp;"Guppy," diyor Bay Jobling, "bunu inkâr edecek değilim. Yanlış ata oynuyordum. Ama her şeyin düzeleceğine inanıyordum."</p>

  <p class="calibre1" style="text-align: justify;">&nbsp; &nbsp;O çok yaygın, her şeyin düzeleceği inancı! Bir çaba harcanıp düzelteceği değil de kendiliklerinden "düzeleceği" inancı! Bir delinin dünyanın "üçgen" olacağına inanması gibi!</p>

  <p class="calibre1" style="text-align: justify;">&nbsp; &nbsp;"İşlerin yoluna gireceğine, eskisi gibi olacağına inanıyordum," diyor Bay Jobling, ifade ve içerikte biraz belirsizliğe kaçarak. "Ama ben hayal kırıklığına uğradım. Onlar değil. Alacaklılar büronun önünde kuyruklar oluşturmaya, bizim büroyla çalışanlar çirkin borç şakalarından yakınmaya başladığında işle ilişiğim kesildi. Yeni bir mesleğe atılmam da olanaksız; yarın bir referans isteseler bu mevzular da geçecek, benim de işim bitecek. Bu durumda insan ne yapar? Ortalarda görünmüyorum, bostanlann civarlarında ucuz yaşıyorum; ama paran olmayınca ucuz yaşamanın ne anlamı var ki? Pahalı da yaşasan olur."</p>

  <p class="calibre1" style="text-align: justify;">&nbsp; &nbsp;"Daha iyi olur," diye düşünüyor Bay Smallweed.</p>

  <p class="calibre1" style="text-align: justify;">&nbsp; &nbsp;"Kesinlikle. Hem de moda; zaten moda ve favorilerim en büyük zaaflanmdır, bilen bilsin umrumda değil," diyor Bay Jobling. "Bunlar büyük zaaflar -hem de çok büyük. Neyse!" diyor Bay Jobling, sulu romuna cüretkâr bir ziyarette bulunduktan sonra ekliyor, "İnsan askere yazılmaktan başka ne yapabilir ki?"</p>

  <p class="calibre1" style="text-align: justify;">&nbsp; &nbsp;Bay Guppy kendi fikrince neler yapılabileceğini anlatmak için konuşmaya müdahale ediyor. Kurbanı olduğu o hassas gönül&nbsp;<span style="font-size: 1em;">acısı haricinde hayatta hiçbir şeye kendini kaptırmamış bir adamın ağırbaşlı, etkileyici tavrıyla konuşuyor.</span></p>

  <p class="calibre1" style="text-align: justify;">&nbsp; &nbsp;"Jobling," diyor Bay Guppy, "ben ve ortak dostumuz Smallweed -"</p>

  <p class="calibre1" style="text-align: justify;">&nbsp; &nbsp;(Bay Smallweed tevazuyla kadehim kaldırıp "Beyler!" diyor ve içiyor.)</p>

  <p class="calibre1" style="text-align: justify;">&nbsp; &nbsp;"Bu meseleyi birkaç kere aramızda konuştuk, yani sen -"</p>

  <p class="calibre1" style="text-align: justify;">&nbsp; &nbsp;"Kapının önüne konduğumdan beri!" diye bağırıyor Bay Jobling acı acı. "Söyle, Guppy. Bunu kastediyorsun."</p>

  <p class="calibre1" style="text-align: justify;">&nbsp; &nbsp;"Y-o-o! İşten ayrıldığınızdan beri," diyor Bay Smallweed incelikle.</p>

  <p class="calibre1" style="text-align: justify;">&nbsp; &nbsp;"İşten ayrıldığından beri, Jobling," diyor Bay Guppy; "ortak dostumuz Smallweed'e son zamanlarda sana teklif etmeyi düşündüğüm bir plandan söz ettim. Kırtasiyeci Snagsby'yi tanıyor musun?"</p>

  <p class="calibre1" style="text-align: justify;">&nbsp; &nbsp;"Öyle bir kırtasiyeci olduğunu biliyorum," diyor Bay Jobling. "Bizimkisi o değildi, bu yüzden onu tanımıyorum."</p>

  <p class="calibre1" style="text-align: justify;">&nbsp; &nbsp;"Ama o bizim kırtasiyecimiz, ben de onu tanıyorum," diyor Bay Guppy sertçe. "Evet, efendim! Benim özel hayatına bir ziyarette bulunmamı sağlayan beklenmedik bir durum sonucu onunla ahbaplığımı daha da ilerlettim. Bu durumu şimdi anlatmanın gereği yok. Benim varlığıma gölgesini düşürebilecek -ya da düşüremeyecek- bir konuda bazı katkıları olabilir -ya da olmayabilir."</p>

  <p class="calibre1" style="text-align: justify;">&nbsp; &nbsp;Bay Guppy'nin böbürlenmeci bir gizemle dostlarının ilgisini bu konuya çekmesi ve onlar konuya İlişir ilişmez, ezici bir haşinlikle öyle şeyler vardır ki diyerek üzerlerine saldırması akıl karıştırıcı bir huyu; hem Bay Jobling hem de Bay Smallweed sessiz kalarak bu tuzaktan kaçıyorlar.</p>

  <p class="calibre1" style="text-align: justify;">&nbsp; &nbsp;"Bunlar olabilir," diye yineliyor Bay Guppy, "olmayabilir de. Şimdiki konumuzun haricinde. Bay ve Bayan Snagsby'nin bana büyük ilgi gösterdiklerini; Bay Snagsby'nin işler biriktiği zaman dışarıya bol bol kopyalama işi verdiğini söylemek yeterli. Tulkinghom onunla çalışıyor, bunun yanı sıra başka yerlerden de iş alıyor. Sanırım ortak dostumuz Smallweed'i tanık sandalyesine oturtsak o da aynı şeyi söyler, değil mi?"</p>

  <p class="calibre1" style="text-align: justify;">&nbsp; &nbsp;Bay Smallweed başım sallıyor ve yemin etmek için hevesli görünüyor.</p>

  <p class="calibre1" style="text-align: justify;">&nbsp; &nbsp;"Sayın jüri üyeleri," diyor Bay Guppy, "şu anda seni kastediyorum Jobling -bunun kıt kanaat bir hayat anlamına geldiğini söyleyebilirsiniz. Doğrudur. Hiç yoktan iyidir, askere yazılmaktan iyidir. Zamana ihtiyacın var. Şu son hadiselerin unutulması için zaman geçmesi lazım. Snagsby'ye yazıcılık yapmaktan çok daha kötü bir biçimde geçirebilirsin bu devreyi."</p>

  <p class="calibre1" style="text-align: justify;">&nbsp; &nbsp;Bay Jobling lafa girmek üzereyken ferasetli Smallweed kuru bir öksürük ve "Hım! Shakespeare!" sözleriyle ona engel oluyor.</p>

  <p class="calibre1" style="text-align: justify;">&nbsp; &nbsp;"Bu meselenin iki yönü var, Jobling," diyor Bay Guppy. "Birincisi buydu. Şimdi İkinciye geliyorum. Sokağm karşısındaki şu Başyargıç Krook'u biliyorsun. Yapma Jobling," diyor Bay Guppy o cesaret verici, kurcalayıcı ses tonuyla, "sokağın karşısındaki Başyaıgıç Krook'u tanıdığım zannediyorum."</p>

  <p class="calibre1" style="text-align: justify;">&nbsp; &nbsp;"Sima olarak tanıyorum," diyor Bay Jobling.</p>

  <p class="calibre1" style="text-align: justify;">&nbsp; &nbsp;"Sima olarak tanıyorsun. Güzel. Flite'ı da tanıyor musun?"</p>

  <p class="calibre1" style="text-align: justify;">&nbsp; &nbsp;"Onu herkes tanır," diyor Bay Jobling.</p>

  <p class="calibre1" style="text-align: justify;">&nbsp; &nbsp;"Onu herkes tanır. Güzel. Bir süredir Flite'a haftalık verme işini üstlenmiş bulunuyorum; aldığım talimatlar doğrultusunda haftalığın içinden kirayı alıyorum ve düzenli olarak Flite'm yanında Krook'a ödeme yapıyorum. Bu sayede Krook'la tanıştım, evi ve âdetleri hakkında bilgi edindim. Kiralık bir odası olduğunu biliyorum. Orada istediğin ismi kullanarak çok az bir paraya oturabilirsin; sanki yüzlerce kilometre uzaktaymışsın gibi. Sana hiç soru sormaz; benim tek bir sözümle seni kiracı olarak kabul eder -kararım verirsen o iş bir saat içinde tamam. Sana bir şey daha söyleyeceğim, Jobling," diyor Bay Guppy, aniden sesini alçaltıp samimi bir hal alarak, "enteresan bir ihtiyar -sürekli eski evrakları karıştırıyor ve kendi kendine okuma yazma öğrenmeye çabalıyor, bana pek başarı sağlayamamış gibi geldi. Enteresan bir ihtiyar, efendim. Bilileri şöyle biraz üzerine düşse boşa gitmez herhalde."</p>

  <p class="calibre1" style="text-align: justify;">&nbsp; &nbsp;"Yani sen -?" diye söze başhyor Bay Jobling.</p>

  <p class="calibre1" style="text-align: justify;">&nbsp; &nbsp;"Yani ben onu çözemedim," diyor Bay Guppy ona yaraşan bir tevazuyla omuzlarım silkerek, "Ortak dostumuz Smallweed'e sor bakalım, bunu daha önce birkaç kere söyledim mi söylemedim mi."</p>

  <p class="calibre1" style="text-align: justify;">&nbsp; &nbsp;Bay Smallweed tanıklık ediyor, "Bir kaç kere!"</p>

  <p class="calibre1" style="text-align: justify;">&nbsp; &nbsp;"Meslekte de hayatta da az buçuk bir şeyler gördüm Tony," diyor Bay Guppy, "bir adamı az çok çözemediğim pek enderdir. Ama (asla ayık gezmemesine rağmen) böyle ketum, böyle kurnaz, anlaşılmaz bir moruğa hiç rastlamamıştım. Epeyce yaşlı olmalı, etrafında tek bir kişi bile yok, muazzam zengin olduğu söyleniyor, ama ister kaçakçı, ister çalıntı mal satıcısı, ister ruhsatsız rehinci, ister tefeci olsun -ki bütün bunlar mümkünmüş gibi göründü bana- ondan biraz bilgi sızdırmak senin için kârlı olabilir. Bütün her şey uygun olduktan sonra neden böyle bir şey yapmayasın ki?"</p>

  <p class="calibre1" style="text-align: justify;">&nbsp; &nbsp;Bay Jobling, Bay Guppy ve Bay Smallweed dirseklerini masaya, çenelerini avuçlarına dayayıp tavana bakıyorlar. Bir süre sonra üçü de içkilerinden bir yudum aiıp yavaşça arkalarına yaslanıyor ve ellerini ceplerine sokarak birbirlerine bakıyorlar.</p>

  <p class="calibre1" style="text-align: justify;">&nbsp; &nbsp;"Eski enerjim olsaydı Tony!" diyor Bay Guppy içini çekerek. "Ama öyle şeyler vardır ki -"</p>

  <p class="calibre1" style="text-align: justify;">&nbsp; &nbsp;Bu hüzünlü hissin geri kalanını sulu romla ifade eden Bay Guppy, bu macerayı Bay Tony Jobling'e emanet edip, tatil esnasında ve işler kesat gittiğinde cüzdanının "üç, döıt, hatta beş pound" söz konusu olduğunda emrinde olduğunu söyleyerek lafını bitiriyor. "Çünkü kimse William Guppy arkadaşına sırt çevirdi diyemez!" diye de vurguluyor.</p>

  <p class="calibre1" style="text-align: justify;">&nbsp; &nbsp;Bu teklifin son bölümü öyle büyük isabet kaydediyor ki Bay Jobling heyecanla, "Guppy, dostum, elini uzat!" diyor. Bay Guppy "Jobling, oğlum, işte elim!" diyerek elini uzatıyor. Bay Jobling "Guppy, senelerdir arkadaşız!" diyor. Bay Guppy, "Öyle ya, Jobling," diye cevap veriyor. Sonra el sıkışıyorlar ve Bay Jobling hisli bir tavırla ekliyor, "Teşekkür ederim, Guppy, bilmem ki, e hadi, dostluğumuzun şerefine bir kadeh daha alayım."</p>

  <p class="calibre1" style="text-align: justify;">&nbsp; &nbsp;"Krook'un son kiracısı orada ölmüş," diyor Bay Guppy geliş-güzel bir edayla.</p>

  <p class="calibre1" style="text-align: justify;">&nbsp; &nbsp;"Hadi ya!" diyor Bay Jobling.</p>

  <p class="calibre1" style="text-align: justify;">&nbsp; &nbsp;"Bir soruşturma yapılmış. Kaza sonucu ölüm. Senin için bir şey değişir mi?"</p>

  <p class="calibre1" style="text-align: justify;">&nbsp; &nbsp;"Hayır," diyor Bay Jobling, "Değişmez; ama başka yerde ölse daha iyi olurdu. Gidip benim evimde ölmesi çok acayip!" Bay Jobling bu densizliğe epeyce bozuluyor ve birkaç kere "Ölecek bir sürü yer var!" yada "Ben onun evinde ölsem hoşuna gitmezdi herhalde!" gibi laflar sarf ediyor.</p>

  <p class="calibre1" style="text-align: justify;">&nbsp; &nbsp;Ama aslen anlaşmaya varıldığından, daha fazla gecikme olmadan müzakerelerin tamamlanması için Bay Guppy güvenilir Smallweed'in önden gidip Bay Krook'un evde olup olmadığına bakmasını rica ediyor. Bay Jobling'in onayıyla Smallweed yüksek şapkasının altına giriyor ve Guppy tavrıyla lokantadan çıkıyor. Çok geçmeden Bay Krook'un evde olduğu, dükkânın kapısından şöyle bir uzanıp onu arka tarafta uyur vaziyette gördüğü haberiyle geliyor.</p>

  <p class="calibre1" style="text-align: justify;">&nbsp; &nbsp;"Öyleyse ben hesabı ödeyeyim," diyor Bay Guppy, "gidip onu bir görelim. Small, ne kadar tuttu?"</p>

  <p class="calibre1" style="text-align: justify;">&nbsp; &nbsp;Gözkapaklannın tek bir hareketiyle garsonu püskürten Bay Smallweed hemen cevabı yapıştırıyor: "Dört dana ve jambon üç şilin, dört patates üç şilin dört peni, bir yaz lahanası üç şilin altı peni, üç jöle dört şilin altı peni, altı ekmek beş şilin, üç Cheshire peyniri beş şilin üç peni, dört karışık bira altı şilin üç peni, dört küçük rom sekiz şilin üç peni ve üç Polly sekiz şilin altı peni. Yarım pounddan sekiz peni geri vereceksin Polly!"</p>

  <p class="calibre1" style="text-align: justify;">&nbsp; &nbsp;Bu sersemletici hesaplardan hiç heyecana kapılmayan Smallweed dostlarını soğuk bir baş hareketiyle önden gönderiyor ve bir fırsat doğarsa Polly'nin takdirlerini işitmek, biraz da günlük gazeteleri okumak için lokantada oyalanıyor, şapkasından yoksun olunca gazeteler ona oranla o kadar büyük görünüyor ki sütunlarda göz gezdirmek için The Times'ı açtığında yatağa çekilip yorganın altında kaybolmuş gibi görünüyor.</p>

  <p class="calibre1" style="text-align: justify;">&nbsp; &nbsp;Bay Guppy'yle Bay Jobling eskici dükkânına gittiklerinde Bay Krook'u hâlâ mışıl mışıl uyur vaziyette buluyorlar; yani çenesi göğsüne düşmüş horluyor ve dışarıdan gelen seslere, hatta hafif dürtüklemelere karşı duyarsız. Yanındaki masada, her zamanki ıvır zıvmn arasmdaboş bir cin şişesiyle bir bardak duruyor.</p>

  <p class="calibre1" style="text-align: justify;">&nbsp; &nbsp;İçtiği alkolün kokusu sağlıksız havaya öyle bir sinmis ki rafta oturankedinin ziyaretçilere bakanparlak yeşil gözleri bile açılıp kapanırken sarhoş görünüyor.</p>

  <p class="calibre1" style="text-align: justify;">&nbsp; &nbsp;"Biz geldik!" diyor Bay Guppy yaşlı adamın gevşemiş vüçu dunu bir kez daha dürteleyerek, "Bay Krook! Merhaba, efendim!"</p>

  <p class="calibre1" style="text-align: justify;">&nbsp; &nbsp;Ama için için yanan bir çaput yığınını bile canlandırmak bu işten daha kolay. "Uykuyla sarhoşluk arası böyle bir baygınlık görmüş müydün hiç?" diyor Bay Guppy.</p>

  <p class="calibre1" style="text-align: justify;">&nbsp; &nbsp;"Her zaman böyle uyuyorsa," diyor Jobling biraz korkuyla, "bence bu yakınlarda hiç uyanamayabilir."</p>

  <p class="calibre1" style="text-align: justify;">&nbsp; &nbsp;"Uykudan çok nöbete benziyor," diyor Bay Guppy onu tekrar sarsarak. "Merhaba, lordum! Şimdiye kadar elli kere soyulmuştu! Gözlerinizi açın!"</p>

  <p class="calibre1" style="text-align: justify;">&nbsp; &nbsp;Epeyce bir tantanadan sonra Bay Krook gözlerini açıyor ama ne ziyaretçileri ne de başka bir şeyi görüyormuş gibi bir hah var. Bacak bacak üstüne atmasına, ellerim kavuşturmasına, kurumuş dudaklarını defalarca açıp kapamasına rağmen hâlâ olan bitenin farkında değil.</p>

  <p class="calibre1" style="text-align: justify;">&nbsp; &nbsp;"En azından yaşıyor," diyor Bay Guppy. "Nasılsınız, Sayın Başyargıç? Size bir arkadaşımı getirdim, ufak bir iş meselesi var da."</p>

  <p class="calibre1" style="text-align: justify;">yaşlı adam bilinçsizce dudaklarım şaklatarak oturuyor hâlâ. Bir iki dakika sonra kalkmaya yelteniyor. Yardım ediyorlar, duvara kadar sendeleye sendeleye gidip onlara bakıyor.</p>

  <p class="calibre1" style="text-align: justify;">&nbsp; &nbsp;"Nasılsınız Bay Krook?" diyor Bay Guppy, huzursuz bir sesle. "Nasılsınız, efendim? Harika görünüyorsunuz, Bay Krook. Umarım iyisinizdir."</p>

  <p class="calibre1" style="text-align: justify;">yaşlı adam Bay Guppy'ye ya da boşluğa bir yumruk savurarak kendi etrafında sarsak bir daire çiziyor ve yüzünü duvara dönüyor. Bir iki dakika duvarın dibine yığılıp kalıyor; sonra sendeleye sendeleye dükkânın kapısına gidiyor. Belki hava, belki mahallenin hayhuyu, belki geçen zaman, belki de bunların hepsinin toplamı onu kendine getiriyor. Kürk şapkasını düzeltip, onlara dik dik bakarak toparlanmış bir vaziyette geri dönüyor.</p>

  <p class="calibre1" style="text-align: justify;">&nbsp; &nbsp;"Sadık hizmetkârınızın! beyefendiler; kestiriyordum. Vay! Bazan biraz zor uyanırım."</p>

  <p class="calibre1" style="text-align: justify;">&nbsp; &nbsp;"Öyleye benziyor, efendim," diyor Bay Guppy.</p>

  <p class="calibre1" style="text-align: justify;">&nbsp; &nbsp;"Ne? Yoksa uzun zamandır mı uğraşıyorsunuz?" diyor Krook şüpheyle.</p>

  <p class="calibre1" style="text-align: justify;">&nbsp; &nbsp;''Yok canım, o kadar olmadı," diye açıklamada bulunuyor Bay Guppy.</p>

  <p class="calibre1" style="text-align: justify;">&nbsp; &nbsp;Yaşlı adamın gözü şişeye takılıyor, eline alıyor, evirip çeviriyor, yavaş yavaş baş aşağı ediyor.</p>

  <p class="calibre1" style="text-align: justify;">&nbsp; &nbsp;"Şu işe bak!" diye bağırıyor masaldaki cin gibi. "Biri içkimi içmiş!"</p>

  <p class="calibre1" style="text-align: justify;">&nbsp; &nbsp;"Sizi temin ederim biz geldiğimizde şişe boştu," diyor Bay Guppy. "izin verirseniz şişeyi doldurtayım."</p>

  <p class="calibre1" style="text-align: justify;">&nbsp; &nbsp;"Evet, tabii izin veririm!" diye bağırıyor Krook memnuniyetle. "Tabii! Lafını etmeye değmez! Hemen yan tarafta-Sol's Arms- doldurtun, Başyargıcın on dört peniliğinden. Hay yaşa' Onlar bilir!"</p>

  <p class="calibre1" style="text-align: justify;">&nbsp; &nbsp;Şişeyi Bay Guppy'nin eline öyle bir tutuşturuşu var ki, Bay Guppy emaneti eline alıp arkadaşına başıyla bir hareket yaptıktan sonra hızla dışan çıkıp, dolu şişeyle hızla geri dönüyor. Yaşlı adam şişeyi pek sevdiği torunuymuş gibi karşılayıp şefkatle okşuyor.</p>

  <p class="calibre1" style="text-align: justify;">&nbsp; &nbsp;"Bu da ne!" diye fısıldıyor tadına bir baktıktan sonra gözlerini dışan uğratarak, "bu Başyargıcın on döıt peniliğinden değil. Bu on sekiz penilikten."</p>

  <p class="calibre1" style="text-align: justify;">&nbsp; &nbsp;"Daha çok hoşunuza gideceğini düşünmüştüm," diyor Bay Guppy.</p>

  <p class="calibre1" style="text-align: justify;">&nbsp; &nbsp;"Çok soylusunuz, efendim," diyor Krook bir yudum daha çektikten sonra -nefesi bir alev gibi yüzlerini yalıyor. "Baronlar gibisiniz."</p>

  <p class="calibre1" style="text-align: justify;">&nbsp; &nbsp;Bay Guppy bu hayırlı ânı fırsat bilerek arkadaşını uydurma bir isimle, Bay Weevle olarak takdim ediyor ve sebebi ziyaretlerini söylüyor. Krook şişesini koltuğunun altına sıkıştınp (ne ayıklığı ne sarhoşluğu belli bir sınınn ötesine geçmiyor) müstakbel kiracısını uzun uzadıya inceliyor; ondan hoşlanmış gibi bir hah var. "Odayı görmek ister miydin, delikanlı?" diyor. "Çok güzel oda! Duvarlara kireç yapıldı. Yerler arapsabunu ve sodayla silindi. Vay! Kiranın iki katı eder; benim muhabbetim ve fareleri uzak tutan bir kedi de cabası!"</p>

  <p class="calibre1" style="text-align: justify;">&nbsp; &nbsp;Odayı bu şekilde tavsiye eden ihtiyar onları yukan çıkardığında, odanın gerçekten de eskisine nazaran daha temiz olduğunu ve ev sahibinin bitmez tükenmez stoklarından üç beş mobilyayı yukan çıkarmış olduğunu görüyorlar. Anlaşmaya kolayca varılıyor -çünkü Bay Guppy Kenge ve Carboy, Jarndyce Jarndyce'e&nbsp;<span style="font-size: 1em;">Karşı ve mesleki alakasına mazhar başka mevzularla ilintili olduğundan, Başyargıç ona kolaylık gösteriyor- ve Bay Weevle'in ertesi gün eve yerleşmesine karar veriliyor. Sonra Bay Weevle'la Bay Guppy Cursitor Caddesi Cook's Court'a gidiyorlar; orada Bay Weevle Bay Snagsby'yle şahsen tanıştırılıyor ve (daha da önemlisi) Bayan Snagsby'nin taraftarlığı ve İlgisi kazanılıyor. Sonra büroda onları yüksek şapkası başında bekleyen mümtaz Smallweed'e durum raporu veriliyor ve dağılmıyor Bay Guppy bu küçük eğlentiyi bir oyuna giderek bitirmeyi düşündüğünü söylüyor ama insan zihninin öyle telleri var ki oyunu boş bir gülmeceye dönüştürecek.</span></p>

  <p class="calibre1" style="text-align: justify;">&nbsp; &nbsp;Ertesi gün akşam karanlığında Bay Weevle yanında hiç valiz olmaksızın, mütevazı bir biçimde Cook's Court'a gehyor ve yeni evine yerleşiyor; o uyurken panjurlardaki üd göz merakla ona bakıyor. Sonraki gün, o hiçbir işe yaramayan becerikli adamlardan olan Bay Weevle, Bayan Flite'dan iğne iplik, ev sahibinden de bir çekiç alarak, sözümona perdeler dikip, sözümona raflar yapıyor ve üç kuruşluk küçük kancalara iki fincanını, süt tasını, ufak tefek çanak çömleğini kazaya uğramış bir denizci gibi kıymetini bilerek asıyor.</p>

  <p class="calibre1" style="text-align: justify;">&nbsp; &nbsp;Ama sahip olduğu üç beş şey arasında Bay Weevle'in (kumral favorilerinden sonra -çünkü bu favorilere karşı sadece bir erkeğin anlayabileceği bir düşkünlüğü var) en çok değer verdiği şeyi bakır tabaklara yapılmış seçkin portreler koleksiyonu; tam manasıyla milli bir eser, İngiltere ilaheleri ya da İngiliz Güzelliğinin Yıldız Galerisi, unvan ve sosyetede mevki sahibi hanımları, sanatın parayla birleştiğinde yaratabildiği her türlü yapmacık gülüşle resmeden harika bir koleksiyon. Bos-tanlarda inzivaya çekildiği sırada bir şapka kutusunda mahsur kalan bu muhteşem portrelerle evini süslüyor; İngiliz Güzelliğinin Yıldız Galerisi çeşit çeşit şatafatlı elbiseler giydiğinden, çeşit çeşit müzik aletleri çaldığından, çeşit çeşit köpek beslediğinden, çeşit çeşit manzaralar önünde göz süzdüğünden ve çeşit çeşit tırabzan ve saksılar önünde resmedildiğinden yarattığı etki harika.</p>

  <p class="calibre1" style="text-align: justify;">&nbsp; &nbsp;Ama Tony Jobling'in zaafı olan moda ve sosyete Bay Weevle'in da zaafı. Akşamlan Sol's Arms'tan bir gün öncenin gazetesini ödünç almak ve sosyetik semalarda her yöne akıp giden o seçkin ve parlak kuyruklu yıldızlar hakkında bir şeyler okumak onun için büyük avuntu. O parlak ve seçkin muhitin hangi üyesinin bir gün önce ona katılmak gibi parlak ve seçkin bir marifet sergilediğim ya da ertesi gün ondan ayrılmayı düşünmek gibi bundan hiç de aşağı kalmayacak parlak ve seçkin bir marifeti kimin sergilediğim bilmek ona bir sevinç ürpertisi veriyor, İngiliz Güzelliğinin Yıldız Galerisi'nin neler yaptığım, neler planladığım, ne gibi Yıldız evliliklerine hazırlanıldığmı, :ne gibi Yıldız dedikodularının ortalıkta döndüğünü öğrenmek linsanlığm en muhteşem kaderleriyle tanışmak demek. Bay Weevle bu malumattan başım kaldırıp adı geçenlerin portrelerine bakıyor; gerçeklerim tanıyormuş, onlar tarafından tanınıyormuş gibi bir hisse kapılıyor.</p>

  <p class="calibre1" style="text-align: justify;">&nbsp; &nbsp;Bunun haricinde sessiz bir kiracı, daha önce sözü edildiği gibi pek çok maharetleri var, marangozluk kadar yemek yapıp çamaşır yıkamaktan da anlıyor ve mahalleye akşam gölgeleri çöktüğünde sosyalliğe meylediyor. Günün bu saatlerinde, Bay Guppy ya da ona benzeyen büyük şapkalı küçük biri onu ziyaret etmeye gelmediğinde, kasvetli odasından -üzeri bir mürekkep yağmuruyla lekelenmiş o hırpani çam masayı miras olarak bulduğu o odadan- dışarı çıkıyor ve Krook'la konuşuyor, daha doğrusu mahallede övgüyle söz ettikleri gibi konuşmaya niyeti olan herkesle konuşmaya "çok yatkın". Mahallede her şeyi bilen Bayan Piper, bu konuda Bayan Perkins'e iki laf etmek durumunda hissediyor kendim: Birincisi, Johnny'sinin de favorileri olacaksa tam da bu beyefendininkiler gibi olmasını istermiş; İkincisi, Bunu bir kenara yaz, Bayan Perkins, o adam sonunda ihtiyar Krook'un parasına konarsa sakın şaşırma.</p>

  <p class="calibre1"><a id="bookmark1"></a><a href="../Text/Section0027.xhtml#footnote1">1</a></p>

  <p class="calibre1">Troya kuşatmasının Yunan lideri Gemi kazasından kurtulmasıyla böbürlenmesi tanrıları kızdırmış, Poseıdon'un şimşeğiyle olmuştur</p>

  <p class="calibre1"><a id="bookmark4"></a><a href="../Text/Section0028.xhtml#footnote2">2</a></p>

  <p class="calibre1">Tekvin 27 28</p>

  <p class="calibre1"><a id="bookmark6"></a><a href="#footnote3">3</a></p>

  <p class="calibre1">Molıere'ın <span class="calibre2">I.'Avare</span> adlı eserindeki (III 1) "ıl faut manger pour vıvre" (yaşamak için yemek lazım) sozune gönderme yapıyor "Manger" sözüyle soz oyunu yaratıyor</p>
</body>
</html>
