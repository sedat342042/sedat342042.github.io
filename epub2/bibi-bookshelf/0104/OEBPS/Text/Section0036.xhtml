<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br /></p>

  <p class="calibre1"><br /></p>

  <h3 style="text-align: center;"><b><a id="bookmark0"></a>XXVII.Bölüm</b></h3>

  <p class="calibre1" style="text-align: center;"><b>BİR ESKİ ASKER DAHA</b></p>

  <p class="calibre1"><br /></p>

  <p class="calibre1" style="text-align: justify;">&nbsp; &nbsp;Bay George kollarım kavuşturmuş, "arabanın üzerinde fazla yol almıyor çünkü gidecekleri yer Lincoln's Inn Fields. Arabacı atlan durdurduğunda Bay George aşağıya iniyor ve pencereden içeri bakarak:</p>

  <p class="calibre1" style="text-align: justify;">&nbsp; &nbsp;"Yoksa senin avukat Bay Tulkinghorn mu?" diyor.</p>

  <p class="calibre1" style="text-align: justify;">&nbsp; &nbsp;"Evet, sevgili dostum. Onu tanıyor musun, Bay George?"</p>

  <p class="calibre1" style="text-align: justify;">&nbsp; &nbsp;"Adım duymuştum -sanırım gördüm de. Ama ne ben onu tanınm ne de o beni."</p>

  <p class="calibre1" style="text-align: justify;">&nbsp; &nbsp;Bu konuşmayı Bay Smallweed'in yukanya taşınması takip ediyor, bu iş süvarinin yardımıyla mükemmelen yapılıyor. Bay Tulkinghorn'un büyük odasma taşınıp, ateşin önündeki Türk halısının üzerine yerleştiriliyor. Bay Tulkinghorn şimdilik yok ama birazdan gelecek. Holdeki sedirin müdavimi bunu söyledikten sonra ateşi kanştınyor ve üçlüyü ısınmaya bırakarak yanlarından ayrılıyor.</p>

  <p class="calibre1" style="text-align: justify;">&nbsp; &nbsp;Bay George odayı merakla inceliyor. Tavandaki resme, eski hukuk kitaplarına bakıyor, meşhur müşterilerin portrelerim inceliyor, kutulann üzerindeki isimleri yüksek sesle okuyor.</p>

  <p class="calibre1" style="text-align: justify;">&nbsp; &nbsp;" 'Sir Leicester Dedlock, Baronet,'" adım okuyor Bay George düşünceli düşünceli. "Ha! 'Chesney Wold Malikânesi.' Hıh!" Bay George o kutulara sanki bir resme bakar gibi uzun uzun bakıyor ve "Sir Leicester Dedlock, Baronet, Chesney Wold Malikânesi," diye yineleyerek ateşin yanına dönüyor.</p>

  <p class="calibre1" style="text-align: justify;">&nbsp; &nbsp;"Para onda, Bay George!" diye fısıldıyor Büyükbaba Small-weed bacaklarım ovarak. "Çokzengin, çok!"</p>

  <p class="calibre1" style="text-align: justify;">&nbsp; &nbsp;"Kimi kastediyorsun? Bu yaşlı beyefendiyi mi yoksa Baroneti mi?"</p>

  <p class="calibre1" style="text-align: justify;">&nbsp; &nbsp;"Bunu, bunu."</p>

  <p class="calibre1" style="text-align: justify;">&nbsp; &nbsp;"Ben de öyle duydum; bahse girerim üç beş şey biliyordur. Oturduğu yer de hiç fena değil," diyor Bay George tekrar etrafına bakarak. "Şurdaki kasayı gördün mü?"</p>

  <p class="calibre1" style="text-align: justify;">&nbsp; &nbsp;Cevabım alamadan Bay Tulkinghom geliyor. Tabii onda hiçbir değişiklik yok. Giysileri mat, gözlüğü elinde, gözlük kılı fi iyice yıpranmış. Tavırları ketum, kapalı. Sesi boğuk ve alçak. Yüzü bir panjurun arkasında dikkatli; belki de sansürcülüğü ve kibiri sonradan olma. Her şey bilinse, asilzadelerin Bay Tulkinghom'dan daha sıcak uyrukları ve daha sadık takipçileri olabilir.</p>

  <p class="calibre1" style="text-align: justify;">&nbsp; &nbsp;"Günaydın, Bay Smallweed, günaydın!" diyor içeri girerken. "Demek çavuşu getirdiniz. Oturun çavuş."</p>

  <p class="calibre1" style="text-align: justify;">&nbsp; &nbsp;Bay Tulkinghom eldivenlerini çıkarıp şapkasımn içine koyarken yan kapalı gözlerle süvariden tarafa bakıyor ve muhtemelen içten içe "Sen işimizi görürsün, dostum!" diyor.</p>

  <p class="calibre1" style="text-align: justify;">&nbsp; &nbsp;"Oturun çavuş," diye yineliyor, ateşin yanma yerleştirilmiş masasına gelip koltuğuna otururken. "Bu sabah hava buz gibi, buz!" Bay Tulkinghom ateşin önünde ellerinin bir tersini bir yüzünü ısıtıyor ve yüzünün her zaman kapalı olan panjurları arkasından önünde küçük bir yanm daire halinde oturan üçlüye bakıyor.</p>

  <p class="calibre1" style="text-align: justify;">&nbsp; &nbsp;"Artık kafamı bu işe verebilirim!" (bu sözü iki anlama geliyor belki de) "Bay Smallweed." Yaşlı beyefendi konuşmaya iştirak edebilsin diye Judy tarafından henüz silkelenmişti. "Görüyorum ki çavuş dostumuzu getirmişsiniz."</p>

  <p class="calibre1" style="text-align: justify;">&nbsp; &nbsp;"Evet, efendim," diyor Bay Smallweed, avukatın zenginliği ve nüfuzu karşısında ezim ezim eziliyor.</p>

  <p class="calibre1" style="text-align: justify;">&nbsp; &nbsp;"Peki, çavuş bu konuda ne diyor?"</p>

  <p class="calibre1" style="text-align: justify;">&nbsp; &nbsp;"Bay George," diyor Büyükbaba Smallweed, buruşuk elini titrek bir hareketle savurarak, "sözünü ettiğim beyefendi bu.</p>

  <p class="calibre1" style="text-align: justify;">&nbsp; &nbsp;Bay George beyefendiye selam veriyor ama bunun haricinde de dimdik ve sessiz oturuyor, sanki üzerinde teçhizat varmış gibi sandalyenin iyice ucuna ilişmiş.</p>

  <p class="calibre1" style="text-align: justify;">&nbsp; &nbsp;Bay Tulkinghom soruyor: "Eee George?-Adın George, değil mi?"</p>

  <p class="calibre1" style="text-align: justify;">&nbsp; &nbsp;"Evet, efendim."</p>

  <p class="calibre1" style="text-align: justify;">&nbsp; &nbsp;"Ne diyorsun, George?"</p>

  <p class="calibre1" style="text-align: justify;">&nbsp; &nbsp;"Kusura bakmayın, efendim," diyor süvari, "ama önce sizin ne dediğinizi bilmek isterdim."</p>

  <p class="calibre1" style="text-align: justify;">&nbsp; &nbsp;"Ödülü mü kastediyorsun?"</p>

  <p class="calibre1" style="text-align: justify;">&nbsp; &nbsp;"Her şeyi kastediyorum."</p>

  <p class="calibre1" style="text-align: justify;">&nbsp; &nbsp;Bu Bay Smallweed'in öyle sinirine dokunuyor ki "Seni Cadaloz mahluk!" diye bağırıveriyor, yine aynı çabuklukla Bay Tulkinghom'dan özür diliyor; Judy'ye "Büyükannem düşünüyordum, canım," diyerek bu dil sürçmesi için affını rica ediyor.</p>

  <p class="calibre1" style="text-align: justify;">&nbsp; &nbsp;"Ben Bay Smallweed'in meseleyi yeterince açıkladığım zannediyordum, çavuş," diyor Bay Tulkinghorn koltuğunun bir tarafına yaslanıp bacak bacak üstüne atarak, "Gerçi öyle büyütülecek bir şey değil. Bana söylediklerine göre, bir zamanlar Yüzbaşı Hawdon'un komutası altındaymışsın, hastalığında ona bakmışsın, ona pek çok küçük hizmette bulunmuşsun ve ona epeyce yakınmışsın. Bunlar doğru, değil mi?"</p>

  <p class="calibre1" style="text-align: justify;">&nbsp; &nbsp;"Evet, efendim, doğru," diyor Bay George tam bir asker gibi sözü kısa keserek.</p>

  <p class="calibre1" style="text-align: justify;">&nbsp; &nbsp;"Bu yüzden de elinde Yüzbaşı Hawdon'un bir yazısı olabilir -ne olduğu mühim değil- hesap, talimat, emir, mektup hiç fark etmez. Yazısını elimdeki bir yazıyla karşılaştırmak istiyorum. Bana bu olanağı verirsen bu zahmetin için ödüllendirilirsin. Uç, dört, beş gine senin için uygundur herhalde."</p>

  <p class="calibre1" style="text-align: justify;">&nbsp; &nbsp;"Çok soylu, sevgili dostum!" diye bağırıyor Büyükbaba Smallweed gözlerini aça aça.</p>

  <p class="calibre1" style="text-align: justify;">&nbsp; &nbsp;"Yeterli değilse, bir asker olarak elini vicdanına koyup ne kadar istediğini söyle, istemiyorsan yazıyı temelli vermeyebilirsin -gerçi ben öylesini tercih ederim."</p>

  <p class="calibre1" style="text-align: justify;">&nbsp; &nbsp;Bay George aynı şekilde oturuyor, yere bakıyor, tavandaki resme bakıyor, tek kelime bile etmiyor. Sinirli Bay Smallweed havayı tırmalıyor.</p>

  <p class="calibre1" style="text-align: justify;">&nbsp; &nbsp;"Meşele," diyor Bay Tulkinghorn o sistemli, bastırılmış, alakasız tavrıyla, "öncelikle, sende Yüzbaşı Hawdon'un yazısının olup olmadığı?"</p>

  <p class="calibre1" style="text-align: justify;">&nbsp; &nbsp;"Öncelikle, bende Yüzbaşı Hawdon'un yazısının olup olmadığı, efendim," diye yineliyor Bay George.</p>

  <p class="calibre1" style="text-align: justify;">&nbsp; &nbsp;"İkinci olarak, onu bana verme zahmetine karşılık ne gibi bir meblağ ile tatmin olacaksın?"</p>

  <p class="calibre1" style="text-align: justify;">&nbsp; &nbsp;"İkinci olarak, onu size verme zahmetime karşılık ne gibi bir meblağ ile tatmin olacağım, efendim," diye yineliyor Bay George.</p>

  <p class="calibre1" style="text-align: justify;">&nbsp; &nbsp;"Üçüncü olarak, yazının buna benzeyip benzemediğim kendin değerlendirebilirsin," diyor Bay Tulkinghom ona birbirine iliştirilmiş birkaç kâğıdı aniden uzatarak.</p>

  <p class="calibre1" style="text-align: justify;">&nbsp; &nbsp;"Buna benzeyip benzemediğim, efendim. Evet," diye yineliyor Bay George.</p>

  <p class="calibre1" style="text-align: justify;">&nbsp; &nbsp;Bu tekrarların üçünü de doğrudan Bay Tulkinghorn'un yüzüne bakarak mekanik bir tavırla yapıyor Bay George; ona incelemesi için verilen Jamdyce Jamdyce'e Karşı davasının yeminli ifadelerine bir kez olsun bakmadan, sıkıntılı bir dalgınlıkla avukata bakmayı sürdürüyor.</p>

  <p class="calibre1" style="text-align: justify;">&nbsp; &nbsp;"Eee?" diyor Bay Tulkinghorn. "Ne diyorsun?"</p>

  <p class="calibre1" style="text-align: justify;">&nbsp; &nbsp;"Şey, efendim," diyor Bay George dimdik ayağa kalkıp heyula gibi dikilerek, "kusura bakmazsanız bu işe bulaşmamayı tercih ederim."</p>

  <p class="calibre1" style="text-align: justify;">&nbsp; &nbsp;Görünüşte pek etkilenmişe benzemeyen Bay Tulkinghom "Neden?" diye soruyor.</p>

  <p class="calibre1" style="text-align: justify;">&nbsp; &nbsp;"Çünkü," diyor süvari, "askeri emir altında olmadıkça, aklım pek öyle iş meselelerine ermez. Siviller arasında boş gezenin boş kalfası denen türden biriyim. Belgelerden anlamam, efendim. Her türlü bombardımana soruların çapraz ateşinden daha kolay mukavemet ederim. Bir saat kadar önce Bay Smallweed'e de söylemiştim, bu tip şeylerle karşılaşınca boğulur gibi oluyorum. Şu anda da," diyor Bay George etrafındakilere bakarak, "bu duygu içindeyim."</p>

  <p class="calibre1" style="text-align: justify;">&nbsp; &nbsp;Bunu söyledikten sonra üç adımda avukatın masasma kâğıtları bırakıyor, üç adımda da geri dönüp eski yerini alıyor, orada sanki başka bir belge almaktan kaçınmak ister gibi elleri arkasında kâh yere, kâh tavana bakarak dimdik duruyor.</p>

  <p class="calibre1" style="text-align: justify;">&nbsp; &nbsp;Bu tahrik karşısında Bay Smallweed en sevdiği yerme sıfatı dilinin ucuna gelince konuşmasına "sevgili dostum" diye başlamak yerine "Cad" hecesini ağzında güçlükle Canım'a çevirerek başlıyor ve sanki bir an konuşma zorluğu çekmiş gibi bir hal takınıyor. Ama bu zorluğu atlattıktan sonra sevgili dostunu en şefkatli sözlerle katı davranmamaya, saygıdeğer beyefendinin ricasını yerine getirmeye, bu işin hem karşı konacak bir şey olmadığına hem de kârlı olduğuna inanmaya davet ediyor. Bay Tulkinghom sadece üç beş gelişigüzel cümle sarf ediyor "Sen kendin için neyin iyi olduğunu daha iyi bilirsin, çavuş." "Dikkat et, başmaiş açmayasın." "Bildiğin gibi yap, bildiğin gibi yap." "Sen ne istediğini biliyorsan mesele yok." Bunları, masasının üzerindeki kâğıtları inceleyip bir mektup yazmaya hazırlanırken, görünüşte tam bir kayıtsızlıkla mırıldanıyor.</p>

  <p class="calibre1" style="text-align: justify;">&nbsp; &nbsp;Bay George güvensizlikle tavandaki resimden yere, yerden Bay Smallweed'e, Bay Smallweed'den Bay Tulkinghom'a, Bay Tulkinghom'dan tekrar tavandaki resme bakıyor, o kararsızlıkla ağırlığım bir o bacağma bir ötekine veriyor.</p>

  <p class="calibre1" style="text-align: justify;">&nbsp; &nbsp;"Sizi temin ederim, efendim," diyor Bay George, "alınmayın ama, burada sizinle Bay Smallweed arasında elli kere boğuldum sanki. Ben sizin gibi beyefendilerin dengi değilim. Yüzbaşının yazısının bir örneğini bulmam halinde, acaba neden görmek istediğinizi sormamın bir sakıncası var mı?"</p>

  <p class="calibre1" style="text-align: justify;">&nbsp; &nbsp;Bay Tulkinghom ağır ağır başını sallıyor. "Hayır. İşten anlayan bir adam olsaydın, çavuş, benim mesleğimde, böyle isteklerin gayet zararsız bazı gizli sebepleri olduğunu açıklamama gerek kalmazdı. Ama Yüzbaşı Hawdon'a bir zarar vermekten korkuyorsan için rahat olsun."</p>

  <p class="calibre1" style="text-align: justify;">&nbsp; &nbsp;"Evet! Çünkü öldü, efendim."</p>

  <p class="calibre1" style="text-align: justify;">&nbsp; &nbsp;"Öyle mi?" Bay Tulkinghom sakin sakin bir şeyler yazıyor.</p>

  <p class="calibre1" style="text-align: justify;">&nbsp; &nbsp;"Sizi memnun edemediğim için üzgünüm, efendim," diyor süvari sıkıntılı bir sessizliğin ardından şapkasına bakarak; "Bu işe karışmamam gerektiği fikrimin doğru olup olmadığım eskiden asker olan bir arkadaşıma danışmak istiyorum, onun kafası iş meselelerinde benden daha iyi çalışır. Bilmem bu sizi memnun eder mi? Ben -ben şu anda öyle daralmış vaziyetteyim ki," diyor Bay George eliyle ümitsizce alnını silerek, "kendim neye memnun olurum bilemiyorum."</p>

  <p class="calibre1" style="text-align: justify;">&nbsp; &nbsp;Bay Smallweed bu otoritenin bir asker olduğunu duyunca, süvarinin ona danışmasını, özellikle de işin ucunun beş gineye dayandığını söylemesini öyle hararetle salık veriyor ki Bay George gidip arkadaşım görmeye karar veriyor. Bay Tulkinghom öyle ya da böyle hiçbir şey söylemiyor.</p>

  <p class="calibre1" style="text-align: justify;">&nbsp; &nbsp;"Öyleyse izninizle gidip arkadaşıma danışayım, efendim," diyor süvari, "sizin için bir sakıncası yoksa bugün son cevabımı getiririm. Bay Smallweed, aşağıya taşınmak istiyorsan</p>

  <p class="calibre1" style="text-align: justify;">&nbsp; &nbsp;"Bir dakika, sevgili dostum, bir dakika. Önce bu beyefendiyle baş başa bir iki kelime etmeme müsaade eder misin?"</p>

  <p class="calibre1" style="text-align: justify;">&nbsp; &nbsp;"Tabii. Benim için acele etme." Süvari odanın uzak bir köşesine çekiliyor ve kutularla kasaları incelemeye devam ediyor.</p>

  <p class="calibre1" style="text-align: justify;">&nbsp; &nbsp;"Cadaloz bir bebek kadar zayıf olmasaydım, efendim," diye fısıldıyor Büyükbaba Smallweed, avukatı yakasından kendi seviyesine çekip gözlerinden sönmeye yüz tutmuş yeşil bir ateş saçarak, "O yazıyı elinden çeker alırdım. Göğsünde saklıyor. Oraya koyduğunu gördüm. Judy de gördü. Baston dükkânının tabelasındaki kocakarı suratlı karı, göğsüne koyarken gördüğünü söyle!"</p>

  <p class="calibre1" style="text-align: justify;">&nbsp; &nbsp;Yaşlı beyefendinin torununa yönelik bir sillenin eşliğinde dile getirdiği bu şiddetli tılsım gücünü biraz aştığından Bay Tulking-hom'u da kendisiyle birlikte sürükleyerek sandalyeden aşağı kayıyor ama yan yolda Judy tarafından yakalanıp iyice bir silkeleniyor.</p>

  <p class="calibre1" style="text-align: justify;">&nbsp; &nbsp;"Benim şiddetle işim yok, dostum," diyor Bay Tulkinghom soğuk bir sesle.</p>

  <p class="calibre1" style="text-align: justify;">&nbsp; &nbsp;"Hayır, hayır, biliyorum, biliyorum efendim. Ama insanı taciz ediyor, zıvanadan çıkartıyor -o Saksağan kılıklı çenesi düşük büyükannenden bile daha beter," diyor kılını bile kıpırdatmadan ateşe bakan Judy'ye, "istenen şeyin yanında olduğunu ama vermediğim bilmek yok mu! O kim, vermemek kim! Pis bir serseri! Ama siz merak etmeyin, efendim. Olsa olsa, kısa bir süre başının dikine gidebilir. Onu kıskıvrak yakaladım. Ona tükürdüğünü yalatacağım. Onu mahvedeceğim, isteye isteye yapmazsa zorla yapacak, efendim! -Şimdi, sevgili Bay George," diyor Büyükbaba Smallweed, avukatın yakasını bırakırken çirkin çirkin göz kırparak, "nazik yardım teklifine hazınm, sevgili dostum."</p>

  <p class="calibre1" style="text-align: justify;">&nbsp; &nbsp;Sırtı ateşe dönük, şöminenin önünde duran Bay Tulkinghom, kendine hâkimiyeti altında biraz olsun yüzünü gösteren gölgeli bir keyiflenme emaresiyle Bay Smallweed'in gözden kayboluşunu izliyor ve süvarinin selamına hafif bir baş hareketiyle cevap veriyor.</p>

  <p class="calibre1" style="text-align: justify;">&nbsp; &nbsp;Yaşlı beyefendiden ayrılmayı onu aşağıya taşımaktan daha zor buluyor Bay George çünkü arabasına yerleştirildiğinde gine-ler konusunda çenesi öyle açılıyor, düğmesine büyük bir şefkatle öyle asılıyor ki -aslında içten içe, ceketi açıp onu soymak arzusunda- süvarinin ayrılabilmek için epeyce gayret göstermesi gerekiyor. En nihayet bu işi başardığında akıl hocasma doğru tek başma sefere çıkıyor.</p>

  <p class="calibre1" style="text-align: justify;">&nbsp; &nbsp;Manastınmsı Temple'dan, Whitefriars'tan (Hanging-Sword Alley'e de bir göz atmadan geçmiyor) Blackfriars Köprüsü ve Caddesi'nden geçerek, Kent'le Surrey'den gelen yollarla Londra'nın köprülerinden gelen sokakların düğümlendiği yerde, binlerce dört atlı arabadan oluşan kalesinin, her an onu kıymaya çevirmeye hazır kendinden daha güçlü demir bir canavara kaptıran Elephant'ta küçük dükkânlarla dolu bir sokağına giriyor. Bu sokaktaki küçük dükkânlardan birine, vitrininde bir iki keman, üç beş Pan flüt, bir tef, bir üçgen ve uzun kâğıtlara yazılmış notalar olan bir müzik dükkânına yöneltiyor kallavi adımlarım Bay George. Dış etekleri behne sıkıştırılmış asker görünümlü bir kadının elinde küçük tahta bir leğenle dışarı çıkıp, kaldırımın kenarında bir yıkama ve silkeleme faaliyetine giriştiğini görünce dükkâna birkaç adım kala duruyor ve kendi kendine "Her zamanki gibi yeşillikleri yıkıyor. Onu bir kere yeşillikleri yıkamazken görmüştüm o zaman da bir ordu arabasının üzerindeydi," diyor.</p>

  <p class="calibre1" style="text-align: justify;">&nbsp; &nbsp;Düşündüğü kişi yeşillikleri yıkamakla öyle meşgul ki Bay George'un geldiğim fark etmiyor; ancak suyu suyoluna döküp leğeniyle birhkte doğrulurken onun yanında durduğunu görüyor. Onu pek iltifatlı karşılamıyor,</p>

  <p class="calibre1" style="text-align: justify;">&nbsp; &nbsp;"George, seni ne zaman görsem keşke yüz kilometre ötede olsaydı diyorum!"</p>

  <p class="calibre1" style="text-align: justify;">&nbsp; &nbsp;Süvari bu karşılamanın üzerinde durmadan onun ardından müzik aleti dükkânına giriyor, kadın sebze leğenini tezgâha bıraktıktan ve onunla el sıkıştıktan sonra kollarını tezgâha dayıyor.</p>

  <p class="calibre1" style="text-align: justify;">&nbsp; &nbsp;"Sen yanında oldun mu," diyor, "Matthew Bagnet bir an olsun güvendeymiş gibi gelmiyor bana, George. Öyle yerinde duramayan, öyle avare -"</p>

  <p class="calibre1" style="text-align: justify;">&nbsp; &nbsp;"Evet, öyleyim, Bayan Bagnet. Biliyorum."</p>

  <p class="calibre1" style="text-align: justify;">&nbsp; &nbsp;"Demek biliyorsun!" diyor Bayan Bagnet. "Ne faydası var? Mühim olan neden öyle olduğun."</p>

  <p class="calibre1" style="text-align: justify;">&nbsp; &nbsp;"Sanırım hayvani içgüdülerden," diyor süvari dostça bir tavırla.</p>

  <p class="calibre1" style="text-align: justify;">&nbsp; &nbsp;"Ah!" diye bağırıyor Bayan Bagnet biraz tiz bir sesle, "ama hayvani içgüdüden bana ne, hele o hayvan Mat'imi müzik işinden alıp Yeni Zelanda'ya ya da Avustralya'ya götürecekse?"</p>

  <p class="calibre1" style="text-align: justify;">&nbsp; &nbsp;Bayan Bagnet hiç de çirkin bir kadın değil. Biraz iri kemikli, biraz sert mizaçlı, tepesindeki saçların rengini açan güneş ve rüzgâr yüzünü de çillendirmiş ama sıhhatli, dayanıklı, gözleri ışıl ışıl. Kırk beş-elli yaşlarında güçlü, çalışkan, hareketli, dürüst yüzlü bir kadın. Temiz, gözüpek, öyle sade giyimli ki sahip olduğu yegâne süsü alyansı; onu taktığından beri parmağı öyle genişlemiş ki yüzüğü ancak Bayan Bagnet'in tozuna karıştığı zaman parmağından çıkabilir.</p>

  <p class="calibre1" style="text-align: justify;">&nbsp; &nbsp;"Bayan Bagnet," diyor süvari, "Sana verdiğim söze sadığım. Mat'e benden zarar gelmez. Bana o kadar olsun güvenebilirsin."</p>

  <p class="calibre1" style="text-align: justify;">&nbsp; &nbsp;"Olabilir. Ama görünüşün bile insanı huzursuz etmeye yetiyor," diyor Bayan Bagnet. "Ah George, George! Bir ev bark sahibi olsaydın, Kuzey Amerika'da ölen Joe Pouch'un duluyla evlenseydin, saçlarını da o tarardı."</p>

  <p class="calibre1" style="text-align: justify;">&nbsp; &nbsp;"Benim için büyük fırsattı," diyor süvari yan şaka yarı ciddi, "ama artık saygıdeğer biri olmama imkân yok. Joe Pouch'un dulu beni adam edebilirdi -onda öyle bir şey vardı- ama ben kararımı veremedim. Keşke Mat'in karısı gibi bir kadın bulabilecek kadar şanslı olsaydım!"</p>

  <p class="calibre1" style="text-align: justify;">&nbsp; &nbsp;Doğru düzgün bililerinin yanında, erdemi elden bırakmadan pek de çekingen davranmayan, bu yüzden de kendisi de doğru düzgün biri olan Bayan Bagnet, bu iltifata karşılık olarak George'un yüzüne bir marulu silkeliyor ve leğenini de alarak dükkânın arkasındaki küçük odaya giriyor.</p>

  <p class="calibre1" style="text-align: justify;">&nbsp; &nbsp;"Quebec, miniğim," diyor George, davet üzerine onun ardından küçük odaya girerek. "Küçük Malta! Tontonunuza bir öpücük yok mu?"</p>

  <p class="calibre1" style="text-align: justify;">&nbsp; &nbsp;Bu iki genç hanım -bu isimlerle vaftiz edilmiş olmamalarına rağmen, aile arasında kışlalarında doğdukları bu yerlerin adlarıyla anılıyorlar- üç bacaklı taburelerin üzerinde bir şeylerle uğraşıyorlar; küçüğü (beş altı yaşlarında) bir okuma kitabından harfleri öğreniyor; büyüğü (sekiz dokuz yaşlarında) bir yandan ona harfleri öğretiyor, bir yandan da büyük bir hamaratlıkla nakışım işliyor. İkisi de Bay George'u eski bir dostu karşılar gibi tezahüratla karşılıyorlar, biraz öpüşüp cilveleştikten sonra taburelerini onun yanma çekiyorlar.</p>

  <p class="calibre1" style="text-align: justify;">&nbsp; &nbsp;"Genç Woolwich nasıl?" diyor Bay George.</p>

  <p class="calibre1" style="text-align: justify;">&nbsp; &nbsp;"İyi, iyi!" diye bağırıyor Bayan Bagnet, yüzünde bir ışıltıyla tencerelerinden başım çevirerek (yemek pişiriyor). "İnanır mısın? Tiyatroda babasıyla birlikte bir iş buldu, askeri bir parçada asker düdüğü çalacak."</p>

  <p class="calibre1" style="text-align: justify;">&nbsp; &nbsp;"Aferin, vaftiz oğluma!" diye bağırıyor Bay George, bacağına bir şaplak indirerek.</p>

  <p class="calibre1" style="text-align: justify;">&nbsp; &nbsp;"Aferin ya!" diyor Bayan Bagnet. "Woolwich tam bir İngiliz."</p>

  <p class="calibre1" style="text-align: justify;">&nbsp; &nbsp;"Mat basonunu çalıyor, hepiniz saygın sivillersiniz," diyor Bay George. "Aile adamları. Çocuklar büyüyor. Mat'in Iskoç-ya'daki anasıyla, senin bir yerlerdeki babanla mektuplaşıyorsunuz; onlara biraz yardım ediyorsunuz; yuvarlanıp gidiyorsunuz işte! Yüz kilometre uzakta olmamın istenmesine şaşmıyorum doğrusu, ne de olsa benim bütün bunlarla hiç alakam yok!"</p>

  <p class="calibre1" style="text-align: justify;">&nbsp; &nbsp;Bay George düşünceye dalıyor, zemini kum döşeli, kışla kokulu, gereksiz hiçbir şeyi barındırmayan, Malta'yla Quebec'in yüzlerinden raflardaki iyice ovulmuş teneke tencere ve tavalara kadar zerre pisliği, tozu olmayan kireç badanalı odada, Bayan Bagnet işini yaparken ve Bay George düşüncelere dalmışken Bay Bagnet'le genç Woolwich tam zamanında eve geliyorlar. Bay Bagnet eski bir topçu, uzun boylu, dik, kalın kaşlı, gür favorili, başında tek tel saç yok, yanık tenli. Sesi tok, derin ve tınılı, kendini adadığı çalgının sesine hiç benzemiyor. Sanki kendisi insan orkestrasının basonuymuşçasma, eğdmez, bükülmez, pirinç gibi sağlam bir hali var. Genç Woolwich tam bir genç trampetçi numunesi.</p>

  <p class="calibre1" style="text-align: justify;">&nbsp; &nbsp;Baba da oğul da süvariyi yürekten selamlıyorlar. Süvari münasip bir zamanım kollayıp Bay Bagnet'e bir şey danışmaya geldiğini söylüyor, Bay Bagnet misafirperverlikle, yemek yiyene kadar tek kelime iş konuşmak istemediğini, dostuna öncelikle haşlanmış domuz etiyle yeşilhk vermeden akıl da veremeyeceğini bildiriyor. Süvari bu daveti kabul ediyor, Bay Bagnet'le ikisi hazırlıklar sırasında ayak altında dolaşmamak için dışarı, küçük sokakta turlamaya çıkıyorlar, sanki bir istihkâmda gibi kavuşturulmuş kollar ve uygun adımla gidip geliyorlar.</p>

  <p class="calibre1" style="text-align: justify;">&nbsp; &nbsp;"George," diyor Bay Bagnet. "Beni tanırsın. Esas nasihati bizim hanım verir. Akıl hocası odur. Ama onun yanında bunu asla itiraf etmem. Disiplini korumak şart. Yeşillikleri kafasından çıkarana kadar bekle. Sonra danışırız. Bizimki ne derse yap!"</p>

  <p class="calibre1" style="text-align: justify;">&nbsp; &nbsp;"Niyetim öyle, Mat," diyor öteki. "Bir üniversiteden fikir alacağıma ondan fikir almayı tercih ederim."</p>

  <p class="calibre1" style="text-align: justify;">&nbsp; &nbsp;"Üniversite," diyor Bay Bagnet, bason gibi kısa cümlelerle. "Hangi üniversite -dünyanın öte ucundan- gri bir pelerin bir de şemsiyeyle -Avrupa'ya geri dönebilirdi? Bizim hanım yarın yola çık de, çıkar. Bir kere yapmıştı!"</p>

  <p class="calibre1" style="text-align: justify;">&nbsp; &nbsp;"Haklısın," diyor Bay George.</p>

  <p class="calibre1" style="text-align: justify;">&nbsp; &nbsp;"Hangi üniversite," diye devam ediyor Bay Bagnet, "bir penilik kireç - bir penilik kil - yarım penilik kum - geri kalanı da toplam altı penilik malzemeyle bir ev yapabilirdi. Bizim hanım her şeyi bu kadar parayla kurdu. Şimdiki işi de."</p>

  <p class="calibre1" style="text-align: justify;">&nbsp; &nbsp;"İşin geliştiğini duymak beni memnun etti, Mat."</p>

  <p class="calibre1" style="text-align: justify;">&nbsp; &nbsp;"Bizim hanım," diyor Bay Bagnet sır verir gibi, "para biriktiriyor. Bir yerlerde bir çorabı var. İçi para dolu. Hiç görmedim. Ama biliyorum. Yeşillikler kafasından çıkana kadar bekle. Sonra senin işini halleder."</p>

  <p class="calibre1" style="text-align: justify;">&nbsp; &nbsp;"O bir hazine!" diye bağırıyor Bay George.</p>

  <p class="calibre1" style="text-align: justify;">&nbsp; &nbsp;"Hazine ne ki! Ama asla yanında itiraf etmiyorum. Disiplini korumak şart. Benim müziğe olan yeteneğimi de bizim hanım keşfetti. Bizim hanım olmasa şimdi topçu taburunda olurdum. Altı yıl kemanı gıygıylayıp durdum. Sonra flüt. Bizim hanım bunlardan bir şey çıkmayacak dedi; gayret iyi de, esneklik yok; basonu dene dedi. Piyade Alayının bando şefinden bir bason ödünç aldı. Siperlerde çalıştım. Bir iş aldım, bir tane daha, hayatımı ondan kazanmaya başladım!"</p>

  <p class="calibre1" style="text-align: justify;">&nbsp; &nbsp;George onun bir gül gibi taze, bir elma gibi sıhhatli göründüğünü söylüyor.</p>

  <p class="calibre1" style="text-align: justify;">&nbsp; &nbsp;"Bizim hanım," diyor Bay Bagnet cevaben, "baştan aşağı hoş bir kadındır. Hoş bir güne benziyor. Zaman geçtikçe daha da güzelleşiyor. Onun gibisini hiç görmedim. Ama yanında asla itiraf etmem. Disiplini korumak şaıt!"</p>

  <p class="calibre1" style="text-align: justify;">&nbsp; &nbsp;Başka konulara geçerek, küçük sokakta bir aşağı bir yukarı, uygun adım yürüyorlar ta ki Quebec'le Malta onları etle yeşilliklerin hakkım vermeye çağırana kadar; yemekten önce Bayan Bagnet askeri bir rahip gibi kısa bir dua mırıldanıyor. Bütün ev işlerinde olduğu gibi bu yiyeceklerin dağıtımında da Bayan Bagnet şaşmaz bir sistem geliştirmiş; bütün tabaklan önünde topluyor, her birine kendi payma düşen eti, et suyunu, yeşilliği, patatesi hatta hardalı bölüştürüp hepsini tam tekmil servis ediyor. Birayı da aynı şekilde bir tenekeden paylaştırdıktan ve herkesin ihtiyacım temin ettikten sonra Bayan Bagnet gayet iyi durumdaki kendi iştahını tatmine koyuluyor. Yemek takımı, dünyanın çeşitli köşelerinde vazife görmüş kemik ve teneke mamullerden oluşuyor. Bilhassa da sert yayıyla aniden kapamvermesiyle sık sık genç Woolwich'in iştahım kaçıran istiridye bıçağının çeşitli ellerde yabancı ülkelerdeki bütün askeriyeleri dolaştığı söyleniyor.</p>

  <p class="calibre1" style="text-align: justify;">&nbsp; &nbsp;Yemek bitince Bayan Bagnet (kendi bardak, tabak, çatal ve bıçaklannı yıkayan) küçüklerin de yardımıyla bütün yemek edevatım pırıl pırıl parlatıp yerlerine kaldırıyor; Bay Bagnet'le misafir pipo içmekten geri kalmasın diye şöminenin önünü silmeyi de ihmal etmiyor. Bu ev işleri arka avluda epeyce bir takunya takırtısına, en nihayet Bayan Bagnet'in ellerini yıkamasıyla huzura eren kovanın da epeyce kullanılmasına neden oluyor. Bizim hanım fazla bir yorgunluk belirtisi göstermeden gelip nakışına oturuyor, ancak ondan sonra -yeşilliklerin artık kafasını kesinlikle meşgul etmediğine iyice kanaat getirildikten sonra- Bay Bagnet süvariden derdini anlatmasını rica ediyor.</p>

  <p class="calibre1" style="text-align: justify;">&nbsp; &nbsp;Bay George bunu büyük bir dikkatle yapıyor; sanki Bay Bagnet'e hitap edermiş gibi yapıp göz ucuyla da sürekli bizim hanıma bakıyor, tıpkı Bay Bagnet gibi. Bayan Bagnet de aynı dikkatle nakışım işliyor. Mesele tümüyle anlatıldıktan sonra Bay Bagnet disiplini korumak için her zamanki hilesine başvuruyor.</p>

  <p class="calibre1" style="text-align: justify;">&nbsp; &nbsp;"Hepsi bu mu, George?"</p>

  <p class="calibre1" style="text-align: justify;">&nbsp; &nbsp;"Hepsi bu."</p>

  <p class="calibre1" style="text-align: justify;">&nbsp; &nbsp;"Benim fikrimi uygulayacak mısın?</p>

  <p class="calibre1" style="text-align: justify;">&nbsp; &nbsp;"Tamamıyla," diyor George.</p>

  <p class="calibre1" style="text-align: justify;">&nbsp; &nbsp;"Hanım," diyor Bay Bagnet, "ona ne düşündüğümü söyle. Sen bilirsin. Söyle ona."</p>

  <p class="calibre1" style="text-align: justify;">&nbsp; &nbsp;Düşüncesi şu, kendisine fazla derin gelen insanlardan ne kadar uzak dursa az, bilmediği konulara da ne kadar az bulaşırsa o kadar iyi olur; ana kural, ne olduğunu bilmediğin hiçbir işi yapma, üstü kapalı ya da gizemli hiçbir işe karışma, basacağın yeri görmeden adımım atma. Bizim hanımın ağzından Bay Bagnet'in fikri bu minval üzre; Bay George'un kendi fikrini doğrulayarak ve şüphelerim yok ederek onu öyle rahatlatıyor ki bu müstesna anda bir pipo daha yakıp bütün Bagnet ailesiyle, muhtelif deneyimleri ölçüsünde eski günleri konuşmak geliyor içinden.</p>

  <p class="calibre1" style="text-align: justify;">&nbsp; &nbsp;Bu yüzden de, bason ve asker düdüğünün tiyatrodaki İngiliz izleyiciler tarafından bekleneceği zaman yakınlaşana kadar Bay George o odada bir daha ayağa <span class="calibre6">kalkm</span>ıyor; ev halkı arasındaki Tonton karakteriyle Quebec ve Malta'yla vedalaşması, hayattaki başarısından dolayı vaftiz oğlunun cebine de tebriklerle hamisi olarak bir şilin sıkıştırması bile öyle vakit alıyor ki Bay George yüzünü Lincoln's Inn Fields'e döndüğünde hava epeyce kararmış oluyor.</p>

  <p class="calibre1" style="text-align: justify;">&nbsp; &nbsp;"Bir aile yuvası," diye düşünüyor yürürken, "ne kadar küçük olursa olsun, benim gibi birine çok yalnız bir görünüm veriyor. Ama evlenmediğim daha iyi oldu. Bana uymazdı. Şimdi bile hâlâ öyle serseriyim ki düzenli bir iş olsa ya da orada bir çingene gibi kamp kurmasam salonu bile bir ay açık tutamazdım. Olsun! Kimsenin şerefine laf getirmiyorum, kimsenin canım sıkmıyorum; bu da bir şey. Bunu uzun zamandır yapmamıştım!"</p>

  <p class="calibre1" style="text-align: justify;">&nbsp; &nbsp;Islık çalarak bu düşünceleri kafasından kovalıyor ve yürümeye devam ediyor.</p>

  <p class="calibre1" style="text-align: justify;">&nbsp; &nbsp;Lincoln's Inn Fields'e gelip Bay Tulkinghorn'un merdivenini çıkınca dış kapının ve odaların kapalı olduğunu görüyor ama dış kapılardan pek anlamadığından, kapımn arkasındaki merdiven de karanlık olduğundan bir zil bulmak ya da kapıyı kendisi açabilmek için oralarda uğraşırken Bay Tulkinghorn arkasından gelip (tabii sessizce) öfkeyle soruyor:</p>

  <p class="calibre1" style="text-align: justify;">&nbsp; &nbsp;"Kim o? Orada ne yapıyorsun?"</p>

  <p class="calibre1" style="text-align: justify;">&nbsp; &nbsp;"Kusura bakmayın, efendim. Ben George. Çavuş."</p>

  <p class="calibre1" style="text-align: justify;">&nbsp; &nbsp;"Çavuş George, kapımm kilitli olduğunu göremez miydi acaba?"</p>

  <p class="calibre1" style="text-align: justify;">&nbsp; &nbsp;"Hayır efendim, göremezdim. Daha doğrusu görmedim," diyor süvari sinirleri kalkarak.</p>

  <p class="calibre1" style="text-align: justify;">&nbsp; &nbsp;"Fikrini değiştirdin mi? yoksa aynı fikirde misin?" diye soruyor Bay Tulkinghorn. Ama zaten bir bakışta anlıyor.</p>

  <p class="calibre1" style="text-align: justify;">&nbsp; &nbsp;"Değiştirmedim, efendim."</p>

  <p class="calibre1" style="text-align: justify;">&nbsp; &nbsp;"Bana da öyle gelmişti. Bu yeterli. Gidebilirsin. Demek sen," diyor Bay Tulkinghorn kapıyı anahtarıyla açarken, "Bay Gridley'i saklayan adamsın, öyle mi?"</p>

  <p class="calibre1" style="text-align: justify;">&nbsp; &nbsp;"Evet, öyle," diyor süvari, bir iki basamak inmişken durarak. "Ne olmuş?"</p>

  <p class="calibre1" style="text-align: justify;">&nbsp; &nbsp;"Ne mi olmuş? Düşüp kalktığın adamları beğenmiyorum. O adamın sen olduğunu bilseydim bu sabah seni içeri almazdım. Gridley. Tehditkâr, katil ruhlu, tehlikeli adam."</p>

  <p class="calibre1" style="text-align: justify;">&nbsp; &nbsp;Kendisinden beklenmeyecek kadar yüksek sesle sarf ettiği bu sözlerden sonra avukat odasma giriyor ve kapıyı gümbürtüyle kapatıyor.</p>

  <p class="calibre1" style="text-align: justify;">&nbsp; &nbsp;Bay George böyle kovulmayı içine sindiremiyor; bilhassa da merdiveni çıkan bir kâtip bu son sözleri duyup, sözlerin ona yönelik olduğunu zannettiği için. "Aman ne güzel karakter," diye homurdanıyor süvari, küfrederek basamakları inerken. "Tehditkâr, katil ruhlu, tehlikeli adam!" Başını kaldırdığında kâtibin yukarıdan ona baktığım ve ışığın yanından geçerken yüzüne dikkat ettiğim fark ediyor. Bu öfkesini öyle yoğunlaştırıyor ki beş dakika kendim toplayamıyor. Ama her şey gibi bunu da ıslık çalarak geçiştiriyor ve Atış Salonuna doğru yürümeyi sürdürüyor.</p>
</body>
</html>
