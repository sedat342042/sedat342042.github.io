<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br /></p>

  <p class="calibre1"><br /></p>

  <h3 style="text-align: center;"><b>XVI.Bölüm</b></h3>

  <p class="calibre1" style="text-align: center;"><b>YAPAYALNIZ-TOM</b></p>

  <p class="calibre1"><br /></p>

  <p class="calibre1" style="text-align: justify;">&nbsp; &nbsp;Leydi Dedlock huzursuz, çok huzursuz. Şaşkın sosyetik haber alma örgütü onu nerede bulacağım bilemiyor. Bugün Chesney Wold'da; dün şehirdeki evindeydi; yarın yurtdışma çıkabilir, en azından sosyetik haber almanın böyle bir kehaneti var. Sir Leicester'm şövalye ruhu bile onun hızına ayak uydurmakta zorlanıyor. Şövalyeliğin başına gelecek daha çok işler var ama diğer sadık müttefiki, iyisiyle kötüsüyle -gut- Chesney Wold'daki eski meşe yatak odasma dalıyor ve onu iki bacağından birden yakalıyor.</p>

  <p class="calibre1" style="text-align: justify;">&nbsp; &nbsp;Sir Leicester gutu meşakkatli bir ifrit olarak görüyor, yine de asil bir ifrit. Ondan önceki bütün Dedlock erkekleri ezelden beri hep bu illete tutulmuşlardır. Bunu kanıtlamak mümkün. Başkalarının babalan romatizmadan ya da hastalıklı avamın mikroplu kanından bulaşıcı bir illet kapıp ölmüş olabilirler ama Dedlock ailesi kendilerine has guttan ölerek insanları eşitleyen ölüm sürecinde bile bir ayncalık edinmişlerdir. Bu hastalık da tabaklar, tablolar ya da Lincolnshire'daki ev gibi nesilden nesile geçmiştir. Bir gurur kaynağıdır. Sir Leicester kelimelere dökmese de ölüm meleğinin vazifesini icra ederken aristokrat ruhlara "Lordlar ve beyefendiler, aile gutu sebebiyle aramıza katılan yeni bir Dedlock'u size takdim etmekten şeref duyarım," diyeceğine dair bir hissi var.</p>

  <p class="calibre1" style="text-align: justify;">&nbsp; &nbsp;Böylece Sir Leicester sanki namı ve şöhreti bu feodal imtiyaza bağlıymış gibi ailesinden miras kalan bacaklarını, ailesinden miras kalan hastalığına teslim ediyor. Bir Dedloek'un sırtüstü yatağa serilmesinin ve elleriyle ayaklarının zonklayıp sancımasının bir yerlerlerde bililerinin hürmetsizliğinden kaynaklandığı gibi bir his var içinde ama "Hepimiz buna boyun eğdik: bu bize ait; yüzlerce yıldır bahçedeki kemerli kabirleri utanç verici şeylerle ilginç hale getirmeye niyetimizin olmadığı anlaşıldı; bende bu sözsüz anlaşmaya rıza gösteriyorum."</p>

  <p class="calibre1" style="text-align: justify;">&nbsp; &nbsp;Uzun pencere dizisinden sızıp derin perspektifte parlayan enli güneş ışığı hüzmeleriyle yumuşak gölgeli boşlukların uzayıp gittiği büyük oturma odasının orta yerinde leydimizin en sevdiği resminin önünde, koyu kırmızılar ve simli işlemeler «asında yatarken tam da seyirlik bir hah var. Kralların kılıç kalkanla -savaşlara gittikleri ve avlanmak için sadece okla yay kullandıkları zamanlardan beri Av Sahası olan saban yüzü görmemiş yeşil »çaprağa asırlardır kök salmış heybetli meşeler onun büyüklüğüne şahitlik ediyorlar. İçeride, ona duvarlardan bakan ataları, "Burada hepimiz geçici bir hakikattik ve geriye bu renkli gölgelerimizi bırakıp, şimdi dinlenirken sana ninni söyleyen karg<span class="calibre6">alarım</span> uzaktan gelen sesleri gibi buğulu bir hatıraya eriyip gittik" diyorlar, onlar da büyüklüğüne şahitlik ediyorlar. Bugün çok büyük. Ondan tek bir santim koparacağını zanneden Boythom gibi kendini bilmezlere yazık!</p>

  <p class="calibre1" style="text-align: justify;">&nbsp; &nbsp;Leydimiz şu anda Sir Leicester'm yanında portresiyle temsil ediliyor. Şehre kaçıp gitti ama orada kalmaya niyeti yok, yakında tekrar kaçıp geri gelecek, sosyetik haber almanın akimı iyice karıştıracak. Şehirdeki ev onu ağırlamaya hazır değil. Sessiz ve kasvetli. Saçı pudralı tek bir Mercury kederle hol penceresine bakıyor; bir gece önce kendisi gibi yüksek sınıfa aşina bir başka Mercury tanıdığına dert yandı; eğer bu böyle sürerse -ki sürmesine imkân yoktu, çünkü onun mizacında biri buna dayanamazdı, onun kalıbındaki birinin de buna dayanması beklenemezdi- şerefi üzerine yemin ediyordu ki gırtlağım kesmekten başka çaresi kalmayacaktı!</p>

  <p class="calibre1" style="text-align: justify;">&nbsp; &nbsp;Lincolnshire'daki evle şehirdeki evin arasında, pudralı Mer-cury'yle mezarlığın basamağım süpürürken üzerinde bir ışık düşen, süpürgeli berduş Jo'nun yeri arasında nasıl bir bağlantı olabilir? Bu dünyanın sayısız tarihlerinde, büyük uçurumların karşı<span style="font-size: 1em;">lıklı iki yakasından oldukları halde beklenmedik bir biçimde bir araya gelmiş pek çok insan arasında nasıl bir bağlantı olabilir!</span></p>

  <p class="calibre1" style="text-align: justify;">&nbsp; &nbsp;Böyle bir bağlantı varsa bile Jo bundan habersiz gün boyu kavşağını süpürüyor. Bir soru sorulduğunda "Bi şey bilmiyom," diyerek zihinsel durumunu özetliyor. Kötü havalarda kavşaktaki çamuru temizlemenin zor olduğunu, bu işi yaparak geçinmenin ondan da zor olduğunu biliyor. Kimse ona bunu bile öğretmemiş; kendisi öğrenmiş.</p>

  <p class="calibre1" style="text-align: justify;">&nbsp; &nbsp;Jo, onun gibilerin Yapayalnız-Tom diye bildikleri harap bir yerde yaşıyor -yani hâlâ ölmedi. Bütün nezih insanların uzak durduğu isten kararmış, bakımsızlıktan harap olmuş bir sokak; evler iyice yıkılmaya yüz tuttuğunda birkaç cesur serseri el koymuş, iyice sahiplendikten sonra da viraneleri kiraya vermeye başlamış. Şimdi bu yıkık dökük meskenler geceleri bir sefalet kovanına dönüşüyor. Mahvolmuş, hastalıklı bir insanın gövdesinde parazitlerin belirmesi gibi bu harap barınaklarda da duvarlardaki ve döşemelerdeki deliklerden girip çıkan iğrenç bir varlık güruhu türemiş; kurtçuklar gibi kıvrılıp tavanı akan yerlerde uyuyor; ateşli hastalıklar taşıyarak gelip gidiyor, Lord Coodle'm, Sir Thomas Doodle'm, Dük Foodle'm ve Zoodle'a kadar meclisteki bütün seçkin beyefendilerin -sırf bu işi yapmak için doğmuş olmalarına rağmen- beş yüz yılda hale yola sokabileceğinden çok daha fazla kötülük ekiyor tek bir adımında bile.</p>

  <p class="calibre1" style="text-align: justify;">&nbsp; &nbsp;Yakınlarda Yapayalnız-Tom'da iki gümbürtü duyulmuş, mayın patlamış gibi toz bulutlan kalkmıştı; bunların ikisi de çöken evler. Bu kazalar gazetelerde bir paragraf yer tutmuş, en yakın hastanede de bir iki yatak doldurmuş. Evlerden boşalan yerler hâlâ duruyor ve yıkıntılar arasında bazı barınaklar çok revaçta. Daha bir sürü ev yıkıldı yıkılacak Yapayalnız-Tom'da bundan sonraki gümbürtü esash olabilir.</p>

  <p class="calibre1" style="text-align: justify;">&nbsp; &nbsp;Bu makbul mülk Chancery Mahkemesi'ne düşmüş, tabii. Gözü biraz olsun gören birine bunu söylemek idrakine hakaret sayılır. "Tom"un ilk davacıyı temsil eden popüler bir isim mi, yoksa Jarndyce Jarndyce'e Karşı'da bir davalı mı olduğunu; yoksa dava bütün sokağı bomboş bıraktığında, diğer sakinler gelene kadar T om'un burada yapayalnız mı yaşadığım; yoksa saygm insanlardan kopup, çaresiz bir hale düşen bir münzeviye takılmış geleneksel bir ad mı olduğunu belki de kimse bilmiyor. Hele Jo hiç bilmiyor.</p>

  <p class="calibre1" style="text-align: justify;">&nbsp; &nbsp;"Çünkü ben," diyor Jo, "bi şey bilmiyom."</p>

  <p class="calibre1" style="text-align: justify;">&nbsp; &nbsp;Jo gibi olmak tuhaf olmalı! Dükkânlarda, sokak köşelerinde, kapılarda, camlarda bol bol gördüğü o gizemli sembollerin ne manaya geldiğini bilmeden, o tanımadığı şekilleri göre göre sokakları arşınlamak! insanların okuduklarını, yazdıklarını, postacıların mektupları getirdiğini görmek ve bütün bu dil hakkında en ufak bir fikri olmamak -onun her parçasına karşı kör ve dilsiz olmak! Hali vakti yerinde olanların ellerinde kitaplarla pazar günleri kiliselere gittiğini görmek ve bütün bunların ne anlama geldiğini, birileri için bir anlam ifade ediyorsa benim için neden hiçbir anlam ifade etmediğini düşünmek (çünkü belki Jo da ara sıra düşünüyordur) çok kafa karıştırıcı olmalı, itilip kakdmak, kovulmak; ne orada ne burada ne de başka bir yerde hiç işimin olmadığını hissetmek; yine de öyle ya da böyle burda olduğumu ve böyle bir yaratığa dönüşene kadar herkesin beni ihmal ettiğini fark ederek şaşırmak! insan bile sayılmayacağımı (tıpkı şahitlik yapmak istediğimde olduğu gibi) sadece başkalarından duymakla kalmayıp hayatım boyunca kendi içimde hissetmek tuhaf olmalı! Yanımdan geçen atları, köpekleri, sığırları görüp cehaletimle onların arasına yakıştığımı, benimle aynı şekilde olan, inceliklerini rencide ettiğim, daha üstün varlıklara yakışmadığımı bilmek! Jo'nun Suç Mahkemesi, Yargıç, Piskopos, Hükümet ya da onun için paha biçilmez bir mücevher olan Anayasa hakkın-daki düşünceleri ilginç olurdu! Bütün maddi ve manevi yaşamı fevkalade ilginç; ölümüyse en ilginci.</p>

  <p class="calibre1" style="text-align: justify;">&nbsp; &nbsp;Jo, Yapayalnız-Tom'dan çıkarken buralara hep geç gelen sabahla karşılaşıyor, bir yandan da elindeki kirli ekmek parçasını geveliyor. Daha önünde pek çok sokak olduğu için ve henüz işyerlerinin kapıları açılmadığı için Yabancı Ülkelerde incil'i, Yayma Derneği'nin basamaklarında ediyor kahvaltısını, bitirince de bu lütufkârlık karşılığında oturduğu yeri süpürüyor. Binanın büyüklüğüne hayran kalıyor ve ne işe yaradığını merak ediyor. Zavallıcığın Pasifik'teki bir mercan adasının ruhani yoksulluğundan ya da hindistancevizleriyle ekmekağaçları arasında kıymetli ruhları aramanın kaça patladığından haberi yok.</p>

  <p class="calibre1" style="text-align: justify;">&nbsp; &nbsp;Kavşağına gidip onu güne hazırlamaya başlıyor. Şehir uyanıyor; büyük topaç günlük döngüsüne salınıyor; birkaç saatliğine askıya alınan bütün o anlaşılmaz okumalar, yazmalar tekrar başlıyor. Jo ve diğer aşağı hayvanlar, bu anlaşılmaz yığının içinde yuvarlanıp gidiyorlar. Pazar kurulacak. Gözleri bağlanmış, fazlaca dürtülmüş, fazlaca güdülmüş, hiç kollanmayan öküzler yanlış yerlere dalıp dövüle dövüle dışarı çıkarılıyor; gözleri kan çanağına dönmüş, ağızları köpürmüş taş duvarlara tosluyorlar; sık sık hiç suçu olmayanları ve kendilerini feci şekilde yaralıyorlar. Jo ve onun gibilere benziyorlar; hem de çok!</p>

  <p class="calibre1" style="text-align: justify;">&nbsp; &nbsp;Bir bando bir şeyler çalıyor. Jo dinliyor. Bir köpek de dinliyor -koyun tüccarının köpeği, kasabın önünde sahibini bekliyor, birkaç saattir uğraşıp durduğu, sonunda nihayet kurtulduğu ko-yunları düşünüyor belli ki. Üç dört tanesine ne olduğunu bilemiyor, onları nerede bıraktığını hatırlayamıyor; ortalıkta başıboş dolaşıyorlar mı diye sokağı kolaçan ediyor; birden kulaklarını kaldırıp olup biteni hatırlıyor. Alt sınıflara ve meyhanelere alışık, tam manasıyla serseri bir köpek; koyunların korkulu rüyası; bir ıslıkta enselerine çöküp ağız dolusu yünlerini yolmaya hazır; ama eğitilmiş, adam edilmiş bir köpek, vazifeleri öğretilmiş ve onları nasıl yerine getireceğini biliyor. Jo'yla ikisi, muhtemelen aynı hayvani hoşnutlukla müziği dinliyorlar; içlerinde uyanan ortaklık, arzu, hüzün, keder ya da duyuların ötesine sevinçli göndermeler de muhtemelen ikisinde aynı. Fakat öte yandan, hayvan insandan ne kadar üstün.</p>

  <p class="calibre1" style="text-align: justify;">&nbsp; &nbsp;O köpeğin torunlarını, Jo gibi, kendi hallerine bırakın bir iki yıl içinde öyle berbat bir hale gelirler ki havlamayı bile unuturlar ama ısırmayı unutmazlar.</p>

  <p class="calibre1" style="text-align: justify;">&nbsp; &nbsp;Gün ilerledikçe değişiyor, ortalık kararıyor, yağmur çiselemeye başlıyor. Jo kavşağında, çamurlar, tekerlekler, atlar, kırbaçlar ve şemsiyeler arasında savaşıyor ve Yapayalnız-Tom'daki çirkin barınağın parasını veremeyecek kadar az para kazanıyor. Alacakaranlık çöküyor; dükkânlarda gaz lambaları yanmaya başlıyor; lambacı merdiveniyle kaldırımın kenarında ilerliyor. Sefil bir akşam şehrin üzerine kapanmaya başlıyor.</p>

  <p class="calibre1" style="text-align: justify;">&nbsp; &nbsp;Bay Tulkinghorn odasında ertesi sabah en yakındaki sulh hâkimine bir tevkif müzekkeresi çıkartmak için başvurmayı düşünüyor. Hayal kırıklığına uğramış bir davacı olan Gridley sabah onda gelmiş ve tehditler savurmuş. Fiziksel korkulara maruz kalmamalıyız, o hasta ruhlu adam bir yerlere kapatılmalı. Tavandan, tepetaklak duran bir Romalının şahsiyetinde Samson'un koluyla (çıkmış gibi duran tuhaf bir kol) Alegori ısrarla pencereyi işaret ediyor. Bay Tulkinghorn böyle sebepsiz yere neden pencereden baksın ki! O el hep orayı göstermiyor mu zaten? O da pencereden bakmıyor.</p>

  <p class="calibre1" style="text-align: justify;">&nbsp; &nbsp;Baksaydı, oradan geçip giden bir kadım görmesi ne anlam ifade edecekti ki? Dünyada bir sürü kadın var, diye düşünüyor Bay Tulkinghorn -çok fazla; dünyadaki bütün bozuklukların altında onlar var ama bu sayede avukatlara iş çıkartıyorlar. Gizli gizli gidiyor olsa bile, geçip giden bir kadını görse ne olacak ki? Hepsi <span class="calibre6">giz1i</span> işler çevirirler. Bay Tulkinghorn bunu gayet iyi bilir.</p>

  <p class="calibre1" style="text-align: justify;">&nbsp; &nbsp;Ama onu ve evini arkasında bırakan kadın gibi değildir hepsi; basit elbisesiyle asil tavırları arasında birbirine uyuşmayan bir şeyler var. Giyimine bakılırsa üst düzey bir hizmetkâr olmalı, ama havası, yürüyüşü, telaşlı ve değiştirilmiş olsa da -alışık olmayan adımlarla yürüdüğü çamurlu sokaklarda ne kadar değiştirebilirse- bir leydi olduğunu açık ediyor. Yüzünde tül var, yine de yanından geçenlerin çoğunun dönüp arkasından dikkatli dikkatli bakmasına neden olacak kadar belli ediyor kendim.</p>

  <p class="calibre1" style="text-align: justify;">&nbsp; &nbsp;Başını asla çevirmiyor. Leydi de olsa hizmetkâr da olsa bir amacı var ve onu yerine getirecek. Jo'nun süpürdüğü kavşağa gelene kadar başım hiç çevirmiyor. Jo onunla birlikte karşıya geçerken dileniyor. Kadın öteki tarafa geçene kadar başını çevirmiyor. Sonra onu yavaşça yanma çağırıp "Buraya gel!" diyor.</p>

  <p class="calibre1" style="text-align: justify;">&nbsp; &nbsp;Jo bir iki adım arkasından onu sakin bir avluya kadar takip ediyor.</p>

  <p class="calibre1" style="text-align: justify;">&nbsp; &nbsp;"Sen gazetelerde okuduğum çocuk musun?" diye soruyor tülünün ardından.</p>

  <p class="calibre1" style="text-align: justify;">&nbsp; &nbsp;"Bilmiyom," diyor Jo ürkek ürkek tüle bakarak, "ben gaste bilmem. Hiçbi şey bilmiyom, hiçbi şey."</p>

  <p class="calibre1" style="text-align: justify;">&nbsp; &nbsp;"Soruşturmaya çağınldın mı?"</p>

  <p class="calibre1" style="text-align: justify;">&nbsp; &nbsp;"Ben onun ne olduğunu bilmiyom -yani beni kilise bekçisinin götürdüğü yer mi?" diyor Jo. "Gastedeki çocuğun adı Jo muydu?"</p>

  <p class="calibre1" style="text-align: justify;">&nbsp; &nbsp;"Evet."</p>

  <p class="calibre1" style="text-align: justify;">&nbsp; &nbsp;"Benim!" diyor Jo.</p>

  <p class="calibre1" style="text-align: justify;">&nbsp; &nbsp;"Biraz daha gidelim."</p>

  <p class="calibre1" style="text-align: justify;">&nbsp; &nbsp;"O adamı mı sorayon?" diyor Jo peşinden giderken. "Öleni&nbsp;<span style="font-size: 1em;">mi?"</span></p>

  <p class="calibre1" style="text-align: justify;">&nbsp; &nbsp;"Şşş! Fısıltıyla konuş! Evet. Hayattayken çok kötü ve fakir mi görünüyordu?"</p>

  <p class="calibre1" style="text-align: justify;">&nbsp; &nbsp;"Evet!" diyor Jo.</p>

  <p class="calibre1" style="text-align: justify;">&nbsp; &nbsp;"Senin -senin gibi mi?" diyor kadın dehşetle.</p>

  <p class="calibre1" style="text-align: justify;">&nbsp; &nbsp;''Yok, benim kadar kötü değil," diyor Jo. "Ben sokaklardayım! Onu tanımıyodun, değil mi?"</p>

  <p class="calibre1" style="text-align: justify;">&nbsp; &nbsp;"Bana bunu nasıl sorarsın?"</p>

  <p class="calibre1" style="text-align: justify;">&nbsp; &nbsp;"Kusura bakma, leydi," diyor Jo tevazuyla; çünkü o bile kadının leydi olduğundan şüphelenmiş.</p>

  <p class="calibre1" style="text-align: justify;">&nbsp; &nbsp;"Ben leydi değilim. Hizmetkârım."</p>

  <p class="calibre1" style="text-align: justify;">&nbsp; &nbsp;"Çok müthiş bir hizmetkârsın!" diyor Jo; kabalık yaptığının farkında değil; sadece hayranlığını belirtiyor.</p>

  <p class="calibre1" style="text-align: justify;">&nbsp; &nbsp;"Sus ve dinle. Benimle konuşma, benden uzak dur! Okuduğum ifadede yazan yerleri gösterebilir misin bana? Yazdıklarını verdiği yer, öldüğü yer, senin götürüldüğün yer, gömüldüğü yer. Nereye gömüldüğünü biliyor musun?"</p>

  <p class="calibre1" style="text-align: justify;">&nbsp; &nbsp;Jo başını sallayarak cevap veriyor, diğer yerler söylenirken de başını sallamıştı.</p>

  <p class="calibre1" style="text-align: justify;">&nbsp; &nbsp;"Önden git ve bana bütün o korkunç yerleri göster. Hepsinin önünde dur ve ben seninle konuşmadan bana bir şey söyleme. Arkana bakma. Dediğimi yaparsan sana iyi para veririm."</p>

  <p class="calibre1" style="text-align: justify;">&nbsp; &nbsp;Jo söylenenleri dikkatle dinliyor; biraz zor bulduğu için süpürgesinin sapma tekrarlıyor; durup ne anlama geldiklerim düşünüyor; tatminkâr buluyor ve kafasını sallıyor.</p>

  <p class="calibre1" style="text-align: justify;">&nbsp; &nbsp;"Annadım," diyor Jo. "Hile falan yok ama! So'na kaçma!"</p>

  <p class="calibre1" style="text-align: justify;">&nbsp; &nbsp;"Bu acayip yaratık ne diyor böyle?" diye bağırıyor hizmetkâr ondan uzaklaşarak.</p>

  <p class="calibre1" style="text-align: justify;">&nbsp; &nbsp;"So'na çekip gitme!" diyor Jo.</p>

  <p class="calibre1" style="text-align: justify;">&nbsp; &nbsp;"Ne dediğim anlamıyorum. Önden git! Sana hayatmda görmediğin kadar çok para vereceğim."</p>

  <p class="calibre1" style="text-align: justify;">&nbsp; &nbsp;Jo dudaklarını büzüp ıslık çalmaya başhyor, kirli kafasım kaşıyor, süpürgesini koltuğunun altına sıkıştırıp öne düşüyor; sivri taşların, çamurun, pisliğin üzerinde yalınayak yürüyor.</p>

  <p class="calibre1" style="text-align: justify;">&nbsp; &nbsp;Cook's Court. Jo duruyor. Sessizlik.</p>

  <p class="calibre1" style="text-align: justify;">&nbsp; &nbsp;"Burada kim oturuyor?"</p>

  <p class="calibre1" style="text-align: justify;">&nbsp; &nbsp;"Ona yazılan veren adam, bana yarımlık verdi," diyor Jo fısıltıyla, arkasına bakmadan.</p>

  <p class="calibre1" style="text-align: justify;">&nbsp; &nbsp;"Somakine gidelim."</p>

  <p class="calibre1" style="text-align: justify;">&nbsp; &nbsp;Krook'un evi. Jo tekrar duruyor. Daha uzun bir sessizlik.</p>

  <p class="calibre1" style="text-align: justify;">&nbsp; &nbsp;"Burada kim oturuyor?"</p>

  <p class="calibre1" style="text-align: justify;">&nbsp; &nbsp;"O burda oturuyodu," diyor Jo önceki gibi.</p>

  <p class="calibre1" style="text-align: justify;">&nbsp; &nbsp;Bir anlık sessizlikten sonra kadın soruyor "Hangi odada?"</p>

  <p class="calibre1" style="text-align: justify;">&nbsp; &nbsp;"Şu arkadaki oda. Köşeden penceresi görünen. Yukarda! Orda yatıyodu. Beni şu meyaneye götürdüler."</p>

  <p class="calibre1" style="text-align: justify;">&nbsp; &nbsp;"Sonrakine gidelim!"</p>

  <p class="calibre1" style="text-align: justify;">&nbsp; &nbsp;Bu sefer daha uzun bir mesafe yürüyorlar, ama ilk baştaki şüphelerinden kurtulan Jo sözünü tutuyor, sağa sola bakmıyor. Her türlü suç kokan dolambaçlı yollardan, avluya açılan küçük tünele, (yakılmış olan) sokak lambasına ve demir kapıya geliyorlar.</p>

  <p class="calibre1" style="text-align: justify;">&nbsp; &nbsp;"Oraya koydular," diyor Jo parmaklıklara tutunup içeriye bakarak.</p>

  <p class="calibre1" style="text-align: justify;">&nbsp; &nbsp;"Nereye? Ah ne korkunç manzara!"</p>

  <p class="calibre1" style="text-align: justify;">&nbsp; &nbsp;"Şurda!" diyor Jo, eliyle işaret ederek. "Ötede. Şu kemiklerin orda, mutfak penceresine yakın! İyice yukan koydular. İçeri sokmak için üzerine bastılar. Kapı açık olsa süpürgemle üzerini açardım. Her'alde onun için kapıyolar," kapıyı şöyle bir sarstı. "Hep kilitli. Fareye bak!" diye bağınyorJo heyecanla. "Bak! Gidiyo! Aa! Toprağa girdi!"</p>

  <p class="calibre1" style="text-align: justify;">&nbsp; &nbsp;Hizmetkâr bir köşeye büzüşüyor -o iğrenç tünelin ölümcül pislikleri elbisesine bulaşıyor; ellerini uzatıp, iğrendiği Jo'ya kendisinden uzak durmasını söyleyerek birkaç dakika öyle duruyor. Jo durmuş ona bakıyor, kadın kendini topladığında da hâlâ gözleri üzerinde.</p>

  <p class="calibre1" style="text-align: justify;">&nbsp; &nbsp;"Bu iğrenç yer takdis edilmiş bir yer mi?"</p>

  <p class="calibre1" style="text-align: justify;">&nbsp; &nbsp;"Takiz edilmiş yeri ben bilmiyom," diyor Jo gözlerini ondan ayırmadan.</p>

  <p class="calibre1" style="text-align: justify;">&nbsp; &nbsp;"Kutsanmış<span style="font-size: 1em;">&nbsp;mı?"</span></p>

  <p class="calibre1" style="text-align: justify;">&nbsp; &nbsp;"HANGİSİ?" diyor Jo, büyük bir şaşkınlıkla.</p>

  <p class="calibre1" style="text-align: justify;">&nbsp; &nbsp;"Kutsanmış mı?"</p>

  <div class="calibre7" style="text-align: center;"><img alt="" class="calibre17" src="../Images/main-6.png" /></div>

  <p class="calibre1" style="text-align: center;"><span class="calibre2">Takdis edilmiş yer</span></p>

  <p class="calibre1" style="text-align: justify;">&nbsp; &nbsp;"Ne bileyim," diyor Jo gözlerini iyice dikerek; "ama diyildir bence. Kutsanmış mı?" diye yineliyor Jo, aklını bir şeyler kurcalıyor. "Kutsanmışsa bile pek faydası olmamış. Kutsanmış mı? Bence tam tersi. Ama ben bi şey bilmiyom!"</p>

  <p class="calibre1" style="text-align: justify;">&nbsp; &nbsp;Hizmetkâr ne onun dediklerim ne de kendi dediklerini duymuyor gibi. Çantasından biraz para almak için eldivenini çıkarıyor. Jo elinin ne kadar beyaz ve küçük olduğunu fark ediyor, ne müthiş bir hizmetkâr ki bu öyle parıltılı şeyler takıyor.</p>

  <p class="calibre1" style="text-align: justify;">&nbsp; &nbsp;Kadın Jo'nun eline dokunmadan yukarıdan avcuna parayı bırakıyor, eli onunkine yakınlaşınca titriyor. "Bana o noktayı tekrar göster!" diye ekliyor.</p>

  <p class="calibre1" style="text-align: justify;">&nbsp; &nbsp;Jo süpürgesinin sapını parmaklıkların arasından uzatıyor ve olabildiğince isabetle yeri gösteriyor. Bu işi becerip becermediğini anlamak için kafasını çevirdiğinde bir de bakıyor ki yanında kimse yok.</p>

  <p class="calibre1" style="text-align: justify;">&nbsp; &nbsp;İlk iş parayı lambanın ışığına tutuyor ve sarı - altın- olduğunu görünce kendinden geçiyor. Sonra gerçek olup olmadığım anlamak için kenarım dişliyor. Sonra güvenceye almak için ağzına atıyor ve basamakla tüneli büyük bir özenle süpürüyor. İşi bitince Yapayalnız-Tom'a doğru yola koyuluyor; gaz lambalarının ışıkları altında habire durup parayı ağzından çıkarıyor ve gerçek olduğundan emin olmak için kenarını ısırıyor.</p>

  <p class="calibre1" style="text-align: justify;">&nbsp; &nbsp;Pudralı Mercury'nin geceleyin hazır bulunmasına gerek yok çünkü leydimiz büyük bir ziyafete, ardından da üç dört baloya gidiyor. Chesney Wold'da guttan başka dostu olmayan Sir Leicester huzursuz; yağmurun terasta çıkarttığı tekdüze ses yüzünden kendi kuytu odasımn ateşi başında bile gazete okuyamadığından yakınıyor.</p>

  <p class="calibre1" style="text-align: justify;">&nbsp; &nbsp;"Sir Leicester evin öteki tarafına gitse daha iyi olur, canım," diyor Bayan Rouncewell Rosa'ya. "Odası leydimizin tarafında. Kaç senedir Hayalet Yolu'ndaki ayak seslerinin bu gecekinden daha yüksek çıktığım hiç duymamıştım!"</p>
</body>
</html>
