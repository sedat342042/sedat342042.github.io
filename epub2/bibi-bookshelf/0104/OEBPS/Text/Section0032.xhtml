<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br /></p>

  <p class="calibre1"><br /></p>

  <h3 style="text-align: center;"><b>XXIII. Bölüm</b></h3>

  <p class="calibre1" style="text-align: center;"><b><a id="bookmark2"></a>ESTHERİN HİKÂYESİ</b></p>

  <p class="calibre1"><br /></p>

  <p class="calibre1" style="text-align: justify;">&nbsp; &nbsp;Altı güzel haftanın ardından Bay Boythom'dan ayrılıp evimize döndük. Genelde bahçede ve koruda vakit geçiriyorduk, yağmurda sığındığımız kulübenin yanından geçtiğimizde de uğrayıp bekçinin karısıyla mutlaka iki çift laf ediyorduk ama Leydi Dedlock'u bir daha ancak pazar günleri kilisede görebildik. Chesney Wold'da misafirler vardı; etrafındaki pek çok güzel yüze rağmen yüzü benim üzerimdeki o ilk etkisini sürdürdü. Bu etkinin üzüntülü mü yoksa keyifli mi olduğunu, bana çekici mi yoksa itici mi geldiğini hâlâ tam bilemiyorum. Sanırım ona korkuyla karışık bir hayranlık duyuyordum ve onu ne zaman görsem düşüncelerim ilk başta olduğu gibi hep geçmişe, hayatımın o eskide kalmış günlerine gidiyordu.</p>

  <p class="calibre1" style="text-align: justify;">&nbsp; &nbsp;O pazar günlerinin çoğunda bu hanım benim için böyle tuhaf bir biçimde ne ifade ediyorsa, benim de onun için aynı şeyi ifade ettiğim hissine kapıldım -yani o benim düşüncelerimi etkilerken ben de onunkileri hareketlendiriyordum ama daha değişik bir biçimde. Fakat ona kaçamak bir bakış fırlatıp, onu gayet sakin, mesafeli ve ulaşılmaz gördüğümde bu düşüncemin aptalca bir zaaf olduğunu hissediyordum. Gerçekten de o söz konusu olduğunda bütün zihnimin zayıf ve mantıksız bir kisveye büründüğünü hissediyor ve kendimle mücadele ediyordum.</p>

  <p class="calibre1" style="text-align: justify;">&nbsp; &nbsp;Bay Boythorn'un evinden ayrılmadan önce meydana gelen bir hadiseden burada söz etsem iyi olacak.</p>

  <p class="calibre1" style="text-align: justify;">&nbsp; &nbsp;Ada'yla bahçede yürürken birinin beni görmek istediğini söylediler. Bu kişinin beklediği kahvaltı odasma girdiğimde onun, fırtınanın çıktığı gün ayakkabılarını çıkarıp ıslak otlatın arasından yürüyen Fransız hizmetçi olduğunu gördüm.</p>

  <p class="calibre1" style="text-align: justify;">&nbsp; &nbsp;"Matmazel," diye başladı konuşmasına, fazlasıyla sabırsız gözlerle bana dik dik bakıyordu; gerçi bunun haricinde makul bir görünümü vardı, konuşması da ne cüretkâr ne de alttan alan cinstendi, "Buraya gelmekle çok cüretkâr davrandım, ama siz bunu affetmeyi bilecek kadar hoşgörülüsünüz, matmazel."</p>

  <p class="calibre1" style="text-align: justify;">&nbsp; &nbsp;"Benimle konuşmak istiyorsanız," dedim, "ortada özür dileyecek bir durum yok."</p>

  <p class="calibre1" style="text-align: justify;">&nbsp; &nbsp;"Arzum budur, matmazel, izin verdiğiniz için binlerce kere teşekkür ederim. Sizinle konuşmama müsaade ediyorsunuz değil mi?" dedi, aceleci, doğal bir tavırla.</p>

  <p class="calibre1" style="text-align: justify;">&nbsp; &nbsp;"Elbette," dedim.</p>

  <p class="calibre1" style="text-align: justify;">&nbsp; &nbsp;"Matmazel, çok hoşgörülüsünüz! Madem öyle, diyeceklerimi dinleyin. Leydimin yanından ayrıldım. Anlaşamıyoruz. Leydim o kadar yüce; o kadar yüce ki. Pardon! Matmazel, haklısınız!" Daha ağzımı açmama fırsat bırakmadan düşüncelerimi okumuş gibi ne söyleyeceğimi hissetti. "Buraya gelip leydimi şikâyet etmek benim haddim değil. Ama sadece onun yüce, çok yüce olduğunu söylüyorum. Tekkelime daha etmeyeceğim. Bunu bütün dünya biliyor."</p>

  <p class="calibre1" style="text-align: justify;">&nbsp; &nbsp;"Rica ederim, devam edin," dedim.</p>

  <p class="calibre1" style="text-align: justify;">&nbsp; &nbsp;"Tabii, matmazel; nezaketinize minnettarım. Matmazel, iyi huylu, yetenekli, güzel bir genç hanımın yanına girmek için anlatılmaz bir istek duyuyorum. Siz iyi huylu, yetenekli ve bir melek kadar güzelsiniz. Acaba yanınızda çalışma şerefine erebilir miyim!"</p>

  <p class="calibre1" style="text-align: justify;">&nbsp; &nbsp;"Kusura bakmayın -" diye başladım.</p>

  <p class="calibre1" style="text-align: justify;">&nbsp; &nbsp;"Beni hemen reddetmeyin, matmazel!" dedi, ince siyah kaşlarını elinde olmadan çatarak. "Bırakın bir dakikacık ümitleneyim! Matmazel, bu hizmetin benim ayrıldığım hizmetten daha aşağı seviyede olduğunu biliyorum. Olsun! benim isteğim de bu yönde. Daha az para kazanacağımı biliyorum. Tamam. Razıyım."</p>

  <p class="calibre1" style="text-align: justify;">&nbsp; &nbsp;"Sizi temin ederim," dedim, böyle bir eşlikçiye sahip olma fikrinden bile utanarak, "ben yanımda asla özel bir hizmetçi çalıştırmam -"</p>

  <p class="calibre1" style="text-align: justify;">&nbsp; &nbsp;"Ama matmazel, neden? Size kendim adayacak birini bulmuşken onu neden çalıştırmayasınız? Size hizmet etmek için can atan biri dururken; dürüstlükten, hamaratlıktan, sadakatten bir gün olsun şaşmayacak biri dururken! Matmazel, bütün kalbimle size hizmet etmek istiyorum. Şimdi paradan konuşmayalım. Beni olduğum gibi alın. Para filan vermeden!"</p>

  <p class="calibre1" style="text-align: justify;">&nbsp; &nbsp;Öyle istekliydi ki ondan adeta korkarak bir iki adım geri attım. O, şevkle bunu fark etmemiş, hâlâ ısrarı sürdürüyordu; alçak sesle hızlı hızlı konuşuyordu ama nezaketi ve edebi elden bırakmıyordu.</p>

  <p class="calibre1" style="text-align: justify;">&nbsp; &nbsp;"Matmazel ben Güneyden geldim, biz tezcanhyızdır, sevgimiz de nefretimiz de çok kuvvetlidir. Leydim benim için fazla yüceydi; ben de onun için. O geçmişte kaldı! Beni hizmetkâr olarak kabul edin. Sizin için düşünebileceğinizden çok daha fazlasını yaparım. Matmazel, her konuda azami gayret gösteririm. Beni hizmetinize almayı kabul ederseniz pişman olmazsınız. Matmazel, pişman olmazsınız, size çok iyi hizmet ederim. Tahmin dahi edemezsiniz!"</p>

  <p class="calibre1" style="text-align: justify;">&nbsp; &nbsp;Onu işe almamın olanaksızlığım (bunu zerrece istemediğimi söylemeye gerek duymadan) açıklarken, Paris sokaklarında dehşetin kol gezdiği zamanlarda dolaşan bir kadının yüzünü çağrıştıran yüzü beni dinlerken eneıjisini kaybeder gibi olmuştu. Sözümü hiç kesmeden dediklerimi dinledi; sonra o güzel aksam ve en uysal sesiyle:</p>

  <p class="calibre1" style="text-align: justify;">&nbsp; &nbsp;"Eh, matmazel, cevabımı aldım! Üzüldüm. Ama burada bulamadığımı başka yerde aramalıyım. Elinizi öpmeme izin verme lütfunda bulunur muydunuz acaba?" dedi.</p>

  <p class="calibre1" style="text-align: justify;">&nbsp; &nbsp;Elimi tuttuğunda bana daha da dikkatle baktı; sanki o bir anlık dokunuşu esnasmda elimin her damarım zihnine kazımıştı. "Korkarım, fırtınanın olduğu gün sizi şaşırttım, matmazel," dedi ayrılmadan önce dizlerini bükerek selam verirken.</p>

  <p class="calibre1" style="text-align: justify;">&nbsp; &nbsp;Hepimizi şaşırttığım itiraf ettim.</p>

  <p class="calibre1" style="text-align: justify;">&nbsp; &nbsp;"Bir yemin ettim, matmazel," dedi gülümseyerek, "bu yemini bozmamak için onu zihnime mühürlemek istedim. Ona sadık kalacağım! Adieu, matmazel!"</p>

  <p class="calibre1" style="text-align: justify;">&nbsp; &nbsp;Sona erdiğine çok memnun olduğum görüşmemiz bu şekilde noktalandı. Sanırım kasabadan ayrıldı çünkü onu bir daha görmedim; o altı hafta bitene kadar da dingin yaz keyiflerimizi bozacak başka bir hadise meydana gelmedi ve başlarken de söylediğim gibi eve döndük.</p>

  <p class="calibre1" style="text-align: justify;">&nbsp; &nbsp;O günlerde ve onu takip eden haftalarda Richard düzenli olarak ziyaretimize geldi. Her cumartesi ya da pazar gelip pazartesi sabahına kadar kalmasının haricinde, bazan beklenmedik bir anda atla gelir, geceyi bizimle geçirdikten sonra ertesi sabah erkenden yine atla geri dönerdi. Her zamanki gibi hayat doluydu ve bize çok çalıştığını söylüyordu; ama benim içim rahat değildi. Bu çalışkanlığı yanlış bir yere yönlendiriliyormuş gibi geliyordu bana. Pek çok acının ve mahvın habis sebebi olan davayla ilintili yanıltıcı ümitlerin oluşmasına neden olmaktan başka işe yarayacağını zannetmiyordum bu çalışmaların. O muammanın can alıcı noktasına ulaştığını söylüyordu bize; Ada'yla onun eline bilmem kaç bin pound geçmesini sağlayacak miras işinin artık bir karara bağlanacağına şüphe yoktu; eğer Chancery Mahkemesinde bir nebze adalet kalmışsa -ama kulaklarımda çınlayan o <span class="calibre2">eğer</span> ne aşılmaz bir eğerdi- bu mutlu son artık daha fazla ertelenemezdi. Bunu, bu yönde okuduğu beyhude argümanlara dayanarak kanıtlıyordu kendine ve onları okudukça da iyice meftun oluyordu. Hatta mahkemeye devam etmeye bile başlamıştı. Bayan Flite'ı orada her gün gördüğünü söylüyordu; konuşuyorlardı, ona ufak iyilikler yapıyordu; ona gülerken içten içe acıyordu. Ama asla -o sıralarda onu bekleyen onca güzel şeyle, hâlâ mutlu olmayı başarabilen benim zavallı, sevgili, neşeli Richard'ım- kendi taze gençliğiyle onun solgun ihtiyarlığı arasında, kendi özgür umutlarıyla onun kafeslenmiş kuşlan, aç tavan arası, yitirdiği aklı arasında nasıl ölümcül bir bağın oluştuğunu düşünmüyordu.</p>

  <p class="calibre1" style="text-align: justify;">&nbsp; &nbsp;Ada, söylediği ya da yaptığı herhangi bir şeye itimatsızlık duyamayacak kadar çok seviyordu onu; doğu rüzgârından her zamankinden daha fazla şikâyet eden ve Homurtuhanede her zamankinden daha fazla kitap okuyan hamim de bu konuda mutlak sessizliğim koruyordu. Ben de, günün birinde Caddy Jellyby'nin ricası üzerine onunla buluşmak için Londra'ya gittiğimde, özel bir konuşma yapmak için Richard'm beni posta arabası durağında beklemesinin iyi olacağını düşündüm. Gittiğimde oradaydı, kol kola yürümeye başladık.</p>

  <p class="calibre1" style="text-align: justify;">&nbsp; &nbsp;"Eee, Richard," dedim yanında ciddileşmeyi başarır başarmaz, "nasıl, kararım verebildin mi bari?"</p>

  <p class="calibre1" style="text-align: justify;">&nbsp; &nbsp;"Evet, canım!" dedi Richard. "Verdim gibi."</p>

  <p class="calibre1" style="text-align: justify;">&nbsp; &nbsp;"Kesin mi?" dedim.</p>

  <p class="calibre1" style="text-align: justify;">&nbsp; &nbsp;"Nasıl kesin mi?" dedi Richard o şen kahkahasıyla.</p>

  <p class="calibre1" style="text-align: justify;">&nbsp; &nbsp;"Yani hukukta karar kıldın mı?" dedim.</p>

  <p class="calibre1" style="text-align: justify;">&nbsp; &nbsp;"Hu," dedi Richard. "Öyle gibi."</p>

  <p class="calibre1" style="text-align: justify;">&nbsp; &nbsp;"Demin de öyle demiştin, Richard'cığım."</p>

  <p class="calibre1" style="text-align: justify;">&nbsp; &nbsp;"Bu cevabı yeterh bulmuyor musun? Olabilir! Belki de yeterli değil. Yani kesin karar verip vermediğimi merak ediyorsun."</p>

  <p class="calibre1" style="text-align: justify;">&nbsp; &nbsp;"Evet."</p>

  <p class="calibre1" style="text-align: justify;">&nbsp; &nbsp;"Hayır, kesin diyemem," dedi Richard, sanki esas zorluğu bu "kesin" lafı yaratıyormuş gibi; "çünkü insanın işleri böyle karman çorman olunca karar veremiyor, iş demekle tabii -yasak konuyu kastediyorum."</p>

  <p class="calibre1" style="text-align: justify;">&nbsp; &nbsp;"Sence o işin düzeleceği var mı?" dedim.</p>

  <p class="calibre1" style="text-align: justify;">&nbsp; &nbsp;"Şüphesiz," dedi Richard.</p>

  <p class="calibre1" style="text-align: justify;">&nbsp; &nbsp;Bir müddet konuşmadan yürüdük; sonra Richard en açık ve samimi haliyle bana döndü:</p>

  <p class="calibre1" style="text-align: justify;">&nbsp; &nbsp;"Esther'ciğim, seni anlıyorum, keşke daha sadık biri olsaydım. Ada'ya karşı sadık olmayı kastetmiyorum çünkü onu çok seviyorum -her geçen gün daha fazla- kendime sadık olmaktan söz ediyorum. (Pekiyi ifade edemiyorum ama sen anlarsın.) Daha sadık biri olsaydım, Badger'a ya da Kenge ve Carboy'a kene gibi yapışırdım; şimdiye kadar düzenli ve sistematik bir çalışmaya başlamış olurdum, borca da girmezdim, hem -"</p>

  <p class="calibre1" style="text-align: justify;">&nbsp; &nbsp;"Borcun mu var, Richard?"</p>

  <p class="calibre1" style="text-align: justify;">&nbsp; &nbsp;"Evet," dedi Richard, "az bir şey, canım. Bilardoya filan biraz fazla düştüm. Baklayı ağzımdan çıkardım; benden iğreniyorsun, değil mi Esther?"</p>

  <p class="calibre1" style="text-align: justify;">&nbsp; &nbsp;"Öyle bir şey olamayacağım biliyorsun," dedim.</p>

  <p class="calibre1" style="text-align: justify;">&nbsp; &nbsp;"Bana karşı benden bile daha insaflısın," dedi. "Esther'ciğim, ne talihsiz bir köpeğim ki daha kararlı olamıyorum, ama kararlı olabilmek için ne yapmam lazım? Bitmemiş bir evde yaşa-saydın, içine nasıl yerleşeceğine karar veremezdin; giriştiğin her işi yanm bırakmaya mahkûm olsaydın, kendim herhangi bir şeye vermekte zorlarındın; ne yazık ki benim üzücü vaziyetim bu. Bütün ihtimalleri ve değişimleriyle bu bitmemiş kavganın içinde doğdum, ben daha dava mava nedir bilmeden o beni kararsızlığa itmeye başlamıştı bile; o gün bugündür de kararsızlığımı arttırıyor; bana güvenen kuzen Ada'yı sevmeye hakkı olmayan kıymetsiz biri olduğumun farkına varıyorum bazen."</p>

  <p class="calibre1" style="text-align: justify;">&nbsp; &nbsp;Issız bir yerdeydik, bu kelimeleri söylerken ellerim yüzüne kapatarak hıçkırdı.</p>

  <p class="calibre1" style="text-align: justify;">&nbsp; &nbsp;"Ah Richard!" dedim, "böyle üzülme. Asil bir mizacın var, Ada'mn sevgisi seni her geçen gün daha iyiye sevk edecektir."</p>

  <p class="calibre1" style="text-align: justify;">&nbsp; &nbsp;"Biliyorum, canım," dedi kolumu sıkarak, "Biliyorum. Böyle içlendiğime bakma, bunları uzun zamandır düşünüyorum; seninle ne zamandır konuşmak istiyordum, kâh fırsat bulamadım, kâh cesaret. Ada'yı düşünmenin bana neler yaptırması gerektiğini biliyorum ama olmuyor işte. Bunu bile yapamayacak kadar kararsızım. Onu bütün kalbimle seviyorum; yine de her gün, her saat kendime kötülük ederek ona da kötülük etmiş oluyorum. Ama bu iş sonsuza kadar sürmez ya. Son bir duruşma yapılacak ve lehimize bir karar çıkacak; o zaman Ada'yla ikiniz benim aslında nasıl biri olduğumu göreceksiniz!"</p>

  <p class="calibre1" style="text-align: justify;">&nbsp; &nbsp;Onun hıçkırdığım duymak ve parmaklarının arasından akan yaşlan görmek içimi burkmuştu ama bu sözleri söylerken kapıldığı o ümitli canlılık onlardan çok daha dokunaklıydı.</p>

  <p class="calibre1" style="text-align: justify;">&nbsp; &nbsp;"Evrakları çok iyi inceledim, Esther -aylardır onlara gömülmüş vaziyetteyim" dedi, anında eski neşesine kavuşarak, "inan bana, zafer bizim olacak. Bunca senenin geçmesine hiç gerek yokmuş, Tann biliyor ya! Bizim meseleyi hızla halletmemiz kuvvetle muhtemel; ashnda şu anda görülecek davalar listesinde. En nihayet çözülecek, göreceksin!"</p>

  <p class="calibre1" style="text-align: justify;">&nbsp; &nbsp;Biraz önce Bay Kenge ve Bay Carboy'u nasıl Bay Badger'la aynı kategoriye koyduğunu hatırlayarak, Lincoln's Irnı'e ne zaman tam manasıyla yerleşeceğini sordum.</p>

  <p class="calibre1" style="text-align: justify;">&nbsp; &nbsp;"Yine aynı şey! Hiçbir zaman, Esther," dedi biraz zorlanarak. "Bu kadan bana yetti. Jamdyce Jamdyce'e Karşı davasında kürek mahkûmu gibi çalışarak hukuka karşı duyduğum susuzluğu giderdim ve bu mesleği sevemeyeceğime kanaat getirdim.</p>

  <p class="calibre1" style="text-align: justify;">&nbsp; &nbsp;Dahası, sürekli dava mahallinde olmak beni gitgide daha fazla kararsızlığa sevk ediyor. Ben de," diye sürdürdü Richard, bu sefer güvenle, "bil bakalım doğal olarak neyi düşünmeye başladım?"</p>

  <p class="calibre1" style="text-align: justify;">&nbsp; &nbsp;"Bilemiyorum," dedim.</p>

  <p class="calibre1" style="text-align: justify;">&nbsp; &nbsp;"Öyle surat asma," dedi Richard, "çünkü yapabileceğim en iyi şeyin bu olduğundan eminim, Esther. Ben ömür boyu sürdüreceğim bir meslek aramıyorum. Muameleler sona erdiğinde yeterli param olacak. Ben bu geçici durumuma daha uygun bir meslek anyonun. Doğal olarak da neyi düşünüyorum?"</p>

  <p class="calibre1" style="text-align: justify;">&nbsp; &nbsp;Ona bakıp başımı salladım.</p>

  <p class="calibre1" style="text-align: justify;">&nbsp; &nbsp;"Ordudan başka ne olabilir ki!" dedi Richard, kendinden emin bir sesle.</p>

  <p class="calibre1" style="text-align: justify;">&nbsp; &nbsp;"Ordu mu?" dedim.</p>

  <p class="calibre1" style="text-align: justify;">&nbsp; &nbsp;"Ordu, tabii. Önemli olan bir iş edinmek, sonrası kolay!" dedi Richard.</p>

  <p class="calibre1" style="text-align: justify;">&nbsp; &nbsp;Sonra bana, not defterinde karmaşık işlemlerle kanıtlanmış bir hesabı gösterdi, diyelim ki ordudayken altı ayda iki yüz pound kazanıp bu sürede hiç borca girmezse bu konuda kararlıydı; senede dört yüz pound ya da beş senede İki bin pound biriktirmiş olacaktı- ki bu külliyatlı bir meblağ idi. Sonra kendim bir müddet Ada'dan uzak tutmanın ne büyük bir fedakârlık gerektirdiğini; onun aşkına karşılık vermek, onun mutluluğunu garantilemek, kendisinde eksik olan şeyleri kazanmak ve tam bir kararlılık edinmek için ne samimi bir arzu duyduğunu, bana öyle açık kalplilikle anlattı ki yüreğimin acı acı sızladığını hissettim. Çünkü dokunduğu her şeyin mahvına neden olan o ölümcül felaketin onun mertliğini böyle erkenden ve tam isabetle vurmasının nasıl bir akibet getireceğini, getirebileceğim biliyordum.</p>

  <p class="calibre1" style="text-align: justify;">&nbsp; &nbsp;Richard'la bütün samimiyetimle ve artık pek hissedemedi-ğim bir ümitle konuştum; Ada'mn hatın için Chancery'ye kesinlikle güvenmemesini rica ettim. Söylediklerimin hepsini hiç düşünmeden kabul etti; Mahkemeyi ve diğer şeyleri o her zamanki rahat tavnyla bir kalemde sildi ve -heyhat, o meşum dava üzerindeki etkisini kaybettiğinde- edineceği yeni karakterin parlak resimlerini çizmeye başladı. Uzun bir konuşma yaptık ama laf hep dönüp dolaşıp aynı mevzuya geldi.</p>

  <p class="calibre1" style="text-align: justify;">&nbsp; &nbsp;En nihayet Caddy Jellyby'nin beni bekleyeceği Soho Mey-danı'na geldik Newman Caddesi yakınlarında sakin bir muhitti burası. Caddy meydanın ortasındaki bahçedeydi ve beni görür görmez yanıma koştu. Bir İki neşeli sözden sonra Richard bizi yalnız bıraktı.</p>

  <p class="calibre1" style="text-align: justify;">&nbsp; &nbsp;"Prens'in burada oturan bir öğrencisi var, Esther," dedi Caddy, "bizim için ondan bahçenin anahtarım almış. Eğer benimle içeride turlamayı kabul edersen kendimizi içeriye kilitleyebiliriz, ben de sana o tatlı yüzünü neden görmek istediğimi anlatırım."</p>

  <p class="calibre1" style="text-align: justify;">&nbsp; &nbsp;"Pekâlâ, canım," dedim. "Bundan iyisi can sağlığı." Bunun üzerine Caddy, kendi deyimiyle, o tatlı yüzü şefkatle sıkıştırdıktan sonra kapıyı kilitledi, koluma girdi ve bahçede aheste aheste yürümeye başladık.</p>

  <p class="calibre1" style="text-align: justify;">&nbsp; &nbsp;"Sen bana Annemin haberi olmadan evlenmemin yanlış olduğunu," dedi Caddy, sır paylaşmanın keyfiyle, "hatta nişanlandığımı ondan gizlememin bile yanlış olduğunu söylemiştin ya -gerçi ben annemin beni pek umursadığım zannetmiyorum-ben de senin bu fikrini Prens'e söylemeyi uygun buldum. Birincisi bana söylediğin her şeyi değerlendirmek istediğim için, İkincisi Prens'ten hiçbir şeyi saklamadığım için."</p>

  <p class="calibre1" style="text-align: justify;">&nbsp; &nbsp;"Umarım o da hak vermiştir, Caddy."</p>

  <p class="calibre1" style="text-align: justify;">&nbsp; &nbsp;"Vermez mi! Emin ol, sen ne desen hak verir. Sana ne kadar değer verdiğini bilmiyorsun!"</p>

  <p class="calibre1" style="text-align: justify;">&nbsp; &nbsp;"Öyle mi?"</p>

  <p class="calibre1" style="text-align: justify;">&nbsp; &nbsp;"Benden başka kim olsa kıskanırdı, Esther," dedi Caddy, gülüp başım sallayarak "ama beni sevindiriyor çünkü sen benim ilk arkadaşımsın, senden iyisini de bulamam, hem beni memnun etmek için seni ne kadar sevseler ne kadar saysalar az."</p>

  <p class="calibre1" style="text-align: justify;">&nbsp; &nbsp;"Bana öyle geliyor ki, Caddy," dedim, "hepiniz beni hoş tutmak için işbirliği etmişsiniz. Eee?"</p>

  <p class="calibre1" style="text-align: justify;">&nbsp; &nbsp;"Tamam, anlatıyorum," dedi Caddy, ellerim güvenle kolumda kavuşturarak. "Bu konuyu epeyce konuştuk, Prens'e dedim ki 'Bayan Summerson -'"</p>

  <p class="calibre1" style="text-align: justify;">&nbsp; &nbsp;"Gerçekten de 'Bayan Summerson' dememişsindir umarım?"</p>

  <p class="calibre1" style="text-align: justify;">&nbsp; &nbsp;"Hayır, demedim!" diye bağırdı Caddy büyük bir memnuniyet ve ışıl ışıl bir yüzle. "&nbsp;'Esther' dedim. Prens'e dedim ki 'Esther bu fikrinde ısrarlı olduğu için, bu fikrini de bana açtığı için ve sana okumamdan çok hoşlandığın o zarif notlarında sürekli bunu çıtlattığı için sen uygun gördüğünde konuyu anneme açmaya hazırlanıyorum, Prens. Sen de babanla konuşursan, Esther benim daha iyi, dürüst ve saygın bir konuma geleceğimi düşünüyor,' dedim."</p>

  <p class="calibre1" style="text-align: justify;">&nbsp; &nbsp;"Evet, canım," dedim. "Esther kesinlikle böyle düşünüyor."</p>

  <p class="calibre1" style="text-align: justify;">&nbsp; &nbsp;"Demekki iyi etmişim!" diye bağırdı Caddy. "Neyse! Bu iş Prens'i epeyce düşündürdü; doğruluğundan şüphe ettiği için değil, yaşlı Bay Turveydrop'un hislerini biraz fazla düşündüğü için; yaşlı Bay Turveydrop'un kalbinin kırılacağım ya da fenalık geçireceğini, öyle ya da böyle çok müteessir olacağını tahmin ediyor. Yaşlı Bay Turveydrop'un bunu nankörlük sayıp büyük bir şok geçireceğinden korkuyor. Çünkü yaşlı Bay Turveydrop adaba çok önem veriyor, biliyorsun Esther," dedi Caddy; "son derece de hassas."</p>

  <p class="calibre1" style="text-align: justify;">&nbsp; &nbsp;"Öyle mi, canım?"</p>

  <p class="calibre1" style="text-align: justify;">&nbsp; &nbsp;"Hem çok. Prens öyle diyor. Bu da sevgili çocuğumun -ku-sura bakma Esther ağzımdan kaçtı," diye özür diliyor Caddy yüzü kıpkırmızı kesilerek, "ama Prens'e genelde böyle hitap ediyorum."</p>

  <p class="calibre1" style="text-align: justify;">&nbsp; &nbsp;Güldüm; Caddy de güldü, kızardı ve konuşmasına devam&nbsp;<span style="font-size: 1em;">etti.</span></p>

  <p class="calibre1" style="text-align: justify;">&nbsp; &nbsp;"Bu da onun -"</p>

  <p class="calibre1" style="text-align: justify;">&nbsp; &nbsp;"Kimin, canım?"</p>

  <p class="calibre1" style="text-align: justify;">&nbsp; &nbsp;"Çok fenasın!" dedi Caddy gülerek, güzel yüzü alev alevdi. "Madem ısrar ediyorsun, sevgili çocuğumun! -haftalarca tedirgin olmasına ve büyük bir endişeyle haberi vermeyi ertelemesine neden oldu. En nihayet bana dedi ki, 'Caddy, babamın çok beğendiği Bayan Summerson, ben konuyu açtığımda hazır bulunabilirse, sanırım bunu yapabilirim.' Ben de sana soracağıma söz verdim. Ayrıca," dedi Caddy ümitli ama ürkek bir bakışla, "eğer razı olursan sonra da benimle birlikte anneme gelmem rica edeceğimi söyledim. Notumda senden istediğim o büyük iyilik ve büyük yardım bu işte. Bize bunu bağışlarsan, Esther, ikimiz de minnettar kalırız."</p>

  <p class="calibre1" style="text-align: justify;">&nbsp; &nbsp;"Dur, bir düşüneyim, Caddy," dedim sanki düşünüyormuş gibi yaparak. "Gerekseydi bundan fazlasını da yapardım, ne zaman isterseniz senin ve sevgili çocuğun hizmetindeyim, tatlım."</p>

  <p class="calibre1" style="text-align: justify;">&nbsp; &nbsp;Caddy bu cevabım karşısında sevinçten çılgına döndü; dünyadaki bütün yumuşak kalpli insanlar gibi en ufak bir iyiliğe ya da teşvike karşı hassastı; o yepyeni bir çift eldivenini giyerek Adap Ustasına halel getirmemek için kendim olabildiğince allayıp pullarken bahçede bir iki tur daha attık, sonra da doğrudan Newman Caddesine gittik.</p>

  <p class="calibre1" style="text-align: justify;">&nbsp; &nbsp;Prens tabii ki ders veriyordu. Onu fazla ümit vaat etmeyen bir öğrenciyle meşgul bulduk -bezgin memnuniyetsiz anneli, çatık kaşh, mızmız sesli, inatçı, küçük bir kızdı- bizim gelmemizle öğretmeninin içine düştüğü telaş da tabii ona pek faydalı olmadı. Ders olabildiğince ahenksiz bir biçimde devam ettikten sonra en nihayet sona erdi; küçük kız ayakkabılarım değiştirip, beyaz müslin elbisesi şallarla örtüldükten sonra dışarı çıkarıldı. Hazırlık mahiyetinde birkaç sözün ardından Bay Turveydrop'u aramaya başladık; (binadaki yegâne rahat oda olan) özel odasındaki divanın üzerinde şapkası ve eldivenleriyle tam bir Adap numunesi şeklinde bulduk onu. Hafif bir yemeği atıştırırken bir yandan da sallana sallana giyinmişe benziyordu; gayet şık tuvalet çantasının fırçalan mırçalan etrafa saçılmıştı.</p>

  <p class="calibre1" style="text-align: justify;">&nbsp; &nbsp;"Baba, Bayan Summerson; Bayan Jellyby."</p>

  <p class="calibre1" style="text-align: justify;">&nbsp; &nbsp;"Müşerref oldum! Mütehassis oldum!" dedi Bay Turveydrop dikleştirdiği omuzlarıyla selam vererek. "Müsaadenizle!" iskemleleri göstererek. "Oturunuz!" parmaklarının uçlarını öperek. "Çok memnun oldum!" gözlerini kapatıp açarak. "Küçük sığmağım Cennete dönüştü." Avrupa'nın iki numaralı beyefendisi gibi divana kuruluyor.<a id="footnote1"></a><sup class="calibre5"><a href="#bookmark3">1</a></sup></p>

  <p class="calibre1" style="text-align: justify;">&nbsp; &nbsp;"Bizi yine küçük sanatımızı icra ederken yakaladınız, Bayan Summerson," dedi, "inceltmek, hep inceltmek! Cinsi latif o güzel varlığını ihsan ederek bizi yine şevklendiriyor, ödüllendiriyor. Adabı muaşeretin mekaniğin ayaklan altında tümüyle çiğnerim ediğini görmek bu devirde az şey değil (Majesteleri Prens Regent'm -tabirimi mazur görün öncümün- zamanından beri onu nasıl da örseledik.) Ama Güzelliğin gülüşünde böyle sere serpe oıtaya çıkması ne hoş, sevgili hanımefendi."</p>

  <p class="calibre1" style="text-align: justify;">&nbsp; &nbsp;Hiçbir şey söylememeyi uygun buldum; o da enfiyesinden bir tutam çekti.</p>

  <p class="calibre1" style="text-align: justify;">&nbsp; &nbsp;"Sevgili oğlum," dedi Bay Turveydrop, "bu öğleden sonra gideceğin dört okul var, çabucak bir sandviç atıştırmanı tavsiye ederim."</p>

  <p class="calibre1" style="text-align: justify;">&nbsp; &nbsp;"Teşekkür ederim, baba," dedi Prens, "dakik olmaya gayret edeceğim. Sevgili babacığım, az sonra söyleyeceğim şeyler için kendim hazırlamanı rica ediyorum!"</p>

  <p class="calibre1" style="text-align: justify;">&nbsp; &nbsp;"Aman Tanrım!" diye bağırdı numune, Prens'le Caddy el ele önünde eğilirlerken, solgun ve korkulu bir yüzle. "Bu da ne? Deliriyorum galiba! Bu, delihk değilse ne?."</p>

  <p class="calibre1" style="text-align: justify;">&nbsp; &nbsp;"Baba," dedi Prens büyük bir uysallıkla, "bu genç hanımı seviyorum; biz nişanlandık."</p>

  <p class="calibre1" style="text-align: justify;">&nbsp; &nbsp;"Nişan mı!" diye bağırdı Bay Turveydrop, kendim divanın üzerine bırakıp elini yüzüne kapatarak. "Beynime bir ok saplandı, kendi evladımdan!"</p>

  <p class="calibre1" style="text-align: justify;">&nbsp; &nbsp;"Bir süredir nişanlıyız, baba," diye kekeledi Prens; "Bayan Summerson bunu duyunca bu gerçeği sana bildirmemizi tavsiye etti ve ricamızı kırmayıp buraya geldi. Bayan Jellyby sana çok büyük saygı duyan genç bir hanım, baba."</p>

  <p class="calibre1" style="text-align: justify;">&nbsp; &nbsp;Bay Turveydrop inledi.</p>

  <p class="calibre1" style="text-align: justify;">&nbsp; &nbsp;"Hayır, rica ederim! Rica ederim, baba!" dedi oğlu. "Bayan Jellyby sana çok büyük saygı duyan genç bir hanım ve en büyük arzumuz senin rahatını temin etmek."</p>

  <p class="calibre1" style="text-align: justify;">&nbsp; &nbsp;Bay Turveydrop hıçkırdı.</p>

  <p class="calibre1" style="text-align: justify;">&nbsp; &nbsp;"Rica ederim yapma baba!" diye bağırdı oğlu.</p>

  <p class="calibre1" style="text-align: justify;">&nbsp; &nbsp;"Oğlum," dedi Bay Turveydrop, "aziz annenin bu acıya katlanmak zorunda kalmayışına çok sevindim. Sapla hançerini, acıma. Kalbime sapla, kalbime sapla!"</p>

  <p class="calibre1" style="text-align: justify;">&nbsp; &nbsp;"Rica ederim öyle söyleme baba," diye yalvardı Prens gözyaşları içinde. "Yüreğimi sızlatıyorsun. Seni temin ederim, baba, en büyük isteğimiz ve gayemiz senin rahat etmeni sağlamaktır. Caroline'la ben vazifemizi unutmayacağız -benim vazifem Caroline'in vazifesidir, bunu hep konuşuyoruz- senin rızan ve onayınla kendimizi hayatım kolaylaştırmaya adayacağız."</p>

  <p class="calibre1" style="text-align: justify;">&nbsp; &nbsp;"Kalbime sapla," diye mırıldandı Bay Turveydrop. "Kalbime sapla!"</p>

  <p class="calibre1" style="text-align: justify;">&nbsp; &nbsp;Ama bana dinliyormuş gibi geliyordu.</p>

  <p class="calibre1" style="text-align: justify;">&nbsp; &nbsp;"Sevgili babacığım," dedi Prens, "senin nasıl küçük rahatlıklara alışık olduğunu ve bunun hakkın olduğunu gayet iyi biliyoruz; sana bunları temin etmek yegâne gayemiz ve gururumuzdur. Bizi rızan ve onayınla takdis edersen, baba, senin uygun gördüğün zamana kadar evlenmeyip bekleyeceğiz; evlendiğimizde de sen her zaman yegâne kaygımız olacaksın. Burada daima Reis ve Usta olacaksın, baba; bunu böyle bilmemenin ya da seni her açıdan memnun etmek için gayret göstermemenin kendi adımıza ne kadar gayri tabii bir davranış olacağını hissediyoruz."</p>

  <p class="calibre1" style="text-align: justify;">&nbsp; &nbsp;Bay Turveydrop zorlu bir iç mücadele yaşadıktan sonra divanın üzerinde tekrar doğruldu, yanakları fularının üzerinde şiş şişti; tam bir ebeveyn adabı numunesiydi.</p>

  <p class="calibre1" style="text-align: justify;">&nbsp; &nbsp;"Oğlum!" dedi Bay Turveydrop. "Evlatlarım! Bu yakarışınıza karşı koyamayacağım. Mutlu olun!"</p>

  <p class="calibre1" style="text-align: justify;">&nbsp; &nbsp;Müstakbel gelinini ayağa kaldırırken ve elini oğluna uzatırken (Prens bu eli şefkatli bir saygı ve minnettarlıkla öptü) takındığı merhametli tavır hayatımda gördüğüm en acayip şeydi.</p>

  <p class="calibre1" style="text-align: justify;">&nbsp; &nbsp;"Evlatlarım," dedi Bay Turveydrop, yanına oturan Caddy'ye babacan bir tavırla sarılıp, öteki elini de zarafetle kalçasına koyarak. "Oğlum ve kızım, sizin mutluluğunuz artık benim sorumluluğumdadır. Sizi gözeteceğim. Hep benimle birlikte yaşayacaksınız"; tabii ashnda hep sizinle birlikte yaşayacağım demek istiyordu; "bu ev benim olduğu kadar sizindir de, onu kendi eviniz kabul edin. Bu evde benimle uzun bir ömür sürün!"</p>

  <p class="calibre1" style="text-align: justify;">&nbsp; &nbsp;Adabının yarattığı etki öyle güçlüydü ki sanki hayatının geri kalanında onların başına yıkılmıyormuş da onlar için cömert bir fedakârlıkta bulunuyormuş gibi ikisi de şükran hisleriyle doluydu.</p>

  <p class="calibre1" style="text-align: justify;">&nbsp; &nbsp;"Bana gelince, evlatlarım," dedi Bay Turveydrop, "Artık sarı ve kuru yapraklara bürünüyorum, bu başımıza çoraplar ören çağda beyefendi Adabının son cılız izlerinin daha ne kadar dayanabileceği hiç belli değil. Ama bu müddet zarfında ben topluma karşı olan görevimi yerine getirip, her zamanki gibi şehirde arz-ı endam edeceğim, ihtiyaçlarım pek az, pek basit. Buradaki bu küçük oda, tuvaletim için vazgeçilmez üç beş şey, sade öğle yemeğim ve küçük akşam yemeğim, hepsi bu. Sizin vazife şinas sevginizi bu taleplerimin karşılanmasıyla görevlendiriyor, geri kalan her şeyi kendi üzerime alıyorum."</p>

  <p class="calibre1" style="text-align: justify;">&nbsp; &nbsp;Bu görülmedik cömertlik karşısında bir kez daha müteessir oldular.</p>

  <p class="calibre1" style="text-align: justify;">&nbsp; &nbsp;"Oğlum," dedi Bay Turveydrop, "sende eksik olan o küçük yetileri -doğuştan gelen Adap yetilerini- eğitimle geliştirilebilen ama asla edinilemeyen bu yetileri - bana bırak. Majesteleri Prens Regent'ın zamanından beri ben vazifeme sadık kaldım; şimdi de onu terk etmeyeceğim. Hayır, oğlum. Babanın bu kötü t<span class="calibre6">ıalin</span>i bir kez olsun gururlanarak düşünmüşsen bil ki bu gurura ihanet etmeyeceğim. Sana gelince Prens, senin kişiliğin farkb (ne de olsa hepimiz aynı olamayız, olmamız da akıl kân değildir) sen çalışmalı, didinmeh, para kazanmalı ve bu rabıtayı mümkün olduğunca geliştirmelisin."</p>

  <p class="calibre1" style="text-align: justify;">&nbsp; &nbsp;"Bunu bütün kalbimle yapacağıma inanabilirsin, baba," dedi Prens.</p>

  <p class="calibre1" style="text-align: justify;">&nbsp; &nbsp;"Hiç şüphem yok," dedi Bay Turveydrop. "Fazla gösterişli özelliklerin olmayabilir, evladım, ama sağlam ve faydalı özelliklere sahipsin. Hayat yoluna bir nebze olsun ışık düşürme saadetine erdiğim o muazzez Kadının ruhu adına ikinize de sesleniyorum evlatlarım -müesseseye göz kulak olun, benim basit ihtiyaçlarımı karşılayın, tanrı sizi korusun!"</p>

  <p class="calibre1" style="text-align: justify;">&nbsp; &nbsp;Sonra Yaşlı Bay Turveydrop, bugünün şerefine öyle bir nezaket gösterisine kapıldı ki Caddy'ye o gün Thavies Inn'e gideceksek bir an önce gitmemiz gerektiğim söyledim. Caddy'yle nişanlısının büyük bir sevgiyle vedalaşmasının ardından sokağa çıktık; yürüyüşümüz esnasında öyle mutluydu, yaşlı Bay Turuveydrop'un sitayişlerine kendim öyle kaptırmıştı ki kayınpederini kötüleyecek bir şey söylemeye dilim varmadı.</p>

  <p class="calibre1" style="text-align: justify;">&nbsp; &nbsp;Thavies Inn'deki evin camlannda kiralık olduğunu ilan eden yazılar vardı ve her zamankinden daha pis, daha karanlık ve kasvetli görünüyordu. Zavallı Bay Jellyby'nin adı daha bir iki gün önce iflas edenler listesinde çıkmıştı; ne gibi bir vaziyette olduğunu anlamak için umutsuz bir gayret içinde, iki beyefendi, bir yığın mavi çanta, hesap defteri ve evrakla birlikte yemek odasına kapanmıştı. Olan biteni pek anlayamıyormuş gibi bir hah vardı; çünkü Caddy beni yanlışlıkla yemek odasına soktuğunda, büyük yemek masası ve iki beyefendi tarafından acıklı bir biçimde köşeye sıkıştırılmış, gözlüğünü takmış Bay Jellyby'yle karşılaştık; tümüyle kendini bırakmış gibi sessiz ve ilgisizdi.</p>

  <p class="calibre1" style="text-align: justify;">&nbsp; &nbsp;Yukarıya, Bayan Jellyby'nin odasına çıktığımızda (çocukların hepsi mutfakta bağlaşıyorlardı ve ortalıkta hiç hizmetkâr görünmüyordu) onu mektup dağlarının arasında bulduk, mektupları açıyor, okuyor, düzenliyordu, yerde epeyce zarf birikmişti. Kendini işine öyle kaptırmıştı ki parıldayan gözleriyle sanki çok uzaklardaymışım gibi tuhaf tuhaf yüzüme bakmasına rağmen ilk başta beni tanımadı.</p>

  <p class="calibre1" style="text-align: justify;">&nbsp; &nbsp;"Ha! Bayan Summerson!" dedi neden sonra. "Kafam başka yerde! Umarım iyisinizdir. Sizi gördüğüme sevindim. Bay Jarndyce ve Bayan Clare nasıllar?"</p>

  <p class="calibre1" style="text-align: justify;">&nbsp; &nbsp;Ben de karşılık olarak Bay Jellyby'yi sordum.</p>

  <p class="calibre1" style="text-align: justify;">&nbsp; &nbsp;"O pek iyi değil," dedi Bayan Jellyby gayet sakin bir tavırla. "İşleri kötü gitti, canı biraz sıkkın. Neyse, ben o kadar meşgulüm ki bunları düşünecek zamanım yok. Nij er'in sol kıyısına gitmiş ya da gitmekte olan yüz yetmiş ailemiz var şu anda, Bayan Summerson, her biri ortalama beş kişiden oluşuyor."</p>

  <p class="calibre1" style="text-align: justify;">&nbsp; &nbsp;Nijer'in sol kıyısına ne gitmiş ne de gitmekte olan, çok yakınımızdaki başka bir aileyi düşündüm ve içinin nasıl bu kadar rahat olabildiğine şaştım.</p>

  <p class="calibre1" style="text-align: justify;">&nbsp; &nbsp;"Demek Caddy'yi de getirdiniz," dedi Bayan Jellyby kızma şöyle bir bakarak. "Onu buralarda görmek pek zorlaştı. Eski işini hemen hemen terk etti gibi, aslmda beni yeni bir çocuk tutmak zorunda bıraktı."</p>

  <p class="calibre1" style="text-align: justify;">&nbsp; &nbsp;"Anne eminim-" diye lafa başladı Caddy.</p>

  <p class="calibre1" style="text-align: justify;">&nbsp; &nbsp;"Sen de gayet iyi biliyorsun Caddy," diye lafım kesti annesi, "bir çocuk tuttum ve çocuk şu anda yemekte itiraz etmıenin ne anlamı var?"</p>

  <p class="calibre1" style="text-align: justify;">&nbsp; &nbsp;"İtiraz etmeyecektim, Anne," dedi Cadyy Ömrüm boyunca kölehk yapmamı beklemiyordun ya, diyecektim."</p>

  <p class="calibre1" style="text-align: justify;">&nbsp; &nbsp;"Sanırım, canım," dedi Bayan Jellyby, konuşurken halâ mektupları açıp, gözdengeçirip, tasnif ederek, "çalışkanlık konusunda annen sana ömek oluyordur. Hem köle de ne demek? İnsan ırkının kaderine biraz sempati duysaydın böyle bir fikir aklına bile gelmezdi. Ama hiç öyle bir şey hissetmiyorsun. Sana hep söylüyorum, Caddy, sende sempati filan yok."</p>

  <p class="calibre1" style="text-align: justify;">&nbsp; &nbsp;"Afrika söz konusu olduğunda yok, Anne."</p>

  <p class="calibre1" style="text-align: justify;">&nbsp; &nbsp;"Tabii yok. Eğer bu kadar meşgul olmasaydım, Bayan Summerson," dedi Bayan Jellyby bir an bana tatlı tatlı bakıp mektubu nereye koyacağım düşünerek, "buna üzülebilir, hayal kırıklığına uğrayabilirdim. Ama Borrioboola Gha hakkında düşünecek öyle çok şeyim var, kendimi bu konuya odaklamam öyle gerekli ki bana ilaç gibi geliyor."</p>

  <p class="calibre1" style="text-align: justify;">&nbsp; &nbsp;Caddy bana rica dolu bir bakış fırlattığı için ve Bayan Jellyby bonemi ve kafamı delen bakışlarla gözlerini ta Afrika'ya dikmiş vaziyette olduğu için sebeb-i ziyaretimi söyleyip Bayan Jellyby'nin dikkatim çekmenin tam zamanı olduğunu düşündüm.</p>

  <p class="calibre1" style="text-align: justify;">&nbsp; &nbsp;"Belki de beni buraya neyin getirdiğini merak ediyorsunuzdur," dedim.</p>

  <p class="calibre1" style="text-align: justify;">&nbsp; &nbsp;"Bayan Summerson'ı görmek beni her zaman mutlu eder," dedi Bayan Jellyby işini sakin bir gülümsemeyle sürdürerek, "Gerçi Borrioboola Projesiyle biraz daha ilgilenmesini dilerdim" diye ekledi başını sallayarak.</p>

  <p class="calibre1" style="text-align: justify;">&nbsp; &nbsp;"Caddy'yle geldim," dedim "çünkü Caddy haklı olarak annesinden sır saklamaması gerektiğim düşünüyor ve bu sırrını annesine açarken ona cesaret vereceğimi ve yardımcı olacağımı düşünüyor (gerçi ben bunu nasıl yapabileceğimi bilmiyorum)."</p>

  <p class="calibre1" style="text-align: justify;">&nbsp; &nbsp;"Caddy," dedi Bayan Jellyby, bir an işini bıraktıktan sonra serinkanlılıkla devam ederek, "bana saçma sapan bir şey söyleyeceksin."</p>

  <p class="calibre1" style="text-align: justify;">&nbsp; &nbsp;Caddy bonesinin ipini çözdü, başından çıkardı ve onu yere bırakıp içtenlikle haykırarak, "Anne, ben nişanlandım," dedi.</p>

  <p class="calibre1" style="text-align: justify;">&nbsp; &nbsp;"Komik çocuk!" dedi Bayan Jellyby, son açtığı mektuba bakarken dalgın bir tavırla, "şapşalın tekisin!"</p>

  <p class="calibre1" style="text-align: justify;">&nbsp; &nbsp;"Akademi'deki genç Bay Turveydrop'la nişanlandım, Anne," dedi Caddy hıçkırarak, "Yaşlı Bay Turveydrop da (çok centilmen bir adam) rıza gösterdi, rica ederim, yalvarırım sen de rıza göster Anne yoksa asla mutlu olamam. Asla, asla" diye hıçkırdı Caddy, şikâyetlerini ve doğal sevgisi haricinde her şeyi unutarak.</p>

  <p class="calibre1" style="text-align: justify;">&nbsp; &nbsp;"Görüyorsunuz ya, Bayan Summerson," dedi Bayan Jellyby sükûnetle, "benim gibi sürekli meşgul olmak, sürekli bir konuya odaklanma mecburiyetinde olmak ne büyük bir mutluluk. Caddy bir dans hocasının oğluyla nişanlanmış - kendisi gibi insan ırkının kaderine zerrece sempati duymayan insanlara karışacak! Hem de günümüzün en önemli hayırseverlerinden biri olan Bay Quale tam onunla ilgilendiğim bana açıklamışken!"</p>

  <p class="calibre1" style="text-align: justify;">&nbsp; &nbsp;"Anne, Bay Quale'den her zaman nefret ettim!" diye hıçkırdı Caddy.</p>

  <p class="calibre1" style="text-align: justify;">&nbsp; &nbsp;"Caddy, Caddy!" dedi Bayan Jellyby, büyük bir maharetle bir mektup daha açarak. "Buna hiç kuşkum yok. Aksi takdirde ondan taşan o ulvi hislere nasıl bu kadar duyarsız kalabilirdin ki! İnsanlığa karşı vazifelerim benim çocuğum gibi olmasaydı, geniş ölçekte büyük hesaplarla meşgul olmasaydım bu küçük ayrıntılar beni fazlasıyla üzebilirdi, Bayan Summerson. Ama (kendisinden başka türlü bir davranış beklemediğim) Caddy'nin attığı aptalca bir adımın, benimle büyük Afrika kıtası araşma girmesine izin verebilir miyim? Hayır. Hayır," diye yineledi Bayan Jellyby sakin, berrak bir ses ve makul bir gülüşle; bir yandan da mektupları açıp tasnif etmeyi sürdürüyordu. "Kesinlikle hayır."</p>

  <p class="calibre1" style="text-align: justify;">&nbsp; &nbsp;Benim için beklenmedik olmamasına rağmen bu tepkinin aşın sükûneti karşısında öyle hazırlıksız yakalandım ki ne diyeceğimi bilemedim. Caddy de benimle aynı durumdaydı. Bayan Jellyby mektupları açıp tasnif etmeyi sürdürüyordu; ara sıra güzel bir ses tonu ve tam bir sükûnetle "Kesinlikle hayır," sözünü yineliyordu.</p>

  <p class="calibre1" style="text-align: justify;">&nbsp; &nbsp;"Umarım kızmamışsmdır Anne," dedi en nihayet zavallı Caddy hıçkırarak.</p>

  <p class="calibre1" style="text-align: justify;">&nbsp; &nbsp;"Ah Caddy, hoş çocuksun," dedi Bayan Jellyby, "sana aklımın ne kadar meşgul olduğunu anlatıyorum, sen bana ne diyorsun."</p>

  <p class="calibre1" style="text-align: justify;">&nbsp; &nbsp;"Evlenmemize rıza gösterip, iyi dileklerde bulunuyor musun peki?" dedi Caddy.</p>

  <p class="calibre1" style="text-align: justify;">&nbsp; &nbsp;"Bu yaptığın hareket çok saçma," dedi Bayan Jellyby; "kendini toplumun hizmetine adamak dururken böyle bir şey yaptığın için yoz bir çocuk olduğunu düşünüyorum. Ama olmuş bir kere, bir çocukla nişanlanmışsın, söyleyecek bir şey yok. Rica ederim, Caddy," dedi Bayan Jellyby-çünkü Caddy onu öpüyordu- "işime mani olma, akşam postası gelmeden şunları bitireyim."</p>

  <p class="calibre1" style="text-align: justify;">&nbsp; &nbsp;Gitmemin iyi olacağını düşündüm; Caddy'nin sözü beni bir an durdurdu,</p>

  <p class="calibre1" style="text-align: justify;">&nbsp; &nbsp;"Onu seni görmeye getirmeme bir itirazın var mı Anne?"</p>

  <p class="calibre1" style="text-align: justify;">&nbsp; &nbsp;"Aman Caddy," diye bağırdı Bayan Jellyby, yine uzaklara dalıp gitmişti, "yine mi başladın? Kimi getireceksin?"</p>

  <p class="calibre1" style="text-align: justify;">&nbsp; &nbsp;"Onu, Anne."</p>

  <p class="calibre1" style="text-align: justify;">&nbsp; &nbsp;"Caddy, Caddy!" dedi Bayan Jellyby, bu küçük meselelerden bezmiş bir halde. "Madem öyle onu Demeğin, Şubenin ya da bizim Branşın toplantısının olmadığı bir gece getirmelisin. Bu ziyareti benim zamanıma uydurman gerek. Sevgili Bayan Summerson buraya gelip bu sersem çocuğa yardım etmeniz büyük incehk. Güle güle! Bu sabah, Yerh ve Kahve Yetiştirilmesi meselesinin ayrıntılarını öğrenmek için can atan ailelerden elh sekiz tane yeni mektup aldığımı söylediğime göre çok kısıtlı zamanım olmasından dolayı özür dilememe gerek yok sanırım."</p>

  <p class="calibre1" style="text-align: justify;">&nbsp; &nbsp;Aşağıya indiğimizde Caddy'nin moralinin bozuk olmasına şaşırmadım; boynuma sarılıp ağlamasına; böylesi bir kayıtsızlıkla karşılanmak yerine azarlanmayı tercih edeceğim söylemesine; giysi yönünden çok fakir olduğundan nasıl şerefiyle gehn gideceğini bilemediğim söylemesine de. Kendine ait bir evi olduğunda zavallı babası ve Peepy için yapacağı şeyleri sayıp dökerek onu yavaş yavaş neşelendirdim; sonra aşağıya, nemli, karanlık mutfağa indik, Peepy ve küçük kardeşleri taş zeminde yuvarlanıp duruyorlardı, onlarla oyun oynamaya başlayınca neredeyse beni paralayacaklardı, kendimi kurtarmak için yine masal anlatmak zorunda kaldım. Zaman zaman yukarıdan gelen bağırışmaları, ya da devrilen mobilya seslerini duyuyordum. Sanırım bunun nedeni zavallı Bay Jellyby'nin nasıl bir vaziyet içinde olduğunu anlamaya çalıştığında masadan fırlayıp kendim camdan atmaya kalkışmasıydı.</p>

  <p class="calibre1" style="text-align: justify;">&nbsp; &nbsp;O günkü hercümercin ardından geceleyin arabada sakin sakin eve doğru ilerlerken, Caddy'nin nişanını uzun uzadıya düşündüm ve (yaşlı Bay Turveydrop'a rağmen) daha mutlu, daha iyi durumda olacağına dair ümidimi içten içe teyit ettim. Onunla kocasının, Adap numunesinin aslım astarım anlamaları ihtimali çok küçük olsa bile bu da onların yarannaydı, daha uyanık olmalarım kim isterdi ki zaten? Ben istemezdim, zaten ona tümüyle inanmadığım için de biraz utanıyordum. Yıldızlara baktım; uzak ülkelerdeki seyyahları ve onların gördüğü yıldızlan düşündüm; hayatım boyunca hep bililerine ufacık bir faydam dokunacak kadar şanslı ve mutlu olmayı diledim.</p>

  <p class="calibre1" style="text-align: justify;">&nbsp; &nbsp;Eve döndüğümde her zamanki gibi beni gördüklerine o kadar sevindiler ki sevinçten oturup ağlayabilirdim ama bu kendimi tatsızlaştırmaktan başka şeye yaramazdı. Evde büyük küçük herkes beni öyle güler yüzle karşıladı, benimle öyle sevinçli konuştu ve benim için bir şey yapmaya öyle istekliydi ki dünyada benden daha talihli bir mahluk olmadığını düşündüm.</p>

  <p class="calibre1" style="text-align: justify;">&nbsp; &nbsp;Ada'yla hamimin Caddy hakkında ağzımdan laf almaya çalışmalanyla öyle bir gevezeliğe gark olduk ki uzun müddet vıdı vıdı konuştum. En nihayet ne kadar çenesi düşük olduğumu düşünüp kızararak odama çıktığımda kapımn usulca çalındığını duydum. "Girin!" dedim ve içeri temiz matem elbiseleri giymiş, küçük, güzel bir kız girip bana selam verdi.</p>

  <p class="calibre1" style="text-align: justify;">&nbsp; &nbsp;"İzninizle, hanımefendi," dedi küçük kız, yumuşak bir sesle, "Ben Charley."</p>

  <p class="calibre1" style="text-align: justify;">&nbsp; &nbsp;"Tanımaz olur muyum," dedim, şaşkınlıkla eğilip yanağını öperken. "Seni gördüğüme çok sevindim, Charley!"</p>

  <p class="calibre1" style="text-align: justify;">&nbsp; &nbsp;"Izininizle, hanımefendi," dedi Charley aynı yumuşak sesle, "Ben sizin özel hizmetçinizim."</p>

  <p class="calibre1" style="text-align: justify;">&nbsp; &nbsp;"Charley?"</p>

  <p class="calibre1" style="text-align: justify;">&nbsp; &nbsp;"İzninizle, hanımefendi, ben size Bay Jarndyce'in hediyesiyim."</p>

  <p class="calibre1" style="text-align: justify;">&nbsp; &nbsp;Elimi Charley'nin omzuna koyup oturdum ve yüzüne baktım.</p>

  <p class="calibre1" style="text-align: justify;">&nbsp; &nbsp;"Ayrıca, hanımefendi," dedi Charley, ellerini çırparak (gamzeli yanaklanndan gözyaşlan akmaya başlamıştı) "Tom okula gidiyor, derslerinde çok başarılı! Küçük Emma Bayan Blinder'm yanında ve çok iyi bakılıyor! Tom okula, Emma Bayan Blinder'm yanına, ben de buraya çok daha önce gelecektim, hanime-fendi ama Bay Jarndyce çok küçük olduğumuz için, Tom, Emma ve benim ayrılığa biraz alışmamızı bekledi. Ağlamayın, lütfen hanımefendi!"</p>

  <p class="calibre1" style="text-align: justify;">&nbsp; &nbsp;"Elimde değil, Charley."</p>

  <p class="calibre1" style="text-align: justify;">&nbsp; &nbsp;"Benim de elimde değil, hanımefendi," dedi Charley. "İzninizle, hanımefendi, beni Bay Jarndyce gönderdi ve ara sıra bana ders verebileceğinizi söyledi, izninizle, Tom, Emmave ben birbirimizi ayda bir göreceğiz. Öyle mutluyum, öyle minnettarım ki hanımefendi," diye bağırdı Charley yüreği kabararak, "çok iyi bir hizmetkâr olmaya gayret edeceğim."</p>

  <p class="calibre1" style="text-align: justify;">&nbsp; &nbsp;"Charley, güzelim, bütün bunları yapanı asla unutma!"</p>

  <p class="calibre1" style="text-align: justify;">&nbsp; &nbsp;"Asla, hanımefendi. Tom da unutmayacak. Emma da. Bunu siz yaptımz, hanımefendi."</p>

  <p class="calibre1" style="text-align: justify;">&nbsp; &nbsp;"Benim bundan hiç haberim yok. Bunları yapan Bay Jarndyce, Charley."</p>

  <p class="calibre1" style="text-align: justify;">&nbsp; &nbsp;"Evet, hanımefendi, ama hepsi sizin sevginiz uğruna, siz benim hanımım olun diye yapıldı, izninizle hanımefendi, ben küçük bir hediyeyim ve bütün bunlar sizin sevginiz uğruna yapıldı. Tom'la ben bunu her zaman hatırlayacağız."</p>

  <p class="calibre1" style="text-align: justify;">&nbsp; &nbsp;Charley gözlerini kuruladı ve işine koyuldu; o anaç tavrıyla bütün odayı dolanıp eline geçirdiği her şeyi katladı. Sonra tekrar yanıma gelip,</p>

  <p class="calibre1" style="text-align: justify;">&nbsp; &nbsp;"Lütfen ağlamayın, hanımefendi," dedi.</p>

  <p class="calibre1" style="text-align: justify;">&nbsp; &nbsp;Ben tekrar "Elimde değil, Charley," dedim.</p>

  <p class="calibre1" style="text-align: justify;">&nbsp; &nbsp;Charley de tekrar "Benim de elimde değil," dedi. Yani sonuçta sevinçten ağlamış oldum, Charley de.</p>

  <p class="calibre1"><br /></p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Turveydrop'un kendine omek aldığı Prens Regent "Avrupa'nın bir numaralı beyefendisi" olarak tanınırdı</p>
</body>
</html>
