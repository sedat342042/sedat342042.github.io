<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre6">
</p>
	<p class="block8" id="id_Toc366163429"><img src="images/image.png" alt="C:\Users\Kıvanç BAYRAM\Pictures\HyperSnap\Snap0200.png" class="calibre8"/></p>
	<h1 class="block9"><span class="text3">Artemis Fowl:</span><span class="text3" id="id_bookmark3"><br class="calibre9"/></span><span class="text4">Psikolojik Bir Değerlendirme</span></h1>
	<p class="block10"> </p>
	<p class="block11">Gençlik Yıllarının bir Özeti</p>
	<p class="block12">Kahramanımız Artemis Fowl on üç yaşına geldiğinde Wolfang Amadeus Mozart’tan bu yana hiçbir insanda görülmemiş zekâ belirtileri gösteriyordu. Artemis çevrim-içi bir turnuvada Avrupa satranç şampiyonu Evan Kashoggi’yi yenmiş, yirmi yediden fazla icadın patentini almış ve Dublin’in yeni opera salonunun mimari projesini çizme yarışmasını kazanmıştı. Ayrıca İsviçre banka hesaplarındaki milyonlarca doları kendi hesabına aktaracak bir bilgisayar programı yazmış, bir düzineden fazla Empresyonist tablonun sahtesini yapmış ve Peri Halkını dolandırarak, altınlarının büyük bir bölümüne el koymuştu.</p>
	<p class="block12">Burada sorulması gereken soru, nedendi? Artemis’i suç işlemeye iten sebep neydi? Cevabı babasında gizliydi.</p>
	<p class="block12">Baba Artemis Fowl, Dublin tersanelerinden Tokyo’nun arka sokaklarına uzanan bir suç imparatorluğunun başını çekiyordu ama en büyük tutkusu kendini yasal bir iş adamıymış gibi göstermekti. Bir kargo gemisi satın alarak, onu 250.000 teneke kola ile yüklemiş ve önündeki onlarca yıl boyunca kâr etmeyi hedeflediği bir iş için Kuzey Rusya’da Murmansk’a göndermişti.</p>
	<p class="block12">Ne yazık ki Rus Mafyası İrlandalı zengin bir işadamının pazarlarından kâr etmesini istememiş ve Fowl Star gemisini Kola Körfezinde batırmışlardı. Birinci Artemis Fowl’un kaybolduğu bildirilmişti, öldüğü tahmin ediliyordu.</p>
	<p class="block12">Küçük Artemis sınırlı bir parayla imparatorluğun başındaydı. Aile servetini yeniden canlandırmak için iki yıldan kısa sürede kendisine on beş milyon sterlin kazandıracak yasadışı bir işe girişmişti.</p>
	<p class="block12">Bu engin servetin büyük bir bölümü Rusya’ya yapılan kurtarma operasyonlarına harcanıyordu. Her geçen gün bunu biraz daha fazla doğrulasa da Artemis babasının kaybolduğuna bir türlü inanmak istemiyordu.</p>
	<p class="block12">Artemis yaşıtlarıyla görüşmekten kaçınır, okula gitmek yerine zamanını yeni entrikalar planlayarak geçirmeyi yeğledi.</p>
	<p class="block12">Bu yüzden on üç yaşındayken bir goblin isyanına karışması sarsıcı, korkutucu ve tehlikeliymiş gibi görünse de hiç kuşkusuz başına gelebileceklerin en iyisiydi. En azından böylece dışarıda biraz zaman geçirmiş ve birkaç yeni insanla tanışabilmişti.</p>
	<p class="block12">Ne yazık ki içlerinden birçoğu onu öldürmeye çalışmıştı.</p>
	<p class="block12">Bu rapor LEP Akademisi dosyalarından alınarak, Doktor J. Argon ve B. Psych tarafından derlenmiştir.</p>
	<p id="id_bookmark4" class="calibre6"><br class="calibre7" id="calibre_pb_2"/>
</p>
	</body></html>
