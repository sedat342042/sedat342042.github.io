<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:621ada63-1cd7-4b79-90e1-f526876a2247" name="Adept.expected.resource" />
</head>

<body>
  <div id="x2.html" xml:lang="en-GB">
    <div class="Basic-Text-Frame">
      <h2 class="Konu-Ba-l---" id="toc_marker-1-3" style="text-align: center;" xml:lang="tr-TR"><span style="font-size: 1.17em; line-height: 1.2;"><i>II: İlk İzlenimler</i></span><br /></h2>

      <p class="Normal2 para-style-override-3"><span class="char-style-override-3">İlk ayın ve hapishane hayatının ilk izlenimleri hayalimde olanca canlılığıyla yaşıyor. Sürgün hayatımın ondan sonraki yıllarının anılarımdaki izleri epey siliktir. Hatta bazıları sanki büsbütün silindi gitti, birbirine karıştı ve ağır, tekdüze, boğucu bir izlenim yığını olarak kaldı.</span></p>

      <p class="Normal2 para-style-override-3"><span class="char-style-override-3">Ama sürgünde geçirdiğim ilk günler gözümün önüne, sanki dünkü olaylarmış gibi geliyor. Zaten böyle olması da gerekti.</span></p>

      <p class="Normal2 para-style-override-3"><span class="char-style-override-3">Sürgün hayatına ilk adımımı attığımda olağanüstü, daha doğrusu umulmadık bir şey olmadığını ve bunun da beni şaşkına çevirdiğini hatırlıyorum. Sibirya’ya giderken, kaderimi anlamaya çalıştığım sıralarda, hayalimden gelip geçenler bunlardı sanki. Ama kısa zaman sonra, bir yığın sürpriz ve olağanüstü olaylar, hemen her adım başında dikkatimi çekmeye başladı. Zaman geçip hapishanede epeyce kaldıktan sonra, bu hayatın bambaşka olduğunu kavradım ve şaşkınlığım da arttı. Bu şaşkınlığın uzun sürgün hayatım boyunca devam ettiğini itiraf ederim, bu hayatla sonuna kadar bağdaşamadım.</span></p>

      <p class="Normal2 para-style-override-3"><span class="char-style-override-3">Hapishanedeki ilk izlenimlerim genel olarak pek berbattı; fakat –tuhaf iş doğrusu!– hapishane hayatı yolda düşündüğümden daha katlanılır geldi bana. Mahpuslar, prangalı oldukları halde, hapishanenin her yanında serbestçe geziyor, kavga ediyor, şarkılar söylüyor, kendi işlerini görüyor, çubuk tüttürüyorlardı; hatta (pek azı da olsa) şarap da içiyor, bazen geceleri kumar oynuyorlardı. Mesela, bana oradaki angarya bile o kadar ağır, o kadar</span> <span class="char-style-override-4">sürgün işi</span> <span class="char-style-override-3">gibi gelmedi; ama epey zaman geçince, bu hizmetin ağır,</span> <span class="char-style-override-4">sürgün işi</span> <span class="char-style-override-3">görünmesinin, güçlüğünden, aralıksız sürüp gitmesinden değil, mecburi oluşundan,</span> <span class="char-style-override-4">zorla</span> <span class="char-style-override-3">ve sopa tehdidiyle yapılmasından ileri geldiğini anladım. Bir köylü dışarıda belki daha çok çalışır, hatta yazın geceleri bile didinir, ama o kendisi için ve makul bir amaçla çalışır; bu sebeple, onun çalışması zoraki ve kendi gözüyle faydasız gördüğü sürgün işinden daha kolaydır. Bir keresinde aklıma şöyle bir fikir geldi: Bir insanı ezip mahvetmek, ona en korkunç bir katilin bile duyunca titreyeceği kadar ağır bir ceza vermek isteyenlerin, insana yaptığı işin tamamen anlamsız, faydasız olduğu duygusunu vermesi yeterlidir. Bugünkü sürgün hizmeti ilgi çekmeyen can sıkıcı bir iş olduğu halde, aslında makuldür: Mahpus tuğla keser, toprak kazar, badana yapar, inşaatlarda çalışır; bu işlerin de bir anlam ve amacı vardır. Sürgün kendini bazen buna kaptırır, daha iyi, daha becerikli olmak ister. Ama bir kovadan öbürüne su dökmek, kum elemek, bir yığın toprağı bir yerden başka bir yere taşımak gibi işleri ona zorla yaptırırsanız, sanırım birkaç gün sonra ya kendini asar ya da bu küçülmeden, utançtan ve azaptan kurtulmak için, “öleyim bari” diye binlerce cinayet işler. Böyle bir cezanın ancak işkence, intikam aracı olacağına şüphe yoktur; bu ceza hiçbir makul amaca hizmet etmediği için anlamsızdır. Ama her zorlama işte muhakkak biraz anlamsızlık, hakaret ve bir utanç telakkisi vardır; yani zora dayanan sürgün hizmeti de serbest hayatta yapılan işlerden daha ağır ve azaplıdır.</span></p>

      <p class="Normal2 para-style-override-3"><span class="char-style-override-3">Gerçi ben hapishaneye kışın, aralık ayında girmiştim ve beş misli ağır olan yaz işinin ne demek olduğunu henüz bilmiyordum. Zaten kalemizde beylik iş kışın azdı. Mahpuslar, İrtiş Nehri kıyısına eski beylik sandalları yıkamaya gider, kasırgaların resmi binalar önüne yığdığı karı temizler, kireç söndürüp döverlerdi vs. Kış günleri kısa olduğu için iş çabuk biter, mahkûmlar da kendi işleri olmasa işsiz güçsüz oturacakları hapishaneye erken dönerdi. Fakat mahpusların ancak üçte biri kendi işleriyle uğraşır, geri kalanlarsa boş boş dolaşıp hapishanenin bir koğuşundan öbürüne geçer, kavga eder, aralarında birtakım dolaplar çevirir, meseleler çıkarır, bir yerlerden para bulmuşlarsa içer, geceleri de sırtlarındaki gömleği bile kumara verirlerdi. Bunları can sıkıntısından, tembellik ve işsizlikten yaparlardı. Sürgün hayatında hürriyet yokluğundan ve zorla çalıştırmadan başka, belki diğerlerinden daha korkunç bir azabın olduğunu zamanla öğrendim:</span> <span class="char-style-override-4">Zorunlu</span> <span class="char-style-override-4">ortak hayat</span><span class="char-style-override-3">. Ortak hayat başka yerlerde de vardır tabii, ama hapiste öyle insanlar var ki, onlarla bir arada yaşamak herkesin arzuladığı şey değildir ve eminim sürgünlerin çoğu, bilinçsiz de olsa bu azabı duymuştur.</span></p>

      <p class="Normal2 para-style-override-3"><span class="char-style-override-3">Yemekleri oldukça iyi bulmuştum. Mahpuslar, Avrupa Rusya’sının hiçbir hapishanesinde böyle yemek verilmediğini iddia ederlerdi. Bu konuda bir şey söyleyemem, çünkü oralara gitmedim. Bundan başka mahpuslardan çoğunun kendi ceplerinden yemeleri de mümkündü. Etin bir funtu</span><span class="char-style-override-5"><a class="footnote-link" href="#footnote-225-2" id="footnote-225-2-backlink">2</a></span> <span class="char-style-override-3">iki, yazın ise üç kapikti. Fakat ayrı yemeği yalnızca düzenli para bulanlar yerdi; sürgünlerin çoğu kazandan yerlerdi. Bunun için mahpuslar, yemeklerini överken yalnız ekmeklerini över, ekmeğimizin tartılarak değil de, ortak verilmesine de şükrederlerdi. Tayın usulü onları ürkütürdü, çünkü ekmek tartıyla verilmiş olsaydı, adamların üçte biri aç kalırdı; ortak yedikleri için herkese yetiyordu. Ekmeğimiz kendine özgü bir lezzetteydi; hatta bütün şehirde ün salmıştı. Bu özelliği hapishane fırınlarının elverişli yapılmasına yorarlardı. Çorbalara gelince, pek kötüydü. Kazanda kaynatılarak, içine atılan bulgur ve benzeriyle terbiye edilirdi; haftanın altı gününde sulu ve yağsızdı da. İçindeki hamamböceklerinin çokluğu beni dehşete düşürmüştü. Mahkûmlarsa hiç umursamazdı.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-6">Bir funt, 410 gr.</span></p>
      </div>

      <p class="Normal2 para-style-override-3"><span class="char-style-override-3">İlk üç gün işe gitmemiştim; her yeni gelene aynı usul uygulanır, yol yorgunluğunu çıkarma fırsatı verilirdi. Ama ertesi gün prangalarımı değiştirmek üzere hapishaneden çıkmak zorunda kaldım. Benimkiler hapishane yönetmeliğine uygun olmayan halkalı, mahpusların “ince çıngırak” dedikleri zincirdendi. Dıştan takılırdı. Hapishanenin beylik, çalışmaya elverişli prangaları halkalardan değil, neredeyse bir parmak kalınlığında, dört halkayla birbirine bağlanmış demir çubuklardan yapılmıştı. Pantolon altına takılırdı. Orta halkaya bir kayış bağlanırdı. Bu kayış, gömlek üzerine takılan kemer kayışıyla birleştirilirdi.</span></p>

      <p class="Normal2 para-style-override-3"><span class="char-style-override-3">Kışladaki ilk sabahımı hatırlıyorum. Karakolda, hapishane kapısının önünde kalk trampeti çalındı ve on dakika sonra, nöbetçi subay koğuşları açmaya koyuldu. Uyanmaya başladılar. Mahpuslar titreyerek kalkıyorlar, altılık içyağı mumunun</span><span class="char-style-override-5"><a class="footnote-link" href="#footnote-225-3" id="footnote-225-3-backlink">3</a></span> <span class="char-style-override-3">donuk ışığı altında ranzalardan iniyorlardı. Çoğu uyku sersemliğiyle konuşamıyor, somurtuyordu. Esniyor, geriniyor, damgalı alınlarını buruşturuyorlardı. Bazıları istavroz çıkarıyordu; bazıları da hemen kavgaya başlamıştı. Boğucu bir havasızlık vardı. Kapı açılır açılmaz, içeriye temiz kış havası girdi ve bir buhar bulutu gibi koğuşu doldurdu. Mahpuslar su kovaları önünde toplandılar. Sırayla maşrapayı alıyor, ağızlarına su dolduruyor, suyu ağızlarından dökerek ellerini yüzlerini yıkıyorlardı. Suyu paraşnik daha akşamdan hazırlamıştı. Usule göre, her koğuşta mahpusların kendi aralarından seçtikleri bir arkadaş, koğuş hizmetini görürdü. Bunlara paraşnik denirdi ve işe gitmezdi. Görevi koğuşun temizliğine bakmak, ranzaları ve yerleri ovmak, gece ihtiyacı için kova getirip götürmek, temiz su sağlamaktı; biri sabahları yıkanmak için, biri de gündüzleri içmek için, iki kova su getirilirdi. Topu topu bir tane olan maşrapa yüzünden hemen kavgalar başlamıştı.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-6">O tarihte mumlar ağırlıklarına göre adlandırılırdı.</span></p>
      </div>

      <p class="Normal2 para-style-override-3"><span class="char-style-override-3">Asık suratlı, uzun boylu, zayıf, esmer ve tıraşlı kafatası birtakım garip şişkinlikler dolu bir mahpus, pembe, neşeli yüzlü, şişman, tıknaz olan bir mahpusu itti:</span></p>

      <p class="Normal2 para-style-override-3"><span class="char-style-override-3">— Nereye be, damgalı kafa, çekil!</span></p>

      <p class="Normal2 para-style-override-3"><span class="char-style-override-3">— Ne bağırıyorsun be? Haybeye çekilmeyiz biz; sen yıkıl git! Kazık gibi dikildi karşıma. Yani kardeşler, herifte şu kadarcık “akıl tohumu” yok.</span></p>

      <p class="Normal2 para-style-override-3"><span class="char-style-override-3">“Akıl tohumu” sözü epey etki yaptı; çoğu gülüştü. Neşeli şişkonun da zaten istediği buydu. Kışlanın bir nevi gönüllü soytarısıydı galiba. Uzun boylu mahpus ona derin bir küçümsemeyle baktı. Kendi kendine söyleniyormuş gibi:</span></p>

      <p class="Normal2 para-style-override-3"><span class="char-style-override-3">— Agop’un kazı! dedi. Hapishanenin has somunuyla bak nasıl da semirdi. Paskalya aşı için on iki domuz yavrusu doğuracağına seviniyor.</span></p>

      <p class="Normal2 para-style-override-3"><span class="char-style-override-3">Şişko sonunda kızmıştı. Birdenbire kızararak bağırdı:</span></p>

      <p class="Normal2 para-style-override-3"><span class="char-style-override-3">— Ne ötüp duruyorsun kuş gibi?</span></p>

      <p class="Normal2 para-style-override-3"><span class="char-style-override-3">— Kuşum ya, ne olacak?</span></p>

      <p class="Normal2 para-style-override-3"><span class="char-style-override-3">— Ne kuşusun?</span></p>

      <p class="Normal2 para-style-override-3"><span class="char-style-override-3">— Öyle kuş işte.</span></p>

      <p class="Normal2 para-style-override-3"><span class="char-style-override-3">— Ne kuşu?</span></p>

      <p class="Normal2 para-style-override-3"><span class="char-style-override-3">— Öyle dedik ya.</span></p>

      <p class="Normal2 para-style-override-3"><span class="char-style-override-3">— İyi de ne kuşu?</span></p>

      <p class="Normal2 para-style-override-3"><span class="char-style-override-3">Birbirlerine gözlerini diktiler. Şişko hem cevap bekliyor, hem de dövüşe hazırlanmış gibi yumruklarını sıkıp duruyordu. Ben de gerçekten dövüşeceklerini sandım. Bunlar benim için yepyeni şeylerdi ve merakla seyrediyordum. Ama buna benzer sahnelerin çok masum şeyler olduğunu, komedilerde olduğu gibi, topluluğu eğlendirmek için oynandığını sonraları öğrendim; işi hemen hemen hiçbir zaman dövüşe kadar vardırmıyorlardı. Bunlar oldukça tipik şeylerdi ve hapishane âdetlerini gösteriyordu.</span></p>

      <p class="Normal2 para-style-override-3"><span class="char-style-override-3">Uzun boylu mahpus sessiz, azametli azametli duruyordu. Etraftakilerin ona baktıklarını, vereceği karşılıkla rezil olup olmayacağını beklediklerini hissediyordu; mahcup olmamalı, gerçekten bir kuş, hem de nasıl bir kuş olduğunu göstermeliydi. Tarifi imkânsız bir küçümsemeyle hasmını süzdü; bakışlarının daha da aşağılayıcı olması için ona omzunun üstünden, yukarıdan aşağı, bir böceğe bakıyormuş gibi baktı. Sonra ağır ağır, tane tane:</span></p>

      <p class="Normal2 para-style-override-3"><span class="char-style-override-3">— Kağan! dedi.</span></p>

      <p class="Normal2 para-style-override-3"><span class="char-style-override-3">Yani kuşların kağanı olduğunu söylemek istedi. Mahpuslar, bu buluşu kahkaha tufanıyla ödüllendirdi. Her bakımdan mat olduğunu anlayan şişko, fena halde köpürdü:</span></p>

      <p class="Normal2 para-style-override-3"><span class="char-style-override-3">— Kağan mağan değil, alçak keratanın birisin sen!</span> <span class="char-style-override-3">diye kükredi.</span></p>

      <p class="Normal2 para-style-override-3"><span class="char-style-override-3">Ama kavga ciddileşmeye başlayınca, kabadayılarımızı hemen yatıştırdılar. Dışarıdakilerin hepsi birden bağırmaya başladılar:</span></p>

      <p class="Normal2 para-style-override-3"><span class="char-style-override-3">— E, ne bağırıyorsunuz?</span></p>

      <p class="Normal2 para-style-override-3"><span class="char-style-override-3">Köşeden:</span></p>

      <p class="Normal2 para-style-override-3"><span class="char-style-override-3">— Bağırmaktansa dövüşün yahu! diye bir ses duyuldu.</span></p>

      <p class="Normal2 para-style-override-3"><span class="char-style-override-3">Birisi karşılık olarak:</span></p>

      <p class="Normal2 para-style-override-3"><span class="char-style-override-3">— Çok beklersin dövüşmelerini! dedi. Biz de yaman milletiz hani; ancak yedi kişi birleşince bir kişiden korkmayız…</span></p>

      <p class="Normal2 para-style-override-3"><span class="char-style-override-3">— Al birini vur ötekine! Biri bir funt ekmek yüzünden hapse düştü, öteki de zamparalıktan; bir karının yoğurdundan tattı, ama arkasından kırbacı yedi.</span></p>

      <p class="Normal2 para-style-override-3"><span class="char-style-override-3">Kışlanın düzeninden sorumlu olduğundan, bir köşede özel yatakta yatan bir sakat söze karıştı:</span></p>

      <p class="Normal2 para-style-override-3"><span class="char-style-override-3">— Eee, yeter artık!</span></p>

      <p class="Normal2 para-style-override-3"><span class="char-style-override-3">— Su getirin çocuklar! Nevalid</span><span class="char-style-override-5"><a class="footnote-link" href="#footnote-225-4" id="footnote-225-4-backlink">4</a></span> <span class="char-style-override-3">Petroviç uyandı. Öz kardeşimiz Nevalid Petroviç’e su getirin!</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-6">Sakat; Fransızca “invalide” sözcüğünden “invalid” olarak Rusçaya geçmiştir. Mahpuslar, “invalid”i nevalid şeklinde söylüyorlar.</span></p>
      </div>

      <p class="Normal2 para-style-override-3"><span class="char-style-override-3">Sakat hem kaputunu sırtına geçiriyor, hem de söyleniyordu:</span></p>

      <p class="Normal2 para-style-override-3"><span class="char-style-override-3">— Kardeşmiş… Nereden kardeşin oluyorum? Birlikte bir rublelik bile içmedik ki kardeş olalım!</span></p>

      <p class="Normal2 para-style-override-3"><span class="char-style-override-3">Yoklamaya hazırlanıyorlardı; ortalık ağarmaya başlamış, mutfak tıklım tıklım dolmuştu. Gocuklu, iki renk şapkalı mahpuslar, ekmek kesen aşçının çevresinde toplanmışlardı. Her mutfak için iki aşçıyı mahpuslar seçerdi. Etle ekmeğin kesilmesi için her mutfağa birer tane verilen bıçakları da aşçılar saklardı.</span></p>

      <p class="Normal2 para-style-override-3"><span class="char-style-override-3">İşe çıkmak üzere hazırlanmış şapkalı, gocuklu, kuşaklı mahpuslar, köşelere ve masaların etrafına yerleştiler. Bazılarının önünde kvasla</span><span class="char-style-override-5"><a class="footnote-link" href="#footnote-225-5" id="footnote-225-5-backlink">5</a></span> <span class="char-style-override-3">dolu tahta çanaklar vardı. İçine ekmek doğradıkları kvası içiyorlardı. Ortalık dayanılmaz bir gürültü patırtıyla uğulduyordu; ama bazıları da köşelerde alçak sesle konuşuyorlardı.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-5-backlink" id="footnote-225-5">5</a> <span class="char-style-override-6">Kvas: Muhtelif tahıllardan yapılan mayalı bir içki.</span></p>
      </div>

      <p class="Normal2 para-style-override-3"><span class="char-style-override-3">Genç bir mahpus, suratı asık, dişsiz bir mahpusun yanına oturarak:</span></p>

      <p class="Normal2 para-style-override-3"><span class="char-style-override-3">— Afiyet şeker olsun İhtiyar Antoniç, merhaba! dedi.</span></p>

      <p class="Normal2 para-style-override-3"><span class="char-style-override-3">Beriki gözlerini kaldırmadan, dişsiz ağzıyla ekmeği çiğnemeye çalışarak:</span></p>

      <p class="Normal2 para-style-override-3"><span class="char-style-override-3">— Dalga geçmiyorsan, merhaba! dedi.</span></p>

      <p class="Normal2 para-style-override-3"><span class="char-style-override-3">— Yemin olsun, ben seni ölmüş biliyordum be Antoniç.</span></p>

      <p class="Normal2 para-style-override-3"><span class="char-style-override-3">— Yok canım sırada sen varsın, sonra ben…</span></p>

      <p class="Normal2 para-style-override-3"><span class="char-style-override-3">Yanlarına oturdum. Sağımda iki ağırbaşlı mahpus konuşuyordu, ikisinin de birbirlerine karşı ölçülü davranmaya çalıştıkları belliydi. Biri:</span></p>

      <p class="Normal2 para-style-override-3"><span class="char-style-override-3">— Benden bir şey çalamazlar, ama ben bir şey çalacağım diye korkuyorum, diyordu.</span></p>

      <p class="Normal2 para-style-override-3"><span class="char-style-override-3">— Eh, bana da destursuz pek yanaşma, yakarım.</span></p>

      <p class="Normal2 para-style-override-3"><span class="char-style-override-3">— Nasıl yakacaksın? Sen de herkes gibi haydudun birisin; başka adımız yok… Karı seni soyar; üstelik teşekkür de etmez. Bizim paracıklarımız da bu yolda suyunu çekti kardeş. Geçen gün kendisi geldi. Nereye gidersin ki onunla? Cellat Fedka’ya yalvardım; hani varoşlarda, uyuz Yahudi Solomonka’dan aldığı bir ev vardı… hani şu sonradan kendini asan Solomonka…</span></p>

      <p class="Normal2 para-style-override-3"><span class="char-style-override-3">— Biliyorum. Evvelsi yıl meyhanecilik yapıyordu, lakabı da Kara Meyhane Grişka’ydı</span></p>

      <p class="Normal2 para-style-override-3"><span class="char-style-override-3">— E, bilmiyorsun işte; Kara Meyhane başkasıydı.</span></p>

      <p class="Normal2 para-style-override-3"><span class="char-style-override-3">— Nasıl başkası? Ta kendisiydi! Hem ben sana istediğin kadar tanık getiririm…</span></p>

      <p class="Normal2 para-style-override-3"><span class="char-style-override-3">— Getirirmiş! Sen kim oluyorsun yahu, âlâsını bizden sor!</span></p>

      <p class="Normal2 para-style-override-3"><span class="char-style-override-3">— Ben mi kim oluyorum? Seni patakladığım günler oldu, ama övünmüyorum. Sen de, “kimsin” diye kabarıyorsun.</span></p>

      <p class="Normal2 para-style-override-3"><span class="char-style-override-3">— Sen mi pataklıyordun beni? Beni pataklayacak adam daha anasından doğmadı; bir kere pataklayan oldu, o da kara toprağın altında yatıyor.</span></p>

      <p class="Normal2 para-style-override-3"><span class="char-style-override-3">— Seni Bender</span><span class="char-style-override-5"><a class="footnote-link" href="#footnote-225-6" id="footnote-225-6-backlink">6</a></span> <span class="char-style-override-3">vebası seni!</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-6-backlink" id="footnote-225-6">6</a> <span class="char-style-override-6">1765-1772 yılları arasında Bender Kalesi’nde etkili olan veba salgını; halk ağzına argo olarak geçmiş. (Rd.n.)</span></p>
      </div>

      <p class="Normal2 para-style-override-3"><span class="char-style-override-3">— Sibirya ülserine tutulasın!</span></p>

      <p class="Normal2 para-style-override-3"><span class="char-style-override-3">— Boynuna Türk kılıcı insin!</span></p>

      <p class="Normal2 para-style-override-3"><span class="char-style-override-3">Kavga kızıştı. Etraftan bağırmaya başladılar.</span></p>

      <p class="Normal2 para-style-override-3"><span class="char-style-override-3">— Hey, hey! Çok bağırmayın be!</span></p>

      <p class="Normal2 para-style-override-3"><span class="char-style-override-3">— Dışarıda yaşamasını beceremediniz; has somunu bulunca kuduruyorsunuz…</span></p>

      <p class="Normal2 para-style-override-3"><span class="char-style-override-3">Derhal susturdular. Atışmaya, çene yarıştırmaya izin verilirdi. Hatta bu kısmen başkaları için de eğlenceydi. Ama çok kere dövüşe vardırmalarına meydan vermezler, hasımlar ancak binde bir dövüşürlerdi. Dövüş olursa da binbaşıya haber verirler, soruşturma yapılır, binbaşı bizzat gelir; sözün kısası, ağızlarının tadı kaçar, işte bu yüzden dövüşe izin vermezlerdi. Zaten hasımlar da daha çok eğlence için ve küfür talimi yapmak amacıyla ağız dalaşına girişirlerdi. Çoğu zaman hırsla, ateşle kavgaya başlayıp kendilerini aldatırlar… hani neredeyse, birbirlerinin üstüne atlayacaklarını zannederdiniz, ama hiç de öyle olmazdı: Belli bir noktaya kadar gelir ve derhal dururlardı. Bu haller beni ilk zamanda son derece hayrete düşürüyordu. Burada örnek olarak gösterdiğim konuşmalar, sürgün hayatının en basit konuşmalarındandır. Zevk için kavga edilebileceğini; bunun bir eğlence, hoş bir idman, keyifli bir uğraş olabileceğini önceleri aklım almıyordu. Bu arada gurur meselesini de unutmamalı. Usta bir küfürbazı herkes sayardı. Aktörlerden farkları, bunların alkışlanmamalarıydı.</span></p>

      <p class="Normal2 para-style-override-3"><span class="char-style-override-3">Akşamdan beri, bana yan yan baktıklarını fark etmiştim.</span></p>

      <p class="Normal2 para-style-override-3"><span class="char-style-override-3">Birkaç düşmanca bakış bile yakalamıştım. Ancak bazı mahpuslar da paralı olduğumu tahmin ederek etrafımda dolaşıyorlardı. Bunlar hemen bana yaranma telaşına düşmüşlerdi: Yeni prangaların nasıl kullanıldığını öğretmeye başladılar, elbette para karşılığında, bana verilen beylik eşyayla, getirdiğim birkaç parça çamaşırı saklamam için kilitli küçük bir sandık buldular. Ertesi günse, çamaşırımı çaldılar ve satıp parasıyla sarhoş oldular. Sonraları bunlardan biri beni her fırsatta soymakla beraber, bana candan bağlı bir adam olmuştu. Hırsızlığı hiç çekinmeden, hemen hemen bilinçsizce, sanki bir vazifeymiş gibi yapardı ve ona darılmak yersiz olurdu.</span></p>

      <p class="Normal2 para-style-override-3"><span class="char-style-override-3">Bir çaydanlık sahibi olmamı, kendi çayımı almamı öğütlediler ve birisinden emanet bir çaydanlık bile buldular; dışarıdan erzak alıp yemek isteyecek olursam, bu işi ayda otuz kapiğe yapacak olan aşçılarından birini de salık verdiler… Elbette benden ödünç para da aldılar; daha ilk gün hepsi ayrı ayrı üçer defa gelip para istediler.</span></p>

      <p class="Normal2 para-style-override-3"><span class="char-style-override-3">Sürgünde eski soylulara genellikle düşmanca, yan yan bakarlar.</span></p>

      <p class="Normal2 para-style-override-3"><span class="char-style-override-3">Her haktan yoksun, öteki mahpuslarla tamamıyla aynı mevki ve düzeyde bulunmalarına rağmen, mahpuslar onları hiçbir zaman arkadaş saymazlar. Bunu bilinçli bir kötü niyetle değil, tam bir içtenlikle, gayriihtiyari yaparlar. Gayet içtenlikle bizi asil saymakla birlikte düşmemizle alay etmeyi de severlerdi.</span></p>

      <p class="Normal2 para-style-override-3"><span class="char-style-override-3">“Yağma yok, bitti artık! Pyotr’un Moskova sokaklarında çalım sattığı günler oldu; şimdi hapiste ip bükecek.”</span><span class="char-style-override-5"><a class="footnote-link" href="#footnote-225-7" id="footnote-225-7-backlink">7</a></span> <span class="char-style-override-3">gibi övgüleri esirgemezlerdi.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-6">Kafiyeli bir Rus atasözü.</span></p>
      </div>

      <p class="Normal2 para-style-override-3"><span class="char-style-override-3">Onlara göstermemeye çalıştığımız ıstıraplarımızı zevkle seyrederlerdi. Hele ilk zamanlarda, işte onlar kadar kuvvetli olmayışımızı ve onlara yeterince yardım edemeyişimizi… Halkın (hele bu türlü insanların) güvenini, sevgisini kazanmak kadar güç şey yoktur.</span></p>

      <p class="Normal2 para-style-override-3"><span class="char-style-override-3">Sürgünde birkaç soylu vardı. İlkin beş tane Polonyalı vardı. Onlardan sırası gelince ayrıca söz ederim. Mahpuslar, Polonyalıları hiç ama hiç sevmezlerdi; hatta sürgün Rus soylularından daha çok. Polonyalılar (yalnız siyasi suçlulardan söz ediyorum) öteki mahpuslara aşağılayıcı bir kibarlık, nezaket göstererek uzak durur, onlara karşı duydukları nefreti bir türlü saklayamazlardı; ötekiler de bunu gayet iyi anlar ve aynı şekilde karşılık verirlerdi.</span></p>

      <p class="Normal2 para-style-override-3"><span class="char-style-override-3">Bazı mahpusların yakınlığını ancak iki yıl sonra kazanabilmiştim. Ama çoğu sonunda beni sevdi ve “iyi” bir adam olarak kabul etti.</span></p>

      <p class="Normal2 para-style-override-3"><span class="char-style-override-3">Benden başka dört Rus soylusu daha vardı. Biri adi, alçak, tamamıyla ahlaksız bir yaratıktı; işi gücü ispiyonculuk, fesatçılıktı. Daha hapishaneye girmeden önce adını duymuştum ve daha ilk günlerde onunla ilgimi kestim. Öteki, notlarımda sözünü ettiğim baba katiliydi. Üçüncüsü Akim Akimiç’ti. Hayatımda bu Akim Akimiç gibi acayip adam görmedim. Hafızamda derin izleri kalmıştır. Uzun boylu, oldukça zayıf, zekâsı kıt, gayet cahil, ukala ve bir Alman kadar intizama düşkün bir adamdı. Mahpuslar onunla alay ederlerdi, ama bazıları onun kavgacı, titiz ve hırçın tabiatından korkardı. Hapse girdiği günden beri mahpuslarla senli benli olmuştu; kavga eder, hatta dövüşürdü. Son derece namusluydu. Bir haksızlık gördü mü, üstüne vazife olmayan olaylara bile karışırdı. Pek de saftı: Mahpuslarla tartışırken onları hırsız oldukları için azarlar, gayet ciddi olarak, bir daha bir şey çalmamaları için sözle yola getirmeye çalışırdı. Kafkasya’da asteğmenmiş. Daha birinci gün ahbap olduk ve Akim Akimiç hemen hikâyesini anlattı. Askerliğe bir piyade alayında, yunker</span><span class="char-style-override-5"><a class="footnote-link" href="#footnote-225-8" id="footnote-225-8-backlink">8</a></span> <span class="char-style-override-3">olarak başlamış, subay rütbesi alıncaya kadar hayli beklemişti; rütbe alınca da küçük bir istihkam komutanlığına atanmış. Barış yapılmış komşu prenslerden biri, kalesine kundak sokup gece baskın düzenlemiş, ama başaramamış. Akim Akimiç’se suçluyu bilmesine karşın bunu belli etmemiş. Kabahati savaş halinde olanların üstüne atmışlar; bir ay sonra Akim Akimiç, prensi arkadaşça kalesine davet etmiş. Öteki hiçbir şeyden şüphelenmeden kaleye gelmiş. Akim Akimiç bölüğünü sıraya dizmiş; bölüğün önünde kabahatini prensin yüzüne vurup azarlamış ve adama kalelere kundak sokmanın ayıp bir şey olduğunu örneklerle anlatmış. Barışta bulunan bir prensin nasıl hareket etmesi gerektiğine dair öğütler verdikten sonra da adamı kurşuna dizmiş; bu yaptığını derhal ve bütün ayrıntılarıyla üstlerine rapor etmiş. Bu yaptıkları yüzünden savaş divanında yargılanmış ve idam kararı verilmiş; ama bu karar sonradan hafifletilmiş ve Akim Akimiç Sibirya’da, kalede ikinci derece sürgün olarak on iki yıla mahkûm edilmiş. Bana prensi öldürmeden önce de kanunsuz hareket ettiğini bildiğini söylemişti; barış yapılmış bir prensi kurşuna dizmesi yüzünden normal kanunlara göre yargılanacağını da biliyordu, ama kabahatini de gereği gibi anlamıyormuş gibiydi.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-8-backlink" id="footnote-225-8">8</a> <span class="char-style-override-6">Junker: Askeri okul öğrencisi.</span></p>
      </div>

      <p class="Normal2 para-style-override-3"><span class="char-style-override-3">Benim itirazlarıma karşılık olarak şöyle diyordu:</span></p>

      <p class="Normal2 para-style-override-3"><span class="char-style-override-3">— İnsaf edin ama! Herif kalemize kundak sokmadı mı? Ona bir de teşekkür mü etseydim!</span></p>

      <p class="Normal2 para-style-override-3"><span class="char-style-override-3">Mahpuslar, Akim Akimiç’in tuhaflığıyla biraz alay etmekle beraber, aşırı titizliği, gözü pekliği nedeniyle onu sayarlardı.</span></p>

      <p class="Normal2 para-style-override-3"><span class="char-style-override-3">Akim Akimiç’in bilmediği zanaat yoktu. Marangoz, kunduracı, pabuççu, badanacı, yaldızcı, tesviyeciydi ve hepsini de sürgünde öğrenmişti. Her şeyi kendi kendine becerirdi: Bir işi bir kerecik görmesi hemen kavramasına yetiyordu. Kutular, sepetler, fenercikler, çocuk oyuncakları yapıp şehirde satardı. Böylece de elinde birkaç kuruşu bulunurdu; Akim Akimiç bu parayla fazla bir kat çamaşır ya da yumuşak bir yastık alırdı; bir de açılır kapanır döşek almıştı. Aynı koğuştaydık; sürgün hayatımın ilk günlerinde bana epey yardımı dokunmuştu.</span></p>

      <p class="Normal2 para-style-override-3"><span class="char-style-override-3">İşe gitmek üzere hapishaneden çıkan mahpuslar nizamiye kapısının önünde iki sıra dizilir, muhafız askerler de ellerinde dolu tüfeklerle mahpusların önlerinde ve arkalarında dururlardı. Sonra istihkam subayıyla bir kılavuz ve işlere bakan birkaç istihkam birliği eri gelirdi. Kılavuz mahpusları ayırarak, gereken yerlere, takım takım işe gönderirdi.</span></p>

      <p class="Normal2 para-style-override-3"><span class="char-style-override-3">Ben de bir grup arasında istihkam tezgâhına gittim. İstihkam tezgâhı, türlü türlü gereçlerle doldurulmuş büyük bir avlunun ortasında, basık, taş bir yapıydı. İçinde demirhane, marangozhane, çilingirhane ve badanacılık, boyacılık vs. bölümleri vardı. Akim Akimiç de buraya gelir, badanacılık, boyacılık bölümünde çalışırdı; beziryağı kaynatır, boya karıştırır, masalara, sandalyelere ceviz taklidi boya vururdu.</span></p>

      <p class="Normal2 para-style-override-3"><span class="char-style-override-3">Prangalarımın değişmesini beklerken, Akim Akimiç’e hapishane hakkındaki ilk izlenimlerimden söz açtım. Bana:</span></p>

      <p class="Normal2 para-style-override-3"><span class="char-style-override-3">— Evet mahpuslar, soyluları sevmez efendim, hele siyasi suçluları; ellerinden gelse, yerler onları, bunda şaşacak bir şey yok, dedi. Bir defa sizler bambaşka, onlara hiç benzemeyen insanlarsınız, sonra mahpusların bazıları vaktiyle ya mülk sahiplerinin, ya asker sınıfının adamlarıydılar. Kendiniz takdir buyurun, sizi nasıl sevsinler? Doğrusunu söyleyeyim, sizin burada yaşamanız zor. Ama Rus hapishanelerinde yaşamak, Sibirya’ya göre daha güçtür. Aramızda oradan gelenler var, hapishanemizi öve öve bitiremiyorlar; cehennemden cennete gelmiş gibiler. Oranın kötülüğü, işlerin ağırlığından değil efendim. Dediklerine göre, orada birinci derece hükümlülere uygulanan yönetim biçimi bütünüyle askeri değilmiş efendim ya da bu hareket tarzı bizimkinden farklıymış efendim. Mesela, oradaki sürgünler kendine ev açabiliyormuş efendim. Gerçi ben oraya gitmedim efendim, ama öyle söylüyorlar. Kafalarını tıraş etmiyor, hükümlüler de bir örnek elbise giymiyorlarmış, ama doğrusu bizde olduğu gibi tıraşlı, üniformalı gezmeleri daha iyidir; hem intizam bakımından daha iyi, hem de göze daha hoş geliyor efendim. Yalnız hükümlüler bundan hoşlanmıyorlar, o da başka. Oradaki hapishaneden gelenler de karmakarışık kimseler efendim! Biri Kantonistlerden</span><span class="char-style-override-5"><a class="footnote-link" href="#footnote-225-9" id="footnote-225-9-backlink">9</a></span><span class="char-style-override-3">, öteki Çerkezlerden, üçüncüsü Raskolniklerden</span><span class="char-style-override-5"><a class="footnote-link" href="#footnote-225-10" id="footnote-225-10-backlink">10</a></span><span class="char-style-override-3">, dördüncüsü memleketinde çoluk çocuğunu bırakmış Ortodoks bir mujik, beşincisi Yahudi, altıncısı Çingene, yedincisi de ne idüğü belirsizin biri; hepsi de her ne pahasına olursa olsun, burada birlikte yaşamaya, birbirleriyle anlaşmaya, aynı kaptan yemek yemeye, aynı ranzalarda yatmaya mecburdurlar. Hürriyete gelince, fazla bir lokma yemek istersen, bunu ancak gizli yiyebilirsin; eline geçen her meteliği, kunduranın içine saklamalısın. Hepsi bu işte, eh ne olsa hapishane hapishanedir… İster istemez, kafana saçma sapan şeyler gelmeye başlar.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-9-backlink" id="footnote-225-9">9</a> <span class="char-style-override-6">Eski Rusya’da daimi askerlerin çocuklarının okuduğu okulun öğrencisi.</span></p>

        <div class="footnote">
          <p class="Basic-Paragraph"><a class="footnote-anchor" href="#footnote-225-10-backlink" id="footnote-225-10">10</a> <span class="char-style-override-6">Raskolnik; XVII. yüzyılda din kitaplarında yapılan düzeltmeleri kabul etmeyenler.</span></p>
        </div>
      </div>

      <p class="Normal2 para-style-override-3"><span class="char-style-override-3">Bunları zaten biliyordum. Ben, binbaşımız hakkında bilgi edinmek istiyordum. Akim Akimiç de bu konuda fazla ağzı sıkı davranmadı, ama anlattıklarının üzerimde bıraktığı etkinin pek de hoş olmadığını hatırlıyorum.</span></p>

      <p class="Normal2 para-style-override-3"><span class="char-style-override-3">Kaderimde bu adamın yönetiminde iki yıl kalmak yazılıymış. Akim Akimiç’in onun hakkında anlattıkları baştan aşağı doğru çıkmıştı, ama gerçek, anlatılan bir hikâyeden çok daha etkili oluyor. Bu binbaşının korkunçluğu, iki yüz kişi üzerinde hemen hemen hudutsuz bir yetkiyle amir durumunda bulunmasından ileri gelirdi. Derbeder, kötü bir adamdı. Mahpusları da kendisi için doğal bir düşman gibi görürdü ki, bu da onun ilk ve en önemli hatasıydı. Bazı yetenekleri vardı, ama ondaki iyi taraflar bile insana hoş görünmezdi. Her şeyde aşırı ve hırçındı; bazen, geceleri birdenbire hapishaneye dalıverir, sol yanına ya da sırtüstü yatan bir mahpus görürse, ertesi sabah, emrettiği gibi sağ tarafına yatmadığı için onu cezalandırırdı. Hapishanede ondan hem nefret ederlerdi, hem de vebadan korkarcasına çekinirlerdi. Morumsu kırmızı yüzü haşin bir anlam taşırdı. Emir eri Fedka’nın binbaşıyı avucunda tuttuğunu herkes bilirdi. En sevdiği şey, Trezorka adlı finosuymuş; hatta bir defasında Trezorka hastalandığında binbaşı</span> <span class="char-style-override-3">nerdeyse çıldıracakmış. Anlattıklarına göre,</span> <span class="char-style-override-3">hasta köpeğin başında öz evladıymış gibi hıçkıra hıçkıra ağlamış; bir veterineri kovmuş, hatta Fedka’dan, hapishanede mahpuslar arasında tedavide becerisi olan</span> <span class="char-style-override-3">bir alaylı veteriner bulunduğunu öğrenmese alışık olduğu üzere adamla dövüşecekmiş. Derhal adamı çağırtmış:</span></p>

      <p class="Normal2 para-style-override-3"><span class="char-style-override-3">— Aman kurtar onu! diye bağırmış. Altınlara boğarım seni, Trezorka’yı iyi et yeter!</span></p>

      <p class="Normal2 para-style-override-3"><span class="char-style-override-3">Kurnaz, zeki bir Sibirya köylüsü olan veteriner gerçekten çok becerikliymiş, ama tam anlamıyla bir köylü işte.</span></p>

      <p class="Normal2 para-style-override-3"><span class="char-style-override-3">Bu ziyaretten epey zaman sonra, olay tümden unutulmuşken mahpuslara binbaşıyı ziyaretini şöyle anlatıyordu:</span></p>

      <p class="Normal2 para-style-override-3"><span class="char-style-override-3">— Trezorka’yı görmeliydiniz çocuklar; itoğlu sedirde, beyaz bir yastığın üstüne öyle kurulmuştu ki… Hayvana bir baktım, gövdesinde bir yara vardı ve bir kan almakla iyileşeceği belliydi, yemin ederim iyileşecekti! Gel gelelim içimden: “Ya iyi edemezsem? Ya geberir giderse bu köpek?” düşüncesi geçti. “Yok efendimiz, beni geç çağırmışsınız; dün ya da önceki gün bu vakitler çağırsaydınız, kurtarırdım köpeğinizi, ama artık iş işten geçmiş…”</span></p>

      <p class="Normal2 para-style-override-3"><span class="char-style-override-3">Trezorka böylece öldü gitti işte.</span></p>

      <p class="Normal2 para-style-override-3"><span class="char-style-override-3">Günün birinde binbaşımızı nasıl öldürmek istediklerini bütün ayrıntılarıyla anlattılar. Hapishanede bir hükümlü varmış. Birkaç yıldır buradaymış ve son derece sakin, uysal bir adammış. Kimseyle konuşmazmış. Hapishanedekiler onu biraz meczup sayarlarmış. Okuyup yazması varmış ve son yıl gece gündüz İncil okurmuş. Herkes uyurken yatağından kalkıp kilise mumunu yakarak ocağın peykesine çıkarmış; orada da sabaha kadar kitabını okurmuş. Bir gün başçavuşa giderek işe gitmek istemediğini bildirmiş. binbaşıya haber vermişler; beriki köpürmüş ve hemen oraya koşmuş. Mahpus onun üzerine atılarak, evvelden hazırladığı bir tuğla parçasını fırlatmış, ama rast getirememiş. Yakalanmış, mahkemeye verilmiş ve</span> <span class="char-style-override-3">cezalandırılmış. Bu işler bir çırpıda olup bitmiş. Hükümlü üç gün sonra hastanede ölmüş. Ölürken kimseye bir kini olmadığını sadece çileli bir ölüm istediğini söylemiş. Bununla beraber, Raskolnik</span> <span class="char-style-override-3">mezhebiyle hiçbir ilgisi yokmuş. Bu adam hapishanede saygıyla anılırdı.</span></p>

      <p class="Normal2 para-style-override-3"><span class="char-style-override-3">Sonunda prangalarımı değiştirmişlerdi. O sırada kalaç satan birkaç kız art arda atölyeye geldi. Bazıları henüz pek küçüktü. Olgunluk çağına varıncaya kadar annelerinin yaptıkları kalaçları satarlardı. Büyüyünce de hapishaneye gelmeye devam ederlerdi, ama kalaç satmaya değil; neredeyse her zaman böyle olurdu. Ayrıca kız da olmazlardı artık. Bir kalaç on paraydı;</span> <span class="char-style-override-3">mahpusların aşağı yukarı hepsi kalaç alırdı.</span></p>

      <p class="Normal2 para-style-override-3"><span class="char-style-override-3">Marangoz mahpuslardan ak saçlı, pembe yanaklı bir ihtiyar dikkatimi çekmişti; kalaç satan kızlara gülümseyerek takılıyordu. Kalaççı kızlar gelmeden önce de boynuna kırmızı bezden bir atkı sarmıştı. Şişman, yüzü kalbur</span> <span class="char-style-override-3">gibi çopur bir kadın, tablasını tezgâhına koydu. Konuşmaya başladılar. Mahpus kendini beğenmiş bir gülümsemeyle:</span></p>

      <p class="Normal2 para-style-override-3"><span class="char-style-override-3">— Dün oraya neden gelmediniz? diye sordu.</span></p>

      <p class="Normal2 para-style-override-3"><span class="char-style-override-3">Oynak kadın:</span></p>

      <p class="Normal2 para-style-override-3"><span class="char-style-override-3">— Amma yaptın, ben geldim, ama Mitka’yla siz yoktunuz, diye karşılık verdi.</span></p>

      <p class="Normal2 para-style-override-3"><span class="char-style-override-3">— Bizi içeriden çağırtmışlardı, yoksa söz verdiğimiz yerde bulunurduk mutlaka… Önceki gün sizinkilerin hepsi bana geldi.</span></p>

      <p class="Normal2 para-style-override-3"><span class="char-style-override-3">— Kimmiş o gelenler?</span></p>

      <p class="Normal2 para-style-override-3"><span class="char-style-override-3">— Maryaşka geldi, Havroşka geldi, Çekunda geldi, İki Paralık geldi…</span></p>

      <p class="Normal2 para-style-override-3"><span class="char-style-override-3">Akim Akimiç’e:</span></p>

      <p class="Normal2 para-style-override-3"><span class="char-style-override-3">— Bu da ne? diye sordum. Yoksa?..</span></p>

      <p class="Normal2 para-style-override-3"><span class="char-style-override-3">Öteki:</span></p>

      <p class="Normal2 para-style-override-3"><span class="char-style-override-3">— Öyle efendim, diyerek utançla başını eğdi, çünkü çok onuruna düşkün bir adamdı.</span></p>

      <p class="Normal2 para-style-override-3"><span class="char-style-override-3">Elbette bu olağan şeylerdendi, ama kırk yılda bir, bin bir güçlükle ayarlanırdı. Zaten baskı altındaki hayatın tabii ağırlığına rağmen, mahpuslar bu türlü eğlencelerden çok, içkiye hevesliydiler. Kadınları elde etmek zordu. Vakit ve yer bulunacak, söz kesilecek, tenha bir yer aranacaktı; işin daha güç yanıysa muhafızlarla anlaşmaktı, yani sözün kısası, duruma göre avuç dolusu para harcamak gerekirdi. Bununla beraber, sonraları bir iki aşk sahnesine tanık oldum. Bir yaz günü, İrtiş kıyısında, bir salaşta kireçtaşı yakıyorduk; üç kişiydik. Muhafızlarımız iyi kalpli çocuklardı. Birden iki tane “suflör” çıkageldi; mahpuslar böyle kızlara bu adı takmıştı.</span></p>

      <p class="Normal2 para-style-override-3"><span class="char-style-override-3">Onları çoktandır bekleyen mahpus:</span></p>

      <p class="Normal2 para-style-override-3"><span class="char-style-override-3">— E, neden geç kaldınız? dedi. Zverkov’larda mıydınız yoksa?</span></p>

      <p class="Normal2 para-style-override-3"><span class="char-style-override-3">Kızlardan biri gayet neşeli bir tavırla:</span></p>

      <p class="Normal2 para-style-override-3"><span class="char-style-override-3">— Ben mi geç kaldım? dedi. Orada çok oturmadım ki; karga bile ağaçta daha çok kalırdı.</span></p>

      <p class="Normal2 para-style-override-3"><span class="char-style-override-3">Bu kız dünyanın en çirkin kızıydı. Çekunda dedikleri oydu işte. İki Paralık da onunla beraber gelmişti. O da sözle anlatılamayacak bir yaratıktı. Bizim zampara ona da laf attı:</span></p>

      <p class="Normal2 para-style-override-3"><span class="char-style-override-3">— Sizi de epeydir göremedik. Biraz zayıflamışsınız galiba.</span></p>

      <p class="Normal2 para-style-override-3"><span class="char-style-override-3">— Olabilir. Önceden o kadar şişmandım ki; artık iğne ipliğe döndüm.</span></p>

      <p class="Normal2 para-style-override-3"><span class="char-style-override-3">— Hep askerler yüzünden değil mi?</span></p>

      <p class="Normal2 para-style-override-3"><span class="char-style-override-3">— Yok canım, sizin gibi dili kopası, kötü insanların iftiraları bunlar; hem öyle olsa ne çıkar? Asker yarim olsun, varsın kaburga kemiğim kırılsın!</span><span class="char-style-override-5"><a class="footnote-link" href="#footnote-225-11" id="footnote-225-11-backlink">11</a></span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-11-backlink" id="footnote-225-11">11</a> <span class="char-style-override-6">Eski bir halk şarkısından.</span></p>
      </div>

      <p class="Normal2 para-style-override-3"><span class="char-style-override-3">— Siz onlardan vazgeçin de bizleri sevin; bizde para var, para…</span></p>

      <p class="Normal2 para-style-override-3"><span class="char-style-override-3">Bu manzarayı tamamlamak için kafası tıraşlı, yarısı başka, yarısı başka renkte elbise giymiş ve muhafızların gözü altında bulunan bir zamparayı göz önüne getiriniz.</span></p>

      <p class="Normal2 para-style-override-3"><span class="char-style-override-3">Akim Akimiç’le vedalaşmıştım ki, hapishaneye dönmeme izin verildiğini öğrenince, muhafızımı alıp gittim. Mahpuslar toplanmaya başlamışlardı. İlk olarak belli vazifeler görmekle ödevli olan mahpuslar dönerdi. Mahpusu gayretle çalıştırmanın çaresi, ona belli bir ödev vermektir. Bu ödevler bazen çok çetin olur. Buna rağmen öğle trampetine kadar çalışanlara kıyasla, işlerini daha çabuk bitirirlerdi. Verilen görevi bitiren mahpus koğuşuna döner, kimse de ona karışmazdı.</span></p>

      <p class="Normal2 para-style-override-3"><span class="char-style-override-3">Yemeğe birlikte oturulmazdı; önce gelen rasgele bir yere otururdu, zaten mutfak herkesi birden alacak büyüklükte değildi. Çorbayı kaşıkladım, ama henüz alışmadığım için yiyemedim. Çay kaynattım. Masanın bir kenarına oturduk. Yanımda benim gibi soylu bir arkadaş vardı.</span></p>

      <p class="Normal2 para-style-override-3"><span class="char-style-override-3">Mahpuslar girip çıkıyorlardı. Pek kalabalık değildi hepsi toplanmamıştı. Beş kişilik bir grup başka büyük bir masanın etrafında oturmuştu. Aşçı, masalarındaki iki kaba çorba ve bir sahan kızarmış balık koydu. Bunlar yemeklerini bir şeyi kutlayarak yiyorlardı. Bize yan yan baktılar. Bir Polonyalı gelip yanımıza oturdu.</span></p>

      <p class="Normal2 para-style-override-3"><span class="char-style-override-3">Mutfağa giren uzun boylu bir mahpus, orada bulunanlara çabucak bir göz attıktan sonra:</span></p>

      <p class="Normal2 para-style-override-3"><span class="char-style-override-3">— Evde değildim, ama her şeyi biliyorum! diye bağırdı.</span></p>

      <p class="Normal2 para-style-override-3"><span class="char-style-override-3">Elli yaşlarında, adaleli ve kuru bir adamdı. Yüzünde şeytanlık, neşe okunuyordu. Yüzünün en dikkat çekici yanı, kalın, sarkık ve yüzünü çok gülünç gösteren alt dudağıydı.</span></p>

      <p class="Normal2 para-style-override-3"><span class="char-style-override-3">— E, nasılsınız dünden beri? Selam sabah yok mu?.. Kursklu hemşeriler merhaba! dedi ve kendi paralarıyla aldıkları yemeklerini yiyenlerin sofrasına oturdu.</span></p>

      <p class="Normal2 para-style-override-3"><span class="char-style-override-3">— Bereketli olsun. Tanrı konuğu kabul eder misiniz?</span></p>

      <p class="Normal2 para-style-override-3"><span class="char-style-override-3">— İyi ama birader, biz Kursklu değiliz ki.</span></p>

      <p class="Normal2 para-style-override-3"><span class="char-style-override-3">— Tambovlu musunuz?</span></p>

      <p class="Normal2 para-style-override-3"><span class="char-style-override-3">— Tambovlu da değiliz. Sen şöyle bizden açıl da zengin herifin birini bulup ona yanaş.</span></p>

      <p class="Normal2 para-style-override-3"><span class="char-style-override-3">— Aman çocuklar, bugün karnımda İvan Buruntulu ile Marya Hıçkırıklı karşı karşıya göbek atıyor. Şu zengin herif de neredeymiş; gösterin hele.</span></p>

      <p class="Normal2 para-style-override-3"><span class="char-style-override-3">— Gazin zengindir, onu dene.</span></p>

      <p class="Normal2 para-style-override-3"><span class="char-style-override-3">— Gazin bugün âlem yapıyor, içip duruyor. Kesesindekini tüketiyor.</span></p>

      <p class="Normal2 para-style-override-3"><span class="char-style-override-3">Bir başkası:</span></p>

      <p class="Normal2 para-style-override-3"><span class="char-style-override-3">— Yanılmıyorsam, yirmi ruble kadar bir parası vardı, dedi. Şarap satmak kârlı iş kardeşler.</span></p>

      <p class="Normal2 para-style-override-3"><span class="char-style-override-3">— Demek konuk kabul etmiyorsunuz, ha? Ne yapalım, biz de beylik aşa kaşık sallarız.</span></p>

      <p class="Normal2 para-style-override-3"><span class="char-style-override-3">— Git de çay iste. Bak işte, beyler içiyorlar.</span></p>

      <p class="Normal2 para-style-override-3"><span class="char-style-override-3">Köşede oturan şimdiye kadar ağzını açmayan bir mahpus, asık suratla:</span></p>

      <p class="Normal2 para-style-override-3"><span class="char-style-override-3">— Bey de ne demek oluyor? diye homurdandı. Bey filan yok burada. Herkes bizim gibidir.</span></p>

      <p class="Normal2 para-style-override-3"><span class="char-style-override-3">Kalın dudaklı mahpus içten bir bakışla bize bakarak:</span></p>

      <p class="Normal2 para-style-override-3"><span class="char-style-override-3">— İçerdim, ama doğrusu istemeye utanıyorum; onurluyuz da hani! dedi.</span></p>

      <p class="Normal2 para-style-override-3"><span class="char-style-override-3">— İsterseniz verelim, diyerek mahpusu çağırdım. Buyurun, ister misiniz?</span></p>

      <p class="Normal2 para-style-override-3"><span class="char-style-override-3">— İstemez olur muyum? Elbette isterim.</span></p>

      <p class="Normal2 para-style-override-3"><span class="char-style-override-3">Masamıza yaklaştı. Suratı asık mahpus:</span></p>

      <p class="Normal2 para-style-override-3"><span class="char-style-override-3">— Şuna bakın, evinde çarığını kaynatıp ekmek banardı, buraya gelince çay içmeyi öğrendi; bey içeceği istiyor, dedi.</span></p>

      <p class="Normal2 para-style-override-3"><span class="char-style-override-3">Ona dönüp:</span></p>

      <p class="Normal2 para-style-override-3"><span class="char-style-override-3">— Burada kimse çay içmez mi? diye sordum.</span></p>

      <p class="Normal2 para-style-override-3"><span class="char-style-override-3">Ama mahpus bana cevap vermek lütfunda bulunmadı.</span></p>

      <p class="Normal2 para-style-override-3"><span class="char-style-override-3">— İşte kalaç da getiriyorlar. Bari bir kalaç da lütfetsenize.</span></p>

      <p class="Normal2 para-style-override-3"><span class="char-style-override-3">Kalaçları getirdiler. Genç bir mahpus, bir dizi getirir, hapishanede satardı. Kalaç satışı ona on kalaçta bir kalaç sağlardı. Mahpus işte bu bir kalaçın peşindeydi…</span></p>

      <p class="Normal2 para-style-override-3"><span class="char-style-override-3">Bağırarak mutfağa girdi:</span></p>

      <p class="Normal2 para-style-override-3"><span class="char-style-override-3">— Kalaçlar, kalaçlar, Moskova kalaçları sıcak sıcak!.. Param olsa da ben de yesem. Hadi çocuklar! Bir tanecik kaldı, anası olan alsın!</span></p>

      <p class="Normal2 para-style-override-3"><span class="char-style-override-3">Ana sevgisini hatırlatması herkesi güldürdü; bunun sayesinde ondan birkaç kalaç aldılar.</span></p>

      <p class="Normal2 para-style-override-3"><span class="char-style-override-3">— Size bir şey söyleyeyim mi çocuklar? dedi.</span> <span class="char-style-override-3">Gazin bugün eğlene eğlene belayı bulacak. Yemin olsun! Tam</span> <span class="char-style-override-3">da eğlenecek zamanı buldu ha! Sekizgözlü bir damlayıverirse.</span></p>

      <p class="Normal2 para-style-override-3"><span class="char-style-override-3">— Saklarlar onu. Çok mu sarhoş?</span></p>

      <p class="Normal2 para-style-override-3"><span class="char-style-override-3">— Ne diyorsun! Kızgın da, önüne gelene çatıyor.</span></p>

      <p class="Normal2 para-style-override-3"><span class="char-style-override-3">— Canı yumruk istiyor da ondan…</span></p>

      <p class="Normal2 para-style-override-3"><span class="char-style-override-3">Yanımda oturan Polonyalıya sordum:</span></p>

      <p class="Normal2 para-style-override-3"><span class="char-style-override-3">— Kimden söz ediyor bunlar?</span></p>

      <p class="Normal2 para-style-override-3"><span class="char-style-override-3">— Gazin adında bir mahpus var. Şarap satar burada. Eline geçen parayı hemen içmeye harcar. Gaddar, canavar gibi bir adam, ama kuzu gibidir; yalnız kafayı çekince bütün içini döker, çevresine bıçakla saldırır. Ancak o zaman onu yatıştırmaya başlarlar.</span></p>

      <p class="Normal2 para-style-override-3"><span class="char-style-override-3">— Nasıl yatıştırırlar?</span></p>

      <p class="Normal2 para-style-override-3"><span class="char-style-override-3">— Beş on mahpus üstüne atılıp adam kendini kaybedinceye, yani öldüresiye döverler. Sonra ranzaya yatırıp gocukla örterler.</span></p>

      <p class="Normal2 para-style-override-3"><span class="char-style-override-3">— Ya adam ölüverirse?</span></p>

      <p class="Normal2 para-style-override-3"><span class="char-style-override-3">— Ne gezer; başka birisi olsa, belki dayanamaz buna, ama Gazin yedi canlıdır. Hapishanenin en kuvvetli, en sağlam yapılı adamıdır. Bir de bakarsınız, ertesi sabah dipdiri, bir şey olmamış gibi kalkar.</span></p>

      <p class="Normal2 para-style-override-3"><span class="char-style-override-3">Polonyalıya sormaya devam ettim:</span></p>

      <p class="Normal2 para-style-override-3"><span class="char-style-override-3">— Söylesenize, buradakiler kendi paralarıyla yemek yerken, neden benim içtiğim çayı kıskanır gibiler?</span></p>

      <p class="Normal2 para-style-override-3"><span class="char-style-override-3">Polonyalı:</span></p>

      <p class="Normal2 para-style-override-3"><span class="char-style-override-3">— Çaydan değil, diye yanıt verdi. Soylu</span> <span class="char-style-override-3">olduğunuz, onlara benzemediğiniz için kızıyorlar. Çoğu size takılmak istiyor. Sizi aşağılamak, küçültmek çok hoşlarına gider. Burada daha bir sürü tatsızlıkla karşılaşacaksınız. Bizim için buradaki hayat çok ağırdır. Her yönden, herkesten daha güç durumdayız. Alışmak için çok soğukkanlı olmak lazım, içtiğiniz şu çay, yediğiniz ayrı yemekler yüzünden daha kaç kere terslenecek, bir yığın küfür işiteceksiniz; oysa buradakilerin çoğu, hem de sık sık kendi paralarıyla yerler, bazılarıysa sürekli çay içer. Onlara serbest, bize gelince iş değişir.</span></p>

      <p class="Normal2 para-style-override-3"><span class="char-style-override-3">Polonyalı sözünü bitirdikten sonra kalkıp gitti. Bir kaç dakika sonra dedikleri çıkmaya başladı…</span></p>

      <p class="Normal2 para-style-override-3"></p>
    </div>
  </div>
</body>
</html>
