<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:621ada63-1cd7-4b79-90e1-f526876a2247" name="Adept.expected.resource" />
</head>

<body>
  <div id="x2.html" xml:lang="en-GB">
    <div class="Basic-Text-Frame">
      <h2 class="Konu-Ba-l---" id="toc_marker-1-11" style="text-align: center;" xml:lang="tr-TR"><i>X: Noel Bayramı</i></h2>

      <p class="Normal5 para-style-override-3"><span class="char-style-override-3">Sonunda Noel bayramı geldi çattı. Mahpuslar daha bir gün önceden işleri iyice asmışlardı. Tek tük dikimevine ve atölyelere gidenler oldu, geri kalanlarsa ancak yoklamada toplandılar; bazı işlere gönderilenler de oldu, ama aşağı yukarı hepsi, teker teker ya da ufak gruplar halinde hemen hapishaneye döndüler. Öğleden sonra kimse dışarıda değildi. Zaten sabahleyin de çoğu, hapishane işleri yüzünden değil, kendi işleri yüzünden çıkmışlardı: Kimi bir parça daha şarap ısmarlamak istiyor, kimi eşiyle dostuyla görüşmeye gidiyor, kimi de yaptığı hizmetlere karşılık şunda bunda kalmış parasını toplamayı hesaplıyordu; Bakluşin’le temsilde rol alacak mahpuslar, kostümleri bulmak için bazı ahbaplarına, en başta da emir erine uğrayacaklardı. Birçoklarında telaşlı, işleri başından aşkın insanların hali vardı, ama sırf etraflarında gördükleri telaşlı ve meşgul insanlara öykündüklerinden böyle bir tavır takındıkları belliydi; bazıları da hiçbir yerde bir alacakları olmadığı halde, para bekler gibi görünmekteydiler. Kısacası, herkes yarınki değişikliği, olağanüstü olayı bekler gibiydi. Akşama doğru, mahpuslar hesabına alışveriş için şehre inmiş sakatlar et, domuz yavruları, kaz gibi bir sürü yiyecek getirdiler. Mahpusların çoğu, hatta bütün yıl tek kapiğini harcamaktan kaçınan en sıkı, en idareli olanları bile, böyle bir gün için kesenin ağzını açıp bol bol savurmaktan, bir yıllık perhizlerini gereken şekilde bozmaktan çekinmiyorlardı. Yarın mahpusların gerçek, kanunca da tanınan bayramıydı. O gün mahpuslar işe gönderilemezdi, bir yılda hepi topu böyle üç günleri vardı zaten.</span></p>

      <p class="Normal5 para-style-override-3"><span class="char-style-override-3">Böyle bir güne girerken, şu insan artıklarının ruhlarında ne gibi anılar canlanırdı kim bilir! Bayram günlerinin basit halk üzerinde, ta çocukluklarından beri büyük etkisi vardır. Böyle günler, ağır işlerden bir anlığına da olsa uzaklaşıp ailece bir araya gelmek için vesiledir. Hapishanede bütün bunları azap ve kederle anıyorlardı. Mahpuslarda kutsal güne karşı olan saygı adeta resmiyet derecesindedir; çok azı eğlenir, genellikle hepsi ellerinde bir iş olmadığı halde meşgul ve ciddi görünürdü. Boş gezenler bile ciddiyetlerini korumaya çalışırdı… Gülme sanki yasak edilirdi. Böyle zamanda herkes titizleşiyor, hoşgörüsüz oluyordu; genel ahengi kazara da olsa bozanlar şiddetle azarlanıyor, bu kutsal güne karşı gösterdikleri saygısızlıktan ötürü arkadaşları onlara bağırıyor, ağız dolusu sövüyordu. Mahpusların bu durumu çok ilgi çekiciydi, hatta dokunaklıydı. Herkes gibi bayram yapmak, bu büyük güne saygı göstermekle, biraz dünyevileşmiş olmalarından başka, büsbütün insanlıktan çıkmış, mahvolmuş adamlar olmadıklarını, hapishanede olsalar bile öbür insanlarla aralarında bazı ortak noktalar bulunduğunu seziyorlardı. Bunu duydukları besbelliydi, kolayca anlaşılıyordu.</span></p>

      <p class="Normal5 para-style-override-3"><span class="char-style-override-3">Akim Akimiç de bayrama hazırlanıyordu. Onun eski dönemlere, ailesine ait iç sızlatıcı anıları yoktu, çünkü el evinde öksüz büyümüş, on beş yaşını doldurur doldurmaz da hayata atılmış, pek neşeli bir ömür de sürmemişti; hayatı hep düzenli, birbirine benzeyen günlerle geçmiş, üzerine aldığı bütün görevlerde yapılması gerekenden kıl payı kadar ayrılmamıştı. Fazla dindar da değildi; saygınlığını sürekli koruyabilmek için gösterdiği aşırı çaba, içindeki diğer insani özellikleri, iyi kötü bütün tutku ve emelleri söndürmüş gibiydi. İşte bunun için Akim Akimiç kutsal günü telaşsız, heyecanlanmadan, yararı olmayan kederli anılarla üzülmeden, sakince, abartmadan ve bir geleneğe uyar gibi soğukkanlılıkla karşılıyordu. Zaten uzun boylu düşünmeyi sevmediğinden, bu olayın anlamı ve önemi üzerinde hiç durmaz, uymak zorunda olduğu usule aşırı bir uysallıkla boyun eğerdi yalnızca. Ona ertesi gün, bugün yaptıklarına taban tabana zıt şeyler yapması emredilse, bu emre hiç duraksamadan boyun eğerdi. Hayatında yalnızca bir defacık kendi iradesince hareket etmek istemiş, bu da onun sürgüne düşmesine sebep olmuştu. Ama bundan aldığı ders boşa gitmemişti. Yazgısının ona nasıl bir oyun ettiğini, neden suçlu sayıldığını ölünceye kadar anlayamadıysa da, yaşadığı maceradan sonra, hiçbir zaman ve hiçbir koşulda olaylar üzerinde uzun boylu düşünmemek gibi hayırlı bir karara varmıştı; her işin aslını astarını aramaya kalkışmak, mahpusların kendi aralarında söyledikleri gibi “aklının ereceği iş değildi”. Akim Akimiç, geleneklere o derece bağlıydı ki, Noel’de yenilecek domuza bile, her zaman alınıp kızartılması mümkün olmayan, bambaşka, bayramlık bir domuz yavrusuymuş gibi özel bir saygıyla bakıyordu. Akim Akimiç bunu kendi eliyle, kaşa</span><span class="char-style-override-5"><a class="footnote-link" href="#footnote-225-31" id="footnote-225-31-backlink">31</a></span> <span class="char-style-override-3">ile doldurdu; bu işin ustası olduğundan çok iyi de kızarttı. Belki daha çocukluğundan beri domuz kızartmasını yalnızca Noel sofrasında görmeye alıştığından, bunun sırf bu güne özgü bir yiyecek olduğu kanısındaydı; kutsal günde bir defacık olsun bu kızartmadan tatmayacak olsa, görevini boşladığı için ömrünün sonuna kadar vicdan azabı içinde kıvranacağına da kalıbımı basarım. Akim Akimiç, bayrama kadar hep eski bir ceketle ve pantolonla geziyordu; bunlar ustalıkla yamandıkları halde, yine de pek hırpalanmış şeylerdi. Öte yandan dört ay önce verilen yeni bir takım</span> <span class="char-style-override-3">elbiseyi büyük özenle sandığında sakladığı da ortaya çıktı; üzerindeki eskileri bayramda nasıl yenileyeceğini düşünerek için için seviniyordu herhalde. Öyle de yaptı. Daha akşamdan yeni elbisesini çıkarıp serdi, evirip çevirdi, tozlarını silkeledi ve sonra da bir defa üzerinde prova etti. Elbise üzerine oturuyordu; her şeyi iyi, güzeldi, baştan aşağı iliklenebiliyordu. Yakası mukavvadanmış gibi çenesine kadar geliyordu. Elbise, resmi üniformalarda olduğu gibi bele doğru hafifçe darlaşıyordu. Akim Akimiç keyiften sırıttı bile ve kabadayıca bir tavırla minicik aynasının karşısında şöyle bir döndü. Bu aynayı epey zaman önce bir boş vaktinde yaldızlı bir şeritle çerçevelemişti. Yalnız ceketinin yakasındaki çengellerden biri sanki pek yerinde değil gibiydi. Akim Akimiç bunun farkına vararak yerini değiştirmeye karar verdi. Değiştirip tekrar giydi: Şimdi her şey yerli yerindeydi. Akim Akimiç elbisesini katladı, yarına kadar yine sandığına koydu. Kafası oldukça iyi tıraş edilmişti, ama aynada dikkatli bir incelemeden sonra pek düzenli olmadığını, saçlarının bir kısmının fazlaca uzamış olduğunu gördü. Bunun üzerine, hemen düzgün ve usule uygun biçimde tıraş olmak için “binbaşıya” koştu. Ertesi gün kimsenin onu muayene edeceği falan yoktu, ama sırf vicdanını rahatlatmak, tüm görevleri tamamlamanın verdiği iç huzuruna kavuşmak için tıraş olmuştu. Parlak düğmelere, apoletlere, iliklere karşı ta çocukluğundan beri sarsılmaz bir saygı duyan bu adam, her değerli insanın ancak üniforması içinde güzelleşebileceğine yürekten inanmıştı. Akim Akimiç, bütün işlerini bitirdikten sonra koğuşumuzun baş mahpusu olarak içeriye kuru ot getirilmesini emretti, sonra da otun yerlere yayılmasına göz kulak oldu. Aynı şey öbür koğuşlarda da yapılmaktaydı. Sebebini bilmiyorum, ama her Noel’de koğuşun içine kuru ot serilirdi. Akim Akimiç tüm işlerini bitirdikten sonra duasını etti, ertesi gün elden geldiğince erken kalkmak üzere yatağına uzandı ve hemen kaygısız, masum bir bebek uykusuna daldı. Öbür mahpuslar da aynı şeyi yaptılar. Tüm koğuşlarda her zamankinden erken yatıldı. Bu akşamlık, her zamanki gece işlerinden vazgeçilmişti; meydanlar kimsenin hatırına bile gelmemişti. Herkes sabahı bekliyordu.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-31-backlink" id="footnote-225-31">31</a> <span class="char-style-override-6">Kaşa: Karabuğday ya da kırık arpa taneleriyle pişirilen bir tür pilav.</span></p>
      </div>

      <p class="Normal5 para-style-override-3"><span class="char-style-override-3">Nihayet sabah oldu. Erkenden, henüz gün ağarmadan, kalk trampeti çaldıktan sonra, koğuşları açtılar ve mahpusları saymaya gelen nöbetçi çavuş herkesin bayramını kutladı. Mahpuslar nazik, sevimli bir tavırla karşılık verdiler. Sabah duasını çabucak bitiren Akim Akimiç’le, kızartmak için verdikleri kazlarının ve domuz yavrularının ne âlemde olduğunu merak eden bir sürü mahpus, aceleyle mutfağa akın etmeye başladı; mallarının kızartılışına, koyulacağı yere ve bunun gibi işlere nezaret edeceklerdi. Koğuşumuzun ufak, buz tutmuş pencerelerinden her iki mutfağın daha gün doğmadan yakılan altışar ocağının bacalarından tüten dumanlar görünüyordu. Alacakaranlık avluda, gocuklarını giymiş ya da omuzlarına atmış mahpuslar koşuşup duruyordu; hepsi mutfağa gitmekteydiler. Bazıları da daha şimdiden şarapçıları ziyaret etmişti. Bunlar en sabırsız olanlardı. Genellikle herkeste uslu, edepli, hatta her zamankinin tersine resmi bir tavır vardı. Ne her günkü küfürler, ne kavgalar duyuluyordu. Herkes bugünün büyük bir bayram olduğunu anlamış görünüyordu. Bazıları arkadaşlarıyla bayramlaşmak üzere diğer koğuşlara gitmişlerdi bile. Herkes birbirine dostça davranıyordu. Sırası gelmişken şunu da söyleyeyim: Mahpuslar arasında arkadaşlık hemen hemen yok gibidir; tabii genel anlamda arkadaşlıktan –öylesi ister istemez olur zaten– değil, bir mahkûmun diğeriyle dost olmasından söz ediyorum. Böyle dostluklara mahpuslar arasında hemen hemen hiç rastlanmaz; bu da ilginç bir noktadır, çünkü dışarıda iş hiç de böyle değildir. Zaten bizde bütün mahpuslar, istisnalar haricinde birbirine karşı soğuk ve duygusuzdu; yani üzerimizde daima, resmi bir konuyu görüşmek üzere bir defaya mahsus buluşanların hali vardı. Ben de koğuştan çıktım. Ortalık yavaş yavaş ağarıyordu, yıldızlar kaybolmaya başlamıştı. İnce, soğuk bir buğu tabakası yukarıya doğru yükseliyordu. Mutfaktaki ocakların bacalarından hâlâ koyu duman sütunları yükseliyordu. Karşılaştığım bazı mahpuslar kendiliğinden, içten ve sevimli bir tavırla benimle bayramlaşıyorlardı. Onlara hem teşekkür ediyor, hem de kutlamalarına karşılık veriyordum. Aralarında hapishanede bulunduğum şu bir ay içinde benimle tek laf etmemiş olanlar da vardı.</span></p>

      <p class="Normal5 para-style-override-3"><span class="char-style-override-3">Mutfağın yanında, asker koğuşundan gelen, gocuğu omuzlarında, genç bir mahpus bana yetişti. Beni avlunun ta ortasından görmüş ve bağırmaya başlamıştı: “Aleksandr Petroviç! Aleksandr Petroviç!” Acele acele bana doğru koşuyordu. Durup bekledim. Bu henüz çok genç, toparlak yüzlü, yumuşak bakışlı bir delikanlıydı; genellikle çok az konuşurdu, benimleyse şimdiye kadar tek laf etmemiş, hapishaneye gelişimden beri hiç ilgilenmemişti. Ben onun adını bile bilmiyordum. Çocuk soluk soluğa koşup bana yaklaştı, bön ama sevimli bir gülümsemeyle yüzüme bakarak karşıma dikildi. Çocuğun karşımda gözlerini benden ayırmadan ve tek kelime etmeden sırıtıp durmasına biraz şaşarak:</span></p>

      <p class="Normal5 para-style-override-3"><span class="char-style-override-3">— Ne istiyorsunuz? diye sordum.</span></p>

      <p class="Normal5 para-style-override-3"><span class="char-style-override-3">— Şey efendim… bugün bayram da… diye mırıldandı, sonra başka söyleyecek bir şey olmadığı inancıyla yanımdan ayrılıp telaşla mutfağa gitti.</span></p>

      <p class="Normal5 para-style-override-3"><span class="char-style-override-3">Bu arada şunu da belirteyim: Bundan sonra da, ben hapisten çıkıncaya kadar bu çocukla birbirimize bir çift lakırdı etmedik.</span></p>

      <p class="Normal5 para-style-override-3"><span class="char-style-override-3">Mutfakta harıl harıl yanan ocakların çevresinde itişip kakışan bir kalabalık vardı. Herkesin gözü malının üzerindeydi; aşçılar günlük yemeği hazırlamaya başlamışlardı, çünkü bugün yemek daha erken yenecekti. Hiç kimse ağzına tek bir lokma koymuyordu, bazılarının canı çekiyordu aslında, ama başkalarının karşısında nezaketlerini kaybetmek istemiyorlardı. Papazı bekliyorduk, ondan sonra perhiz bozulacaktı. Gün henüz iyice ağarmadan hapishanenin dış kapısından onbaşının, “Aşçılar!” haykırışları duyulmaya başlamıştı. Bu bağırmalar hemen hemen hiç durmadan iki saat kadar sürdü. Aşçılar, şehrin her köşesinden gönderilen bağışları toplamak için çağırılıyorlardı. Bu bağışlar arasında bol bol kalaç, ekmek, peynirli börek, priyajenik, şanga, lalanga</span><span class="char-style-override-5"><a class="footnote-link" href="#footnote-225-32" id="footnote-225-32-backlink">32</a></span> <span class="char-style-override-3">ve benzeri hamur işleri bulunuyordu. Sanırım, bütün şehirde, bu mutlu günde yiyeceğini biz “zavallılarla” paylaşmayan, dolayısıyla bayramımızı kutlamayan tek bir tüccar ailesi ya da tek bir ev kadını yoktu. Has unla yapılmış, bol yağlı, yumuşak çörekler gibi değerli bağışlar yanında, yirmi paralık kalaçlar, kara unla yapılıp biraz yoğurda bulanmış şangalar gibi, “yarım elma, gönül alma” gibisinden fakirce hediyeler de vardı: Bunlar da fakirin fakire verdiği hediyelerdi. Her şey aynı minnetle, bağış ve bağışlayan arasında fark gözetilmeden kabul edildi. Bağışları teslim alan mahpuslar şapkalarını çıkararak getirenleri selamlıyor, bayramlarını kutlayarak hediyeleri mutfağa taşıyorlardı. Bağışlar yığıldıktan sonra, her koğuştan baş mahpus çağrıldı. Bunlar her şeyi eşit olarak koğuşlar arasında böldüler. Kavga, tartışma yoktu; dürüstçe, hakça paylaştırıyorlardı. Koğuşumuza düşenleri de bize pay ettiler; bu işi Akim Akimiç’le birlikte bir mahpus halletti. Elleriyle bölüp, dağıtma işini de kendileri yapıyorlardı. Kimseden ne bir itiraz yükseldi, ne de kıskançlık eden çıktı; herkes memnundu, hatta bağışlar dağıtılırken, bir hile ya da ayrı gayrılık gözetileceği kimsenin aklına gelmiyordu. Mutfak işlerini bitiren Akim Akimiç iliklenmemiş bir tek çengel veya düğme bırakmadan yeni elbisesini özene bezene sırtına geçirdi, giyinip kuşandıktan sonra da toplu duaya katıldı. İbadet epeyce uzun sürdü. Duaya, çoğu yaşlıca olan epeyi mahpus toplanmıştı. Gençler uzun boylu dua etmiyor, bazıları da sabah kalkarken bir istavroz çıkarmakla yetiniyorlardı; bu da bayram günlerine özgüydü. Akim Akimiç duasını bitirdikten sonra, bir tören havası içinde benimle bayramlaştı. Onu hemen çay içmeye çağırdım, o da beni domuz kızartması yemeye davet etti. Biraz sonra da Petrov bayramlaşmaya geldi. Sanırım içmişti; koşmaktan soluk soluğa kaldığından pek bir şey söyleyemedi ve karşımda bir şey bekliyormuş gibi, biraz durduktan sonra hemen mutfağa gitti. Bu arada askeri koğuşta papazı karşılamak için hazırlıklar yapılıyordu. Bu koğuşun içi ötekilerden farklıydı: Ranzalar bütün koğuşlardaki gibi koğuşun ortasında değil, duvarlar boyuncaydı, yani hapishanenin ortası boş olan biricik koğuşu burasıydı. Herhalde mahpusları arada bir toplamaları için geniş bir yere ihtiyaç olduğu göz önünde tutularak böyle düzenlemişlerdi. Odanın ortasına, temiz havluyla örtülmüş masa üzerine bir ikona koydular, ikonanın önünde kandil yakıldı. Nihayet haçıyla, yanında okunmuş su olduğu halde papaz geldi. Bir süre ikonanın önünde dua ettikten sonra mahpusların karşısında durdu, onlar da dine karşı içten bir sevgiyle birer birer papazın uzattığı haçı öptüler. Daha sonra papaz sırayla koğuşlarımızı gezdi, okunmuş suyu serperek kutsadı; mutfakta, nefisliğiyle şehirde bile ün salmış ekmeklerimizi övünce, mahpuslar hemen fırından yeni çıkmış ekmeklerden iki tanesini seçerek sakatlardan biriyle papazın evine yolladılar. Papazla haçını, karşıladıkları gibi, aynı saygıyla uğurladılar. Hemen arkasından mevki ve kale komutanları geldi. Kale komutanı aramızda sevilir, hatta sayılırdı da. Mevki komutanıyla birlikte koğuşları gezdi, hepimizle bayramlaştı. Mutfağa uğrayıp lahana çorbasından tattı. Çorba pek güzel olmuştu. Bugünün hürmetine adam başına hemen hemen bir libre et de çıkmıştı. Ayrıca bol yağlı darı kaşası vardı. Binbaşı, kale komutanını uğurladıktan sonra, yemek yeme emrini verdi. Mahpuslar ellerinden geldiğince binbaşının gözüne görünmemeye çalışıyorlardı. Gözlüklerinin altından çevresine fırlattığı sert bakışlarını kimse sevmezdi; şimdi bile bir düzensizlik görmek, birini suçüstü yakalamak ister gibi sağa sola bakıyordu.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-32-backlink" id="footnote-225-32">32</a> <span class="char-style-override-6">Sibirya’ya özgü çörekler.</span></p>
      </div>

      <p class="Normal5 para-style-override-3"><span class="char-style-override-3">Yemeğe oturduk. Akim Akimiç’in kızartması pek nefis olmuştu. Yalnız bu arada açıklayamadığım bir şey oldu: Mevki komutanının gitmesinden beş dakika bile geçmeden, ortalık sarhoş doluverdi, oysa daha beş dakika önce hepsi tamamıyla ayıktı. Birdenbire, kızarmış, parlayan yüzler göründü, balalaykalar ortaya çıktı. Polonyalı kemancı, kendisini bugün için kiralamış bir hovardanın arkasında dolaşıyor, oynak havalar çalıyordu. Sarhoş gürültüleri gitgide konuşmaları bastırmaya başlamıştı. Yine de yemek kazasız belasız geçti. Herkes doymuştu. Yaşlılarla ciddi olanların çoğu hemen yatmaya gittiler, herhalde yemek üzerine kestirmeyi büyük bayramın ödevlerinden biri sayan Akim Akimiç de aynı şeyi yaptı. Starodub ileri gelenlerinden bir ihtiyar, biraz uyuduktan sonra ocağın üzerindeki sete çıkıp kitabını açtı ve hemen hemen başını hiç kaldırmadan, gecenin geç saatlerine kadar dua etti. Mahpusların “kepazelik” saydığı eğlencelerine bakmak adama azap veriyordu. Çerkezler koğuşumuzun merdiven başına oturmuşlar, merak ve tiksintiyle sarhoşları seyrediyorlardı. Nurra’yla karşılaştım: Dindarca bir isyanla başını sallayarak, “Yaman, yaman!”</span><span class="char-style-override-5"><a class="footnote-link" href="#footnote-225-33" id="footnote-225-33-backlink">33</a></span> <span class="char-style-override-3">dedi, “Allah gücenir bunlara!” İsay Fomiç köşesinde mumunu yakmış, yortumuza önem vermediğini göstermek ister gibi ters, kibirli bir tavırla çalışıyordu. Şurada burada meydanlar kuruldu. Sakatlardan kimse çekinmiyordu, ama zaten her şeye göz yummaya çabalayan çavuşun birdenbire gelivermesi ihtimaline karşı nöbetçi konmuştu. Nöbetçi subay bütün günde hapishaneyi ancak üç kez dolaştı. Ama subay görünür görünmez, sarhoşlar bir köşeye saklanıyor, meydanlar ortadan kaldırılıyordu; gerçi o da ufak tefek yolsuzluklara kulak asmamaya karar vermiş gibiydi. Bu günde sarhoş olmak da önemsiz bir şey sayılırdı. Millet yavaş yavaş açılıyordu. Tek tük kavgalar başladı. Ne var ki, büyük bir bölüm ayık olduğu için, sarhoşları pek gözden ayırmıyorlardı. Eğlenenler hesapsız şekilde içiyorlardı. Gazin bugün kabına sığmıyordu. Memnun, mağrur bir tavırla ranzadaki yerinin önünde geziniyor ve ardı kesilmeyen müşterilerine bakarak sinsi sinsi gülümsüyordu; o vakte kadar koğuşların arkasında bir yerde, karın içine gömdüğü şarabı buraya getirip ranzanın altına saklamıştı. Ama kendisi ayıktı, hatta ağzına bir damla içki bile koymamıştı.</span> <span class="char-style-override-3">Niyeti yortunun sonunda, mahpusların ceplerindeki paraları iyice sızdırdıktan sonra eğlenmekti. Koğuşlardan şarkı sesleri geliyordu. Ama içki âlemleri, kafalar tütsülendikçe, gitgide iç karartıcı olmaya başlamıştı; söyledikleri şarkıları birdenbire ağlamaya çevirecek gibiydiler. Mahpusların çoğu gocuklarını omuzlarına atmış, ellerinde kendi balalaykalarıyla dolaşıyor, pervasız bir tavırla tellere dokunuyorlardı. Özel bölümden sekiz kişilik bir koro bile toplandı. Balalaykalarla, kitaralarla pek güzel eşlik ediyorlardı. Söylediklerinin pek azı halk şarkısıydı. Bana en çok dokunan, çok güzel okudukları:</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-33-backlink" id="footnote-225-33">33</a> <span class="char-style-override-6">Özgün metinde de Türkçe olarak kullanılmıştır. (Rd.n.)</span></p>
      </div>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-4">“Dün eğlencedeydim.</span></p>

      <p class="Normal5 para-style-override-3"><span class="char-style-override-4">Gencim, tazeyim…”</span><span class="char-style-override-3">şarkısıydı.</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-3">Hem burada, bu şarkının şimdiye kadar duymadığım bir yorumunu işittim. Şarkının sonuna şu sözler eklenmişti:</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-4">“Benim gibi bir tazenin</span></p>

      <p class="Normal5 para-style-override-3"><span class="char-style-override-4">Derli topludur evi;</span></p>

      <p class="Normal5 para-style-override-3"><span class="char-style-override-4">Kaşıkları yıkadım,</span></p>

      <p class="Normal5 para-style-override-3"><span class="char-style-override-4">Camları ovdum,</span></p>

      <p class="Normal5 para-style-override-3"><span class="char-style-override-4">Çorbam pişer tencerede,</span></p>

      <p class="Normal5 para-style-override-3"><span class="char-style-override-4">Açtım böreciğimi de.”</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-3">Söylenen şarkıların çoğu hapishane şarkısı denilen ve hemen herkesçe bilinen şarkılardı. Bunlardan, “Vaktiyle…” diye başlayan birinde adamın birinin hür dünyada bey gibi yaşarken hapishaneye düşünce ne hale geldiği gülünç bir biçimde anlatılıyordu. Bunda önceleri “Börek baklava yiyip şampanya içerdim.” şimdi de:</span></p>

      <p class="Normal5 para-style-override-3"><span class="char-style-override-4">“Suyla lahana verirlerse,</span></p>

      <p class="Normal5 para-style-override-3"><span class="char-style-override-4">Kulaklarımı oynatarak yiyorum…”</span> <span class="char-style-override-3">deniyordu.</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-3">Şu şarkı da pek ünlüydü:</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-4">“Gençken özgür yaşardım</span></p>

      <p class="Normal5 para-style-override-3"><span class="char-style-override-4">Param da vardı hani;</span></p>

      <p class="Normal5 para-style-override-3"><span class="char-style-override-4">Derken paralar suyunu çekti</span></p>

      <p class="Normal5 para-style-override-3"><span class="char-style-override-4">Doğru hapsi boyladım…”</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-3">Böyle devam ediyordu, yalnız bazen “param da vardı” yerine bir kelime oyunu yaparak “para da biriktirmiştim” diyorlardı. Hüzünlü şarkılar da söylenirdi. Bir tanesi tam bir sürgün şarkısıydı ki, o da ünlüydü galiba:</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-4">“Göğün ışıkları yanacak,</span></p>

      <p class="Normal5 para-style-override-3"><span class="char-style-override-4">Kalk trampeti çalacak.</span></p>

      <p class="Normal5 para-style-override-3"><span class="char-style-override-4">Büyüğümüz kapıyı açıyor,</span></p>

      <p class="Normal5 para-style-override-3"><span class="char-style-override-4">Yazıcı çağırmaya geliyor.</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-4">Duvarlar ardında görünmez,</span></p>

      <p class="Normal5 para-style-override-3"><span class="char-style-override-4">Nasıl yaşadığımız burada;</span></p>

      <p class="Normal5 para-style-override-3"><span class="char-style-override-4">Yeri göğü yaratan bizimledir ama,</span></p>

      <p class="Normal5 para-style-override-3"><span class="char-style-override-4">Bükülmez bileğimiz burada da…</span><span class="char-style-override-3">”</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-3">Başka bir şarkının daha hüzünlü, ama çok hoş bir makamı vardı. Şarkının sözleri herhalde sürgünlerden birinin elinden çıkmıştı, yavan ve oldukça bozuk bir şiirdi:</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-4">“Göremeyeceğim ufuklarını,</span></p>

      <p class="Normal5 para-style-override-3"><span class="char-style-override-4">Doğduğum ilin;</span></p>

      <p class="Normal5 para-style-override-3"><span class="char-style-override-4">Suçum yok ama mahkûmum</span></p>

      <p class="Normal5 para-style-override-3"><span class="char-style-override-4">Ömür boyu acı çekmeye.</span></p>

      <p class="Normal5 para-style-override-3"><span class="char-style-override-4">Damda baykuş ötecek,</span></p>

      <p class="Normal5 para-style-override-3"><span class="char-style-override-4">Sesi ormana yayılacak,</span></p>

      <p class="Normal5 para-style-override-3"><span class="char-style-override-4">Kalbim kederle sızlayacak,</span></p>

      <p class="Normal5 para-style-override-3"><span class="char-style-override-4">Ama ben orada olmayacağım.”</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-3">Bu şarkı bizde sık sık, ama koro halinde değil, tek olarak söylenirdi. Bazen birisi paydos saatlerinde koğuşun kapısı önüne çıkıp oturur, başını eline dayayarak düşünceye dalar, birden tiz bir sesle bu şarkıyı tutturuverirdi. Bu şarkıyı dinledikçe insanın içi sızlardı. Aramızda oldukça iyi sesliler de vardı.</span></p>

      <p class="Normal5 para-style-override-3"><span class="char-style-override-3">Neredeyse karanlık çökmüştü. Sarhoşları ve eğlenenleri yavaş yavaş bir hüzün, keder ve ağırlık kaplamaya başlamıştı. Bir saat önce kahkahalardan kırılan biri, biraz fazla kaçırmış olacak, şimdi köşede hıçkırarak ağlıyordu. Bazıları ikinci kavgalarını bile etmişlerdi. Bazıları solgun yüzleriyle, ayakta güçlükle durarak koğuştan koğuşa dolaşıyor, ha bire birileriyle dalaşıyorlardı. Sarhoşlukları daha hafif olanlarsa, içlerini boşaltacak, gözyaşlarıyla birlikte sarhoş kederlerini dökecek bir dostu boşuna arıyorlardı. Bütün bu zavallı insanlar eğlenmek, büyük bayramlarını neşe içinde geçirmek istemişlerdi; ah Tanrım! Hemen hemen herkes için ne kadar acı, ne kadar kederli oldu bugün! Herkeste, düş kırıklığına uğramış, aldatılmış gibi bir hal vardı. Petrov beni iki kere yokladı. Gün boyunca pek az içmişti, oldukça ayıktı. Ama günün sonuna dek hep önemli, olağanüstü, bayrama özgü, eğlenceli bir şeyler bekler gibiydi. Gerçi bunu söylemiyordu, ama gözlerinden okunuyordu. Koğuşlar arasında yorulmak bilmeden mekik dokuyordu. Ama ortalıkta sarhoşlardan, onların anlamsız kavgalarından, dumanlı kafalardan başka bir şeye rastlanmıyordu. Yıkanmış, giydiği yeni kırmızı mintanıyla pek fiyakalı olmuş Sirotkin de koğuşları dolaşıyor, o da sessizlik ve saflıkla sanki bir şeyler bekliyordu. Koğuşlar artık yavaş yavaş, dayanılmaz ölçüde iğrenç hale geliyordu. Tabii işin pek çok gülünç yanı da vardı, ama içimin sıkıntısı nedense bir türlü dağılmıyordu; hepsine acıyor, aralarında olmaktan ağır, bunaltıcı bir sıkıntı duyuyordum. İşte, birbirine ikram için çekişen iki mahpus. Uzun zaman tartıştıkları, hatta bundan önce bir kavgaya tutuştukları belli. Hele bir tanesinin öbürüne karşı öteden beri kini olduğu anlaşılıyordu. Sitem ediyor, dili dolaşarak arkadaşının ona haksızlık ettiğini ispat etmeye çalışıyordu; geçen yıl karnaval haftasında bir gocuk satılmış meğer, gocuğun parasının bir kısmını ondan gizlemişler falan. Daha başka şeyler de olmuş… Suçlayan, uzun boylu, iri pazılı, aptal sayılmayacak, sessiz bir delikanlıydı, ama her içişinde mutlaka dertlerini dökmek için bir dost arardı. Hatta kavga ve sitem ederken bile, bunları karşısındakiyle anlaşmaya varmak için yapıyormuş gibiydi. Ötekiyse sağlam yapılı, tıknaz, kısa boylu, yuvarlak yüzlü, kurnaz, hileci tavırlıydı. Belki de arkadaşından daha çok içtiği halde, sarhoş sayılmazdı. İradesi oldukça kuvvetli bir adamdı, zenginceydi de. Nedense bu kez taşkın arkadaşını kızdırmak pek işine gelmiyordu. Onu şarapçının yanına götürdü. Arkadaşı, “Namuslu bir adamsan bana şarap ısmarlarsın…” deyip duruyordu. Şarapçı, ikram edene karşı bir çeşit saygı gösterip, kendi parasıyla değil de el kesesinden içtiği için taşkın arkadaşı küçümseyerek bir tas şarap çıkardı. Taşkın arkadaş, sonunda istediğinin olduğunu görünce:</span></p>

      <p class="Normal5 para-style-override-3"><span class="char-style-override-3">— Yok Styöpka, ısmarlamak zorundasın, dedi. Çünkü borcun var.</span></p>

      <p class="Normal5 para-style-override-3"><span class="char-style-override-3">Styöpka karşılık verdi:</span></p>

      <p class="Normal5 para-style-override-3"><span class="char-style-override-3">— Hadi canım, seninle konuşup da boşu boşuna çenemi yoracak değilim.</span></p>

      <p class="Normal5 para-style-override-3"><span class="char-style-override-3">Öteki şarapçıdan tası alırken devam etti:</span></p>

      <p class="Normal5 para-style-override-3"><span class="char-style-override-3">— Ama sen yalan söylüyorsun Styöpka. Çünkü bana borcun vardı; vicdansızın birisin, gözlerini bile başkasından ödünç almışsındır sen! Alçağın tekisin sen Styöpka! İşte o kadar: Alçaksın!</span></p>

      <p class="Normal5 para-style-override-3"><span class="char-style-override-3">Şarapçı, taşkın arkadaşı:</span></p>

      <p class="Normal5 para-style-override-3"><span class="char-style-override-3">— Eeh be, ne zırlıyorsun, bütün şarabı döktün! diye azarladı. Adamdan sayıp şarap ısmarlamışlar içsene şunu! Sabaha kadar başında bekleyecek değiliz ya!</span></p>

      <p class="Normal5 para-style-override-3"><span class="char-style-override-3">— İçeceğim be, ne bağırıyorsun?</span></p>

      <p class="Normal5 para-style-override-3"><span class="char-style-override-3">Sonra daha yarım dakika önce “alçak” olarak nitelediği Styöpka’ya dönerek başıyla hafifçe selamladı, kibarca:</span></p>

      <p class="Normal5 para-style-override-3"><span class="char-style-override-3">— Bayramınız kutlu olsun Stepan Dorofeyiç! dedi. Yaşadığınızdan başka, yüz yıl daha yaşayın.</span></p>

      <p class="Normal5 para-style-override-3"><span class="char-style-override-3">Şarabını dikti, öksürüp ağzını sildi. Sonra sanki birisine değil de ortaya anlatıyormuş gibi ciddi, azametli:</span></p>

      <p class="Normal5 para-style-override-3"><span class="char-style-override-3">— Eskiden pek çok şarap kaldırırdım kardeşler, dedi. Şimdi besbelli yaşım ilerlemiş… Teşekkür ederim Stepan Dorofeyiç.</span></p>

      <p class="Normal5 para-style-override-3"><span class="char-style-override-3">— Bir şey değil.</span></p>

      <p class="Normal5 para-style-override-3"><span class="char-style-override-3">— Ama bütün bunları sana ödeteceğim Styöpka; hem alçağın önde gidenisin, ayrıca şunu da söyleyeyim ki…</span></p>

      <p class="Normal5 para-style-override-3"><span class="char-style-override-3">Sabrı tükenen Styöpka sözünü kesti:</span></p>

      <p class="Normal5 para-style-override-3"><span class="char-style-override-3">— Ben de sana bir şey söyleyeceğim mundar suratlı sarhoş. Dinle, her sözüme iyi kulak ver: Şu koca dünyayı görüyorsun ya; gel, bir yarısı senin, bir yarısı da benim olsun. Haydi şimdi yıkıl karşımdan, bir daha da gözüme gözükme. Kabak tadı verdin be!</span></p>

      <p class="Normal5 para-style-override-3"><span class="char-style-override-3">— Paramı vermeyecek misin yani?</span></p>

      <p class="Normal5 para-style-override-3"><span class="char-style-override-3">— Daha ne parası istiyorsun be sarhoş herif!</span></p>

      <p class="Normal5 para-style-override-3"><span class="char-style-override-3">— Eh, öteki dünyada kendin vermeye gelsen de ben almam artık. Bizim paramız alın teriyle, nasırlı ellerimizle kazanılmış paradır. Benden aldığın para öbür dünyada bile sana rahat vermeyecek.</span></p>

      <p class="Normal5 para-style-override-3"><span class="char-style-override-3">— Yıkıl cehennemin dibine be herif!</span></p>

      <p class="Normal5 para-style-override-3"><span class="char-style-override-3">— Ne dürtüyorsun be, gitmiyorum.</span></p>

      <p class="Normal5 para-style-override-3"><span class="char-style-override-3">— Yürü git işine be!</span></p>

      <p class="Normal5 para-style-override-3"><span class="char-style-override-3">— Alçak!</span></p>

      <p class="Normal5 para-style-override-3"><span class="char-style-override-3">— İtoğlu!</span></p>

      <p class="Normal5 para-style-override-3"><span class="char-style-override-3">Bu kez öyle bir kavgaya tutuştular ki, bu, ikramdan önceki kavgayı da geçti. İşte ranzalarda yan yana iki dost oturuyor: Biri iriyarı, kanlı canlı, tam bir kasap; suratı kıpkırmızı kesilmiş. O kadar kederli bir hali var ki, neredeyse ağlayacak. Beriki cılız, ince, zayıf bir adam; uzun, sürekli ıslak görünen bir burnu var ve ufak, domuz gözlerine benzeyen gözleri de hep yere bakıyor. İyi eğitim görmüş bir siyaset adamı, vaktiyle yazıcıymış galiba; arkadaşına biraz yukarıdan bakıyor, öteki de içinden buna kederleniyor. Bütün gün beraber içmişler.</span></p>

      <p class="Normal5 para-style-override-3"><span class="char-style-override-3">Şişmanca arkadaş, sol eliyle yazıcının başını kavramış hızlı hızlı sarsarken:</span></p>

      <p class="Normal5 para-style-override-3"><span class="char-style-override-3">— Herif kıydı bana! diye bağırıyor.</span></p>

      <p class="Normal5 para-style-override-3"><span class="char-style-override-3">“Kıydı” dediği de vurmak. Şişmanca arkadaş da çavuşlardandı; sıska arkadaşını gizliden gizliye kıskandığı için birbirleriyle</span> <span class="char-style-override-3">konuşurken söz inceliğine pek özen gösterirdi.</span></p>

      <p class="Normal5 para-style-override-3"><span class="char-style-override-3">Hâlâ arkadaşına bakmamakta direnen yazıcı, gözlerini yerden ayırmadan azametli bir tavırla:</span></p>

      <p class="Normal5 para-style-override-3"><span class="char-style-override-3">— Ama bana göre, bu işte sen de tamamıyla haklı değilsin, diye karşılık veriyor.</span></p>

      <p class="Normal5 para-style-override-3"><span class="char-style-override-3">Beriki onu daha hızlı sarsmaya başlayarak sevgili dostunun sözünü kesiyor:</span></p>

      <p class="Normal5 para-style-override-3"><span class="char-style-override-3">— Yahu, herif kıydı bana diyorum, duymuyor musun? Dünyada senden başka kimsem kalmadı. Onun için bunu sana söylüyorum: kıydı bana, kıydı!..</span></p>

      <p class="Normal5 para-style-override-3"><span class="char-style-override-3">Yazıcı ince, kibar bir sesle ona karşılık veriyor:</span></p>

      <p class="Normal5 para-style-override-3"><span class="char-style-override-3">— Bak bir daha söylüyorum aziz dostum: Bu tatsız mazeret de senin için ayrı bir şerefsizlik! Bunun için, aziz dostum, sarhoşluğunun iradesizlikten ileri geldiğini sen de kabul et…</span></p>

      <p class="Normal5 para-style-override-3"><span class="char-style-override-3">Şişmanca arkadaş biraz geriliyor, sarhoş, anlamsız bakışlarla şu kendini beğenmiş yazıcı parçasını bir süre süzüyor, sonra hiç beklenmedik bir anda kocaman yumruğunu yazıcının ufacık suratına patlatıveriyor. İşte bütün bir gün süren dostluğun sonu. Aziz ahbabı, kendini kaybetmiş, ranzanın altına yuvarlanıyor…</span></p>

      <p class="Normal5 para-style-override-3"><span class="char-style-override-3">Şimdi de koğuşumuza özel bölümden bir ahbabım giriyor; çok iyi kalpli, neşeli, oldukça zeki, şakacı, görünüşte pek saf bir adamdı. Bu, hapishaneye ilk girdiğim gün yemekte zengin mahpus arayan, “onurlu” olduğunu iddia eden, benimle çay içen mahpustu. Kırk yaşlarında, kalın dudaklı bir adamdı; üstü siyah noktacıklarla dolu, kocaman, etli bir burnu vardı. Elinde tuttuğu balalaykanın tellerine ara sıra tembel tembel dokunuyordu. Arkasından tam bir dalkavuk görünüşlü, çok kısa boylu, koca kafalı bir mahpus geliyordu; onunla şimdiye kadar tanışmamıştık. Zaten kimsenin onu umursadığı yoktu. Biraz garip, vesveseli, daima susan, daima ciddi bir adamdı; dikimevinde çalışıyor, herhalde kendi halinde yaşamaya, kimseye ilişmemeye gayret ediyordu. Şimdiyse sarhoştu, gölge gibi Varlamov’u izliyordu. Müthiş bir heyecan içerisinde onu gözetliyor, ellerini sallıyor, duvarı, ranzaları yumrukluyor, handiyse ağlamaklı bir halle onun ilgisini çekmeye uğraşıyordu. Varlamov’sa ona hiç aldırmıyor, orada olduğunun farkında değilmiş gibi davranıyordu. İşin tuhafı, bu iki mahpus bundan önce asla birbiriyle temas etmiş değillerdi; ne çalıştıkları iş aynıydı, ne de ortak herhangi bir şeyleri vardı. Hatta sınıfları, koğuşları da ayrıydı. Ufak tefek mahpusun adı Bulkin’di.</span></p>

      <p class="Normal5 para-style-override-3"><span class="char-style-override-3">Varlamov beni görünce sırıttı. Ranzamda, sobanın yanında oturuyordum. Karşımda, biraz uzağımda durup biraz düşündü, sallandı, yalpalaya yalpalaya bana yaklaşarak birden kabadayıca bir tavırla karşıma dikildi ve balalaykasının tellerine hafifçe dokunup ayağıyla da tempo tutarak yarı konuşur gibi bir şarkı tutturdu:</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-4">Toparlak beyaz yüzlü,</span></p>

      <p class="Normal5 para-style-override-3"><span class="char-style-override-4">Arı kuşu gibi şarkı söyler</span></p>

      <p class="Normal5 para-style-override-3"><span class="char-style-override-4">Benim tatlı sevgilim.</span></p>

      <p class="Normal5 para-style-override-3"><span class="char-style-override-4">Atlas bir</span> <span class="char-style-override-4">elbise giymiş;</span></p>

      <p class="Normal5 para-style-override-3"><span class="char-style-override-4">Süslü, hem de pek şık.</span></p>

      <p class="Normal5 para-style-override-3"><span class="char-style-override-4">Kendi de dünya güzeli…</span></p>

      <p class="Normal5 para-style-override-3"></p>

      <p class="Normal5 para-style-override-3"><span class="char-style-override-3">Bu şarkı Bulkin’i müthiş kızdırmıştı, ellerini sallayarak ve hepimize dönerek bağırıyordu:</span></p>

      <p class="Normal5 para-style-override-3"><span class="char-style-override-3">— İnanmayın kardeşler, hep yalan bunlar! Bir tek doğru sözü yoktur onun, hep yalan söyler!</span></p>

      <p class="Normal5 para-style-override-3"><span class="char-style-override-3">Varlamov kurnaz bir gülüşle gözlerimin içine bakarak:</span></p>

      <p class="Normal5 para-style-override-3"><span class="char-style-override-3">— Aleksandr Petroviç ihtiyarımıza selamlar! dedi.</span></p>

      <p class="Normal5 para-style-override-3"><span class="char-style-override-3">Sonra beni öpmeye davrandı. Yirmi yaşındaki gençlere bile “ihtiyar” demek, Sibirya’nın basit halkı arasında o insana karşı duyulan saygıyı gösterir.</span></p>

      <p class="Normal5 para-style-override-3"><span class="char-style-override-3">— Nasılsın bakalım Varlamov?</span></p>

      <p class="Normal5 para-style-override-3"><span class="char-style-override-3">— Eh, sizi gördük, daha iyi olduk. Kusura bakmayın, bayramı seven, sabahtan sarhoş olur!</span></p>

      <p class="Normal5 para-style-override-3"><span class="char-style-override-3">Varlamov şarkı söyler gibi ahenkle konuşuyordu.</span></p>

      <p class="Normal5 para-style-override-3"><span class="char-style-override-3">Bulkin umutsuzlukla elini ranzaya vurarak yine bağırmaya başladı:</span></p>

      <p class="Normal5 para-style-override-3"><span class="char-style-override-3">— Hep yalandır bunlar, yine yalan söylüyor!</span></p>

      <p class="Normal5 para-style-override-3"><span class="char-style-override-3">Ama beriki, ona bakmamaya ant içmişti sanki; öyle de gülünçlerdi ki… Bu sabahtan beri Varlamov’un peşinden ayrılmayan Bulkin’in, aklına birdenbire hiç sebep de yokken Varlamov’un her söylediğinin yalan olduğu düşüncesi takılmıştı. Adamın ardından, gölgesiymiş gibi hiç ayrılmıyor, her sözüne takılıyordu. Öfkeden birbirine kenetlediği ellerini duvarlara, ranzalara vura vura kanatmıştı; Varlamov’un “hep yalan söylediği” düşüncesi ona adamakıllı azap verir gibiydi. Başında saç olsa, üzüntüsünden yolardı kesin. Varlamov’un hareketlerinden sorumluymuş, onun bütün kusurlarının vicdan yükü kendi üzerindeymiş gibi davranıyordu. Ama işin asıl acıklı yanı, berikinin bir kerecik bile ona aldırmamış olmasıydı. Bulkin:</span></p>

      <p class="Normal5 para-style-override-3"><span class="char-style-override-3">— Hep yalan söylüyor, hep yalan, hep yalan! Bir sözü öbürüne uymuyor! diye bağırıp duruyordu.</span></p>

      <p class="Normal5 para-style-override-3"><span class="char-style-override-3">Mahpuslar da gülerek:</span></p>

      <p class="Normal5 para-style-override-3"><span class="char-style-override-3">— İyi ama, sana ne? diye kızdırıyorlardı onu.</span></p>

      <p class="Normal5 para-style-override-3"><span class="char-style-override-3">Varlamov hiç sırası değilken birden:</span></p>

      <p class="Normal5 para-style-override-3"><span class="char-style-override-3">— Size bir şey söyleyeyim mi Aleksandr Petroviç, ben çok yakışıklıydım, bütün kızlar âşıktı bana, dedi.</span></p>

      <p class="Normal5 para-style-override-3"><span class="char-style-override-3">Bulkin cırlayan bir sesle sözünü kesti:</span></p>

      <p class="Normal5 para-style-override-3"><span class="char-style-override-3">— Yalan! Yine yalan söylüyor!</span></p>

      <p class="Normal5 para-style-override-3"><span class="char-style-override-3">Mahpuslar gülmekten katılıyorlardı.</span></p>

      <p class="Normal5 para-style-override-3"><span class="char-style-override-3">— Ben de karşılarında öyle çalım satardım ki: Üstümde kırmızı bir mintan, kadife şalvar; şu Kont Butılkin</span><span class="char-style-override-5"><a class="footnote-link" href="#footnote-225-34" id="footnote-225-34-backlink">34</a></span> <span class="char-style-override-3">gibi yan gelir yatar, bir İsveçli kadar sarhoş olurdum. Kısacası, tam istediğim gibi!</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-34-backlink" id="footnote-225-34">34</a> <span class="char-style-override-6">Butılkin-Bulkin benzerliğiyle söz oyunu yapıyor. Butılkin “şişeci” manasına gelir. (Rd.n.)</span></p>
      </div>

      <p class="Normal5 para-style-override-3"><span class="char-style-override-3">Bulkin kesin bir tavırla sözü bağladı:</span></p>

      <p class="Normal5 para-style-override-3"><span class="char-style-override-3">— Yalan!</span></p>

      <p class="Normal5 para-style-override-3"><span class="char-style-override-3">— O zamanlar, babamdan kalma iki katlı kâgir bir evim vardı. Ama ben iki yılda her iki katı da eritiverdim, bir kapısıyla direkleri kaldı bana. Ne olacak… Para güvercin misali, bir konar başına, bir uçar gider!</span></p>

      <p class="Normal5 para-style-override-3"><span class="char-style-override-3">Bulkin bu kez daha kesin bir tavırla tamamladı:</span></p>

      <p class="Normal5 para-style-override-3"><span class="char-style-override-3">— Yalan!</span></p>

      <p class="Normal5 para-style-override-3"><span class="char-style-override-3">— İşte ben de geçenlerde buradan aileme haber gönderdim; belki birkaç kuruş yollarlar diye. Bana dik kafalı derlerdi. Saygısızmışım da! Haberi göndereli yedi yıl oluyor.</span></p>

      <p class="Normal5 para-style-override-3"><span class="char-style-override-3">Gülerek sordum:</span></p>

      <p class="Normal5 para-style-override-3"><span class="char-style-override-3">— Hâlâ cevap yok mu?</span></p>

      <p class="Normal5 para-style-override-3"><span class="char-style-override-3">— Ne</span> <span class="char-style-override-3">gezer!</span></p>

      <p class="Normal5 para-style-override-3"><span class="char-style-override-3">Varlamov birdenbire güldü ve yavaş yavaş sokularak burnunu bana iyice yaklaştırdı.</span></p>

      <p class="Normal5 para-style-override-3"><span class="char-style-override-3">— Aleksandr Petroviç, dedi. Benim burada bir âşığım var…</span></p>

      <p class="Normal5 para-style-override-3"><span class="char-style-override-3">— Senin mi? Âşığın mı?</span></p>

      <p class="Normal5 para-style-override-3"><span class="char-style-override-3">— Var ya. Demin Onufriyev onun için: “Bizim gudubet karı paralı ya çok çirkin, senin sevgilin güzel, ama dilenci torbasıyla gezmeseydi daha iyiydi.” dedi.</span></p>

      <p class="Normal5 para-style-override-3"><span class="char-style-override-3">— Doğru mu bu?</span></p>

      <p class="Normal5 para-style-override-3"><span class="char-style-override-3">— Tabii ya, dilencinin teki işte! diye cevap vererek kıs kıs gülmeye başladı.</span></p>

      <p class="Normal5 para-style-override-3"><span class="char-style-override-3">Kışladakiler de kahkahaları koyuverdiler. Gerçekten, Varlamov’un bir dilenci kadınla ilişkisi olduğunu ve sevgilisine ancak altı ayda on kapik verdiğini hepsi biliyordu. Varlamov’un artık beni rahat bırakmasını istiyordum:</span></p>

      <p class="Normal5 para-style-override-3"><span class="char-style-override-3">— E, peki… dedim.</span></p>

      <p class="Normal5 para-style-override-3"><span class="char-style-override-3">Bir şey söylemedi. Bana içten bir bakışla baktı, tatlı bir sesle:</span></p>

      <p class="Normal5 para-style-override-3"><span class="char-style-override-3">— Siz de bu münasebetle bana ufak bir şişecik ısmarlayamaz mısınız?</span></p>

      <p class="Normal5 para-style-override-3"><span class="char-style-override-3">Sonra benden parayı alırken, aynı tatlı sesle:</span></p>

      <p class="Normal5 para-style-override-3"><span class="char-style-override-3">— Bugün hep çay içtim Aleksandr Petroviç, dedi. Midem çayla o kadar dolu ki, tıkanacak gibi oldum, çaylar karnımda sanki şişedeymiş gibi sallanıp duruyor…</span></p>

      <p class="Normal5 para-style-override-3"><span class="char-style-override-3">Varlamov benden parayı alırken Bulkin’in iç rahatsızlığı son kerteye vardı. Umutsuzlukla elini kolunu sallıyordu, neredeyse ağlayacaktı. Koğuşta bulunanlara dönerek, çıldırmış gibi bağırıyordu:</span></p>

      <p class="Normal5 para-style-override-3"><span class="char-style-override-3">— Hey Tanrı’nın kulları, şuna bakın! Hep yalan söylüyor! Ne söylerse hep yalan, hep, hep, hep!</span></p>

      <p class="Normal5 para-style-override-3"><span class="char-style-override-3">Bulkin’in öfkelenmesine şaşıran mahpuslar:</span></p>

      <p class="Normal5 para-style-override-3"><span class="char-style-override-3">— Sen ne karışıyorsun yahu? Ne uyuz herifmişsin! diye söyleniyorlardı.</span></p>

      <p class="Normal5 para-style-override-3"><span class="char-style-override-3">Bulkin alevlenen bakışlarıyla ve olanca kuvvetiyle ranzayı yumruklayarak:</span></p>

      <p class="Normal5 para-style-override-3"><span class="char-style-override-3">— İzin vermem, istemiyorum yalan söylemesini! diye haykırdı.</span></p>

      <p class="Normal5 para-style-override-3"><span class="char-style-override-3">Herkes katıla katıla gülüyordu. Varlamov parayı alır almaz, beni başıyla selamladı ve birtakım maskaralıklar yaparak koğuştan aceleyle çıkıp tabii doğru şarapçıya gitti. İşte tam bu sırada da, Bulkin’in orada olduğunu yeni fark etmiş gibi yaptı. Eşikte durup döndü ve gerçekten ona ihtiyacı varmış gibi:</span></p>

      <p class="Normal5 para-style-override-3"><span class="char-style-override-3">— Hadi gidelim! diye seslendi.</span></p>

      <p class="Normal5 para-style-override-3"><span class="char-style-override-3">Sonra üzgün görünen Bulkin’i öne geçirerek hakaret dolu bir sesle:</span></p>

      <p class="Normal5 para-style-override-3"><span class="char-style-override-3">— Kuyruk!.. diye ekledi ve yine balalaykasını çalmaya başladı…</span></p>

      <p class="Normal5 para-style-override-3"><span class="char-style-override-3">Ama bütün bu sarhoş taşkınlıklarını anlatmaya ne gerek var? Zaten boğucu gün de sona eriyor. Mahpuslar ranzalarında deliksiz uykularına dalmaya başlıyorlar. Bu gece her zamankinden daha fazla horlayıp sayıklayacaklar. Tek tük meydanlar devam ediyor hâlâ. İşte, nicedir hasretle beklenen bayram da gelip geçmişti. Yarın yine sıradan bir gün olacak, yine işe gidilecek…</span></p>

      <p class="Normal5 para-style-override-3"></p>
    </div>
  </div>
</body>
</html>
