<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:621ada63-1cd7-4b79-90e1-f526876a2247" name="Adept.expected.resource" />
</head>

<body>
  <div id="x2.html" xml:lang="en-GB">
    <div class="Basic-Text-Frame">
      <h2 class="Konu-Ba-l---" id="toc_marker-1-7" style="text-align: center;" xml:lang="tr-TR"><span style="font-size: 1.17em; line-height: 1.2;"><i>VI: Birinci Ay</i></span><br /></h2>

      <p class="Normal4 para-style-override-3"><span class="char-style-override-3">Hapishaneye geldiğim sırada biraz param vardı; elimden alırlar kaygısıyla üzerimde pek az para bırakmıştım, ama her ihtimale karşı hapishanede yasaklanmamış biricik kitap olan İncil’in kapağı arasında bir kaç rublem saklıydı. Bu kitabı, içindeki parayla birlikte Tobolsk mahpusları hediye etmişlerdi; sürgünde onar yılı çoktan devirdikleri için sürgünün her türlü cefasını küçümseyen bu adamların her bahtsızı kendilerine kardeş sayma âdetleri vardı. Sibirya’da hemen her zaman böyle insanlara rastlanır: Hayatlarının tek amacı “bahtsızları” kardeşçe korumak, onlara çıkar gözetmeksizin, kendi çocuklarıymış gibi merhamet ve şefkat göstermektir. Bunlardan bir tanesiyle nasıl karşılaştığımı kısaca anlatmazsam olmaz. Hapishanemizin bulunduğu şehirde Nastasya İvanovna adında dul bir kadın vardı. Elbette hiçbirimizin onunla tanışıklığı yoktu. İşte bu kadının hayatta sanki sürgünlere yardım etmekten başka amacı yoktu; hele bizleri pek koruyup gözetirdi. Ya aile bireylerinden birinin başından böyle bir felaket geçmiş ya da en yakınlarından, onun için en değerli insanlardan biri bizimkilere benzer bir suç yüzünden mahkûm olmuştu galiba; bu yüzden kadın bizim için elinden geleni yapmaktan adeta mutluluk duyardı. Tabii, elinden pek fazla bir şey de gelmiyordu, çünkü kendisi de çok fakirdi. Bununla beraber, hapishane dışında bizi düşünen, bize bağlı olan bir dostumuz olması bize yetiyordu. Bizim için önemli birçok havadisi ondan öğrenmiştik. Hapishaneden çıkıp bir başka şehre giderken ona uğrama, kendisiyle tanışma fırsatı buldum. Varoşlarda, yakın akrabalarının evinde oturuyordu. Ne ihtiyar, ne de gençti; güzel sayılmamakla beraber, çirkin de denemezdi. Hatta zeki ya da okumuş olup olmadığı da anlaşılmıyordu. Ancak her hal ve hareketinden sonsuz bir iyilikseverlik, karşısındakini hoşnut etme, avutma, sevindirme isteği sezilmekteydi. Bütün bunlar sakin, iyilik dolu bakışlarında görülüyordu. Evinde, o zamanki hapishane arkadaşlarımdan biriyle bir akşam geçirdik. Kadıncağız gözümüzün içine bakıyor, biz güldükçe gülüyor, her söylediğimize katılıyordu; nesi varsa ikram etti. Sofrayı çay, yiyecekler ve birtakım tatlılarla donattı; cebinde binlerce rublesi olsaydı, sırf bu parayla bize ve hapishanedeki arkadaşlarımıza yardım edebileceğinden dolayı sevineceğine şüphe yoktu. Vedalaşırken bize birer tabaka verdi. Bu tabakaları mukavvadan kendisi yapmıştı (nasıl yaptığını Tanrı bilir); kutuların üzerini ilkokul aritmetik kitaplarının kaplarındaki renkli kâğıtlarla kaplamıştı (belki de bu kaplama işi için bir aritmetik kitabına kıymıştı). Tabakaların kenarları süs olarak, muhtemelen dışarıdan özel olarak aldığı yaldızlı, ince bir şeritle çevrilmişti. Hediyelerini verirken özür diliyormuş gibi sıkılgan bir tavırla, “Sigara içiyorsunuz, belki işinize yarar…” dedi. Duyduğuma, okuduğuma göre, başkasına karşı</span> <span class="char-style-override-3">çok büyük bir sevgi duymak, aynı oranda bencilliğe delaletmiş. Ama bu davranışın neresinde bencillik olduğunu bir türlü göremedim doğrusu.</span></p>

      <p class="Normal4 para-style-override-3"><span class="char-style-override-3">Hapishaneye geldiğim zaman fazla param yoktu, ama daha nefes almaya vakit bırakmadan bana başvuranlara para vermiştim; dahası, kendilerini tanımadığımı, beni aldattıklarını sanarak ikinci, üçüncü hatta beşinci defa gelenleri de boş çevirmemiştim; onlara içten gücenmek yahut kırılmak elimden gelmemişti. Yalnız şunu açıkça söyleyeyim ki, budalaca kurnazlıklarıyla beni aptal, avanak yerine koyup beşinci kez para çektikten sonra, bir de alay etmeleri doğrusu gücüme gitmişti. Mutlaka yalan ve kurnazlıklarıyla beni kafese koydukları kanısındaydılar; oysa eminim ki, para vermeyip onları kovsaydım, beni daha çok sayacaklardı. Ama ne kadar kızsam da istediklerini vermemek elimden gelmedi. Kızmamın sebebi de, onlara karşı takınmayı önceden tasarladığım sert, ciddi tavra bütünüyle aykırı davranmamdı. Bu çevrenin benim için yepyeni olduğunu sezip anlıyordum, ama daha uzun yıllar bu koyu karanlığa nasıl katlanacağımı bir türlü aklım almıyordu. Kendimi alıştırmam gerekliydi. Şüphesiz, her şeyden önce her davranışımın sağduyumla vicdanımın emrettiği şekilde olması kararını vermiştim. Lakin bütün bunların sözde kalacağını, ileride birçok umulmadık olay karşısında bu düşüncelerimin bir değer taşımayacağını da pekâlâ biliyordum.</span></p>

      <p class="Normal4 para-style-override-3"><span class="char-style-override-3">Bunun içindir ki, her ne kadar Akim Akimiç’in direnmesi üzerine koğuşta yerleşme işleriyle biraz oyalanıyorsam da, zehirli, bana işkence eden bir keder gitgide içimi kaplıyordu. Bazı günler koğuşumuzun merdiveni başında oturup işten dönen ve hapishane avlusuyla mutfak arasında ağır ağır gidip gelen mahpusları seyrederken, “Ölü bir ev!” diye düşünürdüm. Mahpuslara dikkatle bakar, yüzlerini, hareketlerini inceleyerek, nasıl insanlar olduklarını, tabiatlarını anlamaya çalışırdım. Onlarsa önümden, kimi kaşları çatık, kimi aşırı ölçüde neşeli (bu iki tip burada en çok rastlanan, neredeyse hapishanenin karakteristiği olan tiplerdi), kimi de ya kavga ederek ya da yalnızca aralarında konuşarak geçip gidiyorlardı; bazıları tek başına, dalgın, yavaş ve ölçülü adımlarla, bazıları yorgun, bezgin bir tavırla dolaşıyor; bir kısmı da (burada bile!) etrafı küçümsediklerini belirten bir böbürlenmeyle, şapkalarını yana yatırmış, gocuklarını omuzlarına atmış, küstah, alaycı gülümsemelerle volta atıyorlardı. “İşte bundan sonra ister istemez, içerisinde bulunacağım çevre…” diye düşünüyordum. Buradakiler hakkında Akim Akimiç’ten bilgi edinmeye çalıştım, yalnızlıktan kurtulmak için daima Akim Akimiç’i çay içmeye çağırırdım. Söz arasında şunu da söyleyeyim ki, çay ilk zamanlar, aşağı yukarı biricik gıdamdı. Akim Akimiç çay ikramımı hiç reddetmiyor, M.’nin bana kullanmak üzere verdiği acayip biçimli, küçük teneke semaverde çay kaynattıktan sonra, daima bir bardak içiyor (onda bardak da vardı) teşekkürlerini bildirdikten sonra da yorganı dikmeye devam ediyordu. Ondan, öğrenmek istediğim bilgiyi alabilmek neredeyse imkânsızdı; hatta mahpusların karakterleriyle neden bu kadar ilgilendiğimi de anlayamıyor, sözlerimi sadece, aklımdan hiç çıkmayan, kurnazca gülümseyişiyle dinlemekten başka bir şey yapmıyordu. Kendi kendime, “Hayır, bu iş sorup soruşturmakla olmayacak. Kendim faaliyete geçmeliyim.” diye bir karar verdim.</span></p>

      <p class="Normal4 para-style-override-3"><span class="char-style-override-3">Dördüncü gün, tıpkı ayak demirlerimi değiştirmeye gittiğim günkü gibi, mahpuslar sabah erkenden hapishanenin kapısında, tam nizamiyenin önünde iki sıra olarak dizilmişlerdi. Önlerine ve arkalarına, tüfekleri dolu, süngüleri takılı iki sıra asker dizilmişti. Asker, kaçan mahpusa ateş edebilir, ama bir zorunluluk olmadan silahını kullanırsa sorumlu tutulur; ayrıca mahpusların isyanı halinde de serbestçe ateş etme yetkisi vardır. Zaten kim açıktan açığa kaçmaya kalkışabilir? Sonunda istihkam subayıyla kılavuz, istihkam çavuşları ve erleri, yapılan işleri gösteren komiserler geldi: Yoklama yapıldı, ilkin dikimevine giden grup yola çıkıyordu, istihkam amirleri onlara karışmıyorlardı. Bu mahpuslar, doğrudan doğruya hapishane için çalışıyor, mahpusların giyim eşyasını dikiyorlardı. Bunları atölyelerde çalışanlar ve kaba işlerde kullanılanlar takip ediyordu. Ben de yirmi kişilik bir kafile içindeydim. Kalenin arkasındaki donmuş nehir üzerinde, hapishanenin iki sandalı vardı, bir işe yaramadıklarından tahtaları ziyan olmasın diye söküleceklerdi. Bununla beraber, bu hurdanın da hiç değeri yoktu sanırım. Çünkü her yan ormanlık olduğundan, şehirde odun çok ucuza satılırdı. Oraya gönderilmemizdeki asıl amaç, mahpusların ellerinin boş kalmamasıydı. Mahpuslar da bunun pekâlâ farkındaydılar ve bu gibi işlerde daima pek isteksiz, pek gayretsiz çalışırlardı. Ama ele aldıkları iş önemli ve yararlıysa, onlara sorumluluğu olan bir görev olarak verilmişse, o zaman iş değişirdi. Hepsi canlanır, bundan hiçbir çıkarları olmadığı halde daha çabuk, daha iyi çalışarak işi bir an önce bitirmeye gayret ederlerdi. Şimdi olduğu gibi, yalnızca âdet yerini bulsun diye verilen işler benimsenmez, saat on birde çalan paydos trampetine kadar herkes işiyle uğraşır görünürdü. Oldukça sıcak ve sisli bir gündü; neredeyse karlar eriyecekti. Kafilemiz kalenin arkasındaki kıyıya yollandı; elbisemizin altında görünmeyen zincirler hafifçe şangırdıyor, her attığımız adımla keskin, tiz bir madeni ses çıkarıyordu. İki üç kişi ayrılarak, gereken aleti almak üzere depoya gitti. Grubun ortalarında ilerlerken biraz canlılık gelmişti üzerime: Yapacağım işin ne olduğunu bir an önce görüp anlamak istiyordum. Ağır kürek cezası denilen şey neydi acaba? Sonra ben de hayatımda ilk defa olarak böyle bir işte nasıl çalışacaktım?</span></p>

      <p class="Normal4 para-style-override-3"><span class="char-style-override-3">Her şeyi en ufak ayrıntılarına kadar hatırlıyorum. Yolda sakallı bir yerliyle karşılaştık; adam durdu, elini cebine soktu. Kafilemizden hemen bir mahpus fırladı, şapkasını çıkardı ve adamın uzattığı beş kapik sadakayı alıp çabucak yine kafileye karıştı. Adam da istavroz çıkarıp yoluna devam etti. Bu beş kapikle aynı sabah kalaç alındı ve kafile arasında eşit olarak paylaşıldı.</span></p>

      <p class="Normal4 para-style-override-3"><span class="char-style-override-3">Bu mahpus grubunda da bir kısım her vakit olduğu gibi somurtkan, sessiz, bir kısım da kayıtsız ve bezgindi. Geri kalanlar ise aralarında gevezeliğe dalmışlardı. Bir tanesi, nedense bir şeye sevinmiş gibi neşeliydi. Yolda şarkı söylüyor, neredeyse oynayacak gibi haller alıyor; her adımda bir sıçrayarak demirlerini şangırdatıyordu. Bu, hapishaneye ilk geldiğim sabah yıkanırken, Kağan kuşu olduğunu iddia eden mahpusa takılmış olan tıknaz mahkûmdu. Neşeli delikanlımızın adı Skuratov’du. Birden oynak bir şarkı tutturuverdi; aklımda yalnız nakaratı kalmış:</span></p>

      <p class="Normal4 para-style-override-3"></p>

      <p class="Normal4 para-style-override-3"><span class="char-style-override-4">Bensiz evlendirdiler beni,</span></p>

      <p class="Normal4 para-style-override-3"><span class="char-style-override-4">Bense değirmendeydim.</span></p>

      <p class="Normal4 para-style-override-3"></p>

      <p class="Normal4 para-style-override-3"><span class="char-style-override-3">Bir balalayka eksikti.</span></p>

      <p class="Normal4 para-style-override-3"><span class="char-style-override-3">Skuratov’un taşkın neşesi kafilemizin bazı mahpusları arasında derhal kızgınlık uyandırdı; hani neredeyse bunu, kendilerine bir hakaret sayacaklardı. Biri durup dururken:</span></p>

      <p class="Normal4 para-style-override-3"><span class="char-style-override-3">— Yine başladı ulumaya! diye söylendi.</span></p>

      <p class="Normal4 para-style-override-3"><span class="char-style-override-3">Asık suratlılardan bir başkası da Ukrayna şivesiyle:</span></p>

      <p class="Normal4 para-style-override-3"><span class="char-style-override-3">— Aah, ah… bizim Tulalı</span><span class="char-style-override-5"><a class="footnote-link" href="#footnote-225-21" id="footnote-225-21-backlink">21</a></span> <span class="char-style-override-3">eşek de bu havadan ölmüştü, dedi.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-21-backlink" id="footnote-225-21">21</a> <span class="char-style-override-6">Tula: Orta Rusya’da bir eyaletti. Ukraynalılar Orta Rusyalılardan hiç hoşlanmazlar. Tulalı sözü hakaret olarak söylenmiştir.</span></p>
      </div>

      <p class="Normal4 para-style-override-3"><span class="char-style-override-3">Skuratov, lafın altında kalmadı:</span></p>

      <p class="Normal4 para-style-override-3"><span class="char-style-override-3">— Tulalıysa ne olmuş sanki, a Poltavalı “galuşki”</span><span class="char-style-override-5"><a class="footnote-link" href="#footnote-225-22" id="footnote-225-22-backlink">22</a></span> <span class="char-style-override-3">oburu.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-22-backlink" id="footnote-225-22">22</a> <span class="char-style-override-6">Ukraynalıların ulusal yemeği; bir nevi mantı.</span></p>
      </div>

      <p class="Normal4 para-style-override-3"><span class="char-style-override-3">— Sen onu da bulamıyordun ya! Lahana çorbasına çarığını banarsın ancak!</span></p>

      <p class="Normal4 para-style-override-3"><span class="char-style-override-3">Birisi atıldı:</span></p>

      <p class="Normal4 para-style-override-3"><span class="char-style-override-3">— Şimdi de şeytanın çektiği fındık fıstık ziyafetlerinden başını kaldıramıyor.</span></p>

      <p class="Normal4 para-style-override-3"><span class="char-style-override-3">Skuratov:</span></p>

      <p class="Normal4 para-style-override-3"><span class="char-style-override-3">— Doğru ya, ben pek nazlıyımdır kardeşler, dedi.</span></p>

      <p class="Normal4 para-style-override-3"><span class="char-style-override-3">Sonra nazlı olduğuna esefleniyormuş gibi hafifçe iç geçirdi ve aramızdan belli bir mahpusa dönmeden devam etti:</span></p>

      <p class="Normal4 para-style-override-3"><span class="char-style-override-3">— Ta küçüklüğümden beri, hep kuru erik ve francalayla beslenmişimdir ben. Öz kardeşlerimin Moskova’da kendi dükkânları var; müşteriye rüzgârı bile satarlar. En zengin tüccarlardandırlar.</span></p>

      <p class="Normal4 para-style-override-3"><span class="char-style-override-3">— Sen ne satıyordun?</span></p>

      <p class="Normal4 para-style-override-3"><span class="char-style-override-3">— Her şeyi, bazen kendi uydurduklarımı. İşte ilk iki yüzü de o vakit almıştım…</span></p>

      <p class="Normal4 para-style-override-3"><span class="char-style-override-3">Meraklılardan biri, böyle bir parayı duyunca neredeyse titreyerek atıldı:</span></p>

      <p class="Normal4 para-style-override-3"><span class="char-style-override-3">— Ruble mi?</span></p>

      <p class="Normal4 para-style-override-3"><span class="char-style-override-3">— Yok kardeş, ne rublesi, iki yüz sopa. Ah Luka, ah Luka!</span></p>

      <p class="Normal4 para-style-override-3"><span class="char-style-override-3">Ufak tefek, ince yapılı, sivri burunlu mahpus isteksiz isteksiz mırıldandı:</span></p>

      <p class="Normal4 para-style-override-3"><span class="char-style-override-3">— Herkes için Luka’yım, ama senin için Luka Kuzmiç.</span></p>

      <p class="Normal4 para-style-override-3"><span class="char-style-override-3">— Peki, Luka Kuzmiç diyelim, Tanrı’nın cezası.</span></p>

      <p class="Normal4 para-style-override-3"><span class="char-style-override-3">— Kimine de Luka Kuzmiç’im, ama sen bana amca de.</span></p>

      <p class="Normal4 para-style-override-3"><span class="char-style-override-3">— Ee, şeytan alsın seni de, amcalığını da! Tam da hoş bir şey anlatmak üzereydim. İşte böyle kardeşler, bundan sonra Moskova’da çok kalamadım. Bir gün on beş kırbacı indirip defleyiverdiler. Ben de…</span></p>

      <p class="Normal4 para-style-override-3"><span class="char-style-override-3">Hikâyeyi dikkatli dikkatli dinleyen bir mahpus sözünü kesti:</span></p>

      <p class="Normal4 para-style-override-3"><span class="char-style-override-3">— Ama neden def ettiklerini söylemedin ki…</span></p>

      <p class="Normal4 para-style-override-3"><span class="char-style-override-3">— Bırak şimdi lafazanlığı birader, neyse kardeşler sonuçta Moskova’da cebimizi dolduramadık. Oysa zengin olmayı çok, ama öyle çok istiyordum ki… Buna ne kadar can attığımı sözle anlatamam doğrusu.</span></p>

      <p class="Normal4 para-style-override-3"><span class="char-style-override-3">Çoğu güldü. Herhalde Skuratov, hapishanenin asık suratlıları neşelendirmeyi kendine görev edinmiş ve yalnızca küfürle karşılık gören gönüllü şaklabanlarındandı. Pek kendine özgü bir tipti; belki daha sonra ondan ayrıca söz ederim.</span></p>

      <p class="Normal4 para-style-override-3"><span class="char-style-override-3">Luka Kuzmiç:</span></p>

      <p class="Normal4 para-style-override-3"><span class="char-style-override-3">— Canım, sen şimdi bile ağırlığınca altın edersin, dedi. Şu üstündeki yüz rublelik elbise bile yeter.</span></p>

      <p class="Normal4 para-style-override-3"><span class="char-style-override-3">Oysa Skuratov’un sırtında delik deşik, her tarafı yama içinde, eski bir gocuk vardı. Delikanlı kayıtsız, ama dikkatli bir bakışla onu yukarıdan aşağı süzdü ve karşılık olarak:</span></p>

      <p class="Normal4 para-style-override-3"><span class="char-style-override-3">— Asıl kafaya bakmalı kardeş, kafaya! dedi. Moskova’dan ayrılırken de biricik avuntum buydu: Hiç olmazsa şu kafam benimle birlikteydi. Elveda sana Moskova, hamamlarına da, temiz havana da karnım tok, pestilimi çıkardılar be! Hem gocuğumdan sana ne iki gözüm, ne bakıyorsun…</span></p>

      <p class="Normal4 para-style-override-3"><span class="char-style-override-3">— Yok, kafana mı bakalım yani?</span></p>

      <p class="Normal4 para-style-override-3"><span class="char-style-override-3">Luka yine söze karıştı:</span></p>

      <p class="Normal4 para-style-override-3"><span class="char-style-override-3">— Kafası da kendisinin değil ki birader. Tümenden kafileye geçerken, birisi bu dilenciye Tanrı rızası için verdi.</span></p>

      <p class="Normal4 para-style-override-3"><span class="char-style-override-3">— Demek böyle sanatın da vardı Skuratov, ha?</span></p>

      <p class="Normal4 para-style-override-3"><span class="char-style-override-3">Suratı asık mahpus:</span></p>

      <p class="Normal4 para-style-override-3"><span class="char-style-override-3">— Yok canım! Onun körlere kılavuzluk ederken meteliklerini yürütmekten başka işi yoktur, diye seslendi.</span></p>

      <p class="Normal4 para-style-override-3"><span class="char-style-override-3">Skuratov bu alaylara kulak asmadan devam etti:</span></p>

      <p class="Normal4 para-style-override-3"><span class="char-style-override-3">— Kundura yapmayı denedim. Ama ancak bir çift yapabildim.</span></p>

      <p class="Normal4 para-style-override-3"><span class="char-style-override-3">— Alan oldu mu?</span></p>

      <p class="Normal4 para-style-override-3"><span class="char-style-override-3">— Oldu. Tanrı’dan korkmayan, anasını babasını saymayan birini Tanrı cezalandırdı; kunduraları o satın aldı.</span></p>

      <p class="Normal4 para-style-override-3"><span class="char-style-override-3">Skuratov’un çevresindekiler gülmekten katılıyorlardı. Skuratov istifini bozmadan devam etti:</span></p>

      <p class="Normal4 para-style-override-3"><span class="char-style-override-3">— Bir defa da burada çalıştım. Teğmen Stepan Fyodoroviç Pomortsev’e çizme yaptım.</span></p>

      <p class="Normal4 para-style-override-3"><span class="char-style-override-3">— Nasıl, memnun oldu mu bari?</span></p>

      <p class="Normal4 para-style-override-3"><span class="char-style-override-3">— Olmadı kardeşler, olmadı. Araba dolusu küfür savurdu. Üstelik de arkama bir tekme yapıştırdı. Pek kızmıştı. Ah, domuz kader bana ne oyunlar oynadı!</span></p>

      <p class="Normal4 para-style-override-3"><span class="char-style-override-3">Skuratov birdenbire:</span></p>

      <p class="Normal4 para-style-override-3"></p>

      <p class="Normal4 para-style-override-3"><span class="char-style-override-4">“Hele az bekle sen,</span></p>

      <p class="Normal4 para-style-override-3"><span class="char-style-override-4">Akulina’nın kocası fırlayacak dışarı…”</span></p>

      <p class="Normal4 para-style-override-3"></p>

      <p class="Normal4 para-style-override-5"><span class="char-style-override-3">diye bir şarkı tutturdu ve tempoyla ayaklarını vurarak sıçramaya başladı. Yanımda yürüyen Ukraynalı, onu öfke ve küçümseme dolu bir bakışla süzerek:</span></p>

      <p class="Normal4 para-style-override-3"><span class="char-style-override-3">— Amma da kepaze herif be! diye mırıldandı.</span></p>

      <p class="Normal4 para-style-override-3"><span class="char-style-override-3">Başka bir mahpus, itiraz kabul etmez biçimde, ciddi bir sesle kestirip attı:</span></p>

      <p class="Normal4 para-style-override-3"><span class="char-style-override-3">— Faydasız bir adam!</span></p>

      <p class="Normal4 para-style-override-3"><span class="char-style-override-3">Daha ilk günden Skuratov’a ve genellikle tüm neşeli mahpuslara herkesin kızdığını fark etmiştim, ama neden böyle yaptıklarını, hatta biraz da küçümsediklerini bir türlü anlayamıyordum. Ukraynalının ve ötekilerinin bu öfkesini kişisel bir husumete yormuştum. Ama bunun nedeni kişisel değildi, kızdıkları şey, yapmacık da olsa bütün sürgünlerin karakteristiği haline gelmiş ve neredeyse müşkülpesentliğe varan ukalalığının Skuratov’da bulunmaması, yani dedikleri gibi, “faydasız” bir adam olmasıydı. Ne var ki, her neşeli olana, Skuratov ve benzerlerine kızdıkları gibi kızmıyorlardı. Adamına göre davranıyorlardı. Yumuşak, uysal tabiatlı kimseler derhal hakarete uğruyordu. Buna pek şaşmıştım. Ama neşeliler arasında laf altında kalmayan, karşılık vermesini bilenler, sevilenler vardı; böylelerine saygı duyuluyordu. Aynı mahpus grubunda böyle dişli, bununla beraber gayet neşeli ve çok sevimli –bu meziyetlerini sonradan öğrendim– bir adam vardı; oldukça güzel ve zeki olan yüzünde kocaman bir et beni vardı. Vaktiyle kazmacı olarak çalıştığı için “Kazmacı” diye çağrılırdı, şimdi de ayrı bölümde bulunuyordu. Ondan ayrıca söz edeceğim.</span></p>

      <p class="Normal4 para-style-override-3"><span class="char-style-override-3">Ama bütün “ciddiler” de şu neşeye kızan Ukraynalı kadar aşırı gitmezdi. Hapishanede herkesten üstün olmaya özenen, her işi bildiklerine, hazır cevap, kişilik sahibi, zeki olduklarına inanan birkaç kişi vardı. Aralarında gerçekten akıllı, kişilik sahibi olanları da çoktu ve bunlar öbürlerinden üstün durumda bulunduklarından, arkadaşlarını bir tür manevi baskı altında bulundururdu. Çok defa bu gibiler de birbirine düşmanlardı, birbirlerini hiç çekemezlerdi. Öbür mahpuslara karşı vakarlı, hatta hoşgörülü bir tavırları vardı ve asla gereksiz yere kavga çıkarmazlardı; amirlerin gözüne girdiklerinden iş sırasında çalışan değil de yönetenmiş gibi davranır, şarkı söylemek gibi önemsiz kusurlara değer vermez, buna tenezzül etmezlerdi. Sürgün hayatı boyunca bana karşı hepsi olağanüstü nazikti; gene de pek fazla konuşmamıştık, bunu da sanki büyüklüklerini göstermek için yaparlardı. Daha sonra onlardan da daha geniş olarak söz edeceğim.</span></p>

      <p class="Normal4 para-style-override-3"><span class="char-style-override-3">Nehir kıyısına gelmiştik. Aşağıda, donmuş nehirde, üzerinde çalışacağımız sandal duruyordu. Nehrin karşı tarafında uzaklara doğru mavileşen bozkır uzanıyordu; iç karartıcı, ıssız bir görünüşü vardı. Herkesin hemen işe sarılmasını bekliyordum, oysa kimsenin umurunda bile değildi. Bir kısmı kıyıda, şurada burada kalmış tahtaların üzerine oturuverdiler; hemen hemen hepsi çizmelerinden çarşıda yaprak halinde, funtu üç kapiğe satılan yerli tütünle dolu keselerini ve kısa, söğüt ağacından kendi yaptıkları, ufak, tahta çubuklarını çıkardılar. Çubuklar yakıldı, muhafız askerler de bizi çepeçevre sarıp bezgin bir tavırla beklemeye başladılar.</span></p>

      <p class="Normal4 para-style-override-3"><span class="char-style-override-3">Aramızdan biri kendi kendine:</span></p>

      <p class="Normal4 para-style-override-3"><span class="char-style-override-3">— Şu sandalı da kırmak kimin aklına geldi ki? dedi. Tahta mı lazım oldu acaba?</span></p>

      <p class="Normal4 para-style-override-3"><span class="char-style-override-3">Başka bir mahpus:</span></p>

      <p class="Normal4 para-style-override-3"><span class="char-style-override-3">— Bize sormaya gerek görmeyen birinin kafasından çıkmış besbelli, diye mırıldandı.</span></p>

      <p class="Normal4 para-style-override-3"><span class="char-style-override-3">Birincisi arkadaşının cevabının farkına varmayarak bir süre sustu, sonra karlar içinde birbirinin arkasından yürüyen bir sürü köylüyü göstererek sordu:</span></p>

      <p class="Normal4 para-style-override-3"><span class="char-style-override-3">— Bu mujikler de nereye gidip duruyorlar?</span></p>

      <p class="Normal4 para-style-override-3"><span class="char-style-override-3">Hepsi tembel tembel o yana baktılar ve can sıkıntısından mujiklere takılmaya başladılar. En arkadakinin yürüyüşü pek gülünçtü. Kollarını açarak, köylülerin giydikleri uzun, sivri şapkasının ağırlığından başı yana sarkmış yürüyordu. Bembeyaz kar üzerinde bütün vücudu açıkça görünmekteydi. Mahpuslardan biri köylü şivesini taklit ederek:</span></p>

      <p class="Normal4 para-style-override-3"><span class="char-style-override-3">— Petroviç kardeş de amma süslenmiş ha! dedi.</span></p>

      <p class="Normal4 para-style-override-3"><span class="char-style-override-3">İşin şaşırtıcı yanı, mahpusların yarısı köylü olduğu halde, köylülere tepeden bakmalarıydı.</span></p>

      <p class="Normal4 para-style-override-3"><span class="char-style-override-3">— Çocuklar, arkadakinin yürüyüşüne bakın, turp ekiyormuş gibi yürüyor.</span></p>

      <p class="Normal4 para-style-override-3"><span class="char-style-override-3">— Zengin yürüyüşü o, cepleri para dolu demek ki.</span></p>

      <p class="Normal4 para-style-override-3"><span class="char-style-override-3">Hepsi tembel tembel, sanki laf olsun diye güldüler. O aralık oynak, neşeli kalaççı kadın geldi.</span></p>

      <p class="Normal4 para-style-override-3"><span class="char-style-override-3">Yolda rastladığımız adamın beş kapiklik sadakasıyla kalaç alındı ve oradakiler arasında eşit olarak paylaşıldı.</span></p>

      <p class="Normal4 para-style-override-3"><span class="char-style-override-3">Hapishanede kalaç ticareti yapan genç mahpus, yirmi tane kadar aldı ve kadından yirmi kalaçta iki yerine üç kalaç komisyon koparmak için çekişmeye başladı. Fakat kalaççı kadın razı olmuyordu.</span></p>

      <p class="Normal4 para-style-override-3"><span class="char-style-override-3">— Ondan da vermeyecek misin bize bakalım?</span></p>

      <p class="Normal4 para-style-override-3"><span class="char-style-override-3">— Hangisinden?</span></p>

      <p class="Normal4 para-style-override-3"><span class="char-style-override-3">— Farelerin yiyemedikleri şeyden…</span></p>

      <p class="Normal4 para-style-override-3"><span class="char-style-override-3">Kadın cırtlak bir sesle:</span></p>

      <p class="Normal4 para-style-override-3"><span class="char-style-override-3">— Hay Tanrı cezanı versin senin herif!.. diye haykırdı ve güldü.</span></p>

      <p class="Normal4 para-style-override-3"><span class="char-style-override-3">O sırada işleri gözeten komiserle değnekli çavuş geldi.</span></p>

      <p class="Normal4 para-style-override-3"><span class="char-style-override-3">— Hey, ne oturuyorsunuz be! Hadi iş başına!</span></p>

      <p class="Normal4 para-style-override-3"><span class="char-style-override-3">“Yönetici” mahpuslardan biri oturduğu yerden ağır ağır kalktı.</span></p>

      <p class="Normal4 para-style-override-3"><span class="char-style-override-3">— Ama bu bize verdiğiniz iş değil ki İvan Matveyeviç, dedi.</span></p>

      <p class="Normal4 para-style-override-3"><span class="char-style-override-3">— Demin iş paylaşılırken neden itiraz etmediniz? Hem de sandal parçalamanın nesi var, bu da bir iş.</span></p>

      <p class="Normal4 para-style-override-3"><span class="char-style-override-3">Zorla kalktılar ve ayaklarını sürüye sürüye aşağıya, nehre indiler. Grup içinden sözde de olsa birkaç “amir” çıktı. Sandalı dikkatle sökmeliymiş, tahtaları, özellikle de sandalın dibine tahta çivilerle enlemesine tutturulmuş kirişleri olabildiğince hırpalamadan çıkarmalıymış; uzun ve sıkıcı bir iş yani.</span></p>

      <p class="Normal4 para-style-override-3"><span class="char-style-override-3">— Her şeyden evvel şu kirişi çekmeli. Davranın bakalım çocuklar!</span></p>

      <p class="Normal4 para-style-override-3"><span class="char-style-override-3">Bunu söyleyen amir ya da işi gözetenlerden değil, sadece bir işçi, sessiz, kendi halinde bir delikanlıydı; eğilerek kalın bir kirişe iki eliyle sarıldı ve yardımcı bekledi. Fakat yardım eden çıkmadı. Birisi dişlerinin arasından homurdandı:</span></p>

      <p class="Normal4 para-style-override-3"><span class="char-style-override-3">— Sen onu zor kaldırırsın zıpçıktı! Ayı deden de gelse, o koca alamet yerinden kalkmaz.</span></p>

      <p class="Normal4 para-style-override-3"><span class="char-style-override-3">Şaşırmış olan “zıpçıktı” kirişi bırakarak doğruldu:</span></p>

      <p class="Normal4 para-style-override-3"><span class="char-style-override-3">— Peki neresinden başlayalım kardeşler? Ben bilmem öyleyse…</span></p>

      <p class="Normal4 para-style-override-3"><span class="char-style-override-3">— Sana fazla mesai yazılacak değil ya… Ne diye öne atlıyorsun?</span></p>

      <p class="Normal4 para-style-override-3"><span class="char-style-override-3">— Üç tavuğa yem veremez, herkese önayak olmaya kalkıyor. Zevzek sen de!</span></p>

      <p class="Normal4 para-style-override-3"><span class="char-style-override-3">Öteki şaşkın şaşkın açıklamaya çalıştı:</span></p>

      <p class="Normal4 para-style-override-3"><span class="char-style-override-3">— Ama çocuklar, ben bir şey yapmadım ki, sadece…</span></p>

      <p class="Normal4 para-style-override-3"><span class="char-style-override-3">Sonunda işe nasıl başlayacaklarını bir türlü kestiremeyen bu yirmi kişilik yığına şaşkınlıkla bakan komiser, bir kere daha bağırdı:</span></p>

      <p class="Normal4 para-style-override-3"><span class="char-style-override-3">— Ee, ne mostralık heriflersiniz be! Hepinizi tenekeye bastırıp kışa salamura yapmalı. Haydi başlayın! Çabuk olun!</span></p>

      <p class="Normal4 para-style-override-3"><span class="char-style-override-3">— Çabuktan daha çabuk yapılabilir mi İvan Matveyeviç…</span></p>

      <p class="Normal4 para-style-override-3"><span class="char-style-override-3">— Sen ne ötüyorsun! Senin zaten bir şey yaptığın yok! Hey Savelyev! Çenesi düşük Petroviç! Sana söylüyorum, havyar kesmesene. Bak, hâlâ duruyor.</span></p>

      <p class="Normal4 para-style-override-3"><span class="char-style-override-3">— Tek başıma ne yapabilirim ben?..</span></p>

      <p class="Normal4 para-style-override-3"><span class="char-style-override-3">— Bize esaslı bir görev verin İvan Matveyeviç,</span> <span class="char-style-override-3">ne olur.</span></p>

      <p class="Normal4 para-style-override-3"><span class="char-style-override-3">— Bundan başka iş yok dedik ya. Sandalı söker,</span> <span class="char-style-override-3">sonra dönersiniz. Haydi başlayın!</span></p>

      <p class="Normal4 para-style-override-3"><span class="char-style-override-3">İsteksizce, beceriksizce de olsa nihayet işe başladılar. Bu sağlıklı, güçlü kuvvetli adamların işe nasıl başlayacaklarını bilmediklerini görmek basbayağı sıkıntı veriyordu insana. En küçük kirişi sökmeye başlar başlamaz, kiriş, sonradan komisere anlatışlarına göre, “kendiliğinden” kırılıverdi; demek böyle yapılmayacaktı, işi ters tutmuşlardı. Aralarında yeniden, nasıl başlamalı, ne yapmalı diye, uzun boylu tartışmaya giriştiler. Elbette tartışma yavaş yavaş kavga haline dönüştü, işi daha da ileriye vardıracaklardı… Ama komiserin bağırıp gözdağı verircesine salladığı değnek ortalığı çabuk yatıştırdı. Yeniden başladılar, lakin bu sefer</span> <span class="char-style-override-3">de bir başka kiriş kırıldı. Balta ve öteki bazı araçların noksan olduğu anlaşıldı. Derhal bir muhafızla iki mahpusu kaleye, araç gereç almaya gönderdiler. Onlar gidedursun, kalanlar da yere çömelip yine çubuklarını tüttürmeye başladılar. Komiser, hırsla yere tükürüp öfkeyle homurdandı:</span></p>

      <p class="Normal4 para-style-override-3"><span class="char-style-override-3">— Sizin yapacağınız işten hayır gelmez! Ne biçim insanlarsınız, bilmem ki!</span></p>

      <p class="Normal4 para-style-override-3"><span class="char-style-override-3">Elini salladı ve değneğini sallaya sallaya kaleye döndü.</span></p>

      <p class="Normal4 para-style-override-3"><span class="char-style-override-3">Bir saat sonra kılavuz geldi. Sakince mahpusları dinledikten sonra, kırmadan dört kiriş daha çıkarıp sandalın gövdesini sökmelerini, ancak ondan sonra dönebileceklerini söyledi. Bu epey kallavi bir işti, ama öyle bir giriştiler, öyle canla başla çalışmaya başladılar ki… Tembelliklerinden, şaşkınlıklarından eser kalmamıştı! Baltanın çıkardığından başka ses duyulmuyordu; bir yandan tahta çiviler sökülürken, öte yandan öbür mahpuslar kirişlerin altına kalın sırıkları kaldıraç gibi sokarak, kirişleri çabuk çabuk, ustalıkla söküyorlardı. Hem de asıl hayretimi uyandıran şey, kirişler sapasağlam, en ufak sakatı olmadan çıkarılıyordu. Ortalık arı kovanına dönmüştü. Herkes ciddileşmişti. Ne fazla konuşuluyor, ne de kavga ediliyordu; hepsi söyleyeceğini, yapacağını, nerede duracağını çok iyi biliyordu. İş, paydos trampetinin çalmasından tam yarım saat önce bitti; kazandıkları topu topu yarım saat olmasına rağmen yorgun mahpuslar eve pek memnun döndüler. Yalnız bana karşı davranışları hiç hoşuma gitmemişti: İş sırasında nereye, kimin yanına yardıma koştumsa, hep gereksiz sayıldım, hep engellendim; her yerden beni tersleyerek uzaklaştırdılar.</span></p>

      <p class="Normal4 para-style-override-3"><span class="char-style-override-3">Becerikli ve usta bir işçi karşısında ağzını açmaya korkan, hiçbir işe yaramayan en miskin mahpus bile, yanında durup çalışmasına engel oluyorum diye, kendinde bana bağırma hakkını görüyordu. Sonunda lafını esirgemezlerden biri, kaba bir tavırla bana: “Ne diye her yere burnunu sokuyorsun! Çekilsene be!” diye bağırdı. Öteki hemen ona katıldı:</span></p>

      <p class="Normal4 para-style-override-3"><span class="char-style-override-3">— Nasıl? Aldın mı ağzının payını?</span></p>

      <p class="Normal4 para-style-override-3"><span class="char-style-override-3">Bir üçüncüsü:</span></p>

      <p class="Normal4 para-style-override-3"><span class="char-style-override-3">— Ortalığı karıştırıp duracağına bir maşrapa al da, gidip sadaka topla daha iyi, dedi. Burada sana göre iş yok.</span></p>

      <p class="Normal4 para-style-override-3"><span class="char-style-override-3">Ayrı durmaya mecbur oldum. Oysa herkes çalışırken eli boş durmak ayıp geliyordu bana. Ama geriye çekilip sandalın öbür yanına geçince, mahpuslar derhal bağırmaya başladılar:</span></p>

      <p class="Normal4 para-style-override-3"><span class="char-style-override-3">— Ne biçim işçi veriyorlar bize! Hiçbiri bir işe yaramıyor. Bunlarla nasıl çalışılır?</span></p>

      <p class="Normal4 para-style-override-3"><span class="char-style-override-3">Bunu özellikle yaptıkları açıktı. Eski soylunun işe yaramazlığını göstermekten daha iyi neyle eğlenebilirlerdi?</span></p>

      <p class="Normal4 para-style-override-3"><span class="char-style-override-3">İşte şimdi, önce de söylediğim gibi, hapishaneye ilk gelişimde bütün bu insanlarla nasıl anlaşılabileceği meselesine önem vermenin sebebi kolayca ortaya çıkıyor. Bugünkü işte olduğu gibi, daha birkaç kere aramızda anlaşmazlıklar çıkacağını sanıyordum. Lakin bütün bunları göze alarak hapishanedeki davranışım konusunda</span> <span class="char-style-override-3">az çok hazırladığım planda değişiklik yapmamaya karar verdim. Niyetim, elimden geldiğince sade ve onlardan farkım yokmuş gibi durmaktı; onlara sokulmak için pek fazla gayret göstermeyecektim, ama onlar bana yakınlık gösterirlerse, karşılık vermezlik de etmeyecektim. Tehdit ve nefretlerine kulak asmayıp elimden geldiği kadar görmezlikten gelecektim. Belli başlı noktalarda onlardan ayrı kalacak, ama birtakım huylarını, geleneklerini benimsemeye çalışacaktım, kısacası tam bir arkadaşlık aramayacaktım. Bunu yaparsam, beni ilkönce onlar aşağı göreceklerdi. Onların fikrine göre (bunu daha sonraları anladım) onlara karşı her zaman soyluluğun gerektirdiği biçimde hareket etmeli, nazlanıp kırıtmalı, mahpuslardan tiksinmeli, her adımda burun kıvırmalı, işten kaçmalıydım. Soylu deyince akıllarına gelen buydu. Şüphesiz, bütün bu yaptıklarım için benimle hırgür çıkaracak, ama içlerinden bana karşı bir saygı da duyacaklardı. Ancak bu rol bana göre değildi, asla mahpus kafasındaki soylu tipine girememiştim; öte yandan kendi kendime, öğrenimimin ve düşünebilme yeteneğinim onlarınkine olan üstünlüğünü belirtmekte kesinlikle fedakârlık yapmamaya karar vermiştim. Eğer mahpuslara yaranmak için onlara yaltaklanmaya, her söylediklerine “amenna” demeye, senli benli olmaya, iltifatlarını kazanmak maksadıyla seviyelerine inmeye kalkışsaydım, bunu korkumdan ya da ürkekliğimden yaptığımı sanarak derhal beni aşağılayacaklardı. Tabii, A. bunun istisnasıydı: Çünkü o binbaşının evine girip çıkıyordu ve asıl mahkûmlar ondan korkuyordu. Öte yandan onlara karşı, Polonyalıların yaptığı gibi soğuk durup delinmez bir nezaket zırhına bürünmeyi de istemiyordum. Nazlanıp kırıtmadan onlarla birlikte çalışmak istediğim için beni küçümseyeceklerini de, sonradan hakkımdaki düşüncelerini değiştirmek zorunda kalacaklarını da biliyordum; bununla beraber, iş zamanında onlara yaltaklanmak istediğimi sanıp beni hor görecekleri düşüncesi de son derece üzüyordu beni.</span></p>

      <p class="Normal4 para-style-override-3"><span class="char-style-override-3">Akşam, öğleden sonraki işten hapishaneye yorgun dönünce, beni yine derin bir üzüntü sardı. “Önümde bunun gibi daha kaç bin gün var, kim bilir?” diye düşündüm, “Hep aynı, hep birbirine benzeyen günler!” Ortalık kararınca, tek başıma koğuş binasının arkasındaki duvar boyunca dolaşmaya başladım. Birdenbire bana doğru koşan Şarik’i</span><span class="char-style-override-5"><a class="footnote-link" href="#footnote-225-23" id="footnote-225-23-backlink">23</a></span> <span class="char-style-override-3">gördüm. “Şarik” hapishanemizin köpeğiydi, askeri bölüklerde ve topçu bataryalarında bulunan köpekler gibi bir köpekti. Çok eskiden beri hapishanedeydi, kimsenin malı değildi. Herkesi sahibi biliyor, mutfak artıklarıyla besleniyordu. Şarik, beyazla karışık siyah tüylü, irice, henüz pek yaşlı olmayan, zeki bakışlı, kuyruğu tüylü bir köpekti. Onu kimse sevip okşamaz, umursamazdı. Hapishaneye geldiğim ilk gün sırtını okşamış, elimle ekmek vermiştim. Severken uslu duruyor, yüzüme tatlı tatlı bakıyor ve memnuniyetini belirtmek için kuyruğunu sallıyordu. Şimdi de beni –yani birkaç yıldır onu okşamayı ilk defa akıl eden insanı– uzun zaman göremeyince mahpuslar arasında dolaşarak aramaya başlamıştı, koğuşun arkasında karşılaşınca hafifçe inleyerek bana doğru koştu. Birdenbire, bana ne oldu bilemiyorum, ama köpeğe sarılıp başını göğsüme bastırdım ve öpmeye başladım; Şarik ön ayaklarını omuzlarıma koymuş, yüzümü yalıyordu. “İşte kaderimin bana yolladığı dost!” diye düşündüm ve o günden sonra da bu ilk ve en ağır gelen acıklı dönemimde, her işten dönüşümde, koğuşa girmeden hemen koğuşun arkasına gitmeye başladım; orada, sevincinden önümde ince bir sesle inleyip boyuna zıplayan Şarik’in yanına çömelir, başını ellerimle sararak öper, öperdim. Bu anlarda bütün varlığımı hem tatlı, hem de azap veren tuhaf bir duygu kaplardı. Duyduğum bu acıdan adeta övündüğümü hâlâ unutmam; bütün dünyada beni seven, bana bağlı olan tek bir yaratığın sadık dostum Şarik olmasıyla övünürdüm.</span></p>

      <div class="footnote">
        <p class="Basic-Paragraph"><a class="footnote-anchor" href="#footnote-225-23-backlink" id="footnote-225-23">23</a> <span class="char-style-override-6">Şarik: Topaç.</span></p>

        <p class="Basic-Paragraph"></p>
      </div>
    </div>
  </div>
</body>
</html>
