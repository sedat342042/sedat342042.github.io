<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="ilhan" name="author" />
  <meta content="2007-07-09T16:03:15+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p style="text-align: center;"><img alt="resim-5" src="../Images/resim-5.png" /><br /></p>

  <p style="text-align: justify;"><br /></p>

  <p style="text-align: justify;"><br /></p>

  <p style="text-align: justify;"><br /></p>

  <p style="text-align: center;">ALTIKIRKBEŞ YAYIN 81/2</p>

  <p class="calibre1" style="text-align: center;">Fantastik Kurgu - 8</p>

  <p class="calibre1" style="text-align: center;">Neredeyse Bütün Eserleri - 4</p>

  <p class="calibre1" style="text-align: center;">J.R.R. Toikien - The Silmarillion, 1977</p>

  <p class="calibre1" style="text-align: center;">Türkçesi: Serap Erincin /Hakan Aytutucu</p>

  <p class="calibre1" style="text-align: center;">1. baskı: Kasım- 1999</p>

  <p class="calibre1" style="text-align: center;">2. baskı: Mart-2001</p>

  <p class="calibre1" style="text-align: center;"><br /></p>

  <p class="calibre1" style="text-align: center;">Yayın Yönetmenleri</p>

  <p class="calibre1" style="text-align: center;">&nbsp;K, Çaydamlı / Ç. Şan</p>

  <p class="calibre1" style="text-align: center;"><br /></p>

  <p class="calibre1" style="text-align: center;">Yayına Hazırlayan&nbsp;</p>

  <p class="calibre1" style="text-align: center;">Ç. Şan / H. Aytutucu</p>

  <p class="calibre1" style="text-align: center;"><br /></p>

  <p class="calibre1" style="text-align: center;">Kapak Tasarımı</p>

  <p class="calibre1" style="text-align: center;">Murat "K." Bozkurt</p>

  <p class="calibre1" style="text-align: center;">Detay Multimedya [0216. 336 84 75 / www, detay.tc]</p>

  <p class="calibre1" style="text-align: center;"><br /></p>

  <p class="calibre1" style="text-align: center;">Kapak Resmi&nbsp;</p>

  <p class="calibre1" style="text-align: center;">(John Howe çerçevesinin içine Ted Nasmith : "Ulmo ve Tuor")</p>

  <p class="calibre1" style="text-align: center;">Dizgi</p>

  <p class="calibre1" style="text-align: center;">Yavuz Kütahya</p>

  <p class="calibre1" style="text-align: center;">Baskı</p>

  <p class="calibre1" style="text-align: center;">Umut Matbaacılık (0-212) 637 09 34</p>

  <p class="calibre1" style="text-align: center;"><br /></p>

  <p class="calibre1" style="text-align: center;">ISBN-975-8467-29-8</p>

  <p class="calibre1" style="text-align: center;">The Silmarillion</p>

  <p class="calibre1" style="text-align: center;">O George Ailen &amp; Unwin (Publishers) Ltd 1977</p>

  <p class="calibre1" style="text-align: center;">Akcalı Telif Hakları ajansı aracılığıyla &nbsp;ALTIKIRKBEŞ YAYIN</p>

  <p class="calibre1" style="text-align: center;">Bu çevirinin tüm yayın haklarını sahiplendik. Tanıtım alıntıları dışında&nbsp;<span style="font-size: 1em;">- makul boyutlarda- izinsiz çoğaltılması ahlak kurallarına ve yasalarımıza göre suç sayılmaktadır. Böyle bir harekete kalkışmak istediğinizde önce bize sorarsanız uygar dünya adına seviniriz.</span></p>

  <p class="calibre1" style="text-align: center;"><br /></p>

  <p class="calibre1" style="text-align: center;">P.S.: Tüm fotokopi fanzinler, yukardaki açıklamadan bağımsızdırlar.</p>

  <p class="calibre1" style="text-align: center;">Onlar istedikleri ALTIKIRKBEŞ kitabını veya metnini çoğaltabilir, bozup yeniden yaratabilirler. Okurlarımızı yasal dergileri değil "fotokopi fanzinleri"&nbsp;<span style="font-size: 1em;">izlemeye çağırıyoruz. Onlar sizi uçurumdan aşağı itecek güce sahiptirler&nbsp;</span></p>

  <p class="calibre1" style="text-align: center;"><span style="font-size: 1em;">ve uçmayı öğrenmenin zamanı geldi.</span></p>

  <p class="calibre1" style="text-align: center;">Yaşasın FOTOKOPİ, Yaşasın KAOS.</p>

  <p class="calibre1" style="text-align: center;"><br /></p>

  <p class="calibre1" style="text-align: center;">ALTIKIRKBEŞ YAYIN</p>

  <p class="calibre1" style="text-align: center;">bir Kaybedenler Kulübü tribidir.</p>

  <p class="calibre1" style="text-align: center;">Yazışma Adresi: P.K. 114 Acıbadem, İstanbul</p>

  <p class="calibre1" style="text-align: center;">Konuşma Adresi: (0-216) 330 86 37</p>

  <p class="calibre1" style="text-align: center;">Fax: (0.216) 330 28 24</p>

  <p class="calibre1" style="text-align: center;">www. altikirkbes.com</p>

  <p class="calibre1" style="text-align: center;"><br /></p>

  <p class="calibre1"></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: center;"><b>J</b>(ohn<span style="font-size: 1em;">&nbsp;).&nbsp;</span><span style="font-size: 1em;">&nbsp;<b>R</b>(onald).&nbsp;</span><span style="font-size: 1em;"><b>R</b>(euel). <b>Tolk</b></span><span style="font-size: 1em;"><b>ien</b></span></p>

  <p class="calibre1" style="text-align: justify;"><span style="font-size: 1em;">(3 Ocak 1892, Bloemfontein, Güney Afrika- 2&nbsp;</span><span style="font-size: 1em;">Eylül 1973, Bournemouth, İngiltere)</span></p>

  <p class="calibre1" style="text-align: justify;">1895'in başlarında iklimin getirdiği rahatsızlıklar yüzünden annesi Mabel ve küçük erkek kardeşi Hilary ile birlikte İngiltere'ye döndü. Babası Arthur'un ateşli romatizmadan ölümünden sonra aile Birmingham yakınlarındaki Sarehole'a yerleşecekti. Bu güzel kırsal bölgenin genç Ronald üzerindeki etkisi büyüktü ki bu etki daha sonraki yazı ve çizilerinde görülebilir. Mabel, 1904 yılında öldü ve çocuklar Birmingham'da bir rahip olan Francis Morgan'ın gözetimine bırakıldı.</p>

  <p class="calibre1" style="text-align: justify;">King Edward's School'da eğitim görmeye başlayan Ronald'ın dil üzerine büyük yeteneği ve merakı vardı. Eski Gal Ve Fin dilleri üzerine eğitim görürken, zamanla kendi Elf dillerini de yaratmaya başlamıştı. 19l4'de I. Dünya Savaşı patlak verdiğinde Oxford'ta üniversite son sınıftaydı ve ertesi yıl İngiliz Dili ve Edebiyatı'ndan birincilikle mezun olup teğmen olarak orduya katıldı. 1916 Haziranında Fransa'ya gemiyle gönderilmelerinden önce çocukluk aşkı Edith Bratt ile evlendi; dört çocuk sahibi olacaklardı. En yakın üç arkadaşından ikisinin öldüğü Somme Savaşı'na katıldı. Yılın sonlarına doğru hastalanarak İngiltere'ye geri gönderildi.</p>

  <p class="calibre1" style="text-align: justify;">Savaşın ardından Oxford'da Anglo-Sakson Profesörlüğü yaparak çalışmalarını akademisyen olarak sürdürdü. Anglo-Sakson (1925-45), İngiliz (1945-59) dili ve edebiyatı dersleri verdi.&nbsp;<span style="font-size: 1em;">Zamanla dünyanın en önemli dilbilimcilerinden biri haline gelecekti. Ana ilgisi İngiltere'nin Ortabatı topraklarının yazın ve dilbilgisi geleneği üzerineydi. Edebiyat tarihiyle ilgili araştırmaları arasında, E. V. Gordon ile birlikte yazdığı Sir Gaıvain and the Green Knight (1925) ve Beoıvulf : The Monsters and the Critics (1936) sayılabilir. Tolkien, Yüzüklerin Efendisi (1954-55) adlı üçlemesini üniversitede öğrenciyken yazmaya başlamıştı. Bu yapıt üzerinde çalışırken çocukları için yazdığı Hobbit (1937), üçlemeye giriş niteliğindedir ki eserin ulaştığı başarı yazarını bile şaşırtacaktı. Emekliye ayrılıp Edith ile birlikte Bournemouth'a yerleşti ama karısının 1971 'deki ölümünden sonra Oxford'a döndü. Kısa bir hastalığın ardından 1973'de öldü. Ölümünün ardından yarım kalmış eserleri, notları ve defterleri taranarak, oğlu Christopher Tolkien tarafından yayına hazırlanarak basıldı.</span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;">Türkçede J.R.R. Tolkien :</p>

  <p class="calibre1" style="text-align: justify;">Altıkırkbeş Yayın : Hobbit (1996);&nbsp;</p>

  <p class="calibre1" style="text-align: justify;">Masallar (Büyük Wootton'lu Demirci, Ham'li Çiftçi Giles, Niggle'ın Yapraklan] 1998);&nbsp;</p>

  <p class="calibre1" style="text-align: justify;">Peri Masalları Üzerine (1999);&nbsp;</p>

  <p class="calibre1" style="text-align: justify;">Silmarillion (1999);&nbsp;</p>

  <p class="calibre1" style="text-align: justify;">Güç Yüzükleri Üzerine (2000);&nbsp;</p>

  <p class="calibre1" style="text-align: justify;">Roverandotn (2000).</p>

  <p class="calibre1" style="text-align: justify;">Metis Yayınları: Yüzüklerin Efendisi: Yüzük Kardeşliği; iki Kule; Kralın Dönüşü.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1" style="text-align: justify;">kişisel toplantı notları . . .</p>

  <p class="calibre1" style="text-align: justify;">I./</p>

  <p class="calibre1" style="text-align: justify;">Çok şiddetli bir lodos vardı, balkon kapısının çarpmasını önlemek için sırt çantasını koymuştu,</p>

  <p class="calibre1" style="text-align: justify;">'büyücünün iç çamaşırları daha yeni bulundu* diye başlayan kitabı duvarla yatak arasındaki dar boşluğa bıraktı, yorulmuştu, yüz üstü dönüp bacaklarından şu anda hatırlamadığı bir tanesini karnına doğru çekti, çarşafın serinliği iyi geldi, kapı açıldı; çıkmak konusunda ısrarcıydı, 'burada ne işim var' dediğini hatırlıyor; çok uzun bir limanı olan, lodosun etkisiyle iyice derinleşmiş mavi gecenin ve sırf bu yüzden iyice parlak gözüken sarı ışıkların alışılmadık şekilde iyi hissettirdiğini fark etti, ay yoktu, birkaç saat önce motoru bıraktıkları yerin tam karşındaki - hep yaptıkları gibi ilk gördükleri- çay bahçesi görüntülü lokantaya oturmuşlar, hep yaptıkları gibi iki rakı biraz peynir söylemişlerdi, sonra hep yaptıkları gibi salata istediler, sonra karides, sonra da balıklara bakmaya gittiler, rüzgar sersemletici bir hız ve ısıyla esmeye devam ediyor, gökyüzü giderek koyulaşan bir laciverte dönüşüyordu, kadın mısır istedi, bakkaldan giderken unutmak üzere tırnak makası, kadın için bir permatik —ayakkabısını tamir etmekte kullanıyordu— ve zayıf saçlar için Panten Pro—V aldılar, açık yeşil bir poşete koyup kasabanın kasaba kısmına doğru yürüdüler, karanlık ve sıkıcı bir meydana geldiler, birkaç banka, kapalı dükkânlar ve yirmi dört saat açık bir çorbacı vardı, geri döndüler, rıhtım boyunca ilerleyip balık lokantalarını ve yaz tatilinde balık yiyenler kalabalığını geçip tost da yapan dondurmacı cafe karışımı bambu masalı mekâna oturdular, iki kola, bir soda, ve toplam yedi top dondurma siparişi verdiler, dondurmalar geldiğinde buzlu badem satıcısı çoktan gitmiş, uçan balon satıcısı sokağın ucunda belirmişti, adamın sigarası masadan uçtu, tam bu esnada kadın 'çok mu üzerine geldim' demiş olmalı, balkonda birer sigara ve portakallı gazoz içtiler, bin yedi yüz kırk kilometre sonra ilk defa o gece seviştiler, uyandığında ağzında akşamki gazozun tadı olduğunu hatırlıyor....</p>

  <p class="calibre1" style="text-align: right;">K.&nbsp;</p>

  <p class="calibre1" style="text-align: right;">K. adına</p>

  <p class="calibre1" style="text-align: justify;">II./</p>

  <p class="calibre1" style="text-align: right;">"artık daha yukarılara, biraz daha yabana çekilip tasmasız köpeklerim&nbsp;</p>

  <p class="calibre1" style="text-align: right;">ve adamımla yaşamayı deneyeceğim..."</p>

  <p class="calibre1" style="text-align: right;">güneyden gelen kız'ın söylediklerinden kalanlar</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">denir ki;</p>

  <p class="calibre1" style="text-align: justify;">bir yaprağın boşlukta salınarak aşağıya, ana varlık tarafından çekilip boşluğun içinden geniş&nbsp;<span style="font-size: 1em;">titreşimli düşüşünü gördüğünüzde; yaprağa değil de oluşup algılanan hareketin tersine, yukarıya, göğe doğru baktığınızda, bir adamın bundan yola çıkarak bir şiir yazacağı, yazılan bu şiirin ve yazılmayan diğer bir şiirin yaşamınızın kıyısından, o da olmazsa okuma koltuğunuzun kol dayama tümseği üzerinden kendi yaşam biçimini ve algılanan varlığını oluşturarak bir şekilde zaman içinde ilerleyeceği; yaprağa değil de, algılanan hareketi izleyerek aşağıya, düştüğü zemine baktığınızda ise dokunmakta olan yazgınızda küçük bir ilmeğin daha atıldığını bilerek suskunlaşırsınız; elbette duygusal yaklaşımlar gösterilip salon ve balkonlarda, kopuk yaşamın zemin taşlarından birisi olması için sığ ve element dEstëkli topraklara mahkûm edilerek var olan doğanın yapısından ve iç sihrinden uzak tutulan, bir tür iğdiş edilmiş güzellik ve yaşanan kasvetin arasında küçük mutluluklar sergilemesi adına yetiştirilen, genelde plastik temelli bazen de cam kaplarda taşınan, kimyevi dEstëkle yaşama zarar vermesi önlenen kent sularıyla beslenen ev bitkileri için bunun geçerli olduğunu söylemek zordur; dahası küçük bir yaprak hareketinden, bu denli büyük ve soyut kavramlara yelken açabilmek tamamen bilgi denen zaanatın, doğasında var olan ve genelde kâğıt üzerindeki, sözcükler biçimine dönüşen sözlerin yarattığı algı genişletmeleriyle dEstëklenen iğreti kudret sayesindedir.</span></p>

  <p class="calibre1" style="text-align: right;">Ç.</p>

  <p class="calibre1" style="text-align: right;">geçici algı anı</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h2 class="calibre1 sigil_not_in_toc" style="text-align: center;">j. r. r. tolkien&nbsp;</h2>

  <h1 class="calibre1 sigil_not_in_toc" style="text-align: center;"><b>•</b><br /></h1>

  <h1 class="calibre1 sigil_not_in_toc" style="text-align: center;">silmarillion</h1>

  <p class="calibre1" style="text-align: center;">christopher tolkien tarafından hazırlanmıştır</p>

  <p class="calibre1" style="text-align: center;">türkçesi:&nbsp;</p>

  <p class="calibre1" style="text-align: center;">serap erincin / hakan aytutucu</p>

  <p class="calibre1" style="text-align: center;"><br /></p>

  <p class="calibre1" style="text-align: center;"><br /></p>

  <p class="calibre1" style="text-align: center;"><br /></p>

  <p class="calibre1" style="text-align: center;"><br /></p>

  <p class="calibre1" style="text-align: center;">ALTIKIRKBEŞ YAYIN&nbsp;</p>

  <p class="calibre1" style="text-align: center;">kadıköy, 1999</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1" style="text-align: justify;">içindekiler &nbsp;</p>

  <p class="calibre1" style="text-align: justify;">önsöz &nbsp; &nbsp;<span style="font-size: 1em;">11</span></p>

  <p class="calibre1" style="text-align: justify;">ainulindalë &nbsp; &nbsp;<span style="font-size: 1em;">17</span></p>

  <p class="calibre1" style="text-align: justify;">valaquenta &nbsp; &nbsp;<span style="font-size: 1em;">29</span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;"><i>quenta silmarillion</i></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">I. günlerin başlamasına dair &nbsp;&nbsp;<span style="font-size: 1em;">43</span></p>

  <p class="calibre1" style="text-align: justify;">II. Aulë ve yavanna'ya dair &nbsp; &nbsp; &nbsp;&nbsp;<span style="font-size: 1em;">53</span></p>

  <p class="calibre1" style="text-align: justify;">III.elflerin gelişine ve melkor'un esaretine dair &nbsp; &nbsp;<span style="font-size: 1em;">59</span></p>

  <p class="calibre1" style="text-align: justify;">IV.thingol ve melian'a dair &nbsp; &nbsp;<span style="font-size: 1em;">69</span></p>

  <p class="calibre1" style="text-align: justify;">V. eldamar'a ve eldalië prenslerine dair &nbsp; &nbsp;&nbsp;<span style="font-size: 1em;">71</span></p>

  <p class="calibre1" style="text-align: justify;">VI. fëanor'a ve melkor'un serbest bırakılmasına dair &nbsp;&nbsp;<span style="font-size: 1em;">78</span></p>

  <p class="calibre1" style="text-align: justify;">VII. silmaril'lere ve noldor'un huzursuzluğuna dair &nbsp; &nbsp;<span style="font-size: 1em;">83</span></p>

  <p class="calibre1" style="text-align: justify;">VIII. valinor'un kararışına dair &nbsp; &nbsp; &nbsp;9<span style="font-size: 1em;">1</span></p>

  <p class="calibre1" style="text-align: justify;">IX. noldor'un kaçışına dair &nbsp; &nbsp; &nbsp; &nbsp; &nbsp;<span style="font-size: 1em;">97</span></p>

  <p class="calibre1" style="text-align: justify;">X. sindar'a dair &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<span style="font-size: 1em;">113</span></p>

  <p class="calibre1" style="text-align: justify;">XI. güneş'e, ay'a ve valinor'un saklanışı'na dair &nbsp; &nbsp; &nbsp;&nbsp;<span style="font-size: 1em;">121</span></p>

  <p class="calibre1" style="text-align: justify;">XII. insanlara dair &nbsp; &nbsp; &nbsp; &nbsp; &nbsp;&nbsp;<span style="font-size: 1em;">127</span></p>

  <p class="calibre1" style="text-align: justify;">XIII. noldor'un dönüşüne dair &nbsp; &nbsp; &nbsp; &nbsp; &nbsp;<span style="font-size: 1em;">130</span></p>

  <p class="calibre1" style="text-align: justify;">XIV. beleriand'a ve ülkelerine dair &nbsp; &nbsp; &nbsp; &nbsp; &nbsp;&nbsp;<span style="font-size: 1em;">144</span></p>

  <p class="calibre1" style="text-align: justify;">XV. &nbsp;beleriand'daki noldor'a dair &nbsp; &nbsp; &nbsp; &nbsp; &nbsp; &nbsp; <span style="font-size: 1em;">154</span></p>

  <p class="calibre1" style="text-align: justify;">XVI. maeglin'e dair &nbsp; &nbsp; &nbsp; &nbsp; &nbsp; &nbsp;<span style="font-size: 1em;">161</span></p>

  <p class="calibre1" style="text-align: justify;">XVII. insanların batı'ya gelişine dair &nbsp; &nbsp; &nbsp; &nbsp; &nbsp; &nbsp;<span style="font-size: 1em;">172</span></p>

  <p class="calibre1" style="text-align: justify;"><span style="font-size: 1em;">XVIII. beleriand'ın yıkımı ve fılgolfın'in ölümüne dair &nbsp; &nbsp; &nbsp; &nbsp;</span><span style="font-size: 1em;">183&nbsp;</span></p>

  <p class="calibre1" style="text-align: justify;">XIX. beren ve lüthien'e dair &nbsp; &nbsp; &nbsp; &nbsp;<span style="font-size: 1em;">197</span></p>

  <p class="calibre1" style="text-align: justify;">XX. beşinci savaş : nirnaeth arnoediad'a dair &nbsp; &nbsp;&nbsp;<span style="font-size: 1em;">230</span></p>

  <p class="calibre1" style="text-align: justify;"><span style="font-size: 1em;">XXI. turambar túrin'e dair &nbsp; &nbsp;</span><span style="font-size: 1em;">&nbsp;242</span><br /></p>

  <p class="calibre1" style="text-align: justify;"><span style="font-size: 1em;">XXII. doriath'ın yıkılışına dair &nbsp; 278</span><br /></p>

  <p class="calibre1" style="text-align: justify;">XXIII. tuor'a ve gondolin'in yıkılışına dair &nbsp; &nbsp;290</p>

  <p class="calibre1" style="text-align: justify;">XXIV. eärendil'in yolculuğuna ve öfke savaşı'na dair &nbsp; &nbsp; 299</p>

  <p class="calibre1" style="text-align: center;">ekler</p>

  <p class="calibre1" style="text-align: justify;"><b>• secereler</b></p>

  <p class="calibre1" style="text-align: justify;">I. finwë hanedanı &nbsp; &nbsp; &nbsp; 312</p>

  <p class="calibre1" style="text-align: justify;"><span style="font-size: 1em;">II. olwë ve elwë'nin nesli &nbsp; &nbsp; 313</span><br /></p>

  <p class="calibre1" style="text-align: justify;"><span style="font-size: 1em;">III. bëor hanedanı &nbsp; &nbsp; &nbsp;314</span><br /></p>

  <p class="calibre1" style="text-align: justify;"><span style="font-size: 1em;">IV. hador hanedanı &nbsp; &nbsp; 315</span><br /></p>

  <p class="calibre1" style="text-align: justify;">V. haleth'in&nbsp;<span style="font-size: 1em;">halkı&nbsp;</span><span style="font-size: 1em;">(haladin) &nbsp; &nbsp;315</span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;"><b>• elflerin sınıflandırmışı ve isimleri &nbsp; &nbsp; &nbsp; &nbsp;&nbsp;</b><span style="font-size: 1em;">316</span></p>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1" style="text-align: justify;"><b>• haritalar</b></p>

  <p class="calibre1" style="text-align: justify;">noldor ve sindar ülkeleri &nbsp; &nbsp;<span style="font-size: 1em;">148</span></p>

  <p class="calibre1" style="text-align: justify;">beleriand&nbsp;<span style="font-size: 1em;">ve&nbsp;</span><span style="font-size: 1em;">kuzeye&nbsp;</span><span style="font-size: 1em;">uzanan&nbsp;</span><span style="font-size: 1em;">topraklar &nbsp; &nbsp; 317-321</span></p>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1"></p>

  <p class="calibre2" style="text-align: justify;"><b>•&nbsp;</b><span style="font-weight: bold; font-size: 1em;">telaffuz&nbsp;</span><span style="font-weight: bold; font-size: 1em;">üzerine&nbsp;</span><span style="font-size: 1em;"><b>notlar &nbsp; &nbsp; &nbsp;</b>322</span></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><b><span style="font-size: 1em;">•&nbsp;</span>isimler indeksi &nbsp;</b> &nbsp; &nbsp; &nbsp; &nbsp; &nbsp; &nbsp; &nbsp; &nbsp;324</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><b>• quenya ve sindarin isimlerindeki öğeler</b> &nbsp; &nbsp; &nbsp; &nbsp;370</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h2 class="calibre1" id="sigil_toc_id_1" style="text-align: center;"><b>BELERİAND VE KUZEYE UZANAN</b></h2>

  <h2 class="calibre1 sigil_not_in_toc" style="text-align: center;"><b>TOPRAKLARA</b></h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1" style="text-align: center;"><b>ÖNSÖZ</b></p>

  <p class="calibre1" style="text-align: justify;">İlk kez yazarının ölümünden dört yıl sonra basılan Silmarillion Eski Günler'in, Dünya'nın İlk Çağı'nın bir dökümüdür. Yüzüklerin Efendisinde Üçüncü Çağ'ın sonundaki önemli olaylar anlatılmıştı; ama Silmarillion'daki hikâyeler çok daha eski bir geçmişe, Orta Dünya'da yaşayan ilk Karanlık Efendi Morgoth'a ve Silmaril'leri geri almak için onunla savaşan Yüce Elfler'in zamanına dayanan efsanelerdir.</p>

  <p class="calibre1" style="text-align: justify;"><span style="font-size: 1em;">Silmarillion, sadece Yüzüklerin Efendisinden çok daha eski zamanlara ait olayları anlatmıyor; o, aynı zamanda, bir ilk dönem çalışmasının çok ötesine geçerek, ondaki kavramların köklerini de içeriyor. Aslında, o zamanlar adı Silmarillion olmasa da, yarım yüzyıldan beri vardı; 1917'e dek uzanan hırpalanmış defterlerde, çoğu kez aceleyle kaleme alınmış mitolojinin ana öykülerinin en eski biçimleri okunabilir. Ama (içeriğinin birtakım izleri Yüzüklerin Efendisinde sabırla seçilip ayrılabilmesine rağmen) hiç yayınlanmadı; babam uzun yaşamı boyunca onu asla terk etmedi; üzerinde çalışmayı son günlerinde dahi bırakmadı. Bütün bu sürede uzun bir hikâye yapısında düşünülen Silmarillion nispeten küçük radikal değişiklikler geçirdi; uzun zaman önce yerleşmiş bir gelenek ve sonraki metinler için bir arka plan oluşturdu. Ama aslında sabit bir metin olmaktan uzaktı; aynı hikâyeler daha uzun ya da daha kısa biçimlerde veya değişik tarzlarda tekrar anlatılmaya başlarken, tasvir ettiği dünyanın doğasına dair belirli temel fikirler de değişmeden kalamazdı. Yıllar geçtikçe hem ayrıntıda hem de olay örgülerindeki değişiklik ve farklılıklar öylesine karmaşık, yayılmış ve katmanlı bir hale geldi ki son ve kesin bir biçime ulaşılması&nbsp;</span><span style="font-size: 1em;">neredeyse olanaksız gözüküyordu. Üstelik eski efsaneler ('eski' yalnızca uzak İlk Çağ'ın kökenlerinin değil, yaşamı boyunca babamın da) en derin düşüncelerinin aracı ve deposu oldu.&nbsp;</span><span style="font-size: 1em;">Sonraki yazılarında mitoloji ve şiir, onun teolojik ve felsefî düşüncelerinin.içine işledi ve bu yüzden üslubunda da birtakım uyumsuzluklar oluştu.</span></p>

  <p class="calibre1" style="text-align: justify;">Babamın ölümü üzerine eseri basılabilir duruma getirmeyi denemek bana düştü.&nbsp;<span style="font-size: 1em;">Silmarillion'un. yarım yüzyıldan uzun bir süreye yayılarak devam eden, gelişip değişen bir yaratılış metni olduğu gerçeğini bilerek, yıllarca birikmiş malzemenin içinden tek ve bütünlüklü bir cilt çıkarmanın yaratacağı karışıklık ve birçok noktanın arka plana itilmek zorunda kalacağı çok açıktı. Bu yüzden en uyumlu ve kendi içinde tutarlı hikâyeyi üretmek amacıyla, bir şekilde seçip düzenleyerek tek bir metin halinde bitirmeye yöneldim. Bu çalışmada, sona erdiren bölümler (Turambar&nbsp;</span><span style="font-size: 1em;">Túrin'in ölümünden itibaren) tuhaf güçlükler ortaya çıkardı; uzun yıllar için değişmeden kalmışlardı ve bazı noktalarda kitabın diğer bölümlerindeki daha geliştirilmiş&nbsp;</span><span style="font-size: 1em;">öykülerle ciddi bir uyumsuzluk içindeydiler.</span></p>

  <p class="calibre1" style="text-align: justify;">Silmarîllion'un kendi çevresi içinde ya da Silmarillion ile babamın diğer basılmış kitapları arasında tam bir tutarlılık aranmamalıdır, bu yalnızca ağır ve gereksiz bedel karşılığında başarılabilirdi. Babam Silmarillion'u sanki bir derleme yaparmış gibi, sözlü edebiyat geleneğin-den yapılmış bir derleme gibi yazdı, yüzyıllar boyunca anlatılan (şiirler, tarihi olaylar, söylenceler) masalların toplandığı yoğun bir metin. Kitabın bu hali aslında oluşma süreci ve yöntemiyle ciddi bir uyum içindedir, çünkü babamın büyük bir karışıklık içindeki şiir ve yazılarının en eskilerinden başlayarak yapılmış geniş bir özet, bir derleme niteliğine sahiptir. Bu durum, hikâyenin akıcılığındaki değişkenlikleri ve farklı bölümlerdeki ayrıntıların bütünlüğünü (Thangorodrim'in yıkılışı ve Morgoth'un yenilişiyle oluşan İlk Çağ'ın sonunun belirsiz tarifinin yanında, Turambar Túrin'in hikâyesindeki yer ve motifin kusursuz hatırlanışının farklılığı buna bir örnek olabilir) bazı&nbsp;<span style="font-size: 1em;">tarz ve tanımlama farklılıklarını, belirsizlikleri,'orda burda bazı birleşme eksikliklerini açıklamaktadır. Valaquenta’da; örneğin, öykü Valinor'da Eldar'ın daha önceki günlerine geri.gitmek zorunda kalan birçok şey içerirken, sonraki yazımlarında bunun gerekmediği bir kurgu ortaya çıkıyor; bu anlatının üslubunda ve zamanında oluşan sürekli değişmeleri açıklıyor, öyle ki ilahi güçler, şu anda yalnızca uzak anılarımızda bilinen kaybolmuş bir yer olan dünyada yaşıyor gözüküyorlar.</span></p>

  <p class="calibre1" style="text-align: justify;">Kitap, The Silmarillion olarak adlandırılmasına rağmen yalnızca Quenta Silmarillion’ı veya Silmarillion’ı değil, diğer dört kısa çalışmayı da içeriyor. Girişte anlatılan Ainulindale ve Valaquenta aslında Silmarillion ile yakından ilgili, ama sonuna eklenen Akallabeth ve Güç Yüzüklerine Dair tamamen ayrı ve bağımsızlar<sup>1</sup>. Onlar, babamın açıkça belli olan niyetine dayanarak eklendi; ve eklenmeleri sonucunda, dünyanın başladığı Ainur'un Müziği'nden, Üçüncü Çağ'da Yüzüktaşıyanlar'ın Mithlond Limanları'ndan ayrılışına kadar tüm tarih ortaya konuyor.</p>

  <h5 class="calibre1 sigil_not_in_toc" style="text-align: justify;"><i>1.— 6.45 notu: Akallabeth ve Güç Yüzüklerine Dair adlı öyküler çok kısa bir süre içinde bağımsız bir kitap olarak çıkarılacaktır. Hayat, 'neden' sorusunun sorulmasına gülümseyecek kadar tuhaflaşabilir. Bazen.</i><br /></h5>

  <p class="calibre1" style="text-align: justify;">Kitapta geçen isimlerin sayısı oldukça fazla, bu yüzden tam bir indeks oluşturdum; ama İlk Çağ'ın anlatısında önemli rol oynayan kişilerin (Elfler ve İnsanlar) sayısı çok daha az; bunların hepsi soy tablolarında yer alıyor. Ayrıca Elflere ait değişik kavimlerin çok karmaşık isimlendirilmesini gözönüne seren bir tablo oluşturdum; Elflere ait isimlerin söylenişi üzerine bir not ve bu isimlerde bulunan belli başlı öğelerin bazılarının bir listesi; ve bir harita. Doğu'daki büyük dağ silsilesi olan Mavi Dağlar'ın, Ered Luin veya Ered Lindon, Yüzüklerin Efendisindeki haritanın en batısında gözüktüğü fark edilebilir. Kitabın içinde daha küçük bir harita var: bunun amacı Noldor'un Orta Dünya'ya dönmesinin ardından Elf krallıklarının nerelere yayıldığını&nbsp;<span style="font-size: 1em;">bir bakışta açıklamak. Kitabı, herhangi bir yorum veya notla daha fazla yüklemedim. Aslında Üç Çağ'a da ait anlatı, dile dair bilgiler, tarihi ve felsefi yayınlanmamış bir yazı bolluğu var; umarım bazılarını ileriki bir tarihte yayınlamak mümkün olur.</span></p>

  <p class="calibre1" style="text-align: justify;">1974-1975 yıllarında kitabın metnini hazırlamanın zor ve şüpheli işinde benimle çalışan Guy Kay'den çok büyük yardım aldım.</p>

  <p class="calibre1" style="text-align: right;"><i>Christopher Tolkien</i></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">6.45 Notu :</p>

  <p class="calibre1" style="text-align: justify;">Önünüzde uzun çağları, yaratılışı ve sonrasını anlatan bir eser uzanıyor. Daha önce okumuş&nbsp;<span style="font-size: 1em;">olabileceğiniz Hobbit ve Yüzüklerin Efendisi adlı kitaplardan gelen bilgilerle yüklenmiş durumda olabilirsiniz. Sİze Önerimiz sakin bir zamanda bu kitabı elinize almanız, okumadan önce ve dahi okuma esnasında arkadaki sözlüğe göz atmayı ihmal etmemeniz.</span></p>

  <p class="calibre1" style="text-align: justify;">önünüzde, eleştirmenler tarafından Fantastik Kurgu'nun Yüce Prensi olarak adlandırılan J.R.R.Tolkien'in yaşamı boyunca yazdığı, yazmayı sürdürdüğü, bizce çok sevdiği için bitiremediği en önemli eseri uzanıyor. Okurken çok fazla ara vermeyin ve karşı cinsten uzak durun.</p>

  <p class="calibre1" style="text-align: justify;">Bu arada, 'Quenta Simarillion'un 1-8, 10-18 arası bölümlerini Serap E., 9. bölümü Funda Ö. ve yapıtın geri kalanını da Hakan A. Türkçeleştirmiştir. Belki" biz de eseri çok sevdiğimiz için Akallabeth ve Güç Yüzükleri'ne Dair adlı iki öyküyü ki, Yüzüklerin Efendisi ile bağlantıyı sağlar, kısa süre sonra yayınlayacağımızı bildiririz.</p>

  <p class="calibre1" style="text-align: right;">kovuktakilere selam&nbsp;</p>

  <p class="calibre1" style="text-align: right;">ALTIKIRKBEŞ YAYIN</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h1 class="calibre1 sigil_not_in_toc" style="text-align: center;">SİLMARİLLİON</h1>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h2 class="calibre1" id="sigil_toc_id_2" style="text-align: center;">AİNULİNDALË</h2>

  <h3 class="calibre1" id="sigil_toc_id_3" style="text-align: center;">AİNUR'UN MÜZİĞİ</h3>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1" style="text-align: justify;">Önce Eru vardı, Tek Olan, Arda'da Ilúvatar diye isimlendirilen; ve ilk önce düşüncesinden doğurduğu Ainur'u, Kutsal Olanlar'ı yarattı ve onlar, hiçbir şey yaratılmadan önce onunlaydılar.&nbsp;<span style="font-size: 1em;">Müziğin temalarını oluşturarak onlarla konuştu; ve onlar Eru'nun huzurunda şarkı söylediler ve o mutlu oldu. Uzun bir süre boyunca her biri sadece kendi başına ya da birkaçı bir arada şarkı söylerken geri kalanı dinledi; çünkü her biri, Ilúvatar'ın düşüncelerinin sadece kendi doğdukları kısmını kavramıştı, zamanla birbirlerini anlayışları gelişti, ama yavaş yavaş. Yine de dinledikçe daha derinden anlamaya başladılar, birlik ve uyum çoğaldı.</span></p>

  <p class="calibre1" style="text-align: justify;">Ve an geldi, Ilúvatar, Ainur'u bir araya toplayıp şimdiye dek açıkladıklarından daha büyük, daha harika şeyleri gözlerinin önüne sererek, çok daha kudretli bir tema bildirdi; temanın başlangıcının ihtişamı ve bitişinin görkemi Ainur'u şaşkınlık içinde bıraktı böylece Ilúvatar'ın huzurunda eğildiler ve sessiz kaldılar.</p>

  <p class="calibre1" style="text-align: justify;">Sonra Ilúvatar onlara dedi ki: "Size bildirdiğim temadan, birlikte uyum içinde bir Ulu Müzik yapmanızı istiyorum. Ve sizi Yokolma-yan Alevle canlandırdığım için, eğer yapabilirseniz her biriniz kendi düşünceleriniz ve aklınızla bu temayı donatmak için güçlerinizi göstereceksiniz.&nbsp;<span style="font-size: 1em;">Ama ben oturup dinleyeceğim ve sizin sayenizde büyük güzelliğin şarkıda uyandırılışıyla mutlu olacağım."</span></p>

  <p class="calibre1" style="text-align: justify;">Ainur sesleri, arplar, udlar, borular, trompetler, viyollar ve orglar gibi, sözcüklerle şarkı söyleyen sayısız korolar gibi Ilúvatar'ın temasını ulu bir müziğe dönüştürmeye başladı; derinliklerde ve yücelerde işitilmenin ötesine geçip uyum içinde örülerek sonsuz sayıda çeşitlenen&nbsp;<span style="font-size: 1em;">melodilerden oluşan bir ses yükseldi ve Ilúvatar'ın yaşadığı yerler dolup taştı, müzik ve müziğin yankısı Boşluk'a ulaştı ve orası artık boş değildi. Ainur bir daha asla bunun gibi bir müzik yapamadılar; günlerin bitiminin ardından Ainur koroları ve Ilúvatar'ın Çocukları tarafından Ilúvatar'ın huzurunda daha ulu bir müzik yapılacağı söylenmesine rağmen. Ilúvatar'ın temaları kusursuz bir şekilde işlenecek ve söyleyişleri anında Varlık oluşacaktı, çünkü hepsi o zaman onun düşüncelerinde kendilerinin doğdukları kısmını bütünüyle anlayacak ve her biri, diğerlerinin anlayışını bilecek, Ilúvatar mutlu olup onların düşüncelerine gizli ateşi verecekti.</span></p>

  <p class="calibre1" style="text-align: justify;">Ilúvatar oturup dinledi, uzun süre boyunca bu ona iyi gözüktü çünkü müzikte kusur yoktu.&nbsp;<span style="font-size: 1em;">Ama tema geliştikçe, Melkor'un yüreğine, Ilúvatar'ın temasıyla uyum içinde olmayan kendi imgeleminin birbiri içine girmiş özleri ulaşmaya başladı; çünkü o, müziğin kendisine ayrılan kısmının gücünü ve görkemini artırmaya uğraşıyordu. Ainur içinde en büyük güç ve bilgi ihsanları Melkor'a verilmişti ve kardeşlerine verilen tüm ihsanların içinde bir payı vardı. Sık sık Yokolmayan Alev'i aramak için tek başına boşluğa gitmişti; çünkü içindeki Varlık unsurlarını kendisine ait kılmak için duyduğu arzu büyümüştü ve ona sanki Ilúvatar'ın Boşluk hakkında hiçbir düşüncesi yokmuş gibi geliyordu ve bunun boşluğu yüzünden sabırsızlığa kapılıyordu.&nbsp;</span><span style="font-size: 1em;">Ancak Alev'i bulamadı, çünkü o Ilúvatar'laydı. Ama kardeşlerininkine pek benzemeyen kendi düşüncelerini tek başına tasarlamaya başlamıştı.</span></p>

  <p class="calibre1" style="text-align: justify;">Bu düşüncelerden bazılarını müziğine dokudu ve hemen etrafında bir ahenksizlik yükseldi, çevresinde şarkı söyleyenlerin çoğu ümitsizliğe düştü, düşünceleri alt üst oldu, müzikleri durakladı; ama bazıları, müziklerini başlangıçtaki düşünceden çok ona uyum sağlamaya yöneltti. Sonra Melkor'un ahenksizliği daha da yayıldı ve daha önce duyulmuş melodiler, çalkantılı bir ses denizinde battı. Ama Ilúvatar, sanki yatıştırılamayacak sonsuz bir öfke içindeki karanlık suların birbirleriyle savaştığı o köpüren fırtına, tahtının etrafında gözükene dek&nbsp;<span style="font-size: 1em;">oturup dinledi.</span></p>

  <p class="calibre1" style="text-align: justify;">Sonra Ilúvatar ayağa kalktı, Ainur onun gülümsediğini fark etti; ve sol elini kaldırdı, önceki gibi ama ona pek benzemeyen yeni bir tema fırtınanın ortasında başlayıp güçlendi, yeni bir güzelliği vardı. Ama Melkor'un ahenksizliği gürültüyle yükselip onunla mücadele etti, Ainu'ların çoğu dehşete düşüp artık daha fazla şarkı söyleyemez hale gelene dek, öncekinden daha şiddetli yeni bir ses savaşı başladı ve Melkor duruma hakim oldu. Sonra Ilúvatar yeniden ayağa kalktı, Ainur onun çehresinin artık sertleştiğini fark etti; sağ elini kaldırdı ve işte! üçüncü bir tema kargaşanın ortasında büyüdü, diğerlerine benzemiyordu. Çünkü başta yumuşak ve tatlı gözüktü, narin melodilerin içinde tatlı seslerin saf bir dalgalanması gibiydi; ama yatıştırıla-madı, kendine güç ve derinlik kazandırdı. Ve sonunda Ilúvatar'ın huzurunda aynı anda iki müzik gelişiyor gibiydi, tamamen uyumsuzluk içindeydiler. Birisi, derin, geniş ve güzeldi, ama yavaş ve sınırsız bir hüzünle karışmıştı ki güzelliği en çok bundan kaynaklanıyordu. Diğeri, artık kendi birliğini kazanmıştı; ama gürültülüydü, anlamsızdı, durmadan tekrarlanıyordu; ve çok az ahenk vardı, daha çok sanki bir sürü trompet birkaç nota üzerine bağınyormuş gibi gürültülü bir ahenk.&nbsp;<span style="font-size: 1em;">Ve diğer müziği kendi sesinin şiddetiyle boğmaya kalkıştı, ama en güçlü notaları diğeri tarafından alınarak kendi görkemli yapısına işleniyor gibiydi.</span></p>

  <p class="calibre1" style="text-align: justify;">Bu çekişmenin ortasında, Ilúvatar'ın salonları sarsılır ve bir ürper-me henüz hareketsiz sessizliklere doğru akarken, Ilúvatar üçüncü kez ayağa kalktı; yüzü artık bakılamayacak kadar korkunçtu. Sonra her iki elini kaldırdı, Dipsiz Derinlikler'den daha derin, Sema'dan daha yüksek ve Ilúvatar'ın gözündeki ışık gibi delip geçici bir akorla Müzik kesildi.</p>

  <p class="calibre1" style="text-align: justify;">Sonra Ilúvatar konuştu ve dedi ki: "Ainur güçlüdür ve aralarında en güçlüsü Melkor'dur; ama o ve tüm Ainur bilir ki ben Ilúvatar'ım,&nbsp;<span style="font-size: 1em;">şarkıda söylediğiniz şeyleri size göstereceğim ve böylece ne yaptığınızı anlayabilesiniz. Ve sen, Melkor, tamamen benden kaynaklanmayan hiçbir temanın çalınamayacağmı ya da bana rağmen değişmeyeceğini göreceksin. Çünkü buna kalkışana, kendisinin hayal bile edemeyece</span><span style="font-size: 1em;">ği, çok daha harika şeylerin tasarlanmasında benim enstrümanım olduğu kanıtlanacak."</span></p>

  <p class="calibre1" style="text-align: justify;">Ainur korktu, onlara söylenen sözleri kavrayamamışlardı; ve Melkor, gizli öfkenin doğurduğu utançla doldu. Ama Ilúvatar ihtişam içinde kalkıp Ainur için yarattığı o güzel yerden uzaklaştı; ve Ainur da onu izledi.</p>

  <p class="calibre1" style="text-align: justify;">Boşluk'a geldiklerinde Ilúvatar onlara dedi ki: "İşte Müziğiniz!" Ve daha önce yalnızca işitilmiş olanları görünür hale getirerek onlar için bir görüntü oluşturdu; önlerinde görülebilir hale gelmiş yeni bir Dünya gördüler ve o, Boşluk'un ortasında bir küre şeklini aldı, orada muhafaza edildi ama ona ait değildi. Baktılar ve hayran oldular, Dünya tüm ayrıntılarıyla tarihini gözlerinin önüne sermeye başlamıştı, onlara yaşayıp gelişiyormuş gibi gözüktü. Ainur bir süre izleyip sessiz kaldı ve Ilúvatar yeniden konuştu: "İşte Müziğiniz! Bu, sizin ozanlığınız; her biriniz, kendisinin tasarladığı ya da eklediği gibi gözükebilecek her şeyi, önünüzde yarattığım bu tasarım içinde yaratılmış bulacak. Ve sen, Melkor, aklının tüm gizli düşüncelerini keşfedecek, onların bütünlüğün bir parçası ve onun zaferine yardımcı olduğunu anlayacaksın."</p>

  <p class="calibre1" style="text-align: justify;">Ve bu süre içinde Ilúvatar Ainur'a birçok başka şey de söyledi; çünkü onların belleği onun sözleriydi ve bilgi yaptıkları müziklerindeydi, böylece Ainur, geçmişte olanların, şu anda oluşanların ve gelecekte olacakların çoğunu biliyordu, çok az şey onlar tarafından görülmedi.&nbsp;<span style="font-size: 1em;">Ama yine de tek başlarına ya da birbirlerine danışarak göremedikleri bazı şeyler de vardı; çünkü Ilúvatar, kendisi dışında kimseye her şeyi açıklamamıştı ve her çağda yeni olan, önceden haber verilmeyen şeyler ortaya çıktı, çünkü bunlar geçmişten kaynaklanmıyorlardı. Ve Dünya'nın görüntüsü önlerinden geçtikçe, Dünya'nın onların hiç&nbsp;</span><span style="font-size: 1em;">düşünmedikleri bazı şeyleri de içerdiğini gördüler, Ve hayranlık içinde Ilúvatar'ın Çocuklan'nın gelişini, onlar için hazırlanmış mekânı gördüler; müziklerini oluştururlarken aslında bu mekânın hazırlaması için uğraştıklarını kavradılar, henüz onun güzelliğinin ötesinde bir amacı olduğunu bilmiyorlardı. Çünkü Ilúvatar'ın Çocukları sadece onun tarafından tasarlanmıştı; üçüncü temayla yaratılmışlardı, Ilúvatar'ın başlangıçta oluşturduğu temada yoktular; ve hiçbir Ainu onların yaratımında rol almamıştı. Bu yüzden izlediklerinde kendilerinden farklı, garip ve özgür şeyler olarak onları daha da sevdiler, onlarda yeniden yansıtılan Ilúvatar'ın aklını gördüler ve onun bilgeliğini biraz daha öğrendiler, ki bu Ainur'dan bile saklanmıştı.</span></p>

  <p class="calibre1" style="text-align: justify;">Ilúvatar'ın Çocukları, Elfler ve İnsanlar'dır, İlkdoğanlar ve Takipçiler. Ve Ilúvatar, Dünya'nın tüm ihtişamının ortasında, geniş salonlar ve boşlukların, dönen ateşlerin arasında, Zamanın Derinlikleri'nde ve sayılamayan yıldızların ortasında onların yerleşmeleri için bir yer seçti. Ve bu yerleştirme, Ainur'un korkunç keskinliğine değil de sadece heybetine bakanlar için çok küçük bir şey olarak gözükebilirdi; Arda'nın tüm yüzeyini sütunlarla kaplayıp zirvelerini gerekmediği kadar keskin koniler halinde yükseltmek; yalnızca Dünya'nın ölçülemez genişliğine bakanlar için önemsiz gözükebilirdi, Ainur'un yapmakta olduklarına hâlâ önem vermeyenler, onların bütün her şeyi onun içine yerleştirdiğini göremediler. Ama Ainur, görüntünün içinde oraya bakıp Ilúvatar'ın Çocuklan'nın orada büyüdüklerini gördüklerinde, aralarındaki en kudretli olanların çoğu, tüm düşüncelerini ve tutkularını onlara doğru yöneltti. Ve bunların lideri Melkor'du; başlangıçta Müzik'te rol alan Ainur'un en kudretlisi. Düşüncelerini sakladı, içinde oluşan sıcağın ve soğuğun karmaşasını kontrol ederek, Ilúvatar'ın Çocukları'nın iyiliği için her şeye düzen vermeyi ve o yöne gitmeyi arzularmış gibi göründü, başlangıçta gerçeği kendisinden bile saklamıştı. Ama Ilúvatar'ın Elflere ve İnsanlara bahşetmeye söz verdiği ihsanları kıskanmıştı, Elfleri ve İnsanları kendi iradesine boyun&nbsp;<span style="font-size: 1em;">eğdirmeyi arzuladı; buyruk altında olanlara ve hizmetkârlara sahip olmayı, Efendi diye çağrılmayı ve diğer güçlerin üzerinde bir güç olmayı diledi.</span></p>

  <p class="calibre1" style="text-align: justify;">Ama diğer Ainu'lar, Elflerin Arda dediği Dünya'mn engin boşluğu içinde kurulmuş bu yere baktılar; kalpleri ışık içinde yıkandı, birçok rengi izleyen gözleri sevinçle doldu; ama denizin kükremesinden büyük bir rahatsızlık duydular. Rüzgârlarını, havasını, demirden, taştan, gümüşten, altından ve birçok maddeden yapılmış olan Arda'nın öğelerini dikkatle incelediler: bütün bunlar arasından en çok suyu övdüler. Ve Eldar der ki, Ainur'un Müziği'nin yankısı, Yeryüzü'ndeki herhangi bir Öğeden daha çok suda yaşar; Ilúvatar'ın Çocukları'nın çoğu hâlâ Deniz'in sesini doyumsuzca dinler ve ne dinlediklerini hâlâ bilmezler.</p>

  <p class="calibre1" style="text-align: justify;">Şimdi Elflerin Ulmo diye isimlendirdiği Ainu, düşüncesini suya çevirmiş, Ilúvatar tarafından en derin şekilde müzikte eğitilmişti. Ama Ainur'un en soylusu olan Manwë, en çok havayı ve rüzgârları düşünmüştü. Ilúvatar'ın beceri ve bilgiyi Melkor'dan birazcık daha az ihsan ettiği Aulë, Dünya'mn dokusunu düşünmüştü; Aulë'nin mutlu-, J luğu ve gururu, yaratım işinde ve yaratılmış&nbsp;<span style="font-size: 1em;">şeylerdeydi, ne sahip olmaktan ne de kendi ustalığından gurur duyuyordu; bu yüzden veriyor ve biriktirmiyordu, yaptıklarını korumak için hiçbir kaygı duymaksızın durmadan yeni şeyler yaratmaya uğraşıyordu.</span></p>

  <p class="calibre1" style="text-align: justify;">Ilúvatar, Ulmo ile konuştu ve dedi ki: "Melkor'un senin egemen olduğun bölge için savaştığını, Zamanın Derinlikleri'ndeki bu küçük ülkede, burada, nasıl göremiyorsun? Melkor, kendisini keskin ve sınırsız bir soğuk olarak düşünmüş ve henüz pınarlarının veya berrak birikintilerinin güzelliğini yok etmemişti. İşte bak, kar ve ayazın kurnaz çalışması! Melkor, sınırlılığı olmayan sıcaklıkları ve ateşi tasarladı, senin tutkunu tamamen kurutmadı ya da denizin müziğini tümden bastırmadı. Bulutların yüksekliğine ve görkemine, daima değişen sislere bak; Yeryüzü'nün üzerine yağmurun düşüşünü dinle! Ve&nbsp;<span style="font-size: 1em;">yaptığın bu cezbedici bulutlarla, arkadaşın, en sevgili dostun Manwë'ye daha da yakınlaşmışsın." &nbsp;</span></p>

  <p class="calibre1" style="text-align: justify;">Sonra Ulmo cevapladı: "Gerçekten de, Su, şimdi yüreğimin hayal ettiğinden daha güzel oldu, ne gizli düşüncem kar tanesini anlamıştı, ne de müziğim yağmurun düşmesini içermişti.&nbsp;<span style="font-size: 1em;">Manwë"ye ulaşacağım, böylece o ve ben, sizi mutlu etmek için sonsuza dek melodiler üretebileceğiz!" Ve Manwë ve Ulmo başlangıçtan itibaren birleştirildi ve her şeyin yanında Ilúvatar'm amacına en içten sadakatle hizmet ettiler.</span></p>

  <p class="calibre1" style="text-align: justify;">Ama Ulmo konuşurken ve Ainur hâlâ görüntüyü izlerken, görüntü önlerinden alındı, görüşlerinden saklandı; ve onlar, o anda daha önce düşünce dışında bilmedikleri yeni bir şeyi, Karanlık'ı kavradılar. Ama görüntünün güzelliğiyle büyülenmiş olarak, oraya var olmak için getirilmiş Dünya'nın gözlerinin önüne serilmesiyle ele geçirilmişlerdi, akılları bununla doluydu; görüntü alınıp götürüldüğünde tarih tamamlanmamış, zamanın halkaları tam şekillenmemişti.&nbsp;<span style="font-size: 1em;">Ve bazıları der ki, görüntü İnsanların Egemenliği'nin tamamen gerçekleşmesi ve Ilkdoğanlar'ın zayıflamasından önce kesilmiştir; bu yüzden, Müzik tamamen bitmesine rağmen, Valar, Sonraki Çağlar'ı ya da Dünya'nın sona ermesini görememişti.</span></p>

  <p class="calibre1" style="text-align: justify;">Sonra Ainur arasında huzursuzluk oldu; ama Ilúvatar onları çağırdı ve dedi ki: "Akıllarınızın arzusunu, gördüklerinizin yalnızca düşüncenizde değil, gerçekte olmasını istediğinizi biliyorum, ama sizler tamamiyle kendiniz olansınız ve yine de diğerlerisiniz. Bu yüzden diyorum ki: <i>Eä!&nbsp;</i><span style="font-size: 1em;">Bırak olsun! Yokolmayan Alev'i Boşluk'un içine göndereceğim; o, Dünya'nın kalbinde olacak ve Dünya Var Olacak; aranızdan isteyenler içine inebilir." Ve Ainur, aniden çok uzakta bir ışık gördü, sanki alevin kalbinin yaşadığı bir bulut gibi; bunun yalnızca bir görüntü olmadığını bildiler, Ilúvatar'ın yarattığı yeni bir şeyi: Eä'yı, Var Olan Dünya'yı.</span></p>

  <p class="calibre1"></p>

  <p class="calibre1" style="text-align: justify;">Böylece Ainur'un bir bölümü, Dünya'nın sınırlarının ötesinde Ihı-vatar ile yaşamaya karar verirken, içlerinde en görkemli ve en güzel olanların çoğu, onun yanından ayrılıp Dünya'nın içine indi. Ilúvatar'ın yarattığı bu durum on arın sevgilerinin gereğiydi ve Dünya ta-mamlana dek, güçleri o andan sonra Dünya'da kapsanıp sınırlanacaktı, böylece onlar onun yaşamı, o da onlarınki oldu. Ve bu yüzden Dünya'nın Güçleri, Valar diye adlandırıldılar.</p>

  <p class="calibre1" style="text-align: justify;">Ama Valar, Eä'ya indik erinde başlangıçta şaşkınlığa düştüler, çünkü sanki görüntüde gördükleri hiçbir şey henüz yaratılmamış gibiydi, her şey başlama noktasındaydı, henüz şekillenmemiş ve karanlıktı. Çünkü Ulu Müzik, Zamandışı Salonlar'da düşüncenin büyüyüp çiçeklenmesiydİ ve Görüntü yalnızca bir önceden göstermeydi; ama şimdi Zaman'ın başlangıcın girmişlerdi, Dünya'nın olduğunu, ama önceden ima edilip önceden söylendiğini anladılar ve bu söylenenleri gerçekleştirmeliydiler. Böylece, ölçülmemiş ve keşfedilmemiş boşluklarda başladı büyük uğraşlar , sayılmamış ve unutulmuş çağlarda, Zaman'ın Derinlikleri'nde ve Eä'nın engin salonlarının ortasında, o an gelene, Ilúvatar'ın Çocuklan'nın mekânı yapılana dek. Ve bu uğraşta asıl iş, Manwë, Aulë ve Ulmo tarafından üstlenildi; ama Melkor da başlangıçtan beri oradaydı; eğer yapabilirse kendi tutku ve amaçlarına yönelterek, yapılmış olan her şeye karıştı; ve büyük ateşler yaktı. Bu yüzden Dünya henüz genç ve alevlerle doluyken, Melkor ona göz koydu ve diğer Vala'lara dedi ki: "Burası benim krallığım olacak; ve onu kendime alıyorum!"</p>

  <p class="calibre1" style="text-align: justify;">Ilúvatar'ın aklında Manwë, Melkor'un kardeşiydi ve Ilúvatar'ın Melkor'un ahenksizliğine karşı yükselttiği ikinci temanın ana enstrümanıydı; Manwë irili ufaklı birçok ruh çağırdı ve onlar da Arda'nın düzlüklerine indiler, Melkor'un uğraşın tamamlanmasına sonsuza dek engel olup Dünya çiçeklenmeden solmasın diye uğraşırken ona yardım ettiler. Ve Manwë, Melkor'a dedi ki:&nbsp;<span style="font-size: 1em;">"Bu Krallığı haksızlık ederek kendine almayacaksın, çünkü başkaları da burada senden daha az&nbsp;</span><span style="font-size: 1em;">çalışmadı." Melkor ile Valar arasında bir çekişme vardı; o zaman Melkor geri çekilip başka bölgelere gitti ve orada yapacaklarını yaptı; ama Arda Krallığı'na duyduğu arzuyu kalbinden uzaklaştırmadı.</span></p>

  <p class="calibre1" style="text-align: justify;">Valar kendilerini suret ve sese büründürdü; çünkü Ilúvatar'ın Ço-cukları'na duydukları sevgiyle Dünya'ya sürüklenmişlerdi ve onlardan umutluydular, Ilúvatar'ın Görüntüsü'nde gözlemledikleri o üsluba uygun suretlere büründüler, yalnızca haşmet ve ihtişamlarını bir kenarda bırakmışlardı. Üstelik suretleri, Dünya'nın kendisinden çok görünür Dünya'ya dair ilimlerinden kaynaklanıyordu; ve buna ihtiyaçları yokken yalnızca bizim gibi giyindiler, biz yine de çıplak olabilir ve buna katlanabilirdik ki bu var oluşumuza zarar vermezdi. Bu yüzden Valar, eğer isterlerse giysisiz gezinebilecek, var olmalarına rağmen El-dar bile onları açıkça fark edemeyeceklerdi. Ama kendilerini örtmek istedikleri için, Valar'ın bir bölümü erkek, bir bölümü kadın suretine büründü; çünkü başlangıçlarından beri onlarda bu mizaç farklılığı vardı ve onlar ki kendi seçimlerinde bedenleştiler, ama onları seçimleri belirlemedi; tıpkı bizim seçtiğimiz giysilerimizle erkek ya da dişi olarak gözükmemiz ve giysilerimizi seçtiğimiz için erkek ya da dişi olmadığımız gibi. Ama Ulular'ın büründükleri suretler, Ilúvatar'ın Çocukları'nın gelmiş geçmiş tüm kral ve kraliçelerinin suretleri gibi değildi; çünkü onlar bazen kendilerini düşüncelerine göre suretlendi-rebilecek, ihtişamlı ve dehşetli biçimlerde görünür olabileceklerdi.</p>

  <p class="calibre1" style="text-align: justify;">Ve Valar yanlarında bazıları daha güçsüz, bazıları nerdeyse kendileri kadar kudretli, birçok yoldaş sürükleyerek Dünya'nın düzenlenmesi, karışıklıklarının giderilmesi için birlikte uğraştılar.&nbsp;<span style="font-size: 1em;">Sonra Melkor yapılmış olanları gördü; Valar'ın Dünya'da görünür güçler olarak yürüdüğünü, Dünya'nın giysisine büründüklerini, bakıldığında hoş, parıltılı ve mutlu olduklarını, Dünya'nın onların zevki için bir bahçe haline geldiğini çünkü karışıklıklara boyun eğdirildiğinİ gördü. İçindeki kıskançlık daha da büyüdü; o da görünür bir suret aldı, ama içinde yanan ruhu ve kötülüğü yüzünden büründüğü suret karanlık&nbsp;</span><span style="font-size: 1em;">ve korkunçtu. Ve diğer Valar'ın her birinden daha kudretli ve heybetli bir şekilde, denizin içinden yükselen, zirvesi bulutların üzerinde, buzla kaplı, duman ve ateşle taçlanmış bir dağ gibi, Arda'nın üzerine çöreklendi; Melkor'un gözlerinin ışığı, ısısıyla kurutup solduran, öldürücü bir soğukla içe işleyen bir alev gibiydi.</span></p>

  <p class="calibre1" style="text-align: justify;">Böylece Arda'nın egemenliği için Valar'ın Melkor ile ilk savaşı başladı; ve bu karışıklıklar hakkında Elfler çok az şey bilirler. Çünkü burada anlatılanlar Valar'ın kendi sözlerinden kaynaklanır, gerçi Valinor topraklarında Eldalië onlarla konuştu ve onlar tarafından eğitildi ama Elflere, onların gelişlerinden önceki savaşlardan çok az bahsettiler. Ancak Eldar arasında denir ki, Melkor'a rağmen Valar, daima Dünya'yı yönetmeye ve Ilkdoğanlar'ın gelişi için onu hazırlamaya çalışmıştı; topraklar kurdular ve Melkor onları yok etti; vadiler oydular ve Melkor onları yükseltti; dağları biçimlendirdiler ve Melkor onları düzleştirdi; denizler oydular ve Melkor onları dağıttı; hiç barış olamadı ya da hiçbir şey olgunluğuna ulaşamadı, çünkü Valar bir işe başladığında, Melkor onu mahvedecek ya da bozacaktı. Ama çabaları tamamen boş yere değildi; hiçbir yerde veya hiçbir işte arzuları ve amaçları tamamen bitiriimemesine rağmen ve her şey Valar'ın ilk başta tasarladığı renk ve şekillerde olmamasına rağmen, her şeye rağmen, yavaş yavaş Dünya'ya şekil verilip sağlamlaştırılmıştı. Böylece, Zamanın Derinlikleri'nde, sayısız yıldızın ortasında Ilúvatar'ın Çocuklarının mekânı sonunda kuruldu.</p>

  <p class="calibre1" style="text-align: justify;"><br /></p>

  <h1 class="calibre1" id="sigil_toc_id_4" style="text-align: center;"><b>VALAQUENTA</b></h1>

  <p class="calibre1" style="text-align: center;"><b><br /></b></p>

  <p class="calibre1"></p>

  <h2 class="calibre1" id="sigil_toc_id_5" style="text-align: center;"><b>ELDAR İLMİNE DAYANARAK</b></h2>

  <h2 class="calibre1" id="sigil_toc_id_6" style="text-align: center;"><b>VALAR ve MAİAR'İN HİKAYELERİ</b></h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Başlangıçta Eru, Tek Olan, Elf dilinde Ilúvatar diye isimlendirilen, düşüncelerinden Ainur'u yarattı; ve onlar, onun huzurunda ulu bir Müzik yaptılar. Bu Müzik'te Dünya vücut buldu; çünkü Ilúvatar Ainur'un şarkısını görünür kılmış ve onlar da karanlığın içindeki bir ışık gibi görüntüyü izlemişlerdi. Ve aralarından çoğu, onun güzelliğinden ve görüntü içinde başlangıcı ve kıvrımlarının açılışıyla gözler önüne serdiği tarihinden büyülendi. Bu yüzden Ilúvatar onların görüsüne Varlık verdi, onu Boşluk'un ortasında kurdu ve Gizli Ateş, Dünya'nın kalbinde yanması için gönderildi; ve ona Eä dendi.</p>

  <p class="calibre1" style="text-align: justify;">Sonra Ainur arasında onu arzulayanlar ayağa kalkarak Zaman'ın başlangıcında Dünya'ya girdiler; gördükleri görüntüyü uğraşlarıyla lamamlayıp gerçekleştirmek görevleriydi. Yeryüzü Krallığı'nı, Arda'yı, kararlaştırılan zamanda yaratana dek, Elflerin ve İnsanların düşüncesinin ötesinde bir enginliğe sahip olan Eä diyarlarında uzun süre uğraştılar. Sonra Yeryüzü'nün giysilerine bürünüp içine indiler ve orada yerleştiler.</p>

  <p class="calibre1" style="text-align: justify;"><br /></p>

  <h3 class="calibre1" id="sigil_toc_id_7" style="text-align: center;"><b>VALAR’A DAİR</b></h3>

  <p class="calibre1" style="text-align: justify;">Elfler, bu ruhların arasındaki Ulular'a, Arda'nın Güçleri, Valar isin m i verdi ve İnsanlar da onlara genellikle tanrılar diye seslendi. Valar Efendileri yedi tanedir; Valier, yani Valar Kraliçeleri de yedi tanedir.&nbsp;<span style="font-size: 1em;">Orta Dünya'daki Elflerin dilinde başka şekilde isimlendirilseler de adları Valinor'da konuşulan Elf lisanındaki isimlerdir, İnsanlar arasındaki isimleri de çeşit çeşittir. Efendiler'in isimleri uygun sırayla şöyledir: Manwë, Ulmo, Aulë, Oromë, Mandos, Lórien</span><span style="font-size: 1em;">&nbsp;</span><span style="font-size: 1em;">ve Tulkas; ve Kraliçeler'in isimleri de: Varda, Yavanna, Nienna,&nbsp;</span><span style="font-size: 1em;">Est</span>ë<span style="font-size: 1em;">, Vairë, Vána</span><span style="font-size: 1em;">a&nbsp;</span><span style="font-size: 1em;">ve Nessa. Melkor, zaman içinde Valar arasında sayılmamış ve adı Dünya üzerinde anılmamıştır.</span></p>

  <p class="calibre1" style="text-align: justify;">Manwë ve Melkor, Ilúvatar'ın düşüncesinde kardeştiler. Dünya'ya giren Ainur arasında en güçlüsü başlangıçta Melkor'du; ama Manwë Ilúvatar'ın en çok sevdiğiydi, onun isteklerini en açık biçimiyle anlayanıydı. Ve o, zaman tamam olduğunda, tüm Kralların ilki olmak için atanmıştı: Arda diyarının efendisi ve orada yaşayan her şeyin hükümdarı. Arda'da, onun sevinci rüzgârın ve bulutların içindeydi, havanın tüm katmanlarında, yüksekliklerden derinliklere, Arda'nın Örtüsü'nün en uzak sınırlarındaki çimenlerde esen meltemlerde. Lakabı Sûlimo'ydu, Arda Soluğunun Efendisi. Bütün hızlı kuşları ve kanadın gücünü severdi, onlar da onun arzusuna göre gelip giderlerdi.</p>

  <p class="calibre1" style="text-align: justify;">Manwë, Eä'nın tüm diyarlarını bilen Yıldızların Hanımı Varda ile yaşar. Onun güzelliği İnsan ya da Elf sözcükleriyle ifade edilemeyecek kadar görkemlidir; çünkü Ilúvatar'ın ışığı hâlâ onun yüzünde yaşardı. Gücü ve neşesi ışıktadır. Eä'nın derinliklerinden Manwë'nin yardımına geldi; çünkü Müzik'in yapımından önce Melkor'u biliyordu ve onu reddetmişti, Melkor ondan nefret etti ve onu Eru'nun yarattığı tüm diğer şeylerden daha fazla korkuttu. Manwë ve Varda birbirlerinden nadiren ayrıldılar ve Valinor'da yaşadılar. Konakları, ebedi karın, Oiolos-se'nin, Taniquetil'in en yüksek zirvesinin üzerindeydi, Dünya'nın tüm dağlarının en yükseğinin. Manwë orada tahtını yükselttiğinde ve ilerilere baktığında, eğer Varda yanındaysa, sisin, karanlığın ve denizin fersahlarının içinden, diğer tüm gözlerden daha da uzakları görür. Eğer Manwë onunlaysa, Varda, doğudan batıya, tepelerden, vadilerden ve&nbsp;<span style="font-size: 1em;">Melkor'un Dünya üstünde yarattığı karanlık yerlerden bağıran seslerin tınısını diğer tüm kulaklardan daha açıkça duyar. Elfler bu dünyaya yerleşmiş tüm Ulular içinde en çok Varda'ya hürmet ve sevgi gösterirler. Ona Elbereth diye seslenirler; Orta Dünya'nın gölgelerinden ismini çağırır ve yıldızların yükselişinde onu şarkıyla yüceltirler.</span></p>

  <p class="calibre1" style="text-align: justify;">Ulmo, Suların Efendisidir. Tek basınadır. Hiçbir yere uzun süre yerleşmez, Dünya'nın üstündeki ya da altındaki tüm derin sularda di-lediğince gezinir. Kudrette Manwë'ye en yakın olandır ve Valinor yaratılmadan önce onun en yakın dostuydu; ama sonra önemli şeyler tartışılmadıkça Valar divanlarına çok az gitti. Tüm Arda'yı düşüncesinde barındırır ve bir konağa ihtiyacı yoktur. Üstelik toprak üzerinde yürümeyi sevmez ve kendisini akranlarının üslubuna göre nadiren bir gövdeye büründürürdü. Eğer Eru'nun Çocukları ona bakarsa, büyük bir korkuyla dolarlar;-çünkü tepesi, köpüklü korkunç miğferi ve gümüşten, yeşilin tonlarına dek donuk bir şekilde parıldayıp titreşen zırhlı giysisiyle Deniz Kralı'nın, yükselen bir dalga gibi toprağın üzerinde görünmesi korkutucudur. Manwë'nin boru gibi sesi gürültülüydü, ama Ulmo'nun sesi, yalnızca kendisinin görebildiği okyanusun derinlikleri kadar derindi.</p>

  <p class="calibre1" style="text-align: justify;">Bununla beraber Ulmo, hem Elfleri hem İnsanları sevdi, Valar'ın öfkesi altında kalsalar bile onları hiç terk etmedi. Ara sıra Orta Dünya'nın kıyılarına görünmez olarak gelir veya körfezlerin içlerine kadar girerek denizden uzaklaşıp karaya doğru yaklaşır, orada beyaz deniz kabuklardan yapılmış büyük borusu Ulumûri ile müzik yapardı; müziğini duyanlar bunu kalplerinde hisseder ve denize olan hasretleri onları bir daha asla terk etmezdi. Ama Ulmo, Orta Dünya sakinleriyle genellikle sadece suyun müziği olarak duyulan seslerle konuştu. Çünkü tüm denizler, göller, nehirler, pınarlar ve kaynaklar onun yönetimindedir; bu yüzden Elfler, Ulmo'nun ruhunun dünyanın tüm oluklarına aktığını söyler. Böylece tüm haberler, Arda'nın tüm ihtiyaçları ve kederleri, Manwë'den saklanacak olsalar dahi, derinliklerde&nbsp;<span style="font-size: 1em;">bile Ulmo'ya ulaşır.</span></p>

  <p class="calibre1" style="text-align: justify;">Aulë, Ulmo'dan biraz daha az kudretlidir. Egemenliği Arda'nın yapıldığı tüm maddeler üzerinedir. Başlangıçta Manwë ve Ulmo ile birlik içinde çalıştı; görevi toprakların şekillendirilmesiydi. Bir demircidir ve tüm zanaatların efendisidir, küçücük bile olsalar tüm beceri işlerinden, eskinin gö kemli yapımları kadar zevk alır. Yeryüzü'nün derinliğinde yatan değerli taşlar, elde tutması güzel olan altın ; onundur ve dağ yamaçlarından, deniz havzalarından daha az değildir. Noldor ondan çok şey öğrendi ve o, daima onların dostu oldu. Melkor onu kıskanırdı, çünkü düşüncede ve güçte Aulë ona denk gibiydi; ve ; aralarında uzun bir mücad le vardı; Melkor daima Aulë'nin işlerini I bozdu ya da mahvetti, Aulë de Melkor'un kargaşa ve fesatlığını onarmaktan yorulup usanmıştı. Ama ikisi de becerilerinin övülmesinden zevk almak, yeni ve diğer Vala'lar tarafından düşünülmemiş şeyler yapmak istediler. Aulë, Eru'ya sadık kalarak tüm yaptıklarını onun arzusuna sundu; diğerlerinin işlerini kıskanmadı, araştırdı ve öğütler verdi.&nbsp;<span style="font-size: 1em;">Oysa Melkor ruhunu kıskançlık ve nefret içinde harcadı, ta ki sonunda diğerlerinin düşüncelerini taklit etmek dışında hiçbir şey yapamayana dek; ve eğer yapabilirse, onların tüm işlerini yok etti.</span></p>

  <p class="calibre1" style="text-align: justify;">Aulë'nin karısı adının anlamı Doğurgan olan Yavanna'dır. Yeryüzünde yetişen her şeyin sevgilisidir, onların sayısız biçimlerini aklında tutar, çok uzun zaman önceki ormanların kule gibi ağaçlarından taş üzerindeki yosunlara ya da küfteki küçük ve gizli şeylere dek. Yavanna, saygınlıkta Valar Kraliçeleri arasında, Varda'dan sonra gelir. Uzun boylu ve yeşil giysili bir kadın biçimindedir; ama bazen başka suretlere de bürünür. Onun güneşle taçlanmış şekilde bir ağaç gibi göklerin altında duruşunu görenler vardır; tüm dallarından altın bir çiy kıraç yeryüzüne serpildi ve ürünler yeşillendi; ağacın kökleri Ulmo'nun sularındaydı ve Manwë'nin rüzgârları onun yapraklarında konuştu. Eldar dillerinde ona Yeryüzü'nün Kraliçesi, Kementári, denir.</p>

  <p class="calibre1" style="text-align: justify;">Ruhların Efendileri, Feänturi, kardeştirler; genellikle Mandos ve&nbsp;<span style="font-size: 1em;">Lórien</span><span style="font-size: 1em;">&nbsp;</span><span style="font-size: 1em;">diye çağrılırlar. Ama doğrusu, bu onların yaşadıkları yerlerin isimleridir, gerçek isimleriyse Námo ve Irmo'dur.</span></p>

  <p class="calibre1" style="text-align: justify;">Kardeşlerin daha büyüğü olan Námo, Valinor'un batısına doğru olan Mandos'ta oturur. O, Ölüler Evi'nin koruyucusu ve katledilenlerin ruhlarını bir araya getirendir. Hiçbir şeyi unutmaz; Ilúvatar'ın özgürlüğünde sessizce bekleyen şeyler dışında, olacak her şeyi bilir. Va-hır'ın Hüküm Vereni'dir; ama hüküm ve yargılarını sadece Manwë'nin emri üzerine söyler. Dokumacı, Vairë, onun karısıdır; Zaman içinde olan her şeyi artık destanlaşmış olan ağlarına dokur ve çağlar geçtikçe genişleyen Mandos'un salonları onlarla süslenir.</p>

  <p class="calibre1" style="text-align: justify;">Daha genç olan Irmo, görünün ve düşlerin efendisidir. Valar diyarında, bahçeleri birçok ruhla dolu ve tüm dünyadaki en güzel yer olan Lórien'de yaşar. Karısı Nazik Estë'dir, yaraların ve yorgunluğun iyileştiricisi. Estë'nin giysisi gridir ve dinlenmek onun ihsanıdır. Gündüzleri gezinmez, ağaçlarla gölgelenmiş Lörellin gölünde bir adada uyur. Valinor'da oturan herkes Irmo ve Estë'nin pınarlarında yeniden canlılık kazanır; sık sık Lórien'e gelir ve orada üzerlerindeki Arda'nın yükünü azaltıp dinlenme fırsatı bulurlar.</p>

  <p class="calibre1" style="text-align: justify;">Estë'den daha güçlü olan Nienna'dır, FEänturi'nin kız kardeşi; tek başına yaşar. Kederi ve Melkor'un bozması yüzünden Arda'nın acı çektiği her yara için yas tutmasıyla tanınır. Hüznü öylesine büyüktür ki, Müzik gelişirken kendi şarkısı bitiminden çok daha önce ağıta dönüşmüştü ve yas tutuşun sesi, Dünya daha oluşmaya başlamadan önce Dünya'nın temalarına örüldü. Ama kendisi için ağlamaz; ve onu dinleyenler merhameti, umut içinde dayanmayı öğrenir. Konağı Batı'nın batısında, dünyanın sınırları üzerindedir; ve sakinlerinin mutlu olduğu Vaiimar kentine nadiren gider. Daha çok kendi evine yakın olan Mandos'un salonlarına gider; ve Mandos'ta onu bekleyen herkes ona yalvarır, çünkü o, ruha güç getirir, acıyı bilgeliğe dönüştürür. Evi'nin pencereleri dünyanın duvarlarının ötesine bakar.</p>

  <p class="calibre1" style="text-align: justify;">Güç ve cesaret işlerinde en görkemli olanları Tulkas'tır, lakabı&nbsp;<span style="font-size: 1em;">Yiğit'tir, Astaldo. Melkor'la yaptıkları ilk savaşta Valar'a yardım etmek için Arda'ya girmiştir.&nbsp;</span><span style="font-size: 1em;">Güreşten ve güç yarışlarından keyif alır; at binmez, çünkü ayakları üstünde giden her şeyden daha iyi koşabilir; ve o, yorulmazdır. Saçı ve sakalı altın renginde, bedeni sağlıklıdır; silahları elleridir. Geçmişe ya da geleceğe pek aldırmaz, bir danışman olarak işe yaramaz ama gözüpek bir arkadaştır. Karısı, Oromë'nin kızkardeşi Nessa'dır, o da kıvrak ve çabuk ayaklıdır. Geyikleri sever ve; onlar da Nessa ne zaman yabana çıksa onun derslerini izlerler, ama o, saçlarında rüzgârla bir ok gibi hızlıdır, onlardan daha iyi koşar. Dans etmekten zevk alır ve Valimar'ın hiç solmayan çayırlarında dans eder.</span></p>

  <p class="calibre1" style="text-align: justify;">Oromë, kudretli bir efendidir. Tulkas'tan biraz daha az güçlüyse , bile kızgınlığı daha korkunçtur; oysa Tulkas sporda ya da savaşta daima güler, Elfler doğmadan önceki savaşlarda Melkor'un yüzüne bile gülmüştü. Oromë, Orta Dünya'nın topraklarını çok sevdi ve oraları ; isteksizce terk ederek Valinor'a en son gelen oldu; ve eskiden sık sık yanında ordusuyla dağlar üzerinden doğuya geçerek, tepelere ve düzlüklere döndü. O, canavarların ve kötü hayvanların avcısıdır, atlardan ve tazılardan zevk alır; ve bütün ağaçları sever, bu yüzden Ormanların Efendisi, Aldaron diye çağrılır ve Sindar da ona Tauron der.&nbsp;<span style="font-size: 1em;">Güneşte ak ve gecede gümüşi parlayan olan atının ismi Nahar'dır. Güneş'in kızıllık içinde yükselmesi ya da bulutlan ayıran şimşekler gibi sesi olan Valaröma, yüce borusunun ismidir.&nbsp;</span><span style="font-size: 1em;">Onun borusu ordusunun tüm borularının üzerinde Yavanna'nın Valinor'da yarattığı ormanlarda duyulur; çünkü orada Oromë halkını ve hayvanlarını Melkor'un kötü yaratıklarını kovalamaları için eğitecekti. Oromë'nin karısı Yavanna'nın küçük kız kardeşi Ebedi-genç Vána'dır. Eğer geçerken üstlerine bakarsa tüm çiçekler topraktan fışkırıp açar; tüm kuşlar onun gelişinde şarkılar söyler.</span></p>

  <p class="calibre1" style="text-align: justify;">İşte Valar ve Valier'in isimleri bunlar ve burada Eldar'ın Aman'da onları izleyişlerine dayanılarak suretleri kısaca anlatıldı. Ilúvatar'ın&nbsp;<span style="font-size: 1em;">Çocukları için büründükleri suretler güzel ve heybetliydi, ama güzellikleri ve güçlerinin üzerinde maskelenmişlerdi. Ve eğer Eldar'ın bildiği şeylerin tamamından burada daha az bahsedilmişse, bu hiçbir şeyin onların düşüncemizin ötesindeki uzak diyarlara ve çağlara dönen gerçek varlıklarıyla kıyaslanamayacağı içindir. Aralarından Dokuzu gücün ve hürmetin reisleriydi; ama biri ayrıldı ve Sekiz kaldı, onlar Arda'nın Uluları, Aratar diye isimlendirildiler: Manwë ve Varda, Ulum, Aulë ve Yavanna, Mandos, Oromë ve Nienna. Manwë onların Kralı olmasına ve Eru'nun maiyeti altında diğerlerinin sadakatlerini elinde tutmasına rağmen, heybette eşittiler ve onların heybeti Valar'a, Maiar'a veya Ilúvatar'ın Eä'ya gönderdiği herhangi bir şeyle kıyaslanamazdı.</span></p>

  <p class="calibre1" style="text-align: justify;"><span style="font-size: 1em;"><br /></span></p>

  <h2 class="calibre1" id="sigil_toc_id_8" style="text-align: center;"><span style="font-size: 1em;"><b>MAİAR'A DAİR</b></span></h2>

  <p class="calibre1" style="text-align: justify;">Valar'la birlikte varlıkları Dünya'nın yaratılışından önceye dayanan başka ruhlar da Dünya'ya girdi; Valar'la aynı iradenin yarattığı ama tl.ılıa düşük seviyeli olanlar. Onlar Maiar'dı, Valar'ın halkı, onların hiz-mi'tkârları ve yardımcıları. Sayıları Elflerce bilinmez ve Ilúvatar'ın Çocukları'nın dillerinde çok azının ismi var; çünkü Aman'ın tersine Orta Dünya'da Elfler ve İnsanlara görünür suretlere nadiren büründüler.</p>

  <p class="calibre1" style="text-align: justify;">Valinor'iu Maiar arasında, Eski Günler'in hikâyelerinde isimleri hatrlananlar Varda'nın hizmetçisi olan Ilmarë ve kollarındaki gücü Arda'daki kimsenin aşamadığı, Manwë'nin sancaktan ve habercisi olan Eönwe'dir. Ama Maiar arasında Ilúvatar'ın Çocukları tarafından en iyi bilinenler Ossë ve Uinen'dir.</p>

  <p class="calibre1" style="text-align: justify;">Ossë, Ulmo'nun kuludur ve Orta Dünya'nın kıyılarını yıkayan denizlerin efendisidir.&nbsp;<span style="font-size: 1em;">Derinliklere gitmez, kıyıları ve adaları sever, Manwë’,nin rüzgârlarıyla sevinir; çünkü fırtınada mutlu olur, dalgaların gürleyişi arasında kahkaha atar. Karısı Denizler Hanımı Uinen'dir,&nbsp;</span><span style="font-size: 1em;">saçları gökyüzünün altındaki suların her yanında yayılır. Tuzlu akıntı j larda yaşayan tüm yaratıkları ve orada büyüyen tüm yabani otları sever; bütün gemiciler ona yalvarır, çünkü Ossë'nin vahşiliğini zaptede- 1 rek dalgalar üzerine sükunet yayabilir. Númenor İnsanları onun koru-ması altında uzun süre yaşadılar ve saygıda onu Valar'a eşit tuttular.</span></p>

  <p class="calibre1" style="text-align: justify;">Melkor, Deniz'den nefret eder, çünkü ona boyun eğdirememişti. Denir ki, Arda'nın yapımı sırasında, Ossë'yi eğer ona hizmet ederse, Ulmo'nun tüm ülkesini ve gücünü vaad ederek, kendi sadakatine çek- \ meye çalışmıştır. Böylece çok uzun zamanlar önce denizde toprakları tahrip eden büyük karışıklıklar yükseldi. Ama Uinen, Aulë'nın ricası üzerine Ossë'yi zaptederek Ulmo'nun huzuruna çıkardı; affedildi ve sadakatine döndü ki hep sadık kalacaktı. Ama şiddetten aldığı zevk I ondan tamamen ayrılmayacaktı; bazen efendisi Ulmo'nun emri olmaksızın öfe gösterilerinde bulunurdu. Bu yüzden sahilde yaşayanlar ya da gemilerde yolculuk yapanlar onu sevebilir ama güvenmezler.</p>

  <p class="calibre1" style="text-align: justify;">Melian, hem Vána'ya hem de Estë'ye hizmet eden bir Maia'ydı; Orta Dürıya'ya gelmeden önce Irmo'nun bahçelerindeki çiçeklenen ağaçlarla ilgilenerek uzun süre Lórien'de yaşadı. Nereye gitse bülbüller etrafında şarkılar söylerdi.</p>

  <p class="calibre1" style="text-align: justify;">Maiar'ın en bilgesi Olórin'di. O da Lórien'de otururdu, ama yolu onu sık sık Nienna'nın evine götürürdü, ondan merhameti ve sabrı öğrendi.</p>

  <p class="calibre1" style="text-align: justify;">Melian hakkında Quenta Silmarillion’da çok şey anlatılır. Ama o hikâye Olórin hakkında bir şey anlatmaz; çünkü Elfleri sevmesine rağmen, onlar arasında görünmeden veya onlardan biri biçiminde yürür ve onlar, onun kalplerine koyduğu bilgelik fısıltılarının veya güzel düşüncelerin nereden geldiğini bilmezlerdi. Sonraki günlerde, Ilúvatar'ın Çocukları'nın tümünün dostu oldu, onların üzüntülerine mer- hamet götürürdü; onu dinleyenler üzüntüyü bırakır, ve karanlığın im-gelerinden uzak dururlardı.</p>

  <p class="calibre1" style="text-align: justify;"><br /></p>

  <h2 class="calibre1" id="sigil_toc_id_9" style="text-align: center;"><b>DÜŞMANLARA DAİR</b></h2>

  <p class="calibre1"></p>

  <p class="calibre1" style="text-align: justify;">Her şeyin sonunda Melkor'a adı verildi, Güç içinde yükselen. Ama ceza olarak bu isimle hiç anılmadı; Elfler arasında onun kötülüğü yüzünden en çok acı çekenler olan Noldor halkı, bu ismi kullanmayıp onu Dünya'nın Karanlık Düşmanı, Morgoth, diye andılar. Ilúvatar ona büyük bir güç vermişti ve Manwë ile akrandı. Diğer tüm Vala'ların güç ve bilgileri üzerinde bir hissesi vardı, ama onları kötü amaçlara çevirdi, gücünü şiddet ve zulüm içinde israf etti. Manwë'nin krallığını ve akranlarının bölgeleri üzerindeki hakimiyetini arzulayarak Arda'ya ve içindeki her şeye göz dikti.</p>

  <p class="calibre1" style="text-align: justify;">İhtişam ve kibir yüzünden kendisi dışındaki her şeyi hor görmeye başladı, harap eden ve merhametsiz bir ruh. Bilinçli bir şekilde, utanmaz bir yalancı olana dek, sahip olduklarını sapkınca bir kötülüğe dönüştürüp kendi arzuları için kullandı. Işık için duyduğu tutkuyla başladı, ama ona sadece kendisi sahip olamayınca, ateş ve öfke sayesinde büyük bir yangına dönüşüp Karanlık'ın içine girdi. Ve karanlığı en çok Arda üzerindeki kötü işlerinde kullandı ve onu, yaşayan her şey için korkuyla doldurdu.</p>

  <p class="calibre1" style="text-align: justify;">Ayaklanmasının gücü unutulmuş çağlarda öylesine büyüktü ki Manwë ve tüm Valar'la mücadele etti, uzun yıllar boyunca Arda'da, Dünya topraklarının çoğu üzerinde hakimiyeti elinde tuttu. Ama yalnız değildi. Birçok Maia, büyüklük günlerindeki ihtişamına kapılıp ona olan sadakatlerini koruyarak karanlığının içinde kaldı; diğerleri-niyse yalanlar ve haince ihsanlarla hizmetine ayarttı. Bu ruhlar arasında en korkunç olanları Valaraukar'dı, ateşin kırbaçları, Orta Dünya'da onlara dehşetin ifritleri, Balrog denir.</p>

  <p class="calibre1" style="text-align: justify;">Onun Hizmetkârları arasında en bilineni, Eldar'ın Sauron dediği, Zalim Gorthaur'du.&nbsp;<span style="font-size: 1em;">Başlangıçta, Aulë'nin Maia'larından biriydi ve&nbsp;</span><span style="font-size: 1em;">onların ilmini iyi biliyordu. Morgoth Melkor'un Arda hakkındaki tüm işlerinde, devasa işlerinden kurnazca hilelerine kadar, Sauron'un payı vardır ve sadece efendisinden birazcık daha az kötüydü, uzun süre efendisine hizmet etti, kendi adına değil. Ama sonraki yıllarda Morgoth'un bir gölgesi, onun kötülüğünün bir hayaleti gibi yükseldi ve Boşluk'un içine giden aynı harap edici yolda onun arkasında yürüdü.</span></p>

  <h4 class="calibre1" id="sigil_toc_id_10" style="text-align: center;">VALAQUENTA BURADA BİTİYOR</h4>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h2 class="calibre1" id="sigil_toc_id_11" style="text-align: center;">QUENTA SİLMARİLLİON</h2>

  <h3 class="calibre1" id="sigil_toc_id_12" style="text-align: center;">SİLMARİL'LERİN TARİHİ</h3>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h4 class="calibre1" id="sigil_toc_id_13" style="text-align: center;">BİRİNCİ BÖLÜM</h4>

  <h2 class="calibre1" id="sigil_toc_id_14" style="text-align: center;">GÜNLERİN BAŞLAMASINA DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Bilgeler arasında denir ki, İlk Savaş, Arda tamamen şekillenmeden, dünyada daha hiçbir şey yetişmeden ya da yürümeden önce başlamış ve hâkimiyet uzun süre Melkor'da kalmış. Ama savaşın ortasında çok cesur ve çok güçlü bir ruh, uzak göklerden Küçük Krallık'ta süren savaşı duyup Valar'ın yardımına koşmuş; kahkahalarının sesi Arda'yı doldurmuş. İşte öfkesi, şiddetli bir rüzgâr gibi, önündeki bulutları ve karanlığı dağıtan Güçlü Tulkas böylece gelmiş; Melkor, öfkesinin ve kahkahasının önünden kaçıp Arda'yı terk etmiş ve uzun bir çağ boyunca barış&nbsp;<span style="font-size: 1em;">hüküm sürmüş. Ve Tulkas kalıp Arda Kralhğı'nın Vala'larından biri olmuş; ama Melkor dışardaki karanlıkta kendini yiyip bitirmiş, o andan sonra sonsuza dek Tulkas'a nefret kusmuş.</span></p>

  <p class="calibre1" style="text-align: justify;">Valar bu süre içinde denizlere, karalara ve dağlara bir düzen getirmiş ve Yavanna uzun süredir aklında olan tohumları sonunda ekebilmiş. Ateşlerin sönmeye yüz tuttuğu ya da çok eskideki kadim tepelerin diplerine gömüldüğü zamanlarda ışığa ihtiyaç duyulurmuş ve Yavanna'nın ricası üzerine Aulé, etraflarını kuşatan denizlerin ortasına kurduğu Orta Dünya'nın aydınlanması için iki kudreti lamba yapmış. Sonra Varda lambaları doldurmuş, Manwë kutsamış&nbsp;<span style="font-size: 1em;">ve Valar da onları öyle yüksek sütunların üzerine yerleştirmişler ki gelecekteki günlerin tüm dağlarından daha mağrurlarmış. Lambaların birini Orta Dünyanın kuzeyine yakın bir yerde yükseltip adına Illuin demişler; diğeri de güneyde yükselmiş ve adına Ormal denmiş; Valar Lambaları'nın Işığı Dünya'nın üzerine öyle bir akmış ki her şey sanki hiç kararmayacakmış gibi aydınlanmış.</span></p>

  <p class="calibre1" style="text-align: justify;">Sonra Yavanna'nın ektiği tohumlar hızla tomurcuklanıp filiz vermeye başlamış; küçüklü büyüklü bir sürü şey yetişmiş, yosunlar, otlar,&nbsp;<span style="font-size: 1em;">koca egreltiotlan, tepelerindeki bulutlarla taçlanmış, yaşayan dağlara benzeyen ama ayakları yeşil bir alacakaranlıkta sarmalanmış ağaçlar. Hayvanlar gelip çayırlara, nehirlere ve göllere yerleşmişler ya da ormanların gölgelerinde gezinmişler. Ama henüz ne bir çiçek açmış ne de bir kuş ötmüş, çünkü onlar hâlâ Yavanna'nın göğsünde kendi zamanlarını bekliyorlarmış; ama onun düşlediğine uygun bir bolluk varmış ve hiçbir yer iki Lambanın ışıklarının buluşup birbirine karıştığı Dünya'nın orta kısımları kadar bereketli değikrıiş. Her şey daha gençken ve yeni yaratılmış yeşil, yaratanların gözlerinde henüz bir mucizeyken, Ulu Göl'deki Almaren adası, Valar'ın ilk yurdu olmuş.</span></p>

  <p class="calibre1" style="text-align: justify;">Bir an gelmiş, Valar uğraşlarına ara verip, düşleyip başlattıkları şeylerin yetişip serpilmelerini izlemişler ve Manwë büyük bir ziyafet düzenlemiş; Valar'ın ve halklarının tamamı davetine uymuş. Ama Aulë" ve Tulkas bitkinmiş; çünkü Aulë tüm maharetini, Tulkas da tüm gücünü uğraş&nbsp;<span style="font-size: 1em;">verdikleri günlerde bitmez tükenmez bir biçimde herkesin hizmetine sunmuşlardı. Melkor'un olan her şeyden haberi varmış, çünkü o zamanlarda bile Maiar arasında kendi davasına döndürdüğü gizli dostları ve casusları varmış; ve. karanlığın içinde çok uzaklarda, kendisine itaat etmelerini istediği akranlarının yaptıklarını kıskanırken kinle dolmuş. Bu yüzden Eä'nın salonlarından yoldan çıkartıp hizmetine soktuğu ruhlar toplamış ve kendisini güçlü saymış. Ve şimdiyi kendi zamanı olarak görerek yeniden Arda'ya yaklaşıp yukarılardan onu seyretmiş, Baharı'nı süren Dünya'nın güzelliği onu daha da büyük nefretle doldurmuş.</span></p>

  <p class="calibre1" style="text-align: justify;">Sonuç olarak Valar, Almaren civarında hiçbir kötülükten korku duymadan toplanmış, Illuin'in ışığı yüzünden uzaklardan, kuzeydeki Melkor'dan yansıyan gölgenin farkına varamamışlar; oysa o, Boşluk'un Gecesi kadar karanlık bir hale gelmiş. Şarkılarda denir ki Arda Baharı ziyafetinde Tulkas, Oromë'nin kız kardeşi Nessa ile evlenmiş ve Nessa Valar'ın huzurunda Almaren'in yeşil çimenleri üzerinde dans etmiş.</p>

  <p class="calibre1" style="text-align: justify;">Sonra yorgun ve keyfi yerinde olan Tulkas uyumuş; Melkor kendi&nbsp;<span style="font-size: 1em;">zamanının geldiğini varsaymış. Bu yüzden ordusuyla beraber Karan-llk'ın Duvarları'nı aşıp Orta Dünya'nın kuzeyine ulaşmış; ve Valar onun farkına varamamış.</span></p>

  <p class="calibre1" style="text-align: justify;">Derken Melkor, Illuin'in ışınlarının soğuk ve loş olarak ulaştığı karanlık dağların eteklerinde kocaman bir kale yapmak için dünyanın derinliklerini kazmaya başlamış. Bu güçlü kale Utumno diye isimlendirilir. Valar o anda bundan ne kadar habersiz olsa da Melkor'un kininin hastalığı oradan dışarıya akmış, Arda Baharı bozulmuş. Yeşil olan her şey hastalanıp çürümüş, nehirler balçık ve yabani otlarla dolmuş, sineklerin ürediği zehirli bataklıklar oluşmuş; ormanlar kararıp tehlikelerle dolarak korkunun diyarı olmuş; hayvanlarsa boynuzlara ve fildişlerine bürünmüş&nbsp;<span style="font-size: 1em;">canavarlara dönüşüp toprağı kana boyamışlar. Artık Valar da Melkor'un işbaşında olduğunu anlamış ve saklandığı yeri aramış. Ama Utumno'nun sağlamlığına, hizmetkârlarının kudretine güvenen Melkor, Valar daha hazırlanamadan savaşmak için atılıp ilk darbeyi indirmiş; Illuin ve Ormal'ın ışıklarına saldırıp sütunlarını yerle bir etmiş, lambalarını kırmış. Bu kudretli sütunların yıkılması sırasında yer yarılmış, denizler gürültüyle taşmış; lambalar dışarı döküldüklerinde Dünya'nın üzerine yok edici bir alev akmış. Arda'nın sekli, sularının ve topraklarının uyumu öylesine bozulmuş ki Valar onları bir daha ilk tasarladıkları biçimine döndürememişler.</span></p>

  <p class="calibre1" style="text-align: justify;">Bu karmaşa ve karanlık sırasında Melkor kaçmış, üstüne bir korku çökmüş, çünkü denizlerin kükremesinin üzerinden Manwë'nin güçlü bir rüzgâr gibi esen sesini duyuyormuş, toprak Tulkas'ın ayaklarının altında sarsılıyormuş. Amâ Tulkas'ın karşısına çıkmadan önce Utumono'ya ulaşıp orada saklanmış. O sırada Valar onu yenememiş, çünkü Dünya'da süregelen kargaşayı yatıştırmak, emeklerinden kurtarabildikleri kadarını kurtarmak için güçlerinin büyük kısmına ihtiyaçları varmış; ve tüm bunların ardından kendilerinden saklanan bir zamanda gelecek olan Ilúvatar'ın Çocukları'nın nerede yaşadıklarını öğrenene dek Dünya'yı yeniden parçalamaktan korkmuşlar.</p>

  <p class="calibre1"></p>

  <p class="calibre1" style="text-align: justify;">İşte Arda Baharı böylece sona ermiş. Valar'ın Almaren üzerindeki yurtları tamamen yok olmuş ve Dünya üzerinde daimi yerleri olmamış. Orta Dünya'dan ayrılıp dünyanın sınırları içindeki toprakların en batıda olanına, Aman Diyarı'na gitmişler; Aman'ın batı kıyıları Arda Krallığı'nı çevreleyen ve Elflerin Ekkaia dediği Dış Deniz'e bakıyormuş. O denizin ne kadar geniş</p>

  <p class="calibre1" style="text-align: justify;">olduğunu sadece Valar bilir ve onun ötesinde de Karanlık'ın Duvarları vardır. Aman'ın doğu kıyıla-rıysa Belegaer'in, Batı'nın Büyük Denizi'nin en uç noktasıymış; Melkor, Orta Dünya'da olduğu ve henüz onu yenemedikleri için Valar evlerini güçlendirmek amacıyla denizin kıyılarının üstünde Pelóri'yi, Aman Dağları'nı, dünyadaki en yüksek dağları yükseltmişler. Ve Pelori'nin üzerinde yüce bir zirve varmış, Manwë tahtını onun doruğuna yerleştirmiş. Elflerin o kutsal dağa verdikleri isim Taniquetil'dir veya Ebedi Beyazlık, OilOssë ya da Yıldızlarla Taçlanmış, Elerrına ve bunun yanında daha birçok isim; ama Sindar, gelecekte oluşturacakları dillerinde, ondan Amon Uilos diye bahseder. Manwë ve Varda, Taniquetil'İn zirvesindeki salonlarından Dünya'nın üzerine, en uzak Doğu'ya bile bakabilirlermiş.</p>

  <p class="calibre1" style="text-align: justify;">Valar, Pelóri'nin duvarları ardındaki, Valinor diye isimlendirilen bölgeyi topraklan ilan etmişler; evleri, bahçeleri ve kuleleri oradaymış. Bu korunan diyarda Valar, ışığı ve mahvolmaktan kurtardıkları en iyi şeyleri bir araya getirmişler; daha iyi ve yepyeni bir sürü şey yapmışlar; Valinor, Arda Baharı'ndaki Orta Dünya'dan bile daha güzel olmuş, Ölümsüzler orada yaşadıkları için kutsanmış, orada ne solan olmuş ne kuruyan, ne o ülkedeki bir çiçek ya da yaprak lekelenmiş ne de tek bir canlıda bir çürüme veya hastalık görülmüş; çünkü taşlar ve sular kutsanmıştı.</p>

  <p class="calibre1" style="text-align: justify;">Sonra Valinor tamamen yapıldığında ve Valar'ın konakları kurulduğunda, dağların ardındaki düzlüğün ortasına şehirlerini, birçok&nbsp;<span style="font-size: 1em;">çanı olan Valmar'ı kurmuşlar. Batı kapısının önünde adına CoroUaire de denilen Ezellohar adında yeşil bir tepecik varmış; ve Yavanna orayı kutsamış, yeşil otlarına uzun süre oturup dünyada yetişen şeylere dair bütün düşüncelerinin yer aldığı güçlü bir şarkı söylemiş. Nienna sessizlik içinde düşünmüş ve gözyaşlarıyla tepeciği sulamış. Vala'lar Ya-vanna'nın şarkısını dinlemek için toplanmış, Valmar'ın altın kapılarının yakınındaki Hüküm Çemberi'nde, Máhanaxar, divan tahtlarında sessizce oturmuşlar; Kementári Yavanna onların huzurunda şarkı söylerken seyretmişler.</span></p>

  <p class="calibre1" style="text-align: justify;">Ve onlar seyrederken tepeciğin üzerinden iki narin filiz fışkırmış; ve o anda tüm dünyayı sessizlik bürümüş, Yavanna'nın şarkısı dışında hiçbir ses yokmuş. Onun şarkısıyla büyüyen fidanlar uzayıp güzelleşmiş ve çiçek vermeye başlamış; böylece Valinor'un İki Ağacı dünyaya uyanmış. Yavanna'nın yarattıkları arasında en çok onlar ünlenmiş ve kaderleri Eski Günler'in tüm hikâyelerinde yazılmış.</p>

  <p class="calibre1" style="text-align: justify;">Bir tanesi koyu yeşil yapraklarının altında gümüş gibi parıldarmış, sayısız çiçeklerinin her birinden gümüş ışıklı bir çiy durmaksızın düşer ve altındaki toprak kıpırdayan yapraklarının gölgeleriyle beneklenirmiş. Diğeri yeni açmış bir kayın ağacı gibi açık yeşil yapraklar doğuruyormuş; uçları parıldayan altından. Çiçekler dallarında sarı alev kümeleri gibi sallanır, her biri kıpkırmızı boynuz biçimine dönüşüp toprağa altın yağmurlar akıtırmış, ağacın çiçeklerinden büyük bir ısı ve pir ışık yaydırmış. İlki Valinor'da Telperion denilmiş, Silpion veya Ninquelótë&nbsp;<span style="font-size: 1em;">ya da birçok isim daha; diğeriyse Laurelin'miş, Malinalda veya Culúrien ya da şarkıda söylenen başka birçok isim.</span></p>

  <p class="calibre1" style="text-align: justify;">Yedi vakit içinde her bir ağacın ihtişamı en üst düzeye ulaşıp ardından yeniden tamamen soluyormuş; ve her biri diğerinin parlamayı bırakmasından bir vakit önce yeniden uyanırmış.&nbsp;<span style="font-size: 1em;">Öyle ki Valinor'da her gün iki kez yumuşak ışıklarla dolu öyle soylu bir vakit oluyormuş ki her iki ağacın altın ve gümüş ışınları birbirlerine karışıyor ve onların ardında kalan ağaçlar belirsizleşiyormuş. Telperion ağaçların yaşlı&nbsp;</span><span style="font-size: 1em;">olanıymış ve endamının zirvesine ilk ulaşıp ilk çileklenen olurmuş; ve gümüşi bir şafağın beyaz ışıltısı gibi parladığı ilk vakte, daha önce geçen vakitlerin sayısını önemsemeden Açılış Vakti demiş Valar ve ondan yola çıkarak Valinor’daki hakimiyet çağlarını hesaplamışlar. Böylece İlk Gün’ün ve ondan sonraki tüm neşeli günlerin altıncı vaktinde, Valinor’un Kararışı’na dek Telperion çileklenme zamanını bitiriyormuş; on ikinci vakitte de Laurelin çiçeklenmesini. Valar’ın Aman’daki günleri on iki vakitten oluşuyor ve Laurelin’in solup Telpe- rion’un yeniden parlarken ışıklarının ikinci kez birbirlerine karışmalarıyla son bulurmuş. Ama ağaçlardan damlayan ışık havaya karışmadan veya toprağın altına gömülmeden önce uzun süre kalırmış; ve Varda, Telperion’un çiyleriyle Laurelin’den akan yağmuru, tüm Valar ülkesinin su ve ışık kaynakları olan, parıldayan göllere benzeyen büyük sarnıçlarda biriktiriyormuş. İşte böylece başlamış&nbsp;</span><span style="font-size: 1em;">Valinor’un Mutluluk Günleri ve yine böylece başlamış Zaman’ın Sayımı.</span></p>

  <p class="calibre1" style="text-align: justify;">Ama çağlar, İlkdoğanlar'ın gelişi için Ilúvatar'm saptadığı zamana yaklaştıkça, Orta Dünya, Varda'nin unutulmuş çağlarda yaptığı Eä'daki emeklerinden kalma yıldızların altında bir alacakaranlığa bürünmüştü. Ve Melkor bu karanlığa yerleşmiş, ama yine de sık sık kudretin ve korkunun binbir şekline bürünüp etrafta gezinmiş, soğuğu ve ateşi dağların tepelerinden diplerindeki derin külhanlara savurmuştu; ve o günlerde acımasız, şiddetli ya da ölümcül olan ne varsa işinin başındaymış.</p>

  <p class="calibre1" style="text-align: justify;">Valinor'un güzelliği ve mutluluğu yüzünden Valar, dağların ötesine, Orta Dünya'ya çok ender olarak geçmiş, ama Pelóri'nin ötesindeki toprağa sevgi ve ilgilerini vermişler. Ve Kutlu Diyar'ın ortasında Aulé'nin konakları varmış, orada uzun süre emek vermiş. O ülkedeki her şeyin yaratılmasında en büyük rol onunmuş, orada açık ya da gizli bir sürü güzel ve biçimli şey üstünde çalışmış. Ondan kaynaklanır Dün-ya'nın ve içerdiği her şeyin bilgisi ve ilmi: bu bilgi olanı oluşturanın değil sadece olanın ne olduğunun anlayışının arayışındadır ya da bütü<span style="font-size: 1em;">n zanaatkarların ilminin: dokumacının, ağaç işleyicisinin, metal işti terinin; ya da çiftçinin, ama tüm bu şeylerde, yetişen, büyüyen ve dayanan şeylerde Aulë'nin eşi Kementári Yavanna'nın payını görmek gerekir. Aulë'dir işte o, adına Noldor'un Arkadaşı denilen, çünkü onlar sonraki günlerde ondan çok şey öğrendiler ve onlar, Elfler arasında m becerikli olanlardır; kendi yöntemleriyle Ilúvatar'ın onlara bahşet-ı iği ihsanlara göre, onun öğretisine hem sözlü ve yazılı olarak hem de nakış, desen ve oyma şekillerinde keyif verici çok şey eklediler. Değerli taşları yapmayı ilk becerenler de gene Noldor'du; ve bu taşların en güzelleri Silmaril'lerdir, ki artık kayıplar.</span></p>

  <p class="calibre1" style="text-align: justify;">Ama Valar'ın en yücesi ve en kutsalı olan Sûlimo Manwë, Dış l'opraklar'ı düşüncelerinde terk etmeden Aman sınırları içinde yaşıyordu. Çünkü tahtı deniz kıyısında yükselen Taniequetil'in, dünyadaki dağların en yükseğinin, zirvesine haşmetli bir biçimde kurulmuş-ııı. Şahin ve kartal suretine bürünmüş ruhlar onun salonlarından içeri ve dışarı durmaksızın uçarlardı; ve onların gözleri denizlerin diplerini ı'.örebilir, dünyanın altında saklı büyük mağaraları delip geçerdi, böylece Arda'da olup biten her şeyden onu haberdar ederlerdi; ne var ki bazı şeyler hem Manwë'nin hem de hizmetkârlarının gözlerinden İlikli kalırdı, çünkü Melkor'un karanlık düşünceleriyle oturduğu yerde nüfuz edilemeyecek gölgeler vardı.</p>

  <p class="calibre1" style="text-align: justify;">Manwë, ne kendi onurunu düşünür ne onun gücünü kıskanır, sadece herkesi barışa yöneltirdi. Elfler arasında en çok Vanyar'ı severdi ve onlar, ondan şarkıyı ve şiiri öğrendiler; çünkü şiir Manwë'nin sevinciydi, sözcüklerin şarkısı da müziği. Giysisi mavidir ve mavi gözlerinin alevidir; Noldor'un ona yaptığı saltanat asası safirdendi; ve o lluvatar'ın vekili ve Valar'ın, Elflerin, İnsanların Dünyası'nın Kralı olarak atanmıştı; ve Melkor'un kötülüğüne karşı baş savunmacı olarak. Manwë'nin yanında, güzeller güzeli Varda yaşardı, Sindar dilinde adına Elbereth denilen Valar Kraliçesi, yıldızların yaratıcısı ve onlarla beraber kutsanmış ruhların yüce ev sahibesi.</p>

  <p class="calibre1"></p>

  <p class="calibre1" style="text-align: justify;">Ama Ulmo yalnızdı; ne Valinor'da yaşar ne de büyük bir divan ge rekmedikçe oraya giderdi; Arda'nın başlangıcından beri Dış Okyanus't yaşadı ve hâlâ orada yaşar. Oradan tüm suların akışını, gelgitleri, gök yüzünün altındaki bütün ülkelerdeki nehirlerin yönünü ve kaynakları yeniden dolduruluşunu, tüm çiylerin ve yağmurun damla damla akışın yönetirdi. Derinliklerde düşüncelerini büyük ve korkutucu bir müziğ sokar; ve o müziğin yankısı dünyanın tüm damarlarından hüzün ve se vinçle akardı; çünkü güneşte taşan pınar neşeli olsa da kaynaklan, Dünya kurulurken dibi belirlenmemiş hüzün kuyularındadır. Teleri halkı Ulmo'dan çok şey öğrenmişti, bu yüzden müzikleri hem hüzünlüdür hem de büyülü. Ulmo'nun duyanın bir daha unutamayacağı borularını yapan Salmar; İç Denizler'in dalga ve hareketlerini ve bunun yanında başka bir sürü ruhun yönetimini verdiği Ossë ile Uinen, onunla birlikte Arda'ya gelmişlerdi.&nbsp;<span style="font-size: 1em;">Böylece Ulmo'nun sahip olduğu kudret sayesinde Melkor'un karanlığının altında bile, birçok gizli cevher sayesinde ha^ sessiz akışına devam etti ve Dünya ölmedi; Ulmo'nun kulakları, o k ranlıkta kaybolanlara ya da Valar'ın ışığından uzaklaşanlara bile dai açıktı; ve bir kez bile Orta Dünya'yı yüzüstü bırakmadı, yıkım ya değişim yüzünden ne olduysa, bir an bile onları düşünmeyi bir yana b rakmadı ve günler sona erene kadar da bırakmayacak.</span></p>

  <p class="calibre1" style="text-align: justify;">Ve Yavanna da, karanlık zamanında Dış Topraklar'ı tamamen yüzüstü bırakmaya istekli değildi; çünkü yetişen her şey onun sevgilisİy ve Orta Dünya'da başladığı ama Melkor'un bozduğu işleri için yas tu tu. Bu yüzden zaman zaman Aulë'nin evini, Valinor'un çiçekli çayırlarını terk eder, Melkor'un açtığı yaraları iyileştirirdi; ve dönünce de daima Valar'ı, İlkdoğanlar gelmeden önce onun kötü hükmüyle.kesinlik yapılması gereken savaşa sevkederdi. Ve hayvanları evcilleştİren Oro aydınlanmamış ormanların karanlıklarında at sürerdi; mızrağı ve yayıyla, güçlü bir avcı olarak ölümüne Melkor'un krallığındaki canavarlar ve kötü yaratıkların peşine düşer, beyaz atı Nahar gölgeler içinde gümüş gibi parlardı. Sonra uyuyan toprak onun altın toynaklarının darbes<span style="font-size: 1em;">iyle titrer, Oromë de dünyanın alacakaranlığında Arda'nın düzlükleri üzerinde yüce borusu Valaröma'yı öttürür ve dağların yankılandığı, komiliğim gölgeleri kaçışır, Utumno'daki Melkor gelecek öfkeyi kalbinde hissederek ürkerdi. Ama Oromë geçer geçmez Melkor'un hizmetkârları yeniden toplanır; toprak, gölgelerle ve hilelerle dolardı.</span></p>

  <p class="calibre1" style="text-align: justify;">Günlerin başlamasına, Dünya'nın, Iluvatar'm Çocukları'nın tanıdığı hale gelişinden önceki durumuna ve hükümdarlarına dair söylenebilin ek her şey artık söylendi. Çünkü Elfler ve İnsanlar, Ilúvatar'ın Çocukları'dır; ve hiçbir Ainur, Çocuklar'ı.n Müzik'te oluştuğu temayı ı.mı olarak anlayamadığı için, onların eylemlerine bir şey katmaya ce-siiret edemedi. İşte bu yüzden Valar, bu soylar için efendiden çok, bir nir ata ve reis olmuştur; Ainur, Elfler ve İnsanlarla olan ilişkilerinde, yol göstermedikleri zamanlarda, onları zorlamaya çalıştıklarında, ni-yctleri ne kadar iyi olursa olsun sonucun iyi oluşu çok enderdir. Hatta Ainu'ların çoğu gerçekte Elflerle ilişki kurarlardı, çünkü Ilúvatar güç ve endamları ne kadar daha zayıf olsa da onların doğalarını Ainur'a benzetmiş; İnsanlara ise tuhaf ihsanlar bahsetmiştir.</p>

  <p class="calibre1" style="text-align: justify;">Çünkü denir ki, Valar'ın ayrılışından sonra sessizlik olmuş ve bir süre Ilúvatar tek başına düşünerek oturmuş. Sonra konuşmuş ve demiş ki: "İşte Quendi ve Atani'nin konağı olacak olan Dünya'yı seviyorum! Ama Quendi tüm dünya yaratıklarının en güzelleri olacak, onu kavrayacak ve güzelliği tüm çocuklarımdan daha fazla ortaya çıkaracaklar; ve bu dünyada daha büyük bir mutluluğa sahip olacaklar. Ama Atani'ye yeni bir ihsan bahşedeceğim". Böylece İnsan yürekleri-nin dünyanın ötesini arzulamasını ve dünya huzur bulamamasını, ama dünyanın tüm güçleri ve fırsatları arasında, diğer her şeyin yazgısı nl.ın Ainur'un Müziği'nin ötesinde, hayatlarına biçim verecek bir erdeme sahip olmalarını; her şeyin biçimde ve harekette tamamlanmış nhırak onların elinden çıkmasını, dünyanın da en sonuncu ve en miniciğine kadar tamamlanmasını buyurdu.</p>

  <p class="calibre1"></p>

  <p class="calibre1" style="text-align: justify;">Ama Ilúvatar, İnsanların dünya güçlerinin kargaşasının ortasında sık sık yoldan çıkacağını, yeteneklerini uyum içinde kullanmayacağını biliyordu; ve dedi ki: "Onlar da zaman içinde yaptıkları her şeyin, sonunda sadece benim eserimin görkemini arttıracağını göreceklerdir. Ne var ki Elfler, İnsanların sık sık Ilúvatar'ın düşüncelerinin çoğunu bilen Manwë"yi kedere boğduğuna inanır; çünkü Elflere öyle görünür ki, Ainur içinde en çok İnsanlar, Melkor'u andırır, o her ne kadar onlardan, hatta ona hizmet edenlerinden bile korkup nefret etmiş olsa bile.</p>

  <p class="calibre1" style="text-align: justify;">İşte onlara bahşedilen bu özgürlük armağanıyla İnsanoğulları, dün yada sadece kısa bir süre yaşar, ona bağımlı değildir ve kısa süre içind dünyadan ayrılıp Elflerin bilmediği bir yere giderler.&nbsp;<span style="font-size: 1em;">Oysa Elfler günlerin sonuna kadar orada kalacaklardır, işte bu yüzden onların Arda'ya v tüm dünyaya duydukları sevgi daha saf, daha dokunaklı ve yıllar geçtikçe de daha hüzünlüdür.&nbsp;</span><span style="font-size: 1em;">Çünkü Elfler, dünya ölene dek, katledilmedikçe ya da keder içinde harcanmadıkça (görünüşte bu ölümlerin ikisine de maruz kalırlar) ölmezler; on bin yüzyıl onları yormaz, ne de uzun yaşam güçlerini azaltır; ve ölürken zaman içinde geri dönebilecekleri! Mandos'un Valinor'daki salonlarında toplanırlar. Oysa İnsanlar gerçekten ölür ve Arda'yı terk eder; işte bu yüzden onlara Misafirler ya da Yabancılar denir. Ölüm onların yazgısı, Ilúvatar'ın ihsanıdır ki Zaman yıprandıkça Güçler bile buna gıpta eder. Ama Melkor onun üzerine gölgesini yaydı ve onu karanlıkla lanetledi, iyilikten kötülük, umuttan korku yarattı. Ama Valar'ın yaşlıları, Valinor'daki Eİflere İnsanların Ainur'un İkinci Müziğrne katılacağını söylemiştir; oysa Ilúvatar, Dünya sona erdikten sonra Elfler için ne amaçladığı açıklamadı ve Melkor da bunu keşfedemedi.</span></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h3 class="calibre1" id="sigil_toc_id_15" style="text-align: center;">İKİNCİ BÖLÜM</h3>

  <h2 class="calibre1" id="sigil_toc_id_16" style="text-align: center;">AULË ve YAVANNA’YA DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Denir ki, Aulë, Çocuklar'ın gelmesini, bilgilerini ve becerisini öğretebileceği birilerine sahip olmayı öylesine şiddetli arzulamış ki Ilúvatar'ın tasarılarının tamamlanmasını beklerken sabırsızlığa düşmüş, işte bu yüzden Cüceler, Orta Dünya'nın karanlığında Aulë tarafından yaratılmış Aulë, Cüceleri hâlâ oldukları biçimde yaratmış çünkü gelerek olan Çocuklar'ın biçimleri aklında belirgin değilmiş ve Melkor'un kudreti hâlâ Dünya'nın üzerindeymiş; bunun için onların güçlü ve boyun eğmez olmalarını dilemiş. Ama yaptığı bu şey yüzünden diğer Vala'lar tarafından suçlanmaktan korktuğu için gizlice uğraşmış: ve ilk olarak Orta Dünya'da dağların altında bir konakta Cücelerin Yedi Babaları'nı yaratmış.</p>

  <p class="calibre1" style="text-align: justify;">Ne var ki daha işini tamamladığı anda Ilúvatar'ın yapılanlardan haberi varmış ve Aulë memnunmuş, onlar için tasarladığı dili kullanarak Cüceleri eğitmeye başlamış ve Ilúvatar onunla konuşmuş; Aulë onun sesini duymuş ve susmuş. Ilúvatar'ın sesi ona demiş ki: "Neden yaptın bunu? Neden gücünün ve yetkinin ötesinde olduğunu bildiğin bir şeye kalkıştın? Sana bahşettiğim ihsan sadece kendi varlığın içindir, daha fazla değil; bu yüzden senin elinden ve aklından oluşan yaratıklar sadece o varlık sayesinde yaşayabilir, sadece sen onları hareket ntirmeyi düşündüğünde hareket edebilirler, düşüncelerin başka yerdeyse boş boş dururlar.&nbsp;<span style="font-size: 1em;">Arzun bu mudur?"</span></p>

  <p class="calibre1" style="text-align: justify;">Sonra Aulë yanıt vermiş: "Ben böyle bir egemenlik arzulamadım. Benden başka şeyler olmasını arzuladım, onları sevmeyi ve eğitmeyi, ki var oluşuna sebep olduğun Eä'nın güzelliğini onlar da kavrasın. Çünkü hana göre, Arda'da onun içinde olduğuna sevinebilecek birçok şey için yer var, ama onun büyük bölümü hâlâ boş ve sessiz. Sabırsızlığım beni&nbsp;<span style="font-size: 1em;">yanlışa sürükledi. Ne var ki, bir şeyler yaratmak, senin tarafından yaratıldığımdan beri kalbimdedir; ve babasının yaptıklarından etkilenip kendine bunlardan bir oyun yaratan anlayışı kıt bir çocuk, bunu babasını taklit etmek için değil, sadece babasının oğlu olduğu için yapabilir.&nbsp;</span><span style="font-size: 1em;">Ama şimdi sen bana sonsuza dek kızgın olmayasın diye ne yapmalıyım? Bir çocuk olarak babasına, sana, bu şeyleri sunuyorum, senin yarattığın ellerin eserini. Onlarla ne istersen onu yap. Ama benim haddimi bilmeyerek yarattıklarımı yok etmem gerekmez mi?"</span></p>

  <p class="calibre1" style="text-align: justify;">Sonra Aulë, Cücelere,vurmak için eline koca bir çekiç aldı; ve ağladı. Ilúvatar, alçakgönüllülüğü yüzünden Aulë'ye ve arzusuna merhâ met duydu; ve Cüceler çekiçten geri çekildiler, korktular, başlarını öne eğip aman dilediler. Ve Ilúvatar'in sesi Aulë'ye dedi ki: "Daha sen söylerken kabul ettim sunduklarını. Görmüyor musun, bu şeylerin artık kendilerine ait hayatları var ve kendi sesleriyle konuşuyorlar? Yoksa senin darbenden ya da iradenden gelecek herhangi bir emirden ürk-mezlerdi." Sonra Aulë çekicini aşağı indirdi, mutluydu; "Eru eserimi kutsasın ve düzeltsin!" diyerek Ilúvatar'a teşekkürlerini sundu.</p>

  <p class="calibre1" style="text-align: justify;">Ilúvatar yeniden konuştu ve dedi ki: "Nasıl Dünya'nın başlangıcına; da Ainur'un düşüncelerine varlık verdiysem, şimdi de senin arzunu öyle? ele aldım ve ona orada bir yer verdim; ama başka hiçbir şekilde senin ellerinle yarattıklarını düzeltecek değilim, nasıl yarattıysan, öyle kalacaklar. Ama şuna izin verecek değilim: yani bunların benim tasarladığım İlkdoğanlar'dan önce gelmesine ya da sabırsızlığının ödüllendirilmesine. Şimdi taşların altında karanlıkta uyuyacak ve Ilkdoğanlar Dün-' ya'ya uyanmadan önce açığa çıkmayacaklar; o zamana dek, onlar ve sen bekleyeceksiniz, uzun görünse de. Ama vakit geldiğinde onları uyandıracağım ve onlar senin çocukların gibi olacak; seninkilerle benimkiler, kabul ettiklerim ve seçtiklerim arasında sık sık çekişmeler doğacak."</p>

  <p class="calibre1" style="text-align: justify;">Sonra Aulë, Cücelerin Yedi Babaları'nı alıp uzun süre kalacakları; onlara ayrılmış yerlerde dinlenmeye yatırdı; Valinor'a dönüp uzayıp giden yıllar boyunca bekledi.</p>

  <p class="calibre1"></p>

  <p class="calibre1" style="text-align: justify;">Melkor'un gücünün hüküm sürdüğü günlerde yaratıldıkları için Aulë, Cüceleri dayanıklı olmalarını sağlayarak güçlü yaratmıştı. Bu yüzden taş kadar serttirler, inatçıdırlar, hemen arkadaş ve düşman olurlar, zor işlere, açlığa ve beden acılarına konuşan tüm diğer halklar-ı lan daha çok dayanırlar; uzun yaşarlar, insan ölçüsünün çok ötesinde, .una sonsuza dek değil. Çok uzun zamanlar önce, Orta Dünya'daki Elf-ler arasında, Cücelerin Ölürken yaratıldıkları toprağa ve taşa dönüşeceklerine inanılırdı; ama Cücelerin inanışı bu değildir. Çünkü Mahal dedikleri Yapıcı Aulë'nin onlarla ilgilendiğini, Mandos'ta kendileri için ayrılmış salonlarda bir araya getirdiğini; ve onun eski Babalar'ına, Son geldiğinde Ilúvatar'ın onları kutsayıp Çocuklar'ın arasında bir yer vereceğini açıklamış olduğunu söylerler. Zaman İçinde Aulë'ye hizmet etmek ve Son Savaş'ın ardından Arda'nın yeniden yaratılmasında ona yardım etmekte rol oynayacaklardır. Ve yine derler ki, Cücelerin Yedi babaları kendi soydaşları arasında yaşamak, bir kez daha kadim isimlerine layık olmak için geri döneceklerdir; ki aradan geçen onca çağa rağmen, aralarında en çok tanınanı, Khazad-dûm'daki konaklarında oturan ve Elflere en çok dostluk gösteren bu soyun babası Durin'dir.</p>

  <p class="calibre1" style="text-align: justify;">Aulé Cüceleri yaratmak için emek verirken, eserini diğer Vala'lardan saklı tutmuştu; ama sonunda düşüncelerini Yavanna'ya açıp olan biten her şeyi anlattı. Sonra Yavanna dedi ki: "Eru merhametlidir. Şimdi görüyorum, kalbine neşe dolmuş, dolsun; çünkü sen yanlızca bağışlanma değil cömertlik de kazandın. Ama başarıya ulaşana dek bu düşünceyi benden sakladığın için; senin çocukların benim sevgimden doğan şeylere çok az ilgi duyacaklar. Babaları gibi, önce kendi elleriyle yarattıkları şeyleri sevecekler. Dünyayı kazıp duracak, dünyada yetişen ve yaşayan şeylere aldırış etmeyecekler. Birçok ağaç onların aamasız demirinin darbelerini hissedecek."</p>

  <p class="calibre1" style="text-align: justify;">Ama Aulë yanıtladı: "Bu Ilúvatar'ın Çocukları için de geçerli; çünkü onlar da beslenecek ve kuracaklar. Senin krallığının varlıkları&nbsp;<span style="font-size: 1em;">kendi içlerinde değer taşımalarına, Çocuklar gelmese de taşıyacak olmalarına rağmen, Eru onlara hükmetme verecek ve onlar da Arda'da buldukları her şeyi kullanacaklar; her ne kadar, Eru'nun niyeti sayesinde, saygısız veya minnetsiz olmasalar da."</span></p>

  <p class="calibre1" style="text-align: justify;">"Melkor onların kalbini karartmadığı sürece değil," dedi Yavanna. Ve tatmin olmamıştı, gelecek günlerde Orta Dünya üzerinde yapılabileceklere dair korku duyarak kalbi kederle doldu.&nbsp;<span style="font-size: 1em;">Bu yüzden Manwë'nin huzuruna çıktı, Aulë'nin düşüncelerini ifşa etmeden dedi ki "Arda Kralı, doğru mudur, Aulë'nin bana dediği gibi, Çocuklar'ın geldiklerinde benim emeğimle yaratılmış her şeyin üzerinde hükümlerinin olacağı ve böylece diledikleri gibi davranacakları?"</span></p>

  <p class="calibre1" style="text-align: justify;">"Doğrudur," dedi Manwë. "Ama neden soruyorsun ki, senin Aulë'nin öğretilerine ihtiyacın yoktur?"</p>

  <p class="calibre1" style="text-align: justify;">Sonra Yavanna sessiz kalıp kendi düşüncelerine gömüldü. Ve yanıtladı: "Çünkü gelecek günleri düşünmekten kalbim heyecanla dolu. Yarattığım her şeyi seviyorum. Melkor'un bu kadar çoğunu mahvetmiş olması yeterli değil mi? Tasarladığım hiçbir şey başkalarının hükmünden kurtulamayacak mı?"</p>

  <p class="calibre1" style="text-align: justify;">"Eğer isteğin olacak olsaydı neyi korumak isterdin?" dedi Manwë. "Bütün krallığında senin için en sevgili olan şey nedir?"</p>

  <p class="calibre1" style="text-align: justify;">"Hepsinin kendi değeri vardır ve her biri diğerlerinin değerini çoğaltır. Kelvar kaçıp kendilerini koruyabilirler, ama olvar bunu yapamaz. Ve onların arasında en çok sevdiklerim ağaçlardır.&nbsp;<span style="font-size: 1em;">Yetişmeleri uzun sürer, yere yıkılmalarıysa çabuk; geçenlere dallarındaki meyveleri sunmadıkları zaman onlar için yas tutan pek azdır. Düşüncelerimde böyle görüyorum. Kökleri olan her şey adına ağaçlar konuşsa ve onlara yanlış davrananları cezalandırsa!"</span></p>

  <p class="calibre1" style="text-align: justify;">"Garip bir düşünce bu," dedi Manwë.</p>

  <p class="calibre1" style="text-align: justify;">"Yine de Şarkı'da vardı," dedi Yavanna. "Çünkü sen göklerde Ulmo ile bulutları yaratıp yağmurları yağdırırken, ben onları alabilmek için ulu ağaçların dallarını yükselttim ve rüzgârla yağmurun arasında,&nbsp;<span style="font-size: 1em;">onların bir bölümü Ilúvatar'a şarkılar söyledi."</span></p>

  <p class="calibre1" style="text-align: justify;">Sonra Manwë sessizce oturdu, Yavanna'nın kalbine yerleştirdiği düşünce büyüyüp gelişti ve Ilúvatar tarafından seyredildi. Sonra Manwë'ye, Şarkı bir kez daha ona doğru yükseliyormuş gibi geldi, daha önce duyduğu halde aldırış etmediği birçok şeye şimdi kulak verdi. Ve sonunda Görüntü yeniden başladı ama şimdi kendisi de içinde olduğu için uzaklarda değildi, her şeyin Ilúvatar'ın ellerinde yükseldiğini görüyordu; sonra el görüntüye katıldı ve o ana dek Ainur'un yüreklerinde olup ondan saklanmış bir sürü mucize ortaya çıktı.</p>

  <p class="calibre1" style="text-align: justify;">Sonra Manwë uyandı ve Ezollohar'ın üzerindeki Yavanna'nın yanına indi, İki Ağaç'ın altında yanına oturdu. Ve Manwë dedi ki: "Ey Kementári, Eru konuşup dedi ki: 'Valar Şarkı'nın tamamını duymadığımı mı düşünüyor, hatta en küçük sesten çıkan en küçük tınıyı bile mi? Durun hele!&nbsp;<span style="font-size: 1em;">Çocuklar uyandığı zaman, işte o zaman Yavanna'nın düşüncesi de uyanacak ve uzaklardan ruhları çağıracak, onlar da kelvar ve olvar arasına gidecek, bir bölümü oraya yerleşecektir, onlara saygı gösterilecek ve haklı öfkelerinden ise korku duyulacaktır. Bir süre için: İlkdoğanlar onların kudreti altında olduğu ve İkincidoğanlar genç olduğu sürece.' Ama Kementári, şimdi hatırlamıyor musun, düşüncen hep yalnız başına şakımamıştır? Senin düşüncen ve benimkisi karşılaşmadı mı, öyle ki biz kanatlarında aynı rüzgârla bulutların üzerinde süzülen koca kuşlar gibi değil miydik? İşte bu da Ilúvatar'ın önem verdikleri arasında olacaktır ve Çocuklar uyanmadan önce Batı'nın Efen-dileri'nin Kartalları rüzgâr gibi kanatlarla öne çıkacaklardır."</span></p>

  <p class="calibre1" style="text-align: justify;">Böylece Yavanna mutlu oldu, ayağa kalkıp kollarını göklere uzatarak dedi ki: "Kementári'nin ağaçları yücelere uzanacak, öyle ki Kral'ın Kartalları evini oralarda kursun!"</p>

  <p class="calibre1" style="text-align: justify;">Sonra Manwë de ayağa kalktı, görünüşe göre öyle bir yüksekliğe ermişti ki sesi Yavanna'ya rüzgârların arasından iniyor gibi geldi.</p>

  <p class="calibre1" style="text-align: justify;">"Hayır," dedi, "sadece Aulë'nin ağaçları yeterince uzun olacaktır. Kartallar dağlara yerleşecek ve bize seslenenlerin seslerini duyacak.&nbsp;<span style="font-size: 1em;">Ama ormanlarda Ağaçların Çobanları yürüyecektir."</span></p>

  <p class="calibre1" style="text-align: justify;">Sonra Manwë ve Yavanna ayrıldılar; Yavanna, Aulë'nin yanına döndü; Aulë demirci dükkânında eritilmiş metali bir kalıba döküyordu. "Eru cömerttir" dedi Yavanna. "Şimdi çocuklarının sakınmalarını sağla. Çünkü ormanlarda Öyle bir kudret yürüyecek ki onda uyandıra-cakları öfkenin günahı kendi boyunlarına olacaktır."</p>

  <p class="calibre1" style="text-align: justify;">"Yine de oduna ihtiyaç duyacaklar," dedi Aulë ve demir işleriyle uğraşmaya devam etti.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h3 class="calibre1" id="sigil_toc_id_17" style="text-align: center;">ÜÇÜNCÜ BÖLÜM</h3>

  <h2 class="calibre1" id="sigil_toc_id_18" style="text-align: center;">ELFLERİN GELIŞINE</h2>

  <h2 class="calibre1" id="sigil_toc_id_19" style="text-align: center;">VE MELKOR’UN ESARETINE DAIR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Valar, uzun çağlar boyunca Aman Dağları'nın ötesinde, Ağaçlar'ın ışığında mutluluk içinde yaşadı ama Orta Dünya'nın tümü yıldızların altında alacakaranlıkta kalmıştı. Lambalar parlarken oralarda başlayan gelişme şimdi durdurulmuştu, çünkü her yer yeniden kararmıştı. Ama yaşayan en eski şeyler yetişmişti: denizlerde büyük yabani otlar ve toprakta koca ağaçların gölgesi; ve karanlığa bürünmüş tepelerin vadilerinde, eski ve güçlü karanlık yaratıklar vardı.&nbsp;<span style="font-size: 1em;">Yavanna ve Oro-me'nin dışında Valar, o topraklara ve ormanlara çok ender olarak gelirdi; Yavanna orada gölgelerin içinde gezinirdi, kederliydi, çünkü Arda Baharı'nın büyüyüp gelişmesinin Önüne geçilmişti. Yavanna, yıpranmasınlar ve aslında şimdi "olması gereken uyanış zamanlarını beklesinler diye, Bahar'da doğan pek çok şeyi uykuya yatırmıştı.</span></p>

  <p class="calibre1" style="text-align: justify;">Ama kuzeyde Melkor gücünü inşa etti; ve uyumadı, izledi, çalıştı; yoldan çıkardığı kötü şeyler civarda gezindi, karanlık ve uyuklayan ormanlara canavarlar ve korkutucu suretler dadandı.&nbsp;<span style="font-size: 1em;">Utumno'da etrafına iblislerini, eski ihtişamlı günlerinde ona bağlanan ve çürümeye başladığı günlerde ona en çok benzemeye başlayan ruhları topladı: kalpleri ateştendi, ama karanlık içinde gizleniyorlardı ve etraflarına dehşet saçarlardı; alev kırbaçları vardı. Zaman içinde Orta Dünya'da Balroglar diye isİmlendireceklerdi. Ve o karanlık zamanda Melkor çeşitli şekil ve türde dünyayı uzun süre uğraştıran birçok canavar yetiştirdi; ve toprakları artık Orta Dünya'nın ötesine, güneye doğru yayıldı.</span></p>

  <p class="calibre1" style="text-align: justify;">Melkor, Aman'dan gelebilecek herhangi bir saldırıya karşı koyabilmek için denizin kuzeybatı kıyılarından çok uzakta olmayan bir kale ve silah deposu yaptı. Bu kale Melkor'un yardımcısı Sauron tarafından&nbsp;<span style="font-size: 1em;">yönetildi; ve Angband diye isimlendirildi.</span></p>

  <p class="calibre1" style="text-align: justify;">Yavanna ve Oromë'nin Dış Topraklar'dan getirdikleri haberler onlara sıkıntı verdiği için Valar'ın divan topladı; ve Yavanna Valar'ın huzurunda şunları söyleyerek konuştu: "Ey Arda'nın kudretlileri; Ilúvatar'ın Görüntü'sü kısa sürdü ve hemen elimizden alındı; belki de bu yüzden sınırlı günleri sayarak kararlaştırılmış zamanı tahmin edemeyiz. Yine de şuna emin olun: zaman yaklaşıyor, bu çağ içinde umudumuz açığa çıkarılacak ve Çocuklar uyanacaktır. Öyleyse, onların yerleşeceği toprakları ıssızlığa ve kötülüğün içine mi terk etmeliyiz? Biz ışığa sahipken onlar karanlık içinde mi dolaşsınlar? Manwë, Taniquetil'in üzerinde otururken, onlar Melkor'a mı efendi desin?"</p>

  <p class="calibre1" style="text-align: justify;">Ve Tulkas bağırdı: "Yoo! Bırakın tez zamanda savaşalım! Gereğinden uzun süre kavgadan uzak dinlenmedik mi, artık gücümüz yerine gelmedi mi? Bizimle tek başına sonsuza kadar mücadele edebilir mi?"</p>

  <p class="calibre1" style="text-align: justify;">Ama Manwë'nin emriyle Mandos konuştu ve dedi ki: "Iluvatar'ın Çocukları aslında bu çağda gelmeli ama henüz gelmediler. Dahası İlkdoğanlar'in karanlıkta gelmesi ve ilk önce yıldızlara bakması kaderleridir. Büyük ışık onların zayıflığı olacak. İhtiyaç duyduklarında daima Varda'ya seslenecekler."</p>

  <p class="calibre1" style="text-align: justify;">Sonra Varda divanda öne çıkıp Taniquetil'in tepesinden uzaklara baktı; sayısız yıldızın altında Orta Dünyanın belirsiz ve uzak karanlığını izledi. Sonra görkemli bir işe girişti, Arda'ya gelişlerinden beri Valar'ın yaptıklarının en önemlisine. İlkdoğanlar'in gelişini düşünerek Telperion'un sarnıçlarından gümüş çiyleri alıp onlarla yeni ve daha parlak yıldızlar yaptı; işte bu yüzden, zamanın derinliklerinden ve Eä'daki emeği yüzünden adına Aydınlatıcı, Tintalle, daha sonra da Elf-ler tarafından Yıldızların Kraliçesi, Elentâri dendi. Carnil ve Luinil'i, Nenar ve Lumbar'ı, Alcarinque ve Elemmîre'yi yarattı; kadim yıldızların çoğunu bir araya toplayıp Arda'nın göklerine burçlar olarak yerleştirdi: Wilwarin, Telumendil, Soronüme ve Anarrıma; ve parlayan&nbsp;<span style="font-size: 1em;">çemberiyle günlerin sonunda olacak Son Savaş'ı önceden haber verecek olan Menelmacar'ı. Ve kuzeyde Melkor'a meydan okumak üzere yücelerde salınsınlar diye yedi güçlü yıldızlı tacı yerleştirdi, Valacir-ca'yı, Valar Orağı ve onun kaderin işaretini.</span></p>

  <p class="calibre1" style="text-align: justify;">Denir ki, Varda işini sona erdirirken ki uzun sürmüştü, Menelma-car göklere ilk yükseldiğinde ve Helluin'İn mavi ateşi dünyanın sınırları üzerindeki sislerin içinde ilk kez titreştiğinde, işte o anda, Dünya'nın Çocukları, Ilúvatar'ın Ilkdoğanlar'ı uyanmış. Yıldızlarla aydınlanan Cuivienen gölünün, Uyanış Suyu'nun yanında Ilúvatar'ın uykusundan uyandılar; ve henüz Cuivienen'in yanında sessizce yaşarlarken gözleri her şeyden Önce gökteki yıldızları gördü. Bu yüzden yıldız ışığını daima sevdiler ve Elentari Varda'yı tüm Valar'in üstünde saydılar.</p>

  <p class="calibre1" style="text-align: justify;">Dünyanın değişiminde toprakların ve denizlerin şekilleri dağılıp yeniden yaratıldı; nehirler aynı yataktan akmadı, dağlar aynı yerde yük-selmedi; ve artık Cuivienen'e dönüş olmayacaktı.&nbsp;<span style="font-size: 1em;">Ama Elfler arasında onun Orta Dünya'nın doğusunun uzaklarında, kuzeye doğru uzandığı ve iç deniz Helcar'da bir koy olduğu ve bu denizin daha önceki zamanlarda, Melkor yıkmadan önce Uluin'in dağının bulunduğu yerde olduğu söylenir. Doğudaki yüksekliklerden oralara çok su akıyordu ve Elfle-rin duyduğu ilk ses, akan suyun, taşın üzerine çarpan suyun sesiydi.</span></p>

  <p class="calibre1" style="text-align: justify;">Uzun süre yıldızların altındaki suyun kıyısında, ilk yurtlarında yaşayıp merak içinde Dünya üzerinde gezindiler; ve bir dil yaratmaya, algıladıkları her şeyi adlandırmaya başladılar.&nbsp;<span style="font-size: 1em;">Kendilerine Quendi dediler, seslerle konuşanları belirtmek için; çünkü kendilerinin dışında konuşan ya da şarkı söyleyen canlı hiçbir şeyle henüz karşılaşmamışlardı.</span></p>

  <p class="calibre1" style="text-align: justify;">Ve öyle bir an geldi ki, Oromë avlanırken doğuya at sürüyordu ve Helcar'ın kıyılarında kuzeye dönüp Doğu Dağları'nın Orocarni, gölgelerinin altından geçti. Sonra aniden Nahar koca bir kişneme koyve-rip durdu. Oromë, şaşkınlık içinde sustu, yıldızların altındaki toprağın sessizliğinde uzaklarda şarkı söyleyen sesler duyuyor gibiydi.</p>

  <p class="calibre1" style="text-align: justify;">Böylesine uzun süredir beklediklerini Valar, sonunda rastlantıyla&nbsp;<span style="font-size: 1em;">bulacaktı. Ve Elfleri izleyen Oromë, sanki onlar umulmadık, muhteşem ve öngörülmemiş&nbsp;</span><span style="font-size: 1em;">şeylermiş gibi hayranlıkla doldu; bu Valar için hep böyle olacaktı. Dünya yokken, her şey Müzik'in içinde düşünülüp I uzaklardaki Görüntü'de Önce en görülebilse de, Eä'nm içine gerçekten inenler, birçok şeyle sank daha önce anlatılmamış ya da gösteril- I memiş yeni bir şey gibi tanışacaklardır.</span></p>

  <p class="calibre1" style="text-align: justify;">Başlangıçta Ilúvatar'ın İlk Çocukları, şimdikilerden daha güçlü ve büyüktü; ama daha güzel değil, çünkü her ne kadar gençlik günlerinde Quendi'nin güzellikleri Ilúvatar'ın var olmasına sebeb olduğu diğer her güzelliğin ötesindeydi ama Batı'da yaşamları boyunca üzüntü ve bilgelikle güzellikleri süslenecekti. Oromë, Quendi'yi sevdi, onları kendi dillerinde Yıldızların Halkı anlamına gelen Eldar diye isimlendirdi; ama bu isim daha sonra sadece batıya doğru olan yolda onu izleyenler tarafından kullanılacaktı.</p>

  <p class="calibre1" style="text-align: justify;">Yine de birçok Quendi, onun gelişiyle dehşet içinde kaldılar; bu Melkor'un eseriydi. Çünkü bilgeler, daha sonra edinilen bir bilgiye göre, Quendi'nin uyanışını ilk fark edenin daima tetikte olan Melkor olduğunu ve onun, onları gizlice izlesinler, pusu kurup beklesinler diye gölgeler ve kötü ruhlar yolladığını açıklayacaklardı. Böylece, Oromë'nin gelişinden birkaç yıl önce, eğer bir Elf yurtlarından tek başına ya da birkaç kişiyle uzaklaşırsa, genelde yok olur ve asla dönmezmiş; Quendiler, onları Avcı'nın yakaladığını, onların da korktuğunu söylerler. Ve gerçekten yankıları Batı'da hâlâ hatırlanan, Elflerin en kadim şarkıları, Cuivienen tepelerinde yürüyen veya birdenbire yıldızların üzerinden geçen gölge şekillerden; ve gezinenleri yakalayarak parçalayıp yutmak için izleyen vahşi atı üzerindeki karanlık Süvari'den bahsederler. Melkor, Oromë'nin at sürüşünden fazlasıyla nefret ediyor ve korkuyordu; bu yüzden ya gerçekten hizmetkârlarını karanlık süvari suretinde yolluyor ya da bir gün ülke dışına karşılaşırlarsa Oromë'den saklansınlar diye Quendi arasına yalancı fısıltılar yerleştiriyordu.</p>

  <p class="calibre1" style="text-align: justify;">Böylece Nahar kişneyip Oromë gerçekten onların arasına geldiğin<span style="font-size: 1em;">de, Quendi'nin bir bölümü saklandı, bir bölümü de kaçacaktı. Ama cesareti olup kalanlar, kısa sürede Yüce Süvari'nin karanlıktan şekillenmediğini anladılar; çünkü yüzünde Aman'ın ışığı vardı ve Elflerin soylularının tümü buna kapıldı.</span></p>

  <p class="calibre1" style="text-align: justify;">Ama Melkor tarafından tuzağa düşürülen o mutsuzlara dair kesin olarak bilinen çok az şey var. Çünkü canlılar içinde, Utumno'nun derin çukurlarına inen ya da Meikor'un öğütlerinin karanlığını keşfedenler kimlerdir? Yine de Eressëa'nın bilgelerinin gerçek saydığı bir şey vardır, Meikor'un eline düşen Elfler; Utumno yıkılmadan önce orada hapsedildi, kötülüğün ağır sanatlarıyla bozulup köleleştirildi; ve Melkor işte böyle yetiştirdi, Elflerle alay edip onlara imrenen ve zamanla en korkunç düşmanları olan iğrenç Ork ırkını., Orklar yaşayan varlıklardı ve Ilúvatar'ın Çocukları gibi çoğaldılar; ve Başlangıç'-tan önce Ainulindale'deki ayaklanışının ardından Melkor, ne kendine ait yaşamı ne de yaşama benzerliği olan bir şeyi yaratamadı: böyle der bilgeler. Yüreklerinin derinliklerinde Orklar, kederlerinin tek yaratıcısı olan ve korkuyla hizmet ettikleri Efendi'den nefret ettiler. Belki de Meikor'un en aşağılık ve Ilúvatar'a karşı en nefret dolu işi buydu.</p>

  <p class="calibre1" style="text-align: justify;">Oromë, Quendi'nin arasında bir süre oyalandı, ardından hızla at sürerek denizleri ve diyarları aşarak Valinor'a döndü, Valmar'a haberi ulaştırdı; Cuivienen'i kedere boğan gölgelerden bahsetti. Valar, haberlere sevindi ama sevinçlerinin yanında bir tereddüt içindeydiler; ve uzun bir süre boyunca Quendi'yi Meikor'un gölgesinden korumak için alınabilecek en iyi tedbir üzerine tartıştılar. Oromë hemen Orta Dünya'ya dönüp Elflerin yanında kaldı.</p>

  <p class="calibre1" style="text-align: justify;">Manwë, uzun süre düşünceler içinde Taniquetil'in üzerinde oturdu ve Ilúvatar'dan öğüt diledi.&nbsp;<span style="font-size: 1em;">Ardından Valmar'a inip Valar'ı hüküm Çemberi'nde toplanmaya çağırdı; Dış Deniz'den Ulmo bile geldi.</span></p>

  <p class="calibre1" style="text-align: justify;">Sonra Manwë, Valar'a dedi ki: "Bu yüreğimdeki Ilúvatar'ın öğüdüdür: ne pahasına olursa olsun, Arda'nın hâkimiyetini yeniden ele geçirip, Quendi'yi Meikor'un gölgesinden kurtarmalıyız."&nbsp;<span style="font-size: 1em;">Tulkas mutluy</span><span style="font-size: 1em;">du; bu mücadelenin sonucund dünyaya verilecek zararları öngören Au-le ise kederli. Ama Valar hazır anıp Melkör'un kalesine saldırıp olanları sona erdirmek kararıyla Aman dan çıktı.&nbsp;</span><span style="font-size: 1em;">Melkor, bu savaşın Elfler için yapıldığını, yıkılışının sebebi in onlar olduğunu asla unutmadı.&nbsp;</span><span style="font-size: 1em;">Oysa onların bu işlerde hiçbir rolü yoktu ve kendi günlerinin başlangıcında Batı'nın güçlerinin Kuzey'e sa dırışına dair bildikleri pek azdır.</span></p>

  <p class="calibre1" style="text-align: justify;">Melkor, Valar'ın hücumuyla Orta Dünya'nın kuzeybatısında karşılaştı ve o bölgenin tamamı korkunç derecede zarar gördü. Ama Batı'nın ordularının ilk zaferi çabuk gelmişti ve Melkör'un hizmetkârları, Utumno'ya kaçtılar. Sonra Valar, Orta Dünya'da dönüp Cuivienen üzerine bir koruma oluşturdu; ve Quendi, Güçler Savaşı'nın bundan sonrası hakkında Dünya'nın altlarındaki sarsılıp homurdanması, suların hareketlenmesi ve kuzeyden güçlü ateşler gibi ışıkların fışkırması dışında hiçbir şey bilmedi. Utumno kuşatması uzun ve acı vericiydi; kapılarının önünde, Elflerin söylentiler dışında hiçbir şey bilmediği birçok çarpışma yapıldı. O sürede Orta Dünya'nın biçimi değişti ve onu Aman'dan ayıran Büyük Deniz genişleyip derinleşti, kıyılarına çarpıp güneye doğru büyük bir körfez yarattı. Kuzeyde, uzaklarda Büyük Körfez ve Helcaraxe arasında, Orta Dünya ve Aman'in birbirine yaklaştığı I yerde birçok küçük koy oluştu. Onların en önemlisi Balar Koyu'dur; ve kudretli Sirion Nehri kuzeydeki yeni yükseltilen dağlık bölgelerden, Dorthonion ve Hithlum civarındaki dağlardan onun içine doğru aktı. Kuzeyin uzaklarındaki topraklar o günlerde terk edilmişti; çünkü Utumno oradadaydı ve son derece derinlere oyulmuştu; derin çukurları ateşlerle ve Melkor'un hizmetkârlarının büyük ordularıyla doluydu.</p>

  <p class="calibre1" style="text-align: justify;">Ama sonunda Utumno'nun kapıları kırıldı, salonları ortaya çıkarıldı ve Melkor en derindeki çukura sığındı. Tulkas Valar'ın şampiyonu olarak Öne çıkıp onunla güreşip yüzüstü yere çaldı; ve Melkor, Aulé'nin yaptığı Angainor adlı zincirle bağlanarak esir edildi; ve dünyaya uzun bir çağ&nbsp;<span style="font-size: 1em;">boyunca huzur geldi.</span></p>

  <p class="calibre1" style="text-align: justify;">Yine de Valar, Angband ve Utumno kalelerinin altındaki hileyle&nbsp;<span style="font-size: 1em;">derinlere saklanmış büyük yeraltı mahzenlerinin ve mağaraların tamamını keşfedemedi. Orada hâlâ birçok kötü şey dolaşıyordu ve dikerleri de dağılıp karanlığın içinde kayboldular, dünyanın ıssız yerlerinde daha kötü bir zamanın gelmesini bekleyerek başıboş gezindiler, ama Sauron'u bulamadılar.</span></p>

  <p class="calibre1" style="text-align: justify;">Savaş bitip kuzeydeki yıkıntılardan yükselen büyük bulutlar yıldızları örttüğünde Valar, Melkor'u Vaiinor'a geri getirdi, elleri ve ayakları bağlıydı, gözleri de; Hüküm Çemberi'ne getirildi.&nbsp;<span style="font-size: 1em;">Orada Mamve'nin uyaklarına kapanıp af diledi ama reddedildi; ve ne bir Vala ne bir Elf ne de bir ölümlü İnsanın, kimsenin kaçamayacağı Mandos'un sağlam salonlarına hapsedildi. Bu salonlar geniş ve sağlamdır; Aman'ın batısında inşa edilmişlerdir. Melkor'un üç çağ boyunca orada kalmasına, sonra davasına tekrar bakılıp, yeniden af dilemesine hükmedilmişti.</span></p>

  <p class="calibre1" style="text-align: justify;">Sonra Valar yeniden divanda toplanıp müzakere sırasında ikiye bölündüler. Çünkü kimileri, ki başlarında Ulmo vardı, Quendi'nin Orta Dünya'da diledikleri gibi dolaşmak üzere özgür bırakılmaları, onlara bahşedilen yetenekleriyle tüm topraklara hükmedip yaralarını iyileştirmeleri gerektiğini savunuyordu. Ama çoğunluk, yıldız ışıklarının aydınlattığı günbatımlarındaki hilelerin ortasında bulunan tehlikeli ülkede Quendi için endişeleniyordu; Elflerin güzelliklerine duydukları sevgiyle daha da dolup onların dostluklarını arzuladılar. Böylece sonunda, Ağaçlar'ın ışığında, Güçler'in dizinin dibinde sonsuza dek yaşamaları için Quendi'yi Valinor'a davet etmeye karar verdiler; ve Mandos sessizliğini "Hüküm böyle verildi" diyerek bozdu. Bu davetten zaman içinde pek çok keder doğacaktı.</p>

  <p class="calibre1" style="text-align: justify;">Ama Elfler başlangıçta davete kulak asmaya isteksizdi, çünkü Oromë dışındaki Valar'ı sadece savaşa giderkenki Öfkeleri içinde görmüş ve korkuyla dolmuşlardı. Bu yüzden Oromë yeniden onların arasına yollandı ve aralarından Vaiinor'a gelip halkları adına konuşacak elçiler seçti; ve onlar sonrasında kral olacak olan Ingwë, Finwë ve Ehve'ydi. Ve geldiklerinde Valar'ın azameti ve görkemi yüzünden huşuyla dol<span style="font-size: 1em;">dular, Ağaçlar'm ışığına ve ihtişamına kapıldılar. Sonra Oromé onları Cuivienen'e geri götürdü ve halklarının önünde konuştular; onlara Valar'in çağrısına kulak verip Batı'ya gitmeleri için öğütler verdiler.</span></p>

  <p class="calibre1" style="text-align: justify;">Derken Elflerin ilk ayrılışı gelip çattı. Çünkü Ingwë'nin akrabaları ve Finwë ile Elwë'nin akrabalarının çoğu efendilerinin sözüyle fikirlerini değiştirip yurtlarından ayrılarak Oromé'yi izlemeye istekliydi; ve onlar zaman içinde, Oromë'nin başlangıçta, tüm Elflere verdiği isim olan Eldar olarak bilindiler. Ama Elflerin çoğu, Orta Dünya'nın yıldız ışığını ve büyük düzlüklerini Ağaçlar'a dair söylenenlere tercih ederek çağrıları reddetti; onlar gönülsüzlerdi, Avari, o andan itibaren Eldar'dan ayrılıp birçok çağ geçene kadar bir daha karşılaşmadılar,.</p>

  <p class="calibre1" style="text-align: justify;">Eldar, şimdi doğudaki ilk yurtlarından büyük bir yürüyüşe hazırlanıyorlardı ve üç topluluk halinçle düzenlendiler. En küçük ve yola ili çıkan topluluğu tüm Elf ırkının en ulu efendisi Ingwë yönetiyordu. Valinor'a girip Güçler'in ayağının dibine oturdu, bütün Elfler onun adına saygı duyarlar; ama bir daha asla ne geri döndü ne de Orta Dünya'ya baktı. Halkına Vanyar dendi; onlar Güzel Elflerdi, Manwë ve Varda'nın en çok sevdiği Elfler, İnsanlar arasında çok az kişi onlarla konuşmuştur,</p>

  <p class="calibre1" style="text-align: justify;">Sonra Noldor geldi, isimleri bilge anlamına gelen, Finwë'nin halkı. Onlar Derin Elflerdi, Aulë'nin dostları; ve şarkılarda ünlendik; çünkü eskilerin kuzeydeki topraklarında uzun süre ve keder içinde savaşıp emek vermişlerdir.</p>

  <p class="calibre1" style="text-align: justify;">En büyük grup en son geldi, onlar da Teleri diye isimlendirildi; çünkü yollarda çok oyalanmışlar ve alacakaranlıktan Valinor'un ışığına geçmeyi kafalarına tamamen koymamışlardı. Sudan büyük keyifl alırlardı ve sonunda batı kıyılarına ulaştıklarında denizden büyülendiler. Bu yüzden Aman diyarında isimleri Deniz Elfleriydi, Falmari çünkü kıyıya çarpan dalgaların yanında müzik yapıyorlardı. Sayıları çok fazla olduğu için iki efendileri vardı: Singollo (Gri Pelerin anlamına gelir) Elwé ve kardeşi Olwé.</p>

  <p class="calibre1" style="text-align: justify;">Bunlar uzun bir yolculuk sonunda Ağaçlar'in günlerinde Batı'ya ge<span style="font-size: 1em;">çen üç Eldalië soyudur; onlara Işığın Elfleri, Calaquendi denir. Ama aslında batı sınırlarına yola çıktığı halde uzun yolda kaybolan, başka yöne ayrılan ya da Orta Dünya'nın kıyılarında dolanan birçok Eldar da vardı; ve onlar daha sonra anlatılacağı gibi, çoğunlukla Teleri soyundandır.&nbsp;</span><span style="font-size: 1em;">Deniz kıyılarına yerleşir, ormanlarda veya dağlarda gezinirlerdi ama yürekleri Batı'ya dönüktü.&nbsp;</span><span style="font-size: 1em;">Calaquendi, bu Elflere Aman diyarına, Kutlu Diyar'a asla gelmedikleri için Umanyar dediler; ama Umanyar ve Avari halkları, bir ayrım yapılmaksızın Karanlığın Elfleri, Moriquendi diye isimlendirilir; çünkü Güneş'ten ve Ay'dan önceki Işık'ı görmemişlerdi.</span></p>

  <p class="calibre1" style="text-align: justify;">Denir ki Eldalië toplulukları Cuivienen'den ayrıldığında altın naili ak atı Nahar'ın üzerindeki Oromë onların başındaymış; ve Helcar Denizi civarında kuzeye geçerek batıya doğru dönmüşler.&nbsp;<span style="font-size: 1em;">Kuzeyde, önlerinde, savaşın kalıntılarının üzerinde, hâlâ kapkara koca bulutlar asılıymış ve oralarda yıldızlar görülemiyormuş. Elflerin pek çoğu korkup pişman olmuş ve geriye dönüp unutulmuşlar.</span></p>

  <p class="calibre1" style="text-align: justify;">Eldar'ın Batı'ya yolculuğu uzun ve yavaşmış, çünkü Orta Dünya'da uzanan mesafeler sayısız ve yorucuymuş, üstelik çok düzgün yollar yokmuş. Üstelik acele etmeyi de pek arzulamıyorlarmış, çünkü gördükleri her şey karşısında hayretle doluyorlarmış, birçok yerde ve nehir kıyısında kalmak istemişler; henüz hepsini dolaşmayı arzulasalar da çoğu yolculuklarının bitişini ummak yerine ondan korkuyormuş. Bu yüzden, zaman zaman ilgilenmesi gereken başka işleri olduğu için Oromë yanlarından ayrıldığında, duraklayıp o dönüp rehberlik edene dek ilerlememişler. Ve öyle söylenir ki bu şekilde birçok yıl yol aldıktan sonra bir ormanın içinde ilerlemeye başlamışlar, şimdiye dek gördüklerinden daha geniş ve daha büyük bir nehre gelmişler; nehrin ötesinde sivri dorukları yıldızlar diyarını deler gibi yükselen dağlar varmış.&nbsp;<span style="font-size: 1em;">Söylenenlere göre bu nehir, daha sonra adına Ulu Anduin denilen nehirmiş ve daima Orta Dünya'nın batı sınırını oluşturmuş. Dağlarsa Hithaeglir, Eriador sınırının üzerindeki Pus Kuleieri'ymiş; ne varki o&nbsp;</span><span style="font-size: 1em;">günlerde daha yüksek ve daha korkunçmuş, Oromë'nin ilerleyişini durdurmak için Melkor tarafından yükseltilmişler. Teleri halkı uzun süre o nehrin doğu tarafında yaşamış ve orada kalmayı dilemişler; ama Vanyar ve Noldor onun aşmış, Oromë onları dağların geçitlerine doğru yönlendirmiş. Oromë daha da ileriye uzaklaştığında Teleri halkı gölgeli yüksekliklere bakıp korku içinde kalmış.</span></p>

  <p class="calibre1" style="text-align: justify;">Sonra Olwë'nin grubundan birisi çıkmış ki yolda hep en geride kalıyormuş ve adı Lenwe'ymiş. Yanına kendi halkının çoğunu alarak Batı yürüyüşünü terk edip, ulu nehir boyunca güneye, aşağıya uzaklara gitmiş ve uzun çağlar boyunca akrabaları onlar hakkında hiçbir bilgi alamamış. Onlar Nandor'dur; suyu sevmeleri, genellikle şelalelerin veya akarsuların yanında yaşamaları dışında akrabalarına benzemeyen ayrı bir halk oluşturdular. Ağaçlar ve bitkiler, kuşlar ve hayvanlar gibi canlı şeyler hakkında tüm Elflerden daha çok bilgi sahibidirler. Daha sonraki yıllarda Lenwe oğlu Denethor, yeniden batıya döndü ve Ay yükselmeden önce halkının bir kısmını dağların üzerinden Beleriand'a geçirdi.</p>

  <p class="calibre1" style="text-align: justify;">Sonunda Vanyar ve Noldor, Eriador'u geçip Mavi Dağlar'ı, Ered Luin, aşarak Elflerin sonradan Beleriand adını vereceği Orta Dünya'nın en batısındaki topraklarına girdiler; ve en önde gidenler Sirion Vadisi'ni geçip Büyük Deniz'in Drengist ve Balar Koyu arasındaki kıyılarına indiler. Ama ona baktıklarında üzerlerine büyük bir korku çöktü, çoğu Beleriand'ın ormanlık ve dağlık bölgelerine çekildi. Oromë, bunun üzerine yanlarından ayrılarak, Manwë'ye danışmak için Valinor'a gitti.</p>

  <p class="calibre1" style="text-align: justify;">Ve sonunda Teleri halkı, Valinor'a ve gördüğü Işık'a dönmeyi çok arzulayan Singollo Elwë tarafından iteklenerek Puslu Dağlar'ı aşıp Eriador'ın geniş topraklarını geçti; Ehve Noldor halkından ayrı kalmayı İstemiyordu, çünkü onların efendisi Finwë ile aralarında güçlü bir dostluk vardı. Böylece uzun yıların ardından Teleri de Ered Luin üzerinden Beleriand'ın doğu bölgelerine girdi. Burada durakladılar ve! bir süre boyunca Gelion Nehri'nin ötesine yerleştiler.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h3 class="calibre1" id="sigil_toc_id_20" style="text-align: center;">DÖRDÜNCÜ BÖLÜM</h3>

  <h2 class="calibre1" id="sigil_toc_id_21" style="text-align: center;">THINGOL&nbsp;<span style="font-size: 1em;">VE MALİAN’ A DAİR</span></h2>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;">Melian, Yalar soyundan bir Maia'ydı. Lórien bahçelerinde yaşardı, tüm halkı arasında Melian'dan ne daha güzeli, ne daha bilgesi, ne de büyülü şarkılar söylemekte daha yeteneklisi vardı. Denir ki ışıklar birbirine karıştığı anlarda Melian, Lórien'de şarkı söylediğinde Valar işlerini bırakırmış, kuşlar cıvıldaşmalarını, Valmar'ın çanları seslerini, pınarlar da akmayı kesermiş.&nbsp;<span style="font-size: 1em;">Bülbüller daima onunla gezer, o da onlara şarkılarını öğretirmiş; ve koca ağaçların koyu gölgelerini severmiş. Dünya yaratılmadan önce Yavanna'nın akrabasıymış; ve Quendi Cuivienen'in sularının kıyısında uyandığında, Melian da Vaiinor'dan ayrılıp Beri Topraklar'a gelmiş, şafağın sökmesinden önce Orta Dün-ya'nın sessizliğini kendi sesiyle ve kuşlarının sesiyle doldurmuş.</span></p>

  <p class="calibre1" style="text-align: justify;">Şimdi, yolculukları sonuna yaklaştığında, söylendiğine göre, Teleri halkı Doğu Beleriand'da, Gelion Nehri'nin ötesinde uzun süre dinlenmiş; ve Noldor halkı da o süre içinde daha batıya, yıllar sonra Neldo-reth ve Region diye isimlendirilecek ormanlara doğru yayılmışlar. Teleri hükümdarı Elwë, Noldor'un yaşadığı yerlerde arkadaşı Finwë"yi aramak için sık sık koca ormanlarda dolaşırmış; bir seferinde tek başına yıldızlarla aydınlanmış Nan Elmoth ormanına gelmiş ve orada aniden bülbüllerin şarkısını duymuş. Üzerine bir büyü çökmüş ve kıpırdamadan durmuş; uzaklarda lomelindi seslerinin ötesinde Melian'ın sesini duymuş, ses yüreğini şaşkınlık ve tutkuyla doldurmuş. Tüm halkını ve aklındaki bütün amaçları tamamen unutmuş; ağaçların gölgelerinin altındaki kuşları izleyerek Nan Elmoth'un derinliklerine dalıp kaybolmuş. Ama sonunda yıldızları gören bir açıklığa gelmiş, orada Melian duruyormuş; karanlığın içinden ona bakmış, Aman'ın ışığı kadının yüzündeymiş.</p>

  <p class="calibre1"></p>

  <p class="calibre1" style="text-align: justify;">Kadın tek kelime etmemiş; ama aşkla dolan Ehve yanına gidip elini tutmuş ve hemen üzerine bir büyü yayılmış; öyle ki üzerlerinde dönen yıldızlarla ölçülen yıllar boyunca öylece kalmışlar; Nan El-moth'un ağaçları onlar tek kelime etmeden uzayıp kararmış.</p>

  <p class="calibre1" style="text-align: justify;">Bu yüzden Ehve'yi arayan halkı onu bulamamış; Olwë, Teleri krallığını üstlenmiş ve ilerde anlatılacağı gibi gitmişler. Singollo Elwë yaşadığı sürece bir daha asla denizi geçip Vaİinor'a gitmemiş ve Melian da krallıkları birlikte sürdüğü sürece, oraya geri dönmemiş ama ondan, Eä var olmadan önce Ilúvatar'ın yanında olan Ainur'u Elfler ve insanlarla karıştığı bir soy oluşmuş.&nbsp;<span style="font-size: 1em;">Elwë, zaman içinde ünlü bir kral olmuş ve halkı Beleriand'daki Eldar'ın tümüymüş; onlar Sindar denilmiş, Gri Elfler, Alacakaranlık Elfleri; ve o, ülkesinin dilinde Elu Thingol, Kral Gri Pelerin'miş.&nbsp;</span><span style="font-size: 1em;">Ve Orta Dünya'daki herkEstën daha bilge olan Melian da onun Kraüçesiymiş; ve gizli konaklan Doriath'daki Menegroth, Bin Mağaralar'mış. Melian, kendisi de Eldar arasında yüce olan Thingol'a büyük bir güç ödünç vermiş; çünkü Sindar içinde bir tek o, gözleriyle Ağaçlar'ı çiçeklenişini görmüş v Umanyar'ın kralı olsa da, Moriquendi arasında değil, Orta Düny üzerinde güçlü olan Işığın Elfleri içinde sayılırmış. Ve Thingol ile Melian'ın aşkından dünyaya şimdiye dek olmuş ya da olacak olan Ilúvatar'ın Çocukları'nın en güzelleri gelmiş.</span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1"></p>

  <h3 class="calibre1" id="sigil_toc_id_22" style="text-align: center;">BEŞİNCİ BÖLÜM</h3>

  <h2 class="calibre1" id="sigil_toc_id_23" style="text-align: center;">ELDAMAR’A ve</h2>

  <h2 class="calibre1" id="sigil_toc_id_24" style="text-align: center;">ELDALİË PRENSLERİNE DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Zaman içinde Variyar ve Noldor halkları, Beri Topraklar'ın batı kıyılarına ulaşmıştı. Bu kıyılar kuzeyde, Güçler Savaşı'ndan sonraki kadim günlerde, Arda'nın en kuzey kısımlarında, üzerine Valinor'un kurulduğu Aman'ı sadece dar bir denizle Beri Topraklar'dan ayırana dek batıya doğru uzanırdı; ama bu dar deniz Melkor'un ayazlarının şiddeti yüzünden gıcırdayan buzla doluymuş.&nbsp;<span style="font-size: 1em;">Bu yüzden Oromë, Eldalië ordularını uzak kuzeye götürmeyip, daha sonra Beleriand adı verilen Sirion Nehri civarındaki güzel topraklara getirmiş; Eldar'ın, kendileriyle Aman Dağları arasında geniş, karanlık ve derin bir okyanus olarak uzanan Deniz'e korku ve hayretle ilk kez baktığı kıyılara.</span></p>

  <p class="calibre1" style="text-align: justify;">İşte bu yüzden, Valar'ın tavsiyesiyle Ulmo, Orta Dünya'nın kıyılarına gelmiş ve orada karanlık dalgalara dalıp giderek bekleyen Eldar'la konuşmuş; sözleri ve deniz kabuğundan yapılmış&nbsp;<span style="font-size: 1em;">borularıyla yaptığı müziğin sayesinde Eldar'ın denize olan korkuları bir tutkuya dönüşmüş. Ulmo, Illuin'in yıkılışındaki kargaşadan beri her iki kıyıdan da uzakta, uzun süre tek başına denizin ortasında duran bir adayı kökünden sökerek hizmetkârlarının da yardımıyla sanki muazzam bir gemiy-miş gibi taşıyıp Sirion'un sularını akıttığı Balar Koyıı'na demirletmiş. Sonunda Vanyar ve Noldor halkları o adaya bindirilip denizin üzerinden çekilerek Aman Dağları'nın eteklerindeki uzun kıyılara gelmişler; ve Valinor'a girmişler, onun mutluluğu onlara kucak açmış. Ama adanın Sirion deltasının ötesindeki sığlıklarda derine yerleştirilmiş olan doğu boynuzu koparak geride kalmış; ve denir ki, Ossë'nin sonradan sık sık geldiği Balar Adası oymuş.</span></p>

  <p class="calibre1"></p>

  <p class="calibre1" style="text-align: justify;">Ama Doğu Beleriand'da, denizden uzağa yerleştikleri ve çok geç olana dek Ulmo'nun çağrılarını duymadıkları için Teleri halkı Orta Dünya'da kalmış; çoğu hâlâ efendileri Ekve'yi aramaya devam etmiş, onsuz ayrılmaya isteksizlermiş. Ama Ingwë, Finwë ve onların halklarının gittiğini öğrendiklerinde, Teleri halkının çoğu Beleriand'ın kıyılarına doğru adımlarını sıklaştırmış&nbsp;<span style="font-size: 1em;">ve yanlarından ayrılmış arkadaşlarına özlem duyarak Sirion Deltası'mn yakınlarına yerleşmişler; Ehve'nin kardeşi 01we'yi kralları olarak kabul etmişler. Uzun zaman kalmışlar batı denizinin kıyılarında; Ossë ve Uinen yanlarına gelip onlarla arkadaşlık etmiş; Ossë toprağın sınırına yakın bir kayanın üzerine oturarak onlara dersler vermiş; ondan deniz ilmini ve deniz müziğinin her çeşidini öğrenmişler. Bu yüzden, en başından beri suyun âşığı ve tüm Elfler arasında en iyi şarkıcılar olan Teleri halkı zaman içinde denizlere delice tutkun olmuşlar, şarkıları kıyılardaki dalgaların sesleriyle dolmuş.</span></p>

  <p class="calibre1" style="text-align: justify;">Aradan birçok yıl geçtiğinde Ulmo, Teleri'den uzun zaman ayrı kalmalarına kederlenen Noldor'un ve kralları Finwë'nin dualarına kulak vermiş, ondan eğer gelirlerse onları da Amana getirmesini dilemişler. Ve birçok Teleri, şimdi bunu istediğini belirtmiş; ama Ulmo onları uzağa, Valinor'a götürmek için Beleriand'ın kıyılarına döndüğünde Ossë'nin kederi çok fazlaymış; çünkü o, Orta Dünya'nın deniz-] leri ve Beri Toprakların kıyıları için görevliymiş, Teleri seslerinin artık kendi bölgesinin içinde duyulmayacak olması keyfini kaçırmış. Kimilerini kalmaları için ikna etmiş; ve onlar zaman içinde Orta Dünya'nın ilk denizcileri ve gemi yapımcıları olarak, Brithombar ve Eglarest limanlarında yaşayan Falas Elfleri'ymiş, Falathrim. Gemiyapımcısı Cirdan'mış efendileri.</p>

  <p class="calibre1" style="text-align: justify;">Singollo Elwë'nin akrabaları ve arkadaşları da, hâlâ onu arayarak Beri Topraklar'da kalmışlar, oysa Ulmo ve Olwë uzun süre beklemeye gönüllü olsalardı memnuniyetle Valinor'a ve Ağaçlar'ın ışığına gitmiş olacaklardı. Ama Olwë gitmişti; sonunda Teleri'nin asıl geniş grubu da&nbsp;<span style="font-size: 1em;">adaya binmiş ve Ulmo onları uzaklara çekmişti. Elwë"nin geride kalan arkadaşları, kendilerine Terk Edilmiş Halk, Eglath dediler. Onları kederlendiren deniz kıyıları yerine Beleriand'ın ormanlarında ve tepeliklerinde yaşamışlar, ama Aman'a duydukları tutku hep yüreklerindeymiş.</span></p>

  <p class="calibre1" style="text-align: justify;">Elwë uzun süreli esrikliğinden uyandığında, Melian'la birlikte Nan Elmoth'dan çıkarak ülkenin ortasındaki ormanlığa yerleşmişler. Ağaçlar'ın ışığını yeniden görmeyi çok arzulayan Ekve, sanki bulutsuz bir ayna gibi Melian'ın yüzünde yansıyan Aman'ın ışığını seyrediyor ve bu ışık onu mutlu ediyormuş. Halkı sevinçle onun etrafında toplanmış ama, iyi ve soylu olsa da, şimdi gümüş grisi saçları ve Ilúvatar'ın Çocuklarının en uzun boylusu olarak, bir Maiar efendisi gibi göründüğü için şaşkınlık içindeymişler; ve önünde çok yüce bir yazgı uzanıyormuş.</p>

  <p class="calibre1" style="text-align: justify;">Ossë, Olwë"nin halkını izlemiş, Eldamar Koyu'na (ki orası Elfyurdu'dur) geldiklerinde onlara seslenmiş; ve onlar da sesini tanıyıp Ulmo'ya yolculuklarını durdurması için yalvarmışlar, Ulmo onların isteğini kabul etmiş, onun emriyle Ossë hızla adayı denizin temelleri üzerinde köklendirmiş. Ulmo bunu gönüllü olarak yapmış, çünkü Teleri halkının yüreklerini anlıyormuş ve Valar divanında Quendi'nin Orta Dünya'da kalmalarının daha iyi olduğunu düşünerek onlara yapılan çağrıların karşısında olduğunu söylemiş. Valar, onun yaptığını öğrendiklerinde çok az memnun olmuşlar; Teleri halkı gelmeyince Finwë kederlenmiş, Ehve'nin terk edildiğini öğrendiğinde daha da çok, Mandos'un salonlarında olmadıkları sürece bir daha onu görmemesi gerektiğini biliyormuş. Ada yeniden hareket etmemiş, orada, tek başına Eldamar Koyu'nda kalmış; ona Yalnız Ada, Tol Eressëa, denilmiş. Teleri halkı orada, Aman'ın ve ölümsüz kıyının görüntüsü karşısında, gökteki yıldızların altında diledikleri gibi yaşamışlar; Yalnız Ada'daki uzun misafirlikleri sırasında diğerlerinden ayrı kaldıkları için dilleri Vanyar ve Noldor'dan farklılaşmış.</p>

  <p class="calibre1" style="text-align: justify;">Valar, onlara bir ülke ve yerleşecekleri bir yer vermiş. Valinor'un&nbsp;<span style="font-size: 1em;">Ağaçlar'in aydınlattığı bahçelerinde parıldayan çiçeklerinin arasında bile hâlâ zaman zaman yıldızları görmeyi arzuluyorlarmış; bu cüzden Pelóri'nin yüce yamaçlarının içinde bir gedik açılmış&nbsp;</span><span style="font-size: 1em;">ve oraya denize uzanan derin bir vadi içinde yüksek, yeşil bir tepe yükseltilmiş: Túna denmiş&nbsp;</span><span style="font-size: 1em;">ona. Batıdan üzerine Ağaçlar'ın ışığı düşmüş ve gölgesi daima doğuya doğru uzanmış; doğudaki Elfyurdu Koyu'na, Yalnız Ada'ya ve Gölgeli Denizler'e doğru bakıyormuş. Sonra Işık Geçiti'nin, Cala-cirya'nın içinden, Kutlu Diyar'ın parıltısı karanlık dalgaları gümüş ve altına dönüştürerek, sel gibi akıp Yalnız Ada'ya dokunmuş ve adanın batı kıyılarını yeşillendirip güzelleştirmiş. Orada, Aman Dağları'nın doğusunda ilk çiçekler açmış.</span></p>

  <p class="calibre1" style="text-align: justify;">Tûna'nın tacı üzerine, Elflerin şehri inşa edilmiş, Tirİon'un beyaz duvarları ve terasları; şehirdeki kulelerinin en yükseği Ingwë'nin Ku-lesi'ymiş, gümüş lambası uzaklarda denizin sislerinin içine parıldayan Mindon Eldaliëva. Çok az ölümlü İnsanın gemisi onun narin parıltısını görmüştür. Túna üstündeki Tirion'da Vanyar ve Noldor halkları uzun süre kardeşlik içinde yaşamışlar. Ve Valinor'da her şeyden çok Ak Ağaç'ı sevdikleri için, Yavanna onlara Telperion'un daha küçük bir görüntüsüne benzeyen, sadece kendi ışığını saçmayan bir ağaç yaratmış; Sindarin dilinde ona Galathilion diye isimlendirilmiş. Bu ağaç Mindon'un önündeki avlularda ekilip orada yeşermiş, fideleri Eldamar'da pek çokmuş. Onlardan biri daha sonra Toi Eressëa'ya ekilip orada büyümüş, adına da Celeborn denmiş; ve ondan, ilerde anlatılacağı gibi, zamanı gelince Nimloth, Númenor'un Ak Ağacı oluşmuş.</p>

  <p class="calibre1" style="text-align: justify;">Manwë ve Varda, en çok Vanyar'ı, Güzel Elfler'i severmiş; Noldor ise Aulë'nin sevgilileriymiş, o ve hizmetkârları sık sık onların arasına gelirlermiş. Silgileri ve becerileri artmış; aslında daha da artan şey, giderek bilgiye susamalarıymış, çok geçmeden birçok şeyde öğretmenlerini geçmişler.&nbsp;<span style="font-size: 1em;">Dilleri sürekli değişiyormuş; çünkü sözcüklere büyük sevgi duyuyor, durmadan bildikleri ya dâ hayal ettikleri her şey için daha uygun isimler arıyorlarmış. Finwë hanedanının duvarcı</span><span style="font-size: 1em;">ları tepelerde taş araştırırken, (çünkü yüksek kuleler inşa etmekten zevk alırlarmış) değerli taşları keşfedip sayılamayacak miktarlarda oluşturmuşlar; değerli taşların kesimi ve şekillendirilmesi için aletler tasarlamış, onları birçok biçimde oymuşlar. Ürettiklerini biriktirme-yip dağıtarak emekleriyle Valinor'u zenginleştirmişler.</span></p>

  <p class="calibre1" style="text-align: justify;">Noldor daha sonra Orta Dünya'ya dönecekti ve bu hikâye daha çok onların yaptıklarını anlatır; işte bu yüzden onların prenslerinin İsimleri ve akrabalıkları, Beleriand Elflerinin dilinde söylenen biçimleriyle burada anlatılabilir.</p>

  <p class="calibre1" style="text-align: justify;">Finwë, Noldor Kralıydı. Finwë'nin oğulları Fëanor, Fİngolfin ve Finarfin'di; Fëanor'un annesi Serinde&nbsp;<span style="font-size: 1em;">Míriel'di, Fİngolfin ile Finar-fin'in anneleriyse bir Vanya olan Indis'di.</span></p>

  <p class="calibre1" style="text-align: justify;">Dil ve el becerisinde en kudretlileri, kardeşlerinden daha eğitimlisi Fëanor'du; ruhu bir alev gibi yanıyordu. Fİngolfin en güçlü, en metin ve cesur olanıydı. Finarfîn ise en iyi, yüreği en bilge olandı, daha sonra Teleri efendisi Ohve'nin oğullarının dostu oldu ve Ohve'nin kızı, Alqualonde"nİn kuğu-bakiresi Eärwen'le evlendi.</p>

  <p class="calibre1" style="text-align: justify;">Uzun Maedhros; sesi ülkenin ve denizin ötesinden duyulan güçlü şarkıcı Maglor;. kumral Celegorm ve esmer Caranthir; babasının el becerisinin çoğunu miras almış olan becerikli Curufin; huyları ve yüzleri birbirine benzeyen en küçükleri ikizler, Amrod ve Amras, Fëanor'un yedi oğullarıydı. Daha sonraki günlerde Orta Dünya'nın ormanlarında büyük avcılar oldu; ve bir avcı da, Valinor'da Oromë'nin arkadaşı olan ve çoğunlukla onun borusunu izleyen Celegorm'du.</p>

  <p class="calibre1" style="text-align: justify;">Fingolfin'in oğulları, daha sonra dünyanın kuzeyinde Noldor Kralı olan Fingon ve Gondolin'in efendisi Turgon'du. Kız kardeşleri Ak Aredhel'di; Eldar döneminde kardeşlerinden daha gençti; serpilip güzelleşince, uzun boylu ve güçlü oldu, ormanlarda ata binip avlanmayı çok sevdi. Orada çoğunlukla akrabası Fëanor oğullarının eşliğindeydi, ama yüreğinin aşkı hiçbirine ait değildi.&nbsp;<span style="font-size: 1em;">Saçları koyu olsa da teni solgun olduğu, sadece gümüş ve beyaz giyindiği için ona Nol</span><span style="font-size: 1em;">dor'un Ak Hanımı,&nbsp;</span><span style="font-size: 1em;">Ar-Feiniel denirdi.</span></p>

  <p class="calibre1" style="text-align: justify;">Finarfin'in oğulları sadık Finrod (ki daha sonra adına Mağaraların Efendisi, Felagund denecekti), Orodreth, Angrod, Aegnor'du; bu dördü Fingolfin'in oğullarıyla kardeşçesine dosttular. Bir kız kardeşleri vardı, Galadriel, Finwë'nin tüm soyunun en güzeli; saçları Laurelin'in parıltısını bir ağ içinde yakalamışçasına altın gibi pırıldıyordu.</p>

  <p class="calibre1" style="text-align: justify;">Burada Teleri halkının sonunda Aman Diyarı'na nasıl geldikleri anlatılmalıdır. Uzun bir çağ&nbsp;<span style="font-size: 1em;">boyunca Tol Eressëa'da yaşamışlar; ama yavaş yavaş yürekleri değişmiş, denizin üzerinden Yalnız Ada'ya doğru akan ışığa yönelmişler. Kıyılarına vuran dalgaların müziği ile akrabalarını tekrar görüp Valinor'un ihtişamına bakmanın tutkusu arasında bölünmüşler; ama.sonunda ışığın tutkusu daha güçlü olmuş. Bu yüzden Ulmo, Valar'ın arzusuna boyun eğerek, dostları Ossë'yi onlara gönderdi ve o kederlenerek de olsa Teleri'ye gemi yapımı zanaatını öğretti; ve gemiler inşa edildiğinde onlara ayrılış armağanı olarak bir sürü güçlü kanatlara sahip kuğu getirdi. Sonra kuğular, Teleri halkının beyaz gemilerini rüzgârsız denizin üzerinden çektiler; ve böylece en sonunda geç de olsa Amana; Eldamar kıyılarına geldiler.</span></p>

  <p class="calibre1" style="text-align: justify;">Oraya yerleştiler; İstedikleri zaman Ağaçlar'in ışığını görüp Valmar'ın altın sokaklarını, yeşil Túna üzerindeki Tirion'un kristal merdivenlerini adımlayabildiler; ama çoğu hızlı gemileriyle Elfyurdu Koyu' nda yelken açtılar ya da tepenin ötesindeki ışıkta parıldayan saçlarıyla kıyılara vuran dalgaların içinde yürüdüler. Noldor halkı kıyılara saçıp, havuzlara dağıttıkları birçok mücevher verdi onlara, opaller, elmas-, lar ve mat kristaller; Elende'nin sahilleri o günlerde muhteşemdi. Denizden kendileri için birçok inci çıkardılar, salonları incidendi, birçok lambanın aydınlattığı Kuğular Limanı Alqualonde'deki Ohve'nin konakları incilere bürünmüştü. Çünkü bu onların şehri ve gemilerinin limanıydı; ve gemiler altın gagaları, altın ve siyah kehribardan gözleriyle kuğulara benzer şekilde yapılmışlardı. Limanın ana girişi denizin oydu<span style="font-size: 1em;">ğu yekpare bir kaya kemeriydi; Eldamar sınırlarının üzerinde, yıldız ışıklarının parlak ve açık olduğu Calacirya'nın kuzeyine uzanıyordu.</span></p>

  <p class="calibre1" style="text-align: justify;">Vanyar, çağlar geçtikçe Valar diyarını ve Ağaçlar'ın güçlü ışığını sevmeye başlamış, Túna üzerindeki Tirion şehrini terk edip zamanla Manwë Dağı üzerinde veya Valinor'un düzlüklerinde, ormanlarında yaşayıp Noldor'dan ayrılmışlar. Ama yıldızların altındaki Orta Dün-ya'nın anısı Noldor'un kalbinde kalmış ve onlar da Calacirya'da, batı denizinin seslerinin duyulduğu tepelere ve vadilere yerleşmiş; çoğu sık sık toprağın, suyun ve tüm canlıların sırlarını araştırarak Valar toprakları civarına uzun yolculuklar yapsalar da, Túna ve Alqualon-de'nin halkları o günlerde daha yakınlaşmış. Finwë Tirion'da, 01we de Alqualonde'de kraldı; ama Ingwë her zaman tüm Elflerin Yüce Kralı olarak kabul edildi. Bundan sonra Taniquetil üzerinde, Man-vve'nin ayaklarının dibinde oturdu.</p>

  <p class="calibre1" style="text-align: justify;">Fëanor ve oğulları bir yerde nadiren uzun süre kalır, bilinmeyeni arayarak Dış Deniz'in soğuk kıyılarına ve Karanlık'ın sınırlarına dek giderek Valinor'un sınırlanmışlığı üzerinde uzaklara, ötelere yolculuklar yaparlardı. Çoğunlukla Aulë'nin salonlarına konuk olurlardı; ama Celegorm genelde Oromë'nin evine gitti, orada kuşlara ve hayvanlara dair önemli bilgiler aldı, o hepsinin dillerini bilirdi. Çünkü o dönemde, Melkor'un zalim ve kötü yaratıkları dışında, Arda Krallığında olan ve olmuş olan her canlı şey, Aman topraklarında yaşardı; ve orada aynı zamanda Orta Dünya üzerinde görülmemiş, belki de dünyanın biçimi değiştikten sonra asla görülmeyecek olan, birçok başka yaratık da vardı.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h3 class="calibre1" id="sigil_toc_id_25" style="text-align: center;">ALTINCI BÖLÜM</h3>

  <p class="calibre1" style="text-align: center;"><br /></p>

  <p class="calibre1"></p>

  <h2 class="calibre1" id="sigil_toc_id_26" style="text-align: center;">FËANOR'A VE MELKOR’UN SERBEST</h2>

  <h2 class="calibre1" id="sigil_toc_id_27" style="text-align: center;">BlRAKILMASINA DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Artık sonunda Eldar'ın Üç Akrabası da Valinor'da bir araya gelmiş ve Melkor zincirlenmişti. Bu Kutlu Diyar'ın Doruk Dönemi olmuştu, onun mutluluğu ve görkeminin Yılların Öyküsü'nde uzun uzun anlatılan ama hafızalarda çok kısa olarak hatırlanan dönem. O günlerde Eldar'ın bedenleri de akılları da tam bir olgunluğa ulaşmış, Noldor beceri ve bilgide durmaksızın ilerlemiş; uzun yıllar, iyi ve harika yeni şeylerin tasarlandığı keyifli çalışmalarla doldurulmuş. Sonra harfleri ilk düşünenler Noldor halkı olmuş; kimileri metal ya da taş üzerine kazınan, kimileri fırça ya da kalemle çizilen sözcüklerin ve şarkıların kaydedilmesine uygun işaretleri ilk başaran ilimefendisinin adı Tirion'lu Rúmil'miş.</p>

  <p class="calibre1" style="text-align: justify;">O zamanda Eldamar'da doğmuş, Tûna'nın üstündeki Tirion'da Kralın evinde, Fimve'nin en büyük ve en sevgili oğlu. Curufınwe'ymiş adı ama annesi ona Ateşin Ruhu, Fëanor demiş; ve o böyle hatırlanır, Noldor'un tüm hikâyelerinde.</p>

  <p class="calibre1" style="text-align: justify;">Dokuma ve iğne işlerindeki üstün becerisi yüzünden Serinde diye çağrılan annesinin adı Miriel'miş; çünkü elleri inceliğe Noldor ellerinden bile daha yatkınmış. Finwë ve Míriel'in aşkı yüce ve sevinç doluymuş, çünkü Mutluluk Günleri'nde, Kutlu Diyar'da başlamış. Ama oğlunu doğururken Míriel'in ruhu ve bedeni tükenmiş; doğumundan sonra yaşama zahmetinden kurtulmayı çok arzu etmiş. Ve ona isim verdiğinde, Finwë'ye demiş ki: "Bir daha asla çocuk doğurmayacağım çünkü birçoklarının hayatını besleyebilecek kuvvet, Fëanor'a gitti."</p>

  <p class="calibre1" style="text-align: justify;">Sonra Finwë kederlenmiş, çünkü Noldor halkı günlerinin baharın<span style="font-size: 1em;">daymışlar ve o Aman'ın mutluluğuna birçok çocuk getirme arzusun-daymış; demiş ki: "Elbette ki Aman'da şifa vardır? Burada tüm yorgunluk geçer." Ama Míriel eriyip gittikçe, Finwë, Manwë'den nasihat istemiş ve Manwë onu Lórien'de Irmo'nun bakımına teslim etmiş. Ayrılmaları sırasında (onun düşüncesine göre bu kısa bir süre içinmiş) Finwë hüzünlüymüş, çünkü annenin ayrılıp oğlunun en azından çocukluk günlerini görememesini kötü bir talih olarak görüyormuş.</span></p>

  <p class="calibre1" style="text-align: justify;">"Bu gerçekten kötü," demiş Míriel, "bu kadar yorgun olmasaydım, ağlardım. Ama bu olayda ve sonra olabilecek şeylerde beni suçlama."</p>

  <p class="calibre1" style="text-align: justify;">Sonra Lórien'in bahçelerine giderek uykuya yatmış; uyuyor gibi görünse de aslında ruhu bedeninden ayrılıp sessizlik içinde Mandos'un salonlarına geçmiş. Estë'nin bakireleri Mınel'in bedenini korumuşlar ve bedeni solmadan durmuş; ama geri dönmemiş. Sonra Finwë üzüntü içinde yaşamış, sık sık Lórien'in bahçelerine gitmiş, karısının bedeninin yanında, gümüş&nbsp;<span style="font-size: 1em;">söğütlerin altında oturarak ona isimleriyle seslenmiş. Ama faydasızmış; tüm Kutlu Diyar'da tek başına mutluluktan mahrum kalmış. Bir süre sonra bir daha Lórien'e gitmemiş.</span></p>

  <p class="calibre1" style="text-align: justify;">Sonra tüm sevgisini oğluna vermiş, Fëanor içinde tutuşan gizli bir alev varmış gibi hızla büyümüş. Uzun boylu, güzel yüzlü, iradesi güçlü, gözleri delip geçercesine parlak, saçları kuzguni siyahmış; tüm hedeflerini hırsla ve yolundan dönmeden kovalarmış. Yolunu nasihatla değiştiren pek az, zorla değiştiren hiç olmamış. O zaman ve sonrasında Noldor arasında aklı en kurnaz, eli en becerikli olan oymuş. Gençlik döneminde, Rümil'in eserini geliştirerek Eldar'ın sürekli kullanacağı ve adını taşıyan harfleri tasarlamış; ve Noldor arasında maharetini kullanarak, değerli taşların doğal hallerinden nasıl daha büyük, daha parlak hale getirileceğini ilk keşfeden oymuş. Fëanor'un yarattığı ilk değerli taşlar beyaz ve renksizmiş, ama yıldız ışığı altına konulduğunda, Helluin'den daha parlak, mavi ve gümüş ateşlerle parıldarmış; içinden uzaktakilerin, sanki Manwë'nin kartallarının gözle-riyleymiş gibi, küçük ama açıkça görülebileceği başka kristaller de&nbsp;<span style="font-size: 1em;">yapmış. Fëanor'un elleri ve aklı çok ender dinlenirmiş.</span></p>

  <p class="calibre1" style="text-align: justify;">Daha ilk gençliğini sürerken, Noldor arasında Aulë'nin en sevdiği Mahtan isimli ulu bir demircinin kızı Nerdanel ile evlenmiş; Mahtan'dan metal ve taştan nesneler yaratmaya dair çok şey öğrenmiş. Nerdanel'in de iradesi katıymış, ama Fëanor'dan daha sabırlıymış, akıllara hükmetmektense onları anlamayı arzularmış ve Fëanor'un yüreğinin ateşi fazla ısınınca önce onu zaptetmiş; ama daha sonra yaptıkları onu kederlendirmiş .ve birbirlerine yabancılaşmışlar.&nbsp;<span style="font-size: 1em;">Yedi oğul doğurmuş Fëanor'a; ruh halini bazılarına kısmen miras bırakmış, hepsine değil.</span></p>

  <p class="calibre1" style="text-align: justify;">Sonra Finwë ikinci karısı olarak Güzel Indis'i almış. O, Yüce Kral Ingwë'nin yakın akrabası, altın saçlı, uzun boylu ve her açıdan Míriel'e benzemeyen bir Vanya'ymış. Finwë ona fazlasıyla âşık olmuş ve artık yeniden sevinç duyuyormuş. Ama Míriel'in gölgesi Finwë'nin ne evinden ayrılmış ne de yüreğinden; Fëanor'u sevenlerin tümü de onun düşüncesini daima paylaşmış.</p>

  <p class="calibre1"></p>

  <p class="calibre1" style="text-align: justify;">Babasının evliliği Fëanor'u hoşnut etmemiş; ne Indis'e büyük bir sevgi duyuyormuş, ne de oğulları Fingolfin ve Finarfİn'e. Aman topraklarını keşfederek veya onu keyiflendiren şeylerin bilgi ve zanaatıyla kendini meşgul ederek onlardan ayrı yaşarmış. Zaman içinde oluşacak ve Fëanor'un önderlik yapacağı o mutsuz şeylerde, birçokları Finwë kaybına dayanıp oğluna babalık yapmakta yetinse, Fëanor'un başka yönlere gideceği ve büyük kötülüğün önlenebileceği yargısına vararak, Finwë'nin evindeki bozulmanın etkisini görmüşlerdi; çünkü Fin-we'nin evindeki üzüntü ve çekişme Noldor Elflerinin hafızalarına kazınmıştır. Ama IncHs'in çocukları güçlü ve mükemmeldiler, onların çocukları da; eğer yaşamamış olsalardı Eldar tarihi kısalırdı.</p>

  <p class="calibre1" style="text-align: justify;">Şimdi Fëanor ve Noldor zanaatkarları emeklerine bir son öngörmeden keyifle çalışır, Indis'in oğulları büyüyüp serpilirken bile Valinor'un Doruk Dönemi sonuna yaklaşıyordu. Çünkü Melkor, Valar'ın buyurduğu gibi, Mandos esareti altında tek başına üç çağ yaşayarak h<span style="font-size: 1em;">apislik dönemini tamamlamıştı. Sonunda, Manwë'nin söz verdiği gi-lıi, yeniden Valar tahtlarının huzuruna getirildi. Orada onların ihtişa-' Ilıma ve mutluluğuna baktı, yüreği kıskançlıkla doldu; Kudretli'nin .lyaklan dibinde oturan Ilúvatar'ın Çocuklarına baktı, kinle doldu; l'arlak, değerli taşların bolluğuna baktı, onlar için hırslandı; ama dü-Mincelerini saklayıp intikamım erteledi.</span></p>

  <p class="calibre1" style="text-align: justify;">Valmar kapılarının önünde Melkor, Manwë'nin ayaklarına kapanıp krndini küçük düşürerek, eğer sadece Valinor'lu özgür insanların en ııiıcmsizi haline getirilirse, Valar'a tüm işlerinde, en çok da dünyaya vritliği zararları iyileştirmekte yardım edeceğine yemin ederek af diledi. Ve Nienna onun ricasına yardım etti; ama Mandos sessiz kaldı.</p>

  <p class="calibre1" style="text-align: justify;">Sonra Manwë özrünü kabul etti; ama Valar, onun, henüz gözlerinin ııiıiinden, kontrollerinden uzak kalmasına izin veremezlerdi ve Valin.ır'ın kapıları dahilinde yaşamaya zorlandı. O dönemde Melkor'un İllin sözleri ve yaptıkları iyi görünüyordu, dilerlerse Valar da Eldar da onun yardımlarından ve öğütlerinden yararlanıyordu; böylece bir süre sonra ülkede Özgürce dolaşma izni verildi ve Manwë'ye Melkor'un kötülüğü iyileştirilmiş gibi görünüyordu.&nbsp;<span style="font-size: 1em;">Çünkü Manwë'de kötülük yoktu ve onu anlayamıyordu, biliyordu ki başlangıçta Ilúvatar'ın düşüncesinde, Melkor onunla eşitti; ve Melkor'un yüreğinin derinliklerini göremedi; tüm sevginin ondan sonsuza dek ayrıldığının farkına varamadı. Ama Ulmo aldanmamıştı ve Tulkas düşmanı Melkor'un yanından geçtiğini görünce yumruklarını sıkıyordu; çünkü Tulkas yavaş öfk</span><span style="font-size: 1em;">elendiği gibi yavaş unuturdu. Ama Manwë'nin yargısına itaat etti, çünkü isyana karşı otoriteyi savunanlar isyan etmemelidir.</span></p>

  <p class="calibre1" style="text-align: justify;">Melkor yüreğinde en çok Eldar'dan nefret ediyordu, hem iyi ve neşeli oldukları, hem de onlarda Valar'ın yükselişinin ve kendisinin düşüşünün sebebini gördüğü için. Bu yüzden onlara daha da fazla yalan sevgi gösterip dostluklarını diledi, yapabilecekleri herhangi büyük m işte ilminin ve emeğinin hizmetini sundu. Vanyar gerçekte ona şüpheyle yaklaşıyorlardı, çünkü onlar Ağaçlar'ın ışığında yaşıyorlardı&nbsp;<span style="font-size: 1em;">ve doymuşlardı; Melkor, Teleri'yi önemsiz oldukları ve tasarıları için' çok küçük araçlar olacaklarını düşünerek çok az dikkate alıyorlardı. Ama Noldor onun açıklayabileceği saklı bilgiden keyif duyuyordu; aralarından bazıları duymasalar kendileri için çok daha iyi olacak sözlere kulak verdi. Sonraları Melkor, Fëanor'un gizlice ondan çok hünerler öğrendiğini ve tüm önemli eserlerinde ondan ders aldığını açıklamıştı; ama bu hırsı ve kıskançlığı içinde söylediği bir yalandı; çünkü hiçbir Eldalië, asla ona Morgoth adını veren Finwë oğlu Fëanor'dan daha çok nefret etmedi; Fëanor, Valar'ın tersine Melkor'un kötülüğünün ağlarında olmasına rağmen onunla hiç konuşmayarak ve hiç öğüt almayarak ondan uzak durdu. Çünkü Fëanor'u sürükleyen sadece kendi yüreğinin aleviydi, hep hızla ve tek başına çalışırdı; sadece ve kısa bir süre için karısı bilge Nerdanel dışında, Aman'da yaşayan büyük ya da küçük kimseden yardım istemedi, öğüt dilemedi.</span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1" style="text-align: justify;"><span style="font-size: 1em;"><br /></span></p>

  <p class="calibre1"></p>

  <h3 class="calibre1" id="sigil_toc_id_28" style="text-align: center;">YEDİNCİ BÖLÜM</h3>

  <p class="calibre1" style="text-align: center;"><br /></p>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_29" style="text-align: center;">SİLMARİLLERE ve&nbsp;<span style="font-size: 1em;">NOLDOR’UN&nbsp;</span></h2>

  <h2 class="calibre1" id="sigil_toc_id_30" style="text-align: center;"><span style="font-size: 1em;">HUZURSUZLUĞUNA DAİR</span></h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Elflerin tüm eserleri arasında zaman içinde en çok ünlenen şeyler hu zamanda yapılmıştır.</p>

  <p class="calibre1" style="text-align: justify;">Çünkü kudretinin zirvesine ulaşan olan Fëanor'un düşüncelerini yeni bir fikir doldurmuştu ya da belki yaklaşan yıızgıya dair bir önbilginin gölgesi çökmüştü üzerine; Ağaçlar'ın ışığının, Kutlu Diyar'ın görkeminin bozulmadan nasıl korunabileceği üzerine düşünüp duruyordu. Sonra uzun ve gizli bir işe girişti, tüm ilmini, kuvvetini ve ince hünerlerini bir araya getirdi; her şeyin sonunda Silmaril'leri yarattı.</p>

  <p class="calibre1" style="text-align: justify;">Üç büyük mücevher biçimindeydiler. Ama onların hangi maddeden yapıldığı, Güneş&nbsp;<span style="font-size: 1em;">yaratılmadan önce katledilip şimdi Bekleyiş Salonları'nda oturan ve artık akrabalarının arasına gelmeyen Fëanor'un ılilneceği Son gelmeden; Güneş geçip Ay düşmeden bilinemeyecektir, lihıııısların kristali gibi görünüyorlardı, ama adamanttan daha güç-lllydüler, Arda Krallığı'nda ona zarar verebilecek ya da kırabilecek hi{,bir kuvvet unsuru yoktu. Silmaril'ler için o kristaller, beden İlûva-liir'ııı Çocukları için neyse oydu: onunla beraber ama aynı zamanda muin her bir parçasında olan ve yaşayan iç ateşinin yuvası. Fëanor, Silmaril'lerin iç ateşini Valinor Ağaçları'nın uyumlu ışığından yaratmış ve Ağaçlar artık kuruyup gitmiş, parlamalarını yitirmiş olsalar da Ilıkları onların içinde yaşıyordu. İşte bu yüzden en derinlerdeki hazinenin karanlığında bile Silmaril'ler kendi ışımaları sayesinde Varda'nın yıldızları gibi parlıyorlardı; dahası aslında canlı varlıklar oldukları için, ışıktan haz duyuyor, onu alıp öncesinden daha şaşırtıcı renkler içinde geri veriyorlardı.</span></p>

  <p class="calibre1"></p>

  <p class="calibre1" style="text-align: justify;">Aman'da yaşayan kim varsa Fëanor'un eseri karşısında hayranlık ve sevinç içinde kalmıştı.&nbsp;<span style="font-size: 1em;">Ve Varda Silmaril'leri kutsadı, ki ondan sonra hiçbir ölümlü et ya da temiz olmayan eller ya da kötülük isteyen herhangi bir şey onlara dokunamasın, dokunanlar kavrulup solsun diye; ve Mandos, Arda'nın yazgısının, toprak, deniz ve havanın onlarınj içinde kilitli kalacağını önceden haber verdi. Fëanor'un kalbi kendil yaratmış olduğu bu şeylere hızla bağlanmıştı.</span></p>

  <p class="calibre1" style="text-align: justify;">Sonra Melkor, Silmaril'ler için hırs beslemeye başladı, onların parlaklığından aklında kalanlar yüreğini kemiren bir aleve dönüştü. O andan itibaren, bu arzuyla tutuşmuş halde, eskisinden daha da hevesle Fëanor'u yok ederek, Valar ve Elfler arasındaki dostluğu sona erdirmenin yolunu aramaya başladı; ama amaçlarını ustalıkla gizledi, henüz sahte tavırlarında kötülüğüne dair hiçbir şey görülemiyordu. Çalışması uzun sürdü ve verdiği emekler ilk başta hem can sıkıcı hem de verimsizdi. Ama yalanlar ekenin sonunda biçecek bir şeyleri de olacaktır ve çok geçmeden o aslında çektiği zahmetlere karşılık dinlenirken, diğerleri onun yerine ektiklerini biçtiler. Melkor ona dikkat kesilecek kulaklar ve duyduklarım büyütecek ağızlar bulduğundan beri, yalanlan arkadaştan arkadaşa bilginin söyleyenin bilgeliğini kanıtladığı sırlar olarak geçti. Noldor halkı açık kulaklarının budalalığının kefaretini daha sonraki günlerde acı biçimde ödeyeceklerdi.</p>

  <p class="calibre1" style="text-align: justify;">Melkor birçoğunun ona yöneldiğini gördükçe onların arasında sık sık dolaşmaya başladı, doğru sözlerinin arasına diğerleri öyle kurhazca serpilmişti ki onları duyan birçok kişi yeniden hatırladığında onların kendi düşüncelerinden çıktıklarına inanıyordu. Yüreklerine Doğu'da güç ve özgürlük içinde kendi iradeleriyle yönetebilecekleri güçlü ülkelere dair görüler gönderdi; sonra da etrafa Elflerin çoğalıp dünyanın geniş topraklarına yayıldığı sırada Valar'ın Eldar'ı kıskançlıkları yüzünden ve Quendi'nin güzelliğinin, Ilúvatar'ın onlara miras olarak bıraktığı yaratıcıların kudretinin Valar'ın hakim olamayacağı kadar büyüyeceğinden korkarak Aman'a getirdiklerine dair fısıltılar gezinmeye başladı.</p>

  <p class="calibre1"></p>

  <p class="calibre1" style="text-align: justify;">Dahası o günlerde, Elfler henüz buna dair hiçbir şey bilmedikleri halde, çünkü Manwë bunu onlara henüz açıklamamıştı; Valar aslında hısanların geleceğini biliyorlardı. Ama Melkör, Valar'ın sessizliğinin nasıl kötülüğe dönüştürebileceğini görerek, onlara gizlice Ölümlü İnsanlar'dan bahsetti. Melkor, henüz İnsanlara dair pek az şey biliyordu, çünkü Müzik'te kendi düşüncelerine öylesine dalmıştı ki Ilúvatar'ın Üçüncü Teması'nı çok az dinlemişti; ama şimdi Elflerin arasında Va-hır'ın onları Ilúvatarın mirasından mahrum edebilecekleri, bu kısa ömürlü ve daha zayıf ırka daha kolay hükmedebileceklerini gördükleri için, Manwë'nin İnsanlar gelip Orta Dünya'nın krallıklarında onların yerine geçsin diye kendilerini esir tuttuğuna dair fısıltılar dolaşıyordu.&nbsp;<span style="font-size: 1em;">Bunda çok az gerçek vardı; Valar, İnsanların iradesine hükmetmeye de pek kalkmışmamışlardı ama Noldor'un çoğu kötü sözlere inandı ya da yarı inandı.</span></p>

  <p class="calibre1" style="text-align: justify;">Böylece Valar daha farkına varamadan Valinor'un huzuru zehirlendi. Noldor halkı onlara karşı söylenmeye başladı, birçoğu sahip olduklarının ve bilgilerinin büyük kısmını onlara Vaiar'dan hediye olduğu unutarak, kibirle dolmaya başladı. Fëanor'un ateşli kalbinde öz-i'.ürlük ve daha geniş topraklar için tutkunun yeni alevi hiç olmadığı kadar şiddetle yanmaya başladı; ve kendi gizliliği içinde Melkör güldü, çünkü her şeyin üstünde Fëanor'dan nefret edip durmaksızın Sil-nıaril'ler için yanıp tutuşurken yalanlarının yöneldiği hedef buydu. Ama bunlara yaklaşmasına izin verilmemişti, çünkü Fëanor büyük ziyafetlerde onları alnının üzerinde parıldayarak taksa da, diğer zamanlarda Tirion'daki hazinesinin derin bölmelerinde kilitli olarak yakın-ıhın korunurlardı.&nbsp;<span style="font-size: 1em;">Çünkü Fëanor, Silmaril'leri doymak bilmez bir sevil,lyla sevmeye başlamıştı; onların görüntüsünü babasından ve yedi oğlundan başka herkEstën esirgiyor ve artık onların içindeki ışığın kendisine ait olmadığını çok az hatırlıyordu.</span></p>

  <p class="calibre1" style="text-align: justify;">Finwë'nin büyük oğulları olan ve Aman'da herkesin onurlandırdığı Fëanor ile Fingolfin yüce prenslerdi, ama şimdi her biri kendi hak<span style="font-size: 1em;">ları ve sahip oldukları yüzünden kibirle, kıskançlıkla dolmaya başlamıştı. Sonra Melkor, Eldamar'da yeni yalanlar oluşturdu; Fëanor'un kulaklarına, Fingolfın'in ve oğullarının Finwë'nin ve büyük oğul Fëanor'un yöneticilik hakkını ele geçirmeyi, Valar'ın izniyle onların yerine geçmeyi planladıklarına dair fısıltılar geldi; çünkü Valar, Silma-ril'ler Tirion'da kaldığı, onların korumasına bırakılmadığı için hoşnutsuzmuş. Fingolfın ve Finarfın'e ise şöyle denildi: "Dikkatli olun! Míriel'in kibirli oğlunun, Indis'in çocuklarına duyduğu sevgi pek az olmuştur. Şimdi büyüdü ve babasını eline geçirdi. Çok geçmeden sizi Túna'dan öteye sürecektir."</span></p>

  <p class="calibre1" style="text-align: justify;">Melkor, bu yalanların için için yandığını, Noldor arasında kibir ve kızgınlığın uyandığını görünce onlarla silahlar hakkında konuştu; Noldor halkı bu sürede kılıçlar, baltalar ve mızraklar dökmeye başladılar. Birbiriyle rekabet eden birçok aile ve akrabalar armalarını işledikleri kalkanlarıyla gösteriş yaptılar, bunları sadece dışarda,kuşandılar ve diğer silahlardan bahsetmediler, çünkü her biri uyarıyı sadece kendisinin aldığına inanıyordu. Fëanor, Melkor'uri bile haberdar olmadığı gizli bir demirhane yaptı, orada kendisi ve oğulları için korkunç kılıçlar tavladı, büyük ve gösterişli kırmızı tüylerle uzun miğferler yaptı. Mahtan, Nerdanel'in kocasına Aulë'den öğrendiği metal işinin tüm ilmini öğrettiği güne pişman oldu.</p>

  <p class="calibre1" style="text-align: justify;">Böylece Melkor, yalanlar, kötü fısıltılar ve yanlış yol göstermelerle Noldor yüreklerini çekişmeye doğru tutuşturdu; ve onların tartışmalarının sonucunda Valinor'un parlak günlerinin sonu, kadim görkeminin akşamı geldi. Fëanor, artık Valinor'dan ayrılıp dışardaki dünyaya gideceğini ve onu izlerlerse Noldor'u esaretten kurtaracağını bağırarak, Valar'a karşı açık açık asice sözler etmeye başlamıştı.</p>

  <p class="calibre1" style="text-align: justify;">Sonra Tirion'da büyük bir huzursuzluk başladı; Finwë sıkıntıya düştü; tüm reislerini diVána çağırdı. Ama Fingolfın onun salonlarına aceleyle gidip huzuruna çıktı ve şöyle dedi:. "Kralım ve babam, çok doğru olarak Ateşin Ruhu denilen kardeşimiz Curufinwë'nin kibirini&nbsp;<span style="font-size: 1em;">zaptetmeyecek misiniz? Ne hakla sanki kendisi kralmış gibi tüm halkımız adına konuşur? Uzun zaman önce Quendi'nin önünde Valar'ın Aman'a çağrılarını kabul etmeleri için emirde bulunan sizdiniz. Nol-dor'u Orta Dünya'mn tehlikeleri arasından uzun bir yol boyunca El-demar'ın ışığına yönelten sizdiniz. Şimdi bundan pişmanlık duyuyorsanız en azından iki oğlunuzu sözlerinizle onurlandırmanız gerekir."</span></p>

  <p class="calibre1" style="text-align: justify;">Ama daha Fingolfin konuşurken, Fëanor salona girdi, tepeden tırnağa silahlanmıştı: başında gösterişli miğferi, yanında kudretli kılıcıyla. "Demek böyle, tam tahmin ettiğim gibi," dedi. "Üvey kardeşim diğer tüm meselelerde olduğu gibi babamla beraber önümde olacaktı." Sonra Fingolfin'e dönerek kılıcını çekip bağırdı: "Var git, işinin başına dön!"</p>

  <p class="calibre1" style="text-align: justify;">Fingolfin, Finwë'nin önünde eğildi ve Fëanor'a tek bir söz etmeden, tek bir bakış atmadan salondan ayrıldı. Ama Fëanor onu izleyip kralın evinin kapısında onu durdurdu; parlak kılıcının ucunu Fingol-fın'in göğsüne dayadı. "Bak, üvey kardeş!" dedi. "Bu senin dilinden daha keskin. Bir kez daha yerimi ve babamın sevgisini eline geçirmeyi dene, belki de o zaman bu, Noldor halkını, esirlerin efendisi olmak için can atan birinden kurtarır."</p>

  <p class="calibre1" style="text-align: justify;">Bu sözler birçokları tarafından duyuldu, çünkü Finwë'nin evi Mindon'un altındaki büyük alanın içindeydi; ama Fingolfin yine yanıt vermeden kalabalığın içinden sessizce geçerek kardeşi Finarfin'i aramaya gitti.</p>

  <p class="calibre1" style="text-align: justify;">Şu var ki Noldor'un huzursuzluğu aslında Valar'dan gizlenmemiş-ti, ama tohumu karanlıkta ekilmişti; bu yüzden Valar, onlara karşı açık açık konuşan ilk Fëanor olduğu, tüm Noldor halkı kibir sahibi oldukları halde onun inatçılığı ve küstahlığı meşhur olduğu için memnuniyetsizliği harekete geçirenin o olduğunda karar kıldı. Ve Manwë kederlendi ama seyretti; tek söz etmedi.&nbsp;<span style="font-size: 1em;">Valar, Eldar'ı topraklarına yerleşmeleri veya ayrılmaları için özgürce getirmişlerdi, ayrılığı ahmaklık olarak değerlendirme haklan olsa da onları bundan alıkoy</span><span style="font-size: 1em;">maya hakları yoktu. Ama artık Fëanor'un yaptıklarına göz yumulamı-yordu, Valar kızdırılmış ve canları sıkılmıştı; Fëanor, tüm sözlerini ve hareketlerini açıklaması için huzurlarına, Valmar kapılarına çağrıldı. Bu işte herhangi bir biçimde payı ya da buna dair bir bilgisi olan herkes oraya çağrılmıştı; ve Hüküm Çemberi'nde, Mandos'un huzurunda duran Fëanor'a ona sorulan her şeye yanıt vermesi emredildi. Sonunda gerçek açığa vuruldu ve Melkor'un kötülüğü ortaya çıktı; Tulkas derhal onu yakalayıp bir kez daha yargıya getirmek üzere divanı terk etti. Ama Fëanor suçsuz bulunmadı, çünkü Valinor'un huzurunu bozup ar-kabasına kılıç çeken oydu; ve Mandos ona şöyle dedi: "Sen esaretten bahsediyorsun. Eğer ortada esaret varsa bundan kaçamazsın; çünkü Manwë, sadece Aman'ın değil Arda'nın da kralıdır. Ve bu yaptığın, ister Aman da olsun ister olmasın yasa dışıdır. O yüzden şimdi bu hüküm verilmiştir: on iki yıl boyunca bu tehditin dile getirildiği Tirion'u terk edeceksin. Bu sürede kendine sor, kim ve ne olduğunu hatırla. Ama bu süreden sonra eğer diğerleri seni affederse, bu konu huzura kavuşturulacak ve düzeltilecek."</span></p>

  <p class="calibre1" style="text-align: justify;">Sonra Fingolfin dedi ki: "Ben kardeşimi affedeceğim." Ama Fëanor, Valar'ın huzurunda sessizce durup yanıt olarak tek söz etmedi. Sonra dönüp divanı terk etti ve Valmar'dan ayrıldı.</p>

  <p class="calibre1" style="text-align: justify;">Sürgüne onunla beraber yedi oğlu gitti, Valinor'un kuzeyinde tepelerde güçlü bir yer ve hazine oluşturdular; Ve orada, Formenos'ta, birçok değerli taş istiflendi ve silahlar da, Silmaril'ler demirden bir bölmeye kapatıldı. Kral Finwë de Fëanor'a beslediği sevgi yüzünden oraya geldi; ve Fingolfin Tirion'da Noldor halkını yönetti. Böylece görünüşte Melkor'un yalanlan doğrulanmıştı, her ne kadar Fëanor yaptıklarıyla buna meydan verdiyse de; Melkor'un ekmiş&nbsp;<span style="font-size: 1em;">olduğu kin sürdü, uzun yıllar boyunca Fingolfin ve Fëanor oğulları arasında yaşadı.</span></p>

  <p class="calibre1" style="text-align: justify;">Şimdi hilelerinin açığa çıktığını anlayan Melkor kendini gizledi, bir yerden diğerine tepelerdeki bulut gibi geçti; ve Tulkas boş yere&nbsp;<span style="font-size: 1em;">onu arayıp durdu. Derken Valinor halkına Ağaçlar'ın ışığı silikleşmiş ve kalan her şeyin gölgesi zamanla kararıp uzamış gibi göründü.</span></p>

  <p class="calibre1" style="text-align: justify;">Melkor'un bir süre bir daha Valinor'da görünmediği ya da ona dair bir söylenti duyulmadığı söylenir, aniden Formenos'a gelip Fe-anor'la kapısının önünde konuşana dek. Kurnaz bir dille onu Valar'ın engellerinden kaçmak konusundaki eski düşüncesine sevkederek sahte bir dostluk kurdu; ve şöyle dedi: "Konuştuğum her şeyin doğruluğuna ve nasıl adaletsiz bir biçimde sürüldüğüne bir bak. Ama eğer Fe-^ anor'un kalbi hâlâ özgür ve Tirion'da söylediği sözler kadar cesaret doluysa, o zaman ona yardım ederim, onu bu dar topraklardan uzağa .götürürüm. Ben de bir Vala değil miyim? Öyle, hem de o kibirle Valimar'da oturanlardan daha fazla; ve Arda'daki en becerikli, en yiğit halk olan Noldor'a daima dost olmuşumdur."</p>

  <p class="calibre1" style="text-align: justify;">Şu var ki Fëanor'un yüreği Mandos'un huzurunda aşağılanışı yüzünden hâlâ acı içindeydi, kaçışında ona yardım edebileceği konusunda gerçekten ona güvenip güvenemeyeceğini tartarak sessizce Melkor'a baktı. Meikor, Fëanor'un tereddüt ettiğini görüp, Silmaril'lerin onun yüreğini esir ettiğini bilerek sonunda şöyle dedi: "Burası güçlü bir yer ve iyi korunuyor; ama Silmaril'lerin Valar topraklarındaki herhangi bir hazinede güvenli kalacağını sanma!"</p>

  <p class="calibre1" style="text-align: justify;">Ama kurnazlığı amacını aşmıştı; sözleri fazla derine dokundu, düşündüğünden çok daha şiddetli bir yangın çıkarttı; Fëanor çakmak rakmak gözlerle Melkor'a, yalandan takındığı iyi halin içini delerek baktı, aklının örtülerini delip orada Silmaril'ler için beslediği hırsı fark etti. Sonra nefret Fëanor'un korkusuna galip geldi ve Melkor'u lanetleyip şöyle diyerek gitmesini emretti;</p>

  <p class="calibre1" style="text-align: justify;">"Var git kapımdan seni Mandos'un hapishane kargası!" Ve evinin kapılarını Eä'da yaşayanların en kudretlisinin yüzüne kapadı.</p>

  <p class="calibre1" style="text-align: justify;">Melkor utanç içinde ayrıldı, çünkü tehlike içindeydi, henüz intikam vaktinin geldiğine karar vermemişti; ama yüreği öfkeden kararmıştı. Finwë de büyük bir korkuyla dolmuştu ve hızla Valmar'daki&nbsp;<span style="font-size: 1em;">Manwë'ye haberciler gönderdi.</span></p>

  <p class="calibre1" style="text-align: justify;">Valar, haberciler Formenos'tan geldiğinde gölgelerin uzamasından korku duyarak kapılarının önünde divanda toplanmış oturuyorlardı. Oromë ve Tulkas bir anda fırladılar ama daha takibe başlamadan Eldamar'dan Melkor'un Galaçirya'nm içinden kaçtığı, Elflerin onun Tû-na'nın tepesinden bir şimşek bulutu gibi öfkeyle geçtiğini söyleyen haberciler geldi. Ve oradan kuzeye doğru döndüğünü söylediler, çünkü Alqualonde'deki Teleri halkı onun gölgesinin kendi limanlarının: yanından Araman'a doğru gittiğini görmüşlerdi.</p>

  <p class="calibre1" style="text-align: justify;">Böylece Melkor, Valinor'dan ayrıldı ve bir süre için İki Ağaç gölge altında kalmaksızın yeniden parladı; ülke ışıkla doldu. Ama Valar düşmanlarına dair haberleri boş yere aradılar; şimdi soğuk ve yavaş bir rüzgârın sürüklediği, hiç olmadığı kadar yükseklerde olan bir karaltı gibi gözüken uzaklardaki bir buluta benzer bir şüphe Aman'da yaşayan ve daha başlarına ne kötülükler gelebileceğini bilmedikleri için korkan herkesin keyfini kaçırdı.</p>

  <p class="calibre1"></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h3 class="calibre1" id="sigil_toc_id_31" style="text-align: center;">SEKIZINCI BÖLÜM</h3>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_32" style="text-align: center;">VALINOR<span style="font-size: 1em;">'UN KAR</span><span style="font-size: 1em;">ARl</span><span style="font-size: 1em;">Şl'NA&nbsp;</span><span style="font-size: 1em;">DAİ</span><span style="font-size: 1em;">R</span></h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Manwë, Melkor'un geçtiği yolları duyduğunda, Orta Dünya'nm kuzeyindeki eski kalesine kaçmayı amaçladığını hemen anlamıştı; Oromë ve Tulkas tüm hızlarıyla kuzeye, yapabilirlerse onu yakalamaya gittiler, ama Teleri kıyılarının ötesinde, Buz'un yakınlarındaki ıssız kıraç topraklarda ona dair ne bir iz buldular ne de bir söylenti duydular. Ondan sonra Aman'ın kuzey çitleri boyunca yapılan gözcülük ikiye katlandı; ama boşunaydı çünkü daha takip başlamadan önce Melkor geri dönüp gizlice güneye geçmişti. Çünkü o, hâlâ bir Vala'ydı ve biçim değiştirebilir veya o gücünü çok geçmeden sonsuza kadar kaybedecek olsa da, kardeşlerinin yaptığı gibi bedensiz ve görünmeden dolaşabilirdi.</p>

  <p class="calibre1" style="text-align: justify;">Böylece sonunda görünmeden karanlık Avathar diyarına geldi. Bu dar topraklar Eldamar Körfezi'nin güneyinde, Pelóri'nin doğu etekleri altında uzanıyor; uzun ve kederli kıyılan, ışıksız ve keşfedilmemiş olarak güneye, uzaklara doğru uzuyordu. Orada, dağların dik yamaçlarının, soğuk, karanlık denizin eteklerinde, dünyadaki en uzun ve en koyu gölgeler olurdu; ve Ungoliant, Avathar'da gizli ve bilinmeyen yuvasını yaratmıştı. Eldar onun nereden ve nasıl geldiğini bilmez; ama kimileri onun, Melkor'un Manwë'nin Krallığı'na ilk kez kıskançlıkla baktığı çok eski çağlarda, Arda civarına karanlıktan indiğini ve başlangıçta Melkor'un hizmetine döndürdüklerinden biri olduğunu söyler. Ama o kendi hırsının efendisi olmayı arzulayarak, her şeyi kendi açlığını doyurmak için kullanarak Efendisini reddetmiş; Valar saldırılarından ve Oromë'nin avcılarından kaçarak güneye geçmişti, çünkü Valar'ın dikkati başlangıçtan beri kuzeye yoğunlaşmış, güneye uzun zamandır pek önem vermemişlerdi. Zaman içinde Kutlu Di<span style="font-size: 1em;">yar'ın ışığına doğru sokuldu; çünkü hem ışığa karşı açlık hissediyor hem de ondan nefret ediyordu.</span></p>

  <p class="calibre1" style="text-align: justify;">Dar ve derin bir koyakta yaşamış, dağların çarlaklarına kara ağlarını örerek canavar bir örümcek suretine bürünmüştü. Orada bulabildiği tüm ışığı emer ve onu yeniden boğucu bir kasvetin karanlık ağlarında, artık yuvasına hiç ışık ulaşamaz hale gelene dek örer; açlıktan ölecek hale gelirdi.</p>

  <p class="calibre1" style="text-align: justify;">Şimdi Melkor, Avathar'a gelip onu arayıp buldu; yeniden Utum-no'nun zalim hükümdarı suretine büründü: uzun boylu ve korkunç, karanlık Efendi. Bundan sonra hep bu şekilde kalmış.&nbsp;<span style="font-size: 1em;">Orada karanlık gölgeler içinde, Manwë'nin en yüksek salonlarındaki görüşünün bile ötesinde, Ungoliant ile birlikte intikamını tasarlamış. Ama Ungoliant, Melkor'un amacını anladığı anda, büyük bir korku ve kendi hırsı arasında kalmış; çünkü Aman'ın tehlikelerine ve korkutucu Efendilerin gücüne meydan okumaya isteksizmiş, saklandığı yerden kıpırdamamış. Bunun üzerine Melkor şöyle demiş. "Emrettiklerimi yap; her şey sona erdiğinde hâlâ açlık hissedersen o zaman sana arzuladığın her şeyi veririm. Evet, iki elimle." Her zaman olduğu gibi bu yemini de hafifçe etmiş; ve yüreğinde kahkahalar atmış. Böylece büyük hırsız, daha küçük olanı yemleyerek kandırmış.</span></p>

  <p class="calibre1" style="text-align: justify;">Melkor'la birlikte yola çıktıklarında Ungoliant üzerlerine karanlık bir pelerin örmüş; içindeki nesnelerin artık görülemediği, gözlerin içini delip geçemediği, boşluk gibi bir Işıksızlık. Sonra yavaşça ağlarını yarıktan yarığa iplik iplik işledi: çıkıntı halindeki kayalardan taşların zirvelerine, sonsuza dek emekleyerek ve bağlanarak, sonunda dünyanın o bölgesindeki en yüksek dağ<span style="font-size: 1em;">olan ulu Taniquetil'in güneyinde, uzaklardaki Hyarmentir'in doruğuna varana dek yukarı doğru tırmanmışlar. Valar'ın orada aldığı pek bir önlem yokmuş, çünkü Pelori'nin batısı alacakaranlık içindeki ıssız topraklardı ve doğuya doğru dağlar, unutulmuş Avathar dışında, sadece geçilmez denizin bulanık sularına bakardı.</span></p>

  <p class="calibre1" style="text-align: justify;">Ama şimdi dağın zirvesinde karanlık Ungoliant uzanıyordu; ördü<span style="font-size: 1em;">ğü iplerden bir merdiven yapıp aşağı sarkıttı; Melkor ona tuTúnarak tırmandı ve aşağıya Korunan Diyar'a bakarak Ungoliant'ın yanında durdu. Aklarında Oromë'nin ormanları uzanıyordu, batıya doğru da Yavanna'nın düzlükleri ve çayırlan, tanrıların uzun buğdaylarının altında altın renginde panldıyordu. Melkor kuzeye baktı, uzaklarda parıldayan düzlüğü, Telperion ve Laurelin'in ışıklarının karışımında ışıldayan Valmar'ın gümüş kubbelerini gördü. Sonra Melkor kahkahalarla gülmüş ve batıdaki uzun yamaçlardan aşağı kayarak inmiş, yanında Ungoliant varmış ve onun karanlığı ikisini de gizliyormuş.</span></p>

  <p class="calibre1" style="text-align: justify;">O an bir bayram zamanıymış, Melkor'un da iyi bildiği gibi. Her ne kadar bütün gelgitler ve mevsimler Valar'ın emrinde olsa ve Vali-nor'da ölümcül bir kış olmasa da, yine de o zamanlar Arda Krallığı'nda yaşarlarmış ve orası Eä'nın salonları içinde, Eru'nun ilk notasından son akoruna kadar sonsuza dek akıp giden Zaman'ın içinde yaşayan küçük bir ülkeymiş. Ve o zaman bile (<span style="font-size: 1em;">Ainulindale de anlatıldığı gibi) Ilúvatar'ın Çocukları suretine bürünmek Valar'a keyif veriyorsa, yiyip içmek Yavanna'nın Eru'nun hükmü altında ürettiği meyveleri yeryüzünden toplamak da öyle keyif veriyormuş.</span></p>

  <p class="calibre1" style="text-align: justify;">Bu yüzden Yavanna, Valinor'da yetişen her şeyin çiçeklenme ve olgunlaşma zamanlarını belirlemiş; ve Manwë, meyvelerin her ilk hasadında Eru'nun yüceltilmesi için, Valinor'un tüm halkının sevinçlerini müzik ve şarkılar içinde Taniqüetil üzerinde akıttıkları bir ziyafet verirmiş.&nbsp;<span style="font-size: 1em;">Şimdi bunun zamanıyinış; ve Manwë, Eldar'ın Aman'a gelişinden 'beri yapılanların hepsinden daha görkemli bir ziyafet olmasını buyurmuş. Melkor'un kaçışının yakında çok zor işlerin, üzüntülerin ortaya çıkacağını işaret ettiği ve aslında o yeniden yakalanmazsa Arda'nın başına daha ne kötülükler geleceğini kimsenin bilemeyeceği bu zamanda Manwë, Noldor arasında doğan kötülüğü iyileştirmeyi tasarlamış; ve hepsine prenslerinin arasına yayılmış hüznü bir tarafa bırakmak, Düşman'larının yalanlarını tamamen unutmak için Taniquetil'in zirvesindeki konağına gelmelerini emretmiş.</span></p>

  <p class="calibre1"></p>

  <p class="calibre1" style="text-align: justify;">Oraya Vanyar gelmiş, Tirion'lu Noldoor gelmiş; Maiar da bir araya toplanmış, Valar güzellikleri ve haşmetleri içinde bedenleşmişler; ve mağrur salonlarında Manwë ile Varda'nın huzurunda şarkılar söylemişler, Dag'm batıya Ağaçlar'a doğru bakan yeşil yamaçları üzerinde dans etmişler. O gün Valmar'ın sokakları boş, Tirion'un merdivenleri sessizmiş; tüm ülke huzur içinde uykuya dalmış. Sadece dağların ötesindeki Teleri halkı deniz kıyısı boyunca şarkı söylemeye devam etmiş; çünkü onlar mevsimlere ya da zamana çok az dikkat eder, Arda Hükümdarlan'nın işlerine ya da henüz onları etkilemediği için Vali-nor'un üzerine düşmüş olan gölgeye akıllarını hiç yormazlarmış.</p>

  <p class="calibre1" style="text-align: justify;">Manwë'nin planını sadece tek bir şey bozmuş. Fëanor tek başınaî gelmiş, çünkü Manwë ona gelmesini emretmiş; ama ne Finwë gelmişi ne de Formenos'lu Noldor halkından biri. Çünkü Finwë şöyle demiş: "Oğlum Fëanor'un Tirion'a girme yasağı sürdükçe ben kendimi krallıktan çekiyorum ve gidip insanlarımla görüşmeyeceğim." Ve Fëanor, tören giysileriyle gelmemiş, hiçbir takı takmamış, ne gümüş ne altınS ne de başka değerli bir taş; Silmaril'lerin görüntüsünü de Valar ve Eldar'dan esirgemiş, onları Formenos'taki demir kasalarının içinde bırak-| mış. Yine de Manwë'nin tahtının huzurunda Fingolfin ile buluşup| sözde yeniden dost olmuşlar; Fingolfin kılıcın kınından çıkarılmış olduğunu önemsememiş. Elini ona uzatıp demiş ki: "Söz verdiğimi şimdi yapıyorum. Seni serbest bırakıyor ve tatsızlıklar! unutuyorum."</p>

  <p class="calibre1" style="text-align: justify;">Fëanor sessizlik içinde onun elini tutmuş; Fingolfin devam etmiş: "Kan bağıyla üvey, yürek bağıyla öz kardeş olacağım. Sen yolu göstereceksin, ben de izleyeceğim. Hiçbir keder bizi ayırmasın."</p>

  <p class="calibre1" style="text-align: justify;">"Seni duydum," demiş Fëanor. "Öyle olsun." Ama ikisi de sözlerinin taşıyacağı anlamı daha bilmiyorlardı.</p>

  <p class="calibre1" style="text-align: justify;">Denir ki, Fëanor ve Fingolfin, Manwë'nin huzurunda durur. Ağaçlar da ışıldarken ışıkları birbirine karışmış, sessiz Valmar şehri gümüş ve akın pankılarıyla dolmuş. Tam o anda Melkor ve Ungoliant, günı-şığının aydınlattığı toprağın üstünden kara bir bulut gölgesinin rüz<span style="font-size: 1em;">gârla geçişi gibi, Valinor'ın düzlükleri üzerinden hızla geçmişler; ve yeşil Ezellohar tepeceğinin önüne gelmişler. Ungoliant'ın Işıksızlık'ı Ağaçlar'ın diplerine kadar yükselmiş; ve Melkor tepeciğin üzerine sıçrayıp kara mızrağıyla her bir Ağaç'a yüreğinden saldırıp onları derinden yaralamış, özsuları sanki kanlarıymış gibi akarak toprağın üzerine dökülmüş. Ungoliant, bunları emmiş, Ağaç'tan Ağaç'a giderek kara gagasını kurutana dek onların yaralarına sokmuş, içindeki Ölüm zehiri onların dokularına işlemiş, köklerini, dallarını ve yapraklannı soldurmuş; ve ölmüşler.&nbsp;</span><span style="font-size: 1em;">Susuzluğu hâlâ geçmemiş, Varda'nın Pınarları'na gidip onları kurutana dek içmiş; Ungoliant içerken kara dumanlar çıkarıyormuş, öylesine devasa ve korkunç bir surete bürünmüş ki Melkor bile korkmuş.</span></p>

  <p class="calibre1" style="text-align: justify;">İşte böyle çökmüş büyük karanlık Valinor'un üzerine. O gün yapılanlara dair çok şey, Elemmıré adlı bir Vanya'nın yazıp Eldar'a sundu-p,u Aldudenie'de anlatılır. Ama o anda oluşan keder ve dehşetin tümünü anlatabilecek bir şarkı ya da öykü yoktur. Işık yenilmişti; ama onu izleyen Karanlık, ışığın kaybından çok daha önemliydi. O saatte öyle bir Karanlık oluştu ki hiçbir şeyi eksik değildi, özündeki bir şey dışında: çünkü gerçekte Işık'tan çıkan kötülükle yaratılmıştı, gözleri delip yüreğe ve akla girecek, güçlü iradeleri bile boğazlayacak güçteydi.</p>

  <p class="calibre1" style="text-align: justify;">Varda, Taniquetilden aşağıya bakıyor ve ani keder kuleleri içinde yükselen Gölge'yi izliyordu; Valmar karanlığm denizinin derinliklerinde batmıştı. Kutsal Dağ, boğulmuş bir dünyadaki son ada gibi tek başına dikiliyordu. Bütün şarkılar sustu. Valinor'da sessizlik hâkimdi ve hiçbir ses duyulmadı, uzaktaki dağlardaki geçitlerin içinden rüzgârın taşıdığı martıların soğuk çığlıklarına benzeyen Teleri feryatları ılımında. O sırada Dogu'dan soğuk bir rüzgâr esiyordu ve denizin geniş&nbsp;<span style="font-size: 1em;">gölgeleri kıyının duvarları üzerine yuvarlanıyordu.</span></p>

  <p class="calibre1" style="text-align: justify;">Ama Manwë yüce tahtından uzaklara baktı, gözleri tek başına geceyi delip geçti, karanlığın ötesinde içine girip etkileyemedikleri de<span style="font-size: 1em;">vasa ama uzakta, kuzeye doğru büyük bir hızla ilerleyen .bir Karanlık görene dek; ve artık Melkor'un gelip gittiğini biliyordu.</span></p>

  <p class="calibre1" style="text-align: justify;">Sonra takip başladı; Oromë'nin ordularının atlarının altındaki toprak sallandı, Nahar'ın nallarından çıkan kıvılcımlar Valinor'a dönen ilk ışık oldu. Ama Ungoliant'ın Bulutu ile karşılaşınca Valar süvarileri kör olup korkuyla doldular, nerede olduklarını bilemeden dağıldılar, Valaroma'nın sesi azalıp tükendi. Tulkas geceleyin kara bir ağa düşmüş gibiydi; güçsüzce havayı boş yere dövüp durdu. Karanlık geçip gittiğinde artık çok geçti: Melkor her nereye istediyse gitmişti ve intikamı başarıya ulaşmıştı.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h3 class="calibre1" id="sigil_toc_id_33" style="text-align: center;">DOKUZUNCU BÖLÜM</h3>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_34" style="text-align: center;">NOLDOR'UN KAÇIŞINA DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Bir süre sonra büyük bir kalabalık Hüküm Çemberi etrafında toplandı; Valar gölge içinde oturuyordu, çünkü karanlıktı. Ama Varda'nın yıldızları üstlerinde parıldıyordu ve hava açıktı.&nbsp;<span style="font-size: 1em;">Manwë'nin rüzgârları ölüm dumanlarını denizin gölgelerine sürüp uzaklaştırmış, denizin karanlığını dalgalandırmıştı. Sonra Yavanna kalkıp Yeşil Te-pecik'in, Ezellohar, önünde durdu ama o şimdi karanlık ve çıplaktı; filerini Ağaçlar'ın üzerine koydu, ama artık karanlık ve ölüydüler, dokunduğu her dal kırılıp cansız bir şekilde ayaklarının dibine düştü. Yas tutan pek çok ses yükseldi; yas tutanlar için bu durum, Melkor'un onlar için doldurduğu keder kabının tortularını süzüyorlarmış gibiydi. Ama öyle değildi.</span></p>

  <p class="calibre1" style="text-align: justify;">Yavanna, Valar'ın huzurunda konuştu ve dedi ki: "Ağaçlar'ın Işığı söndü, o şimdi sadece Fëanor'un Silmaril'lerinde yaşıyor. O ne kadar öngörülü! Ilúvatar'ın maiyetindeki en kudretlilerin bile bir kereye, sadece bir kereye mahsus tamamlayabildikleri bazı işler var. Ağaçların Işığı'na varlık yerdim ve Eä'da bunu asla yeniden yapamayabilirim. Ama hâlâ bu ışığın bir tutamıyla kökleri çürümeden önce Ağaçlar'da ki yaşamı geri getirebilirim; ardından yaramız iyileştirilmeli, Melkor'un kötülüğü yok edilmeli."</p>

  <p class="calibre1" style="text-align: justify;">Sonra Manwë konuştu ve dedi ki: "Sen Finwë oğlu Fëanor, Yavanna'nın sözlerini duydun?&nbsp;<span style="font-size: 1em;">Sorduğu şeyi verecek misin?"</span></p>

  <p class="calibre1" style="text-align: justify;">Sonra uzun bir sessizlik oldu ama Fëanor tek bir sözcük konuşmalı. Sonra Tulkas bağırdı:&nbsp;<span style="font-size: 1em;">"Konuş, Hey Noldo, evet ya da hayır! Kim Yavanna'yı inkar edebilir Silmaril'lerin ışığı onun başlangıçtaki çalışmalarından doğmadı mı?</span></p>

  <p class="calibre1" style="text-align: justify;">Ama Yapıcı Aulë şöyle dedi: "Aceleci olmayın! Onun bildiğinden&nbsp;<span style="font-size: 1em;">çok daha yüce bir şey sorduk. Bırakın bir süre huzur içinde beklesin."</span></p>

  <p class="calibre1" style="text-align: justify;">Ama sonra Fëanor konuştu ve acıyla haykırdı: "Daha küçükler ve hatta daha ulular için yalnızca bir kere tamamlanabilecek bir görevi var ve bu görevde kalbi huzura erecek. O zaman mücevherlerimi çıkaracagım ve bir daha asla onları eskisi gibi yapamayacağım; eğer onları kırmam gerekirse, kalbimi de kıracağım ve katledilmiş olacağım Aman'daki tüm Eldar içinde ilk."</p>

  <p class="calibre1" style="text-align: justify;">"İlki değil" dedi Mandos, ama sözlerini anlamadılar; Fëanor karanlıkta derin düşünceler içindeyken yeniden bir sessizlik oldu. Kendini bir düşman çemberi içinde gibi hissetti, eğer Valar'ın eline geçerse Silmaril'lerin güvende olmayacağını söyleyen Melkor'un sözlerini hatırladı. "O da onlar gibi bir Vala değil mi," diye düşündü, "onların kalplerini anlayamaz mı? Evet, ancak bir hırsız, diğer hırsızları ortaya çıkaracaktır!" Sonra yüksek sesle bağırdı; "Kendi irademle bunu yapmamaya karar verdim. Ama eğer Valar beni zorlarsa, Melkor'un gerçekten onların soyundan olduğunu anlayacağım."</p>

  <p class="calibre1" style="text-align: justify;">Sonra Mandos dedi ki: "Konuştun." Ve Nienna kalkıp Ezellohar'ın üzerine çıktı, gri başlığını arkaya attı, gözyaşları Ungoliant'ın pisliğini yıkadı; dünyanın acımasızlığı ve Bozulmuş Arda için yas tutarak şarkı söyledi.</p>

  <p class="calibre1" style="text-align: justify;">Ama Nienna'yas tutarken Formenos'tan Noldor habercileri geldi, kötülüğün yeni haberlerini getiriyorlardı. Kör Karanlık'ın kuzeyden nasıl geldiğini, ortasında adsız bir gücün nasıl ilerlediğini ve içinden Karanhk'ın çıktığını anlattılar. Ama Melkor da oradaydı, Fëanor'un evine gelmiş, kapısının önünde Noldor Kralı .Finwë'yi katletmiş ve Kutlu Diyar'da ilk kan akmıştı; çünkü sadece Finvi'e, Karanhk'ın dehşetinden kaçmamıştı. Melkor, Formenos kalesini yıkıp, Noldor'un orada biriktirilmiş tüm mücevherlerini almıştı; Silmaril'ler de gitmişti.</p>
</body>
</html>
