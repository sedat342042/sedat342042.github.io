<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="ilhan" name="author" />
  <meta content="2007-07-09T16:03:15+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre1" style="text-align: justify;">Angband'ın Kapısı önünde uzanan kasvetli vadiye ulaşana dek, üzerlerinde uzun ve yorucu yollarının tozuyla, tüm tehlikeleri geçtiler. Kapkara kanyonlar, kıvranan bir yılan gibi gözüken yolun iki yanında yükseliyordu. Her iki tarafta sıralanmış uçurumlar, savaş Safları gibi uzanıyor, üzerlerinde korkunç sesleriyle bağıran leş yiyici kuşlar oturuyordu. Önlerinde, dağın eteğinde geniş ve karanlık bir kemer şeklindeki zaptedilemez Kapı vardı; üstünde bin ayaklık bir uçurum yükseliyordu.</p>

  <p class="calibre1" style="text-align: justify;">Kapıda hakkında hiçbir şey bilinmeyen bir nöbetçi olduğu için ümitsizliğe kapıldılar.&nbsp;<span style="font-size: 1em;">Morgoth'a, civardaki Elf prenslerinin ne olduğunu bilmediği bir şeyler tasarladığı hakkında söylentiler ulaşmıştı ve ormanın geçitlerinden daima Valar'ın tasmasız büyük kurt köpeği Huan'ın uluması duyuluyordu. Morgoth, Huan'ın yazgısını hatırlayıp Draugluin'in neslinden yavrular arasından birini seçti; kendi eliyle canlı etle besleyip gücünü onun üzerine yaydı. Kurt hiçbir ine sığmayana kadar hızla büyüdü, Morgoth'un ayaklarının dibinde iri cüssesiyle ve daima açlık içinde uzandı. Orada cehennemin ateşi ve acıları içine yerleşti, güçlü, korkunç ve işkence edilmiş yok edici bir ruhla doldu. O günleri anlatan hikâyelerde Kızıl Ağız, Carcharoth ve Susuzluğun Ağzı, Anfauglir diye adlandırıldı. Ve Morgoth onu, Hu</span><span style="font-size: 1em;">an'ın gelişine karşı, Angband kapılarının önünde uyumadan beklemesi için yerleştirdi.</span></p>

  <p class="calibre1" style="text-align: justify;">Şimdi Carcharoth onları uzaktan gördüğünde içi şüpheyle doldu; çünkü uzun süre önce Drauglin'in öldüğüne dair haberler Angband'a ulaşmıştı. Yaklaştıklarında girmelerine izin vermeyip durmalarını emretti; çevrelerindeki havada garip bir şey koklayarak kötülük içinde yaklaştı. Ama aniden eski ilahi ırktan bir güç inerek Lüthien'e sahip oldu, büründüğü iğrenç sureti terk ederek Carcharoth'un gücü önünde küçük ama parlak ve korkutucu bir şekilde dikildi. Elini kaldırarak ona uyumasını emretti ve dedi ki: "Ey kederli ruh, şimdi karanlık bir unutuşun içine gir, bir süre için yaşamın korkunç yazgısını unut." Ve Carcharoth, sanki üzerine yıldırım düşmüş gibi yıkıldı.</p>

  <p class="calibre1" style="text-align: justify;">Sonra Beren ve Lúthien, Kapı'yı geçerek labirent gibi basamaklardan indiler; ve Elf ya da İnsanlar tarafından cesaret edilen en önemli işe giriştiler. Dehşetin ayakta tuttuğu, ateşle aydınlanan; ölüm ve işkence silahlarıyla doldurulmuş, en alttaki salona, Morgoth'un huzuruna ulaştılar. Beren tahtın altına kurt biçiminde sıvıştı; ama Lúthien, Morgoth'un iradesiyle büründüğü suretten soyunduruldu ve Morgoth bakışını kıza yöneltti. Bakışlarından korkmadı; adını söyleyerek kendini onun huzurunda şarkı söyleme hizmetinde bulunacak bir ozan gibi takdim etti. Morgoth kızın güzelliğine baktı, ölümcül bir şehvete kapıldı ve Valinor'dan kaçtığından beri yüreğine düşenlerden daha karanlık bir plan tasarlamaya başladı. Böylece kendi kötülüğüyle ayartıldı, onu bir süre serbest bırakıp düşüncesinden gizli bir zevk alarak izledi. Kız aniden görüş alanından sıyrılıp mükemmel bir sevimlilikle, göz kamaştırıcı bir güç hakkında şarkı söylemeye başladı, Morgoth çaresizce dinledi; gözleri etrafta onu arayarak dolaşırken üzerine bir körlük çöktü.</p>

  <p class="calibre1" style="text-align: justify;">Tüm saray uykuya daldı, ateşler soluklaşıp söndü; ama Morgoth'un başındaki taçta bulunan Silmaril'ler, aniden beyaz alev ışıltılarıyla parıldadı; tacın ve mücevherlerin üzerine, arzu, korku ve özen gösterip korumanın ağırlıklarıyla yüklü bir dünya yerleştirilmiş gi<span style="font-size: 1em;">biydi ki bu Morgoth'un iradesinin bile taşıyamayacağı bir ağırlıktı ve başını öne eğdirdi. Sonra Lúthien kanatlı giysisini alarak havaya yükseldi, sesi havuzlara düşen yağmur gibi derinden ve esrarlı çıkıyordu. Pelerinini gözlerinin önüne attı ve bir seferinde Dış Boşluk'ta tek başına yürüdüğü kadar karanlık bir rüyayı üzerine yerleştirdi. Morgoth aniden, toprak kaymasına uğrayan bir tepenin akışı gibi devrildi, tahtının üzerinden bir şimşek gibi savrulup cehennemin zeminine yüzükoyun uzandı. Demir tacı başından çıkarak yuvarlandı. Artık her şey hareketsizdi.</span></p>

  <p class="calibre1" style="text-align: justify;">Beren ölü bir hayvan gibi yere uzanmıştı; ama Lúthien eliyle dokunarak onu kaldırdı ve kurt kılığından sıyrıldı. Bıçağı Angrist'i çekti; ve onu zapteden demir pençelerden bir Silmaril kesti.</p>

  <p class="calibre1" style="text-align: justify;">Onu avucunun içine kapatırken bedeninden bir parıltı fışkırdı, eli ışıldayan bir lamba gibi oldu; ama mücevher dokunmasına izin verip canını yakmadı. Sonra Beren'in aklına, yeminin ötesine geçip Feänor'un Üç Mücevheri'nin üçünü de Angband'dan götürmek geldi; ama Silmaril'lerin yazgısı bu değildi. Angrist kırıldı ve bıçağın bir parçası fırlayarak Morgoth'un yanağına çarptı. İnleyip kımıldandı, Angband'daki tüm varlıklar uykularının içinde kımıldandı.</p>

  <p class="calibre1" style="text-align: justify;">Sonra Beren ve Lúthien'in üzerine bir korku çöktü, sadece bir kez daha ışığı görmeyi arzulayarak, dikkatsizce ve gizlenmeden kaçtılar. Ne engellendiler, ne de izlendiler ama Kapı'da kaçamayacaklan bir engel vardı; Carcharoth uykusundan uyanmış, Angband'ın eşiğinde öfke içinde dikiliyordu. Onun farkına varmalarından önce, onları gördü ve koşarlarken önlerine atladı.</p>

  <p class="calibre1" style="text-align: justify;">Lúthien bitkindi, kurda boyun eğdirecek ne zamanı ne de gücü vardı. Ama Beıjen kızın önüne geçerek sağ elinde tuttuğu Silmaril'i yukarı kaldırdı. Carcharoth durdu, bir an için korkmuştu.&nbsp;<span style="font-size: 1em;">"Defol git ve kaç!" diye bağırdı Beren; "çünkü burada seni ve tüm kötü şeyleri yok edecek bir ateş var." Ve Silmaril'i kurdun gözlerinin önüne uzattı.</span></p>

  <p class="calibre1" style="text-align: justify;">Carcharoth kutsal mücevhere baktı ve korkmadı, içindeki yok edi<span style="font-size: 1em;">ci ruh ani bir ateş gibi canlandı; birden eli ağzının içine alarak bileğinden ısırdı. Ruhu bir acı aleviyle doldu, Silmaril melun etini yaktı. Uluyarak önlerinden kaçtı, Kapı'nm önündeki vadinin yamaçları işkencesinin feryadıyla yankılandı. Deliliği öyle dehşet vericiydi ki vadide yaşayan ya da oraya yönelen yolların üzerinde olan Morgoth'un tüm yaratıkları kaçıştı; yoluna çıkan tüm canhları öldürdü ve dünyanın üzerine Kuzey'den bir yıkım boşaldı. Angband'ın yıkılışından önce Beleriand'a çöken dehşetler arasında Carcharoth'un deliliği en korkutucusuydu; çünkü içinde Silmaril'in kudreti saklıydı.</span></p>

  <p class="calibre1" style="text-align: justify;">Şimdi Beren tehlikeli Kapı'nın önünde baygın yatıyordu ve ölüm ona yakındı, çünkü kurdun dişleri zehirliydi. Lúthien dudaklarıyla zehri dışarı akıttı, korkunç yaranın kanamasını durdurmak için eksilen gücünü kullandı. Ama arkalarında, Angband'ın derinliklerinde büyük bir öfkenin gürültüleri yükseliyordu. Morgoth'un orduları uyanmıştı.</p>

  <p class="calibre1" style="text-align: justify;">Böylece Simaril macerası yıkım ve ümitsizlik içinde sona ermişe benziyordu; ama o anda vadinin yamaçlarının yukarısında, kuzeye doğru rüzgârdan daha hızlı kanatlarıyla uçan üç güçlü kuş belirdi. Tüm kuşların ve hayvanlar Beren'in yakınında dolaşması ve yardıma ihtiyaç duyduklarında haber verilmesi istenmişti ve Huan ona yardım etmeleri gerekebileceğinden her şeyin izlenmesini emretmişti. Thorondor ve kulları Morgoth diyarının yukarılarında dolaşıyorlardı, Kurt'un deliliğini ve Beren'in düşüşünü görerek hızla alçaldılar, çünkü Angband'ın güçleri uykunun ağından kurtulmuşlardı.</p>

  <p class="calibre1" style="text-align: justify;">Lúthien ve Beren'i yerden kaldırıp bulutların içinde taşıdılar. Altlarında aniden gök gürültüsü patladı, şimşekler fışkırdı, dağlar sarsıldı. Thangorodrim'den ateş ve duman püskürdü, toprakların üzerineî harap ederek düşen, alevler çıkaran yıldırımlar her tarafa savruldu.&nbsp;<span style="font-size: 1em;">Hithlum'daki Noldor halkı korkudan titredi. Ama Thorondor, güneşin gün boyu parladığı, ayın bulutsuz yıldızların arasında hareket ettiği göğün yüce yollarında ilerledi. Böylece hızla Dor-nu-Fauglith ve Taur-nu-Fuin üzerinden geçip saklı Tumladen vadisine ulaştılar. Ora</span><span style="font-size: 1em;">da ne bulut ne de pus vardı, Lúthien aşağıya bakıp uzaklardaki yeşil bir mücevherden çıkan beyaz bir ışık gibi, Turgon'un yaşadığı güzel Gondolin'in parıltısını gördü. Ama Beren'in kesinlikle öleceğini düşünüp ağladı; çünkü ne ağzından bir ses çıkıyor ne de gözlerini açıyordu, kaçışına dair hiçbir şey bilmedi. Kartallar sonunda onları Doriath sınırlan üzerine getirdiler; Beren'in, Lúthien'i uyurken bırakıp ümitsizlik içinde gizlice uzaklaştığı küçük vadiye ulaştılar.</span></p>

  <p class="calibre1" style="text-align: justify;">Kartallar orada onu Beren'in yanına yatırıp Crissaegrim'in zirvelerine ve yüksekteki yuvalarına döndü; Huan kızın yanına geldi ve birlikte, daha önce Curufin’in açtığı yarayı iyileştirmeleri gibi Beren'i iyileştirmeye çalıştılar. Ama yara kötü ve zehirliydi. Beren uzun süre yattı ve ruhu, rüyadan rüyaya onu kovalayan bir acı olduğunu bilerek ölümün karanlık sınırları üzerinde dolaştı. Sonra birden, neredeyse kızın umudunun tükendiği anda uyanıp gökyüzünde yapraklar görerek yukarıya baktı; yaprakların altında, yanında oturan Tinúviel Lúthien'in yumuşak ve hafifçe şarkı söyleyişini duydu. Ve yeniden bahar geldi.</p>

  <p class="calibre1" style="text-align: justify;">Bundan sonra Beren, Tek-elli, Erchamion diye adlandırıldı; acısı yüzüne kazınmıştı. Ama Lúthien'in aşkı sayesinde yeniden hayata dönmüştü, birlikte bir kez daha ormanlarda gezindiler.&nbsp;<span style="font-size: 1em;">Oradan ayrılmak için acele etmediler, çünkü onlara güzel gözüküyordu. Lúthien evini, halkını -ve Elf krallıklarının tüm görkemini unutarak geriye dönmek-sizin yabanda dolaşmaya gerçekten istekliydi ve bundan bir süre için Beren de hoşnuttu; ama ne Menegroth'a dönmek için içtiği yemini unutacak ne de Thingol'ü Lúthien'den sonsuza dek mahrum bırakacaktı. Çünkü o, en son durum dışında, babanın isteklerini hiçe saymayı tehlikeli kabul eden İnsan yasasına inanırdı; ayrıca Lúthien gibi soylu ve güzel birinin, Eldalie kraliçelerinin sevdiği güzel şeylerden, evinden ve onurundan yoksun olarak, İnsanlar arasında kaba avcılar gibi sürekli ormanlarda yaşaması ona uygunsuz geliyordu. Bu yüzden bir süre sonra onu ikna etti ve ıssız toprakları terk edip Lüthien'i evine götürmek için Doriath'a girdiler. Yazgıları da bunu amaçlıyordu.</span></p>

  <p class="calibre1"></p>

  <p class="calibre1" style="text-align: justify;">Doriath üzerine kötü günler çökmüştü. Lúthien kaybolduğundan beri tüm halkının üzerine keder ve sessizlik yayılmıştı. Onu uzun süre boşuna aradılar. Denir ki, Thingol'un ozanı Daeron, o günlerde ülkeden ayrılır ve bir daha görülmez. Beren, Doriath'a gelmeden önce o, Lúthien'in dans edip şarkı söylemesi için müzik yapıyordu; ona âşıktı, onun hakkındaki tüm düşüncelerini müziğine dokumuştu. Hatta adı Feanor oğlu Maglor'un bile üstüne çıkarılarak Deniz'in doğusundaki tüm Elf ozanlarının en büyüğü oldu. Ama şimdi ümitsizlik içinde Lúthien'i arayarak tuhaf yollarda gezinip dağların üzerinden aşarak, tüm canlıların en güzeli olan Thingol'un kızı Lúthien için karanlık sularının yanında uzun çağlar boyunca matem tuttuğu Orta Dünya'nın Doğu'suna geldi.</p>

  <p class="calibre1" style="text-align: justify;">O günlerde Thingol, Melian'ın yardımını istedi; ama o, Thingol'e kendisinin tasarladığı yazgının kararlaştırılmış sonuna dek ilerleyeceğini, beklemesi gerektiğini söyleyerek'öğüdünü esirgedi. Ama Thingol, Celegorm'un ona gizlice gönderdiği, Felagund'un öldüğü, Be-ren'in öldüğü, Lúthien'in Nargothrond'da olduğu ve kendisinin onunla evleneceğini söyleyen haberler sayesinde Lúthien'in Dori-ath'dan uzaklara gittiğini öğrendi. Öfkelendi ve Nargothrond ile savaşmayı düşünerek casuslarını gönderdi; böylece Lúthien'in yeniden kaçtığını, Celegorm ile Curufin'in Nargothrond'dan sürüldüğünü öğrendi. O zaman planlarında kararsızlığa düştü, Feanor'un yedi oğluna saldıracak gücü yoktu; ama Lúthien'i aramaya yardım etmeleri için Himring'e haberciler yolladı, çünkü Celegorm onu ne babasının evine göndermiş ne de güvenli bir yere saklamıştı.</p>

  <p class="calibre1" style="text-align: justify;">Ama ülkesinin kuzeyinde habercileri, ani ve beklenmedik bir tehlikeyle karşılaştı: Angband'ın Kurdu Carcharoth'un saldırısı. Deliliği içinde kuzey boyunca çılgınca koşmuş, sonunda Taur-nu-Fuin'i doğu tarafından geçerek Esgalduin'in kaynaklarından aşağıya yok edici bir ateş gibi inmişti. Hiçbir şey onu engelleyemedi, ülkenin sınırları üzerindeki Melian'ın kudreti bile durdurmadı; çünkü onu yazgısı sürüklüyordu ve acısına rağmen taşıdığı Silmaril'in kudreti.&nbsp;<span style="font-size: 1em;">Böylece Dori</span><span style="font-size: 1em;">ath'ın şiddetten uzak kalmış ormanlarına daldı, her şey korku içinde kaçıştı. Haberciler arasından sadece biri, Kral'ın reislerinin şefi olan Mablung kaçarak Thingol'e korkunç haberleri getirdi.</span></p>

  <p class="calibre1" style="text-align: justify;">Tam o uğursuz saatte, Beren ve Lúthien batıdan hızla dönüyordu ve gelişlerinin haberi onlardan önce, halkın içinde kederle oturduğu karanlık evlere rüzgâr tarafından taşınan bir müzik gibi ulaştı. Sonunda Menegroth'un kapılarına ulaştılar ve büyük bir ordu onları izledi.&nbsp;<span style="font-size: 1em;">Sonra Beren, Lúthien'i babası Thingol'un tahtının önüne götürdü; ve o, öldüğünü sandığı Beren'e şaşkınlık içinde baktı; ama Doriath'a getirtiği kederler yüzünden onu sevmiyordu. Ama Beren, onun önünde eğildi ve dedi ki: "Sözüme uyarak döndüm. Şimdi benim olduğunu iddia etmek için geldim."</span></p>

  <p class="calibre1" style="text-align: justify;">Ve Thingol yanıtladı: "Macerandan ve yemininden ne haber?"</p>

  <p class="calibre1" style="text-align: justify;">Ama Beren dedi ki: "Tamamlandı. Şimdi bir Silmaril elimde."</p>

  <p class="calibre1" style="text-align: justify;">O zaman Thingol dedi ki: "Onu bana göster!"</p>

  <p class="calibre1" style="text-align: justify;">Beren sol elini ileri uzatarak parmaklarını yavaş yavaş açtı; ama boştu. Sonra sağ kolunu kaldırdı; ve o andan sonra kendine, Boş-elli, Camlost, diyecekti.</p>

  <p class="calibre1" style="text-align: justify;">Sonra Thingol'un ruh hali yumuşadı; Beren, tahtın önünde sol tarafta, Lúthien sağ tarafta oturup, oradaki herkes dinleyip şaşkınlık ıı;inde kalırken Macera'nın tüm hikâyesini anlattılar.&nbsp;<span style="font-size: 1em;">Thingol'e bu İnsan'ın diğer ölümlü İnsanlardan farklı olduğunu gördü ve Lúthien'in sevgisi yeni ve tuhaf bir şey gibi geldi; yazgılarının dünyanın hiçbir gücüyle engellenemeyeceğini anladı. Bu yüzden sonunda onun arzusunu kabullendi ve Beren, babasının tahtının huzurunda Lúthien'in elini tuttu.</span></p>

  <p class="calibre1" style="text-align: justify;">Ama şimdi güzel Lúthien'in dönüşüyle oluşan Doriath'ın sevinci üzerine bir gölge çöktü; çünkü Carcharoth'un deliliğinin sebebini öğrenerek halk, daha da korkmuş, tehlikesinin kutsal mücevher yüzünden korkutucu bir kudretle dolu olduğunu, çok zor yenilebileceğini anlamışlardı.&nbsp;<span style="font-size: 1em;">Beren, Kurt'un saldırısını öğrenerek Macera'nın henüz&nbsp;</span><span style="font-size: 1em;">tamamlanmadığını anladı.</span></p>

  <p class="calibre1" style="text-align: justify;">Böylece Carcharoth her gün Menegroth'a yaklaşırken, hikâyelerin hayvan takiplerinin en tehlikelisi diye anlattığı Kurt'un Avlanışı'na hazırlandılar. Ava, Valinor'un kurt köpeği Huan, Ağır Elli Mablung, Güçlüyay Beleg, Erchamion Beren ve Doriath Kralı Thingol katıldı. Bir sabah at sürüp Esgalduin Nehri'ni aştılar; ama Lüthien geride, Menegroth kapılarında kalmıştı. Üzerine karanlık bir gölge çökmüştü ve sanki güneş hastalanıp kararmış gibi geliyordu ona.</p>

  <p class="calibre1" style="text-align: justify;">Avcılar doğuya ve kuzeye yöneldiler, nehrin akışını izleyerek sonunda dimdik çağlayanların üzerine bir sel gibi akan Esgalduin'in kuzeyinin aklarında karanlık bir vadide Kurt Carcharoth'a rastladılar. Carcharoth, çağlayanın dibinde yok edici susuzluğunu gidermek için içiyor ve uluyordu, böylece farkına vardılar. Uzaktan yaklaşmalarını gördü ama saldırmak için acele etmedi. Belki de Esgalduin'in tatlı sularıyla bir süre için acısı hafiflemiş olarak, yüreğinin şeytansı kurnazlığı canlandı; ona doğru at sürerlerken yan tarafındaki derin bir çalılığa girip orada gizlenerek yattı. Avcılar bölgenin etrafına nöbetçiler yerleştirip beklediler ve gölgeler ormanda uzadı.</p>

  <p class="calibre1" style="text-align: justify;">Beren, Thingol'un yanında duruyordu, birden Huan'ın yanlarından ayrılmış olduğunu fark ettiler. Sonra sık çalılığın içinden büyük bir uluma geldi; çünkü Huan sabırsızlanıp, kurdu arayarak saklandığı yerden çıkarmak için tek başına gitmişti. Ama Carcharoth ondan uzak durarak dikenlerin arasından fırlayıp aniden Thingol'un üzerine atladı. Beren hızla Thirıgol'ün önüne elinde mızrağıyla geçti ama Carcharoth onu yana sürükleyip yere yıktı ve göğsünü ısırdı. O&nbsp;<span style="font-size: 1em;">anda Huan çalılıktan fırlayıp Kurt'un üzerine atladı, şiddetle dövüşerek yere düştüler; hiçbir kurt ve kurt köpeğinin mücadelesi buna benzemiyordu, çünkü Huan'ın ulumasında Orome'nin borularının, Valar'ın öfkesinin sesi duyuldu ama Carcharoth'un ulumalarında Morgoth'un nefreti, çelik dişlerden daha zalim kötülük vardı; haykırışlanyla tepelerden kayalar parçalanıp Esgalduin çağlayanlarına düşüyordu. Orada&nbsp;</span><span style="font-size: 1em;">ölümüne dövüşüyorlardı; ama Thingol bunu önemsemeyip Beren'in kötü şekilde yaralandığını görerek yanına diz çöktü.</span></p>

  <p class="calibre1" style="text-align: justify;">Huan, Carcharoth'u öldürdü; ama orada, Doriath ormanında, uzun süre önce söylenmiş&nbsp;<span style="font-size: 1em;">yazgısı da tamamlanmıştı; ölümcül yaralar almış, Morgoth'un zehiri içine işlemişti. Beren'in yanına gelip yere yığıldı, üçüncü kez sözcüklerle konuştu; ölmeden önce Beren'e elveda dedi.&nbsp;</span><span style="font-size: 1em;">Beren konuşmadı ama elini kurt köpeğinin başına koydu, böylece ayrıldılar.</span></p>

  <p class="calibre1" style="text-align: justify;">Mablung ve Beleg aceleyle Kral'ın yardımına koştular, ama olanları gördüklerinde mızraklarını fırlatıp ağladılar. Sonra Mablung bir bıçak alıp Kurt'un karnını yardı; içi neredeyse bir ateş tarafından tamamen yakılıp yok edilmiş gibiydi arria Beren'in mücevheri tutan eli çürüme-mişti. Mablung ona dokunmak için uzandığında, el yok oldu ve Silmaril orada göz önüne çıkmış&nbsp;<span style="font-size: 1em;">olarak durdu, ışığı çevrelerindeki ormanın gölgelerini doldurdu. Sonra Mablung korku içinde onu hızla alıp Beren'in eline yerleştirdi; ve Beren, Silmaril'in dokunuşuyla canlanıp onu yukarıya kaldırarak Thingol'e almasını söyledi. "Şimdi Macera başarıldı," dedi, "yazgım tamamlandı"; ve bir daha hiç konuşmadı.</span></p>

  <p class="calibre1" style="text-align: justify;">Barahir oğlu Camlost Beren'i dallardan bir sedyenin üzerinde, yanında kurt köpeği Huan ile taşıdılar; Menegroth'a dönmeden önce gece çöktü. Ulu kayın ağacı Hírilorn'un dibinde, Lüthien yavaş yavaş yürüyerek onlarla karşılaştı, bazıları sedyenin yanında meşaleler taşıyorlardı. Orada kollarını Beren'e dolayıp Batı Denizi'nin ötesinde kendisini beklemesini söyleyerek öptü; ve Beren, ruhu kendini terk etmeden linçe kızın gözlerine baktı. Ama yıldız ışığı sönmüş, karanlık Tinúviel l.uthien'in bile üzerine çökmüştü. Böylece Silmaril Macerası sona erdi; ama Esaretten Kurtuluş, Leithian Destanı, sona ermiyor.</p>

  <p class="calibre1" style="text-align: justify;">Çünkü Beren'in ruhu, kızın isteği üzerine, ölen İnsanların dönmemek üzere yola çıktığı Dış&nbsp;<span style="font-size: 1em;">Deniz'in loş kıyıları üzerindeki Mandos'un onlarında Lúthien'in gelip son kez elveda diyene kadar isteksizce&nbsp;</span><span style="font-size: 1em;">gezinip durdu. Lüthien'in ruhu karanlığa düştü ve sonunda onu terk etti, bedeniyse aniden koparılıp bir süre için kurumadan yatan bir çiçek gibi çimenlerin üzerine uzanmıştı.</span></p>

  <p class="calibre1" style="text-align: justify;">Sonra Thingol'un üzerine sanki ölümlü İnsanların yaşlılığı gibi bir kış çöktü. Lúthien, Batı'nm konakları ötesinde, dünyanın sınırları üzerindeki Mandos'un salonlarına, Eldalie'nin kararlaştırılmış yerine geldi. Orada bekleyenler, düşüncelerinin gölgeleri içinde oturuyorlardı.&nbsp;<span style="font-size: 1em;">Ama kızın güzelliği onlardan daha zarif, üzüntüsü onlardan daha derindi; Mandos'un huzurunda diz çöküp ona şarkı söyledi.</span></p>

  <p class="calibre1" style="text-align: justify;">Lüthien'in Mandos'un huzurunda söylediği şarkı, sözcüklerle dokunmuşların en güzeli, dünyada duyulabilecek en kederli şarkıydı. Değiştirilip bozulmadan hâlâ Valinor'da, dünyanın duymasının ötesinde söylenir ve onu duyan Valar kedere boğulur. Çünkü Lúthien onu, Eldar'ın pişmanlığı, İnsanların kederleri üzerine ve sayısız yıldızın ortasında Yeryüzü Krallığı Arda'da yaşamak için Ilúvatar tarafından yaratılan İki Soy hakkındaki iki temayla örmüştü. Ve Mandos'un huzurunda diz çökmüştü, gözyaşları taşların üzerine dökülen yağmur gibi ayaklarının üzerine&nbsp;<span style="font-size: 1em;">"düşüyordu; Mandos merhamete geldi, daha önce hiç böyle hareket etmemişti ve sonra da etmeyecekti.</span></p>

  <p class="calibre1" style="text-align: justify;">Bu yüzden Beren'i çağırdı ve Lüthien'in onun ölüm anında söylediği gibi Batı Denizi'nin ötesinde yeniden karşılaştılar. Ama Mandos'un, ölen İnsanların ruhlarını bekleyiş zamanlarının ardından dünyanın sınırlan içinde tutmaya kudreti, yoktu; ne de Ilúvatar'ın Çocukları'nın yazgılarını değiştirebilirdi. Bu yüzden Ilúvatar'ın hükmü altında dünyayı yöneten Valar Efendisi Manwë'ye gitti; ve Ilúvatar'ın arzusunun vahiy edildiği en derin yer olan düşüncesinde Manwë bir çözüm aradı.</p>

  <p class="calibre1" style="text-align: justify;">Bunlar onun Lúthien'e verdiği seçimlerdir. Çabaları ve kederi yüzünden Mandos'tan bırakılıp Valimar'a gelecek ve orada yaşamında tattığı tüm acıları unutarak Valar arasında dünyanın sonuna dek yaşayacaktı. Beren oraya gelemezdi. Çünkü Ilúvatar'ın İnsanlara armağanı! olan Ölüm'ü onların elinden alması için Valar'a izin verilmemişti.&nbsp;<span style="font-size: 1em;">Öteki seçim şuydu: Orta Dünya'ya dönüp yanına Beren'i alabilir ve orada yeniden yaşayabilirdi, ama yaşam, ya da mutluluk, kesinliği olmadan. Üstelik ölümlü olacak, Beren gibi ikinci bir ölüme maruz kalacaktı; ve çok geçmeden dünyayı sonsuza dek terk edecek, güzelliği yalnızca şarkılarda hatırlanan bir anı olarak kalacaktı.</span></p>

  <p class="calibre1" style="text-align: justify;">Kutlu Diyar'ı terk ederek ve orada yaşayanlarla ilgili akrabalık haklarından vazgeçerek ikinci tercihi seçti; böylece önlerinde ne kadar keder uzanırsa uzansın, Beren ile Lúthien'in yazgıları birleşebilir ve yolları, dünyanın sınırları ötesine birlikte yönelebilirdi. Böylece Eldalie arasında gerçekten ölen sadece o oldu ve uzun zaman önce dünyayı terk etti. Ancak onun seçimiyle İki Soy birleşti; ve o, bütün dünya değişmesine rağmen, Eldar'ın, kaybettikleri sevgili Lúthien'e benzer olarak gördükleri çoğunun arasıydı.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h3 class="calibre1" id="sigil_toc_id_57" style="text-align: center;">YİRMİNCİ BÖLÜM</h3>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_58" style="text-align: center;">BEŞİNCİ SAVAŞ:</h2>

  <h2 class="calibre1" id="sigil_toc_id_59" style="text-align: center;">NİRNAETH ARNOEDİAD'A DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Denir ki Beren ve Lúthien'in kuzeydeki topraklara dönerek bir süre erkek ve kadın olarak birlikte yaşamış; ve yeniden Doriath'da: ölümlü bedenlerine bürünmüşler. Onları görenler hem s<span style="font-size: 1em;">evinç hem de korkuyla dolmuş; Lúthien Menegroth'a giderek elinin dokunuşuyla Thingol'un kışını düzeltmiş. Melian onun gözlerine bakmış, orada yazılı hükmü okuyup dönüp gitmiş; çünkü aralarında dünyanın sonunun ötesine uzanan bir ayrılığın doğduğunu anlamış ve o anda hiçbir kaybedişin kederi Maia Melian'm kederinden daha ağır değildi. Sonra Beren ve Lúthien, açlık ve susuzluktan korkmadan yola koyulmuş; Gelion Nehri'nin ötesine Ossiriand'a geçerek haklarındaki tüm haberler kesilene dek Adurant'ın ortasındaki yeşil ada Tol Galen'de yaşamışlar. Eldar daha sonra o toprakları. Yaşayan Ölü'nün Toprakları,&nbsp;</span><span style="font-size: 1em;">Dor Firn-i-Guinar, diye isimlendirecekti; ve orada, daha sonra Eluchü Dior olarak da çağrılan güzel Aranel Dior doğdu; Thingol'un Varisi., Hiçbir ölümlü insan bir daha Barahir oğlu Beren'le konuşmadı; kimse Beren ya da Lúthien'in dünyayı terk edişini görmedi, bedenlerinin! nerede yattığını ortaya çıkaramadı.</span></p>

  <p class="calibre1" style="text-align: justify;">O günlerde Feanor oğlu Maedhros, Morgoth'un zaptedilemez olmadığını anlayarak dua etti; çünkü Beren'in ve Lúthien'in yaptıklarıı Beleriand'ın her yerinde birçok şarkıda anlatılmıştı. Eğer yeniden birleşmezlerse, yeni bir ittifak ve ortak divan kurmazlarsa, Morgoth hepsini tek tek yok edecekti; ve Eldar'ın şansını yükseltmek için Maedhros Birliği diye isimlendirilen öğütlerini yaymaya başladı.</p>

  <p class="calibre1"></p>

  <p class="calibre1" style="text-align: justify;">Ancak Feanor'un yemini ve yaptığı kötü işler Maedhros'un planlarına zarar verdi, olması gerekenden az yardım aldı. Celegorm ve Curufin'in yaptıkları yüzünden Orodreth, hiçbir Feanor oğlunun sözüyle hareket etmeyecekti; Nargorhrond Elfleri hâlâ gizlilik içinde saklı kalelerini savunmaya güvendiler. O yüzden sadece küçük bir grup, çok yiğit bir prens olan Guilin oğlu Gwindor'u izleyip Orodreth'in arzusuna karşı çıkarak kuzey savaşma gitti; çünkü Gwindor, Dagor Bragollach'da kaybettiği kardeşi Gelmir'in için büyük acı duyuyordu. Fingolfin hanedanının nişanını alarak Fingon'un sancakları altında yürüdüler; ve biri dışında, hiçbiri dönmedi.</p>

  <p class="calibre1" style="text-align: justify;">Doriath'dan çok az yardım geldi. Çünkü Maedhros ve kardeşleri yeminleriyle kuşatılmış&nbsp;<span style="font-size: 1em;">olarak daha önce habercilerini Thingol'e göndermiş, Silmaril'i teslim etmeye çağırmışlar, yoksa düşman olacaklarını belirterek taleplerini kibirli sözlerle hatırlattılar. Melian ona teslim etmesini öğütledi; ama Feanor oğullarının sözleri kibirli ve tehditkârdı; Lúthien'in acısını, Celegorm ve Curufin'in garezine rağmen Beren'in kanı vasıtasıyla mücevherin kazanılmış olduğunu düşünerek Thingol kızgınlıkla dolmuştu. Silmaril'e baktığı her gün onu sonsuza dek saklamayı daha çok istiyordu; çünkü bu, mücevherin gücüydü. Bu yüzden habercileri hakaret dolu sözlerle gönderdi. Maedhros yanıt vermedi, çünkü şimdi Elf birliği ve ittifakını tasarlamaya başlamıştı; ama Olegorm ve Curufin savaşta galip gelirler ve mücevher özgür iradeyle verilmezse, Thingol'ü öldürüp halkını yok etmeye açıkça yemin etmişlerdi. Thingol ülkesinin sınırlarını güçlendirerek savaşa girmedi ve bu Iniyük olayda paylan olmasını isteyen Mablung ve Beleg dışında Dorioth'dan giden olmadı. Thingol, onlara Feanor oğullarına hizmet etmedikleri sürece gitme izni verdi; onlar da Fingon'un ordusuna katıldılar.</span></p>

  <p class="calibre1" style="text-align: justify;">Ama Maedhros, hem silahlı güçte hem de silah sağlanmasında Naugtim'den büyük yardım aldı; Nögrod ve Belegost demircileri o günlerde çok sıkı çalıştı. Tüm kardeşlerini ve onları izleyecek halkı yeniden bir araya topladı; Bór ve Ulfang'ın İnsanları savaş için düzenlenip&nbsp;<span style="font-size: 1em;">eğitildiler ve Doğu'daki akrabalarını çağırdılar. Üstelik batıdaki Maedhros'un daimi arkadaşı Fingon ile Himring'de toplanıp konuştular, Hithlum'da Noldor ve Hador hanedanının İnsanları savaş için hazırlandı. Brethil Ormanı'nda Haleth'in Halkı'nın efendisi Halmir adamlarını topladı ve baltalarını biledileı; ama savaş gerçekleşmeden önce Halmir öldü, halkını oğlu Haldir yönetti.&nbsp;</span><span style="font-size: 1em;">Haberler sonunda Gondolin'e, saklı kral Turgon'a da ulaştı.</span></p>

  <p class="calibre1" style="text-align: justify;">Ama Maedhros, planları tam gerçekleşmeden önce gücünü denemekte çok acele etti; ve Orklann Beleriand'ın kuzey bölgelerinin tümünden sürülmesine, bir süre için Dorthonion'un bile kurtarılmış olmasına karşılık, Morgoth, Eldar ve Elf Dostlan'nın ayaklanması hakkında uyarılmıştı ve tedbirlerini aldı. Aralarına birçok casus ve hain gönderdi, artık bunu daha iyi yapabilecek durumdaydı, çünkü ona gizlice sadık olan dönek İnsanlar, artık Feanor oğullarının sırlarının çok yakınındaydı.</p>

  <p class="calibre1" style="text-align: justify;">Sonunda Maedhros, Elf, İnsan ve Cücelerden toplayabileceği tüm gücü bir araya getitip Angband'a batı ve doğudan saldırmaya karar verdi; Anfauglith üzerinden açık bir güç gösterisi içinde sancaklarla yürümeyi amaçladı. Morgoth'un orduları karşısına çıktığında Fingon, Hithlum geçitlerinden dışarı çıkacaktı; böylece Morgoth'un gücünü örs ve çekiç arasına alıp parçalamayı düşündüler. Ve bunun işareti Dorthonion'da büyük bir ateş yakılmasıydı.</p>

  <p class="calibre1" style="text-align: justify;">Kararlaştırılan günde, bir yazortası sabahında, Eldar boruları güneşin yükselişini selamladı; doğuda Feanor oğullarının sancağı, batıda Yüce Noldor Kralı Fingon'un sancağı yükseldi. Fingon, Eithel Sirion'un duvarlarından uzaklara baktı ve ordusu, Düşman'ın gözlerinden iyice saklanmış&nbsp;<span style="font-size: 1em;">olarak Ered Wethrin'in doğusundaki vadi ve orman larda sıralandı; bunun çok önemli olduğunu biliyordu. Çünkü orada Hithlum'un bütün Noldor'u, Palas Elfleri ve Nargothrond'dan Gwindor'un grubuyla birlikte toplanmışlardı, İnsanların büyük gücüne tir sahipti: sağda Húrin ve kardeşi Huor'un bütün cesaretiyle Dor-Lómin&nbsp;</span><span style="font-size: 1em;">ordusu ve ormanların birçok adarnıyla katılan Brethil'li Haldir.</span></p>

  <p class="calibre1" style="text-align: justify;">Sonra Fingon, Thangorodrim'e doğru baktı, etrafında karanlık bir bulut vardı ve kara bir duman yükseldi; Morgoth'un öfkesinin canlandığını, meydan okumalarının kabul edildiği anladı.&nbsp;<span style="font-size: 1em;">Fingon'un yüreğine bir şüphe gölgesi çöktü; Maedhros'un ordularının ayaklarından yükselen Anfauglith tozunu Elf görüşüyle görüp göremeyeceğini arayarak doğuya doğru baktı. Ama Angband'dan gelecek saldırının yanlış uyarılarıyla aldatan, lanetlenmiş Uldor'un kurnazlığı tarafından Maedhros'un engellendiğini bilmiyordu.</span></p>

  <p class="calibre1" style="text-align: justify;">Ama şimdi, güneyden rüzgârla vadiden vadiye geçen bir ses yükseldi, Elf ve insanlar, hayranlık ve sevinçle seslerini yükseltti. Çünkü çağırılmayan ve beklenmeyen Turgon, Gondolin sınırlarını açmış, parlak zırhları, büyük kılıçları, bir orman gibi gözüken mızraklanyla on bin kişilik güçlü bir ordu gelmekteydi. Sonra Fingon uzaktan kardeşi Turgon'un büyük borularını duyduğunda, içindeki gölge uzaklaşıp yüreği yücelmişti ve yüksek sesle bağırdı: "<i>Utúlie'n aurë!&nbsp;</i><span style="font-size: 1em;"><i>Aiya Eldalië ar Ata-natári, utúlie'n aurë!</i> Gün geldi! İşte, Eldar ve İnsanların Babalarının halkı, gün geldi!" Ve onun güçlü haykırışının tepelerde yankılanmasını duyan herkes bağırarak yanıtladı: "<i>Auta i lómë!</i> Gece bitiyor!"</span></p>

  <p class="calibre1" style="text-align: justify;">Şimdi düşmanları tarafından yapılan ve tasarlanan şeylerin çoğunu bilen Morgoth zamanını seçti, hain hizmetkârlarının Maedhros'u geride tutacaklarına, düşmanlarının birleşmesini engelleyeceklerine güvenerek büyük gözüken (aslında hazırladıklarının yalnızca bir kısmı olan) bir gücü Hithlum'a doğru yolladı; hepsi kül rengi giysilere bürünmüştü ve açıkta hiç çıplak çelik göstermediler, böylece şimdiden yaklaşmaları görülmeden Anfauglith'in kumlarını geçmişlerdi.</p>

  <p class="calibre1" style="text-align: justify;">Sonra Noldor yürekleri coşmaya başladı ve reisleri düzlük üzerinde düşmanlarını öldürmek istedi; ama Húrin karşı çıktı, daima gücü göründüğünden daha büyük, amacı açıkladığından farklı olan Morgoth'un kurnazlığına dikkat etmelerini emretti. Maedhros'un yaklaştığı işaretinin gelmemesi ve ordunun sabırsızlaşmasına rağmen Hû<span style="font-size: 1em;">rin, onları işareti beklemeye, Orkların tepelerdeki saldırısında kendilerini yarmalarına izin vermeye zorladı.</span></p>

  <p class="calibre1" style="text-align: justify;">Ama Morgoth komutanına batıda, Fingon'u bulunduğu tepelerden mümkün olduğunca çabuk bir şekilde aşağı çekmesini emretmişti. Bu yüzden, Eithel Sirion kalesinin surları önünden başlayan sirion akıntısının Rivil'le birleştiği Serech Bataklığı'ndan başlayarak cephenin en önüne geleıje dek iiermeye devam ettiler; ve Fingon'un ön mevkilerinde bulunanlar, düşmanlarının gözlerini görebiliyorlardı. Ama meydan okumalarına hiçbir yanıt verilmedi, sessiz yamaçlara ve tepelerde gizli tehlikelere baktıkları zaman Orkların hakaret dolu haykırışları tereddütle gölgelendi. Sonra Morgoth'un komutanı resmi elçiler olduklarını belirten işaretler taşıyan süvariler gönderdi ve süvariler Barad Eithel surlarının önüne geldi. Yanlarında Bragollach'da esir aldıkları Nargothrond'lu Guilin oğlu Gelmir de vardı, kör edilmişti. Sonra Ang-band habercileri bağırarak onu gösterdiler: "Evde daha çok var elimizde, ama onları canlı bulmak istiyorsanız acele etmelisiniz; çünkü döndüğümüzde onların hepsiyle ilgileneceğiz." Elflerin görüş alanı içinde Gelmir'in ellerini, ayaklarını ve sonunda kafasını keserek bıraktılar.</p>

  <p class="calibre1" style="text-align: justify;">Kötü şans sonucunda surların o bölgesinde Gelmir'in kardeşi Nargothrond'lu Gwindor duruyordu. Şimdi öfkesi, çılgınlık içinde patlamıştı ve atına binip yanmda birçok süvariyle ileri atıldı; habercilerin peşine düşüp onları öldürerek ilerdeki ana orduya doğru hızla saldırdılar.&nbsp;<span style="font-size: 1em;">Bunu gören Noldor ordusu coşmuştu ve Fingon beyaz miğferini giyip borularını öttürdü, Hithlum'un tüm ordusu tepelerden şiddetli saldırıyla ileri atıldı. Noldor kılıçlarının çekilişlerinin ışığı, bir kamış tarlasındaki ateş gibiydi; saldırıları öyle korkunç ve hızlıydı ki Morgoth'un planlan nerdeyse alt üst olacaktı. Batıya gönderdiği ordusu güçlendirilmeden süpürülüp atıldı ve Fingon sancakları Anfaug-lith'den geçip Angband duvarları önünde yükseldi. Savaşın ön cephesinde daima Gwindor ve Nargothrond'lu Elfler vardı ve şimdi bile zaptedilemediler; Kapı'ya doğru fırlayıp Angband merdivenlerindeki&nbsp;</span><span style="font-size: 1em;">muhafızları Öldürdüler ve Morgoth, onların kapılarına vuruşlarını duyarak derinlerdeki tahtı üzerinde titredi. Ama orada tuzağa düşürülmüşlerdi ve yakalanan Gwindor dışında hepsi katledildi; çünkü Fingon yardımlarına gelemedi. Thangorodrim'in birçok gizli kapısından Morgoth'un hazır beklettiği asıl ordu dışarıya fırlamış ve Fingon duvarların önünden büyük kayıplarla çekilmişti.</span></p>

  <p class="calibre1" style="text-align: justify;">Savaşın dördüncü gününde Anfauglith düzlüğünde. Sayısız Gözyaşı, Nirnaeth Arnoediad başladı, hiçbir şarkı ya da hikâye Onun tüm kederini kapsayamaz. Fingon'un ordusu kumların üzerinde geri çekildi, artçı olan Haladin efendisi Haldir öldürüldü; onunla Brethil İnsanları'nın çoğu da ölecekti, ormanlarına asla dönemediler. Ama beşinci gününün gecesi başlarken ve Ered Wethrin'den hâlâ uzaktalarken, Orklar Hithlum ordusunu kuşatarak gece boyunca sürekli daha yaklaşıp sıkıştırarak savaştılar. Sabahla birlikte, Turgon'un Gondolin ordusuyla gelirken çaldığı borular duyulduğunda umut da doğdu, çünkü Sirion Geçiti'ni koruyarak güneye yerleştirilmişlerdi ve Turgon halkının çoğunun gözüpek saldırıya katılmasını engellemişti. Şimdi kardeşine yardım için acele ediyordu; Gondolindrim güçlü ve zırhlıydı, orduları çelikten bir nehir gibi güneşte parlıyordu.</p>

  <p class="calibre1" style="text-align: justify;">Şimdi Kral'ın mızrak ve kalkanlı askerleri Ork saflarını yarıp geçti ve Turgon yolunu kardeşinin yanına doğru yöneltti; Turgon'un Fingon'un yanındaki Hürin'le buluşmasının savaşın ortasında keyifli olduğu söylenir. Sonra umut Elflerin yüreklerinde yeniden canlandı; sonunda tam da o anda, sabahın üçüncü saatinde, Maedhros'un borularının doğudan yaklaştığı duyuldu, Feanor oğullarının sancakları gerideki düşmanı öldürdü. Bazıları o zaman bile, orduları sadık olduklarını kanıtlamış Eldar'ın savaşı kazanabileceklerini söyler: çünkü Orklar duraksamış, hücumları durdurulmuş ve bazıları kaçışa başlamıştı. Ama Maedhros'un öncüleri Orklara saldırdığında, Morgoth son gücünü ortaya sürdü, Angband boşaltılmıştı. Kurtlar ve kurtbinicileri geldiler, Balroglar, ejderler ve ejderlerin babası Glaurung geldi. Koca&nbsp;<span style="font-size: 1em;">Solucan'ın gücü ve dehşeti gerçekten büyüktü, Elf ve İnsanlar onun önünde saranp soldular; ve o, Maedhros ile Fingon'un orduları arasına girerek onları ayırıp sürükledi.</span></p>

  <p class="calibre1" style="text-align: justify;">Ama Morgoth, İnsanların ihaneti olmasaydı, ne kurt, ne Balrog, ne de ejderle amacına ulaşabilecekti, O anda Ulfang'ın entrikaları açığa çıktı. Doğudölleri'nin çoğu, yürekleri yalan ve korkuyla doldurulmuş olarak kaçtılar; Ulfang oğulları aniden Morgoth'un saflarına geçerek Feanor oğullarının artçılarına saldırarak yarattıkları kargaşa içinde Maedhros'un sancağına yaklaştılar. Morgoth'un onlara vaad ettiği ödülün semeresini alamadılar, çünkü Maglor ihanetin lideri olan lanetlenmiş Uldor'u öldürdü, Bor'un oğulları da kendileri katledilmeden önce Ulfast ve Ulwarth'ı öldürdü. Ama Uldor'un çağırıp doğudaki tepelerde sakladığı körü İnsanların yeni gücü ortaya çıktı, şimdi Maedhros'un ordusuna üç taraftan saldırıldı, ordu bozguna uğrayıp dağıldı, sağa sola kaçışmaya başladı. Ancak kader Feanor oğullarını kurtardı, yaralanmış&nbsp;<span style="font-size: 1em;">olmalarına rağmen hiçbiri öldürülmedi çünkü bir atada kalmışlardı, etraflarındaki Noldor ve Naugrim'den kalanları toplayıp kendileri için bir yol yararak çok uzaklara doğuya, Dolmed Dağı'na doğru kaçtılar.</span></p>

  <p class="calibre1" style="text-align: justify;">Tüm doğu ordusunda yerini koruyabilenlerin sonuncusu Belegost Cüceleri'ydi ve böylece ün kazandılar. Çünkü Naugrim, ateşe İnsanlardan ve Elflerden daha yiğitçe dayanırlardı, korkutucu görünmek için savaşta büyük maskeler giymek onların geleneğiydi; bunlar ejderler için onlara yararlı oldu. Eğer onlar olmasaydı, Glâurung ve çocukları Noldor'dan geriye kalanlarr tamamen silip süpürürlerdi. Ama Naugrim, ejder kendilerine saldırdığında etrafında bir çember oluşturdular ve onun güçlü zırhı dahi, görkemli baltalarının darbelerine karşı tam dayanıklı değildi; öfke içindeki Glâurung, Belegost Efendisi Azaghâl'a yönelip bir darbeyle yere devirerek üzerinde süründüğünde, Azaghâl son gücüyle karnına bir bıçak soktu, böylece yaralanan Glâurung savaş alanından kaçtı ve Angband'ın hayvanları dehşet içinde onu izledi.&nbsp;<span style="font-size: 1em;">Sonra Cüceler Azaghâl'ın bedenini kaldırıp uzağa taşıdılar; yavaş adımlarla, bu sanki ülkelerindeki bir cenaze töreniymiş gibi pes seslerle ağıt söyleyerek arkasından yürüdüler, artık düşmanlarına dikkat etmiyorlardı; ve kimse onları durdurmaya cesaret edemedi.</span></p>

  <p class="calibre1" style="text-align: justify;">Ama şimdi batıdaki savaşta Fingon ve Turgon'a, ellerinde kalan tüm gücün üç katı büyüklüğünde bir düşman dalgasıyla saldırıldı. Angband'ın yüce reisi, Balroglann Efendisi Gothmog gelmişti; Kral Fingon'u kuşatıp, Turgon ve yanındaki Húrin'i Serech Bataklığı'na doğru iterek Elf ordularını kara bir bıçak gibi ayırdı. Sonra Fingon'a yöneldi. Bu korkunç bir karşılaşmaydı. Sonunda Fingon, etrafında ölmüş muhafızıyla tek başına kaldı; ve başka bir Balrog arkasından gelip çevresini ateşten bir sırımla sarana dek Gothmog ile dövüştü. Sonra Gothmog kara baltasıyla ona vurdu ve yarıldığında Fingon'un miğferinden beyaz bir alev fışkırdı.&nbsp;<span style="font-size: 1em;">Yüce Noldor Kralı böylece öldü; onu topuzlarıyla tozların içine devirdiler, mavi, gümüş renkli sancağım da ve kanının üzerinde yürüyerek çamurla kirlettiler.</span></p>

  <p class="calibre1" style="text-align: justify;">Savaş meydanı kaybedilmişti; ama Húrin, Huor ve Hador hanedanının kalanları hâlâ Gondolin'li Turgon'la birlikte dayanıyorlardı, Morgoth'un orduları henüz Sirion Geçiti'ni ele geçirememişlerdi. Sonra Húrin, Turgon'la konuştu ve dedi ki:" Şimdi gidin,,efendim, henüz zaman varken! Çünkü sizde Eldar'ın son umudu yaşıyor ve Gondolin ayaktayken Morgoth hâlâ yüreğinde olan korkuyu fark edecektir."</p>

  <p class="calibre1" style="text-align: justify;">Ama Turgon yanıtladı: "Artık Gondolin uzun süre gizli kalamaz; ve keşfedildiğinde yıkılmalı."</p>

  <p class="calibre1" style="text-align: justify;">Huor konuştu ve dedi ki: "Sadece çok kısa bir süre dayansa bile, hanedanınızdan Elf ve însanlann umudu doğacaktır. Bunu size, efendim, ölümün gözleriyle söylüyorum: Burada sonsuza dek ayrılmamıza ve beyaz duvarlarınıza yeniden bakamayacak olmama rağmen, sizden ve benden yeni bir yıldız yükselecektir. Elveda!"</p>

  <p class="calibre1" style="text-align: justify;">Yanlarında duran Turgon'un kız kardeşinin oğlu Maeglin bu sözleri duydu ve unutmadı; ama hiçbir şey söylemedi.</p>

  <p class="calibre1"></p>

  <p class="calibre1" style="text-align: justify;">Sonra Turgon, Húrin ve Huor'un öğüdünü tutarak Gondolin ordusundan kalanları ve Fingon'un halkını bir araya toplayıp Sirion Geçiti'ne doğru çekildi; reisleri Echtelion ve Glorfindel, sağ ve sol kanatları, düşman yanlarından geçmesin diye korudu. Ama Dor-Lómin İnsanları, Húrin ve Huor'un istediği gibi arkayı tuttu; çünkü yürekleri Kuzey topraklarını terk etmek istemiyordu ve yurtlarını geri alabilirlerse orada sonuna dek kalacaklardı. Böylece Uldor'un ihaneti düzeltildi; İnsanların babalarının Eldar yanında savaşırken tüm yaptıkları arasında, Dor-Lómin'li İnsanların son direnişi en ünlüsü olacaktı.</p>

  <p class="calibre1" style="text-align: justify;">Böylece Turgon, Húrin ve Huor'un korumasının ardına geçene dek güneye ilerleyerek Sirion'dan aşağı inip kaçtı; dağların içinde kaybolup Morgoth'un gözlerinden saklandı. Ama kardeşler, Hador hanedanı İnsanları'nın kalanlarını etrafında toplayıp adım adım geri çekildiler, ta ki Rivil akıntısını önlerine alıp Serech Bataklığı'nın ardına gelene dek. Orada kaldılar ve çekilmediler.</p>

  <p class="calibre1" style="text-align: justify;">Sonra Angband'ın tüm orduları karşılarında yığınlar halinde toplandılar ve ölüleriyle suyun üzerinde köprü kurup bir kaya etrafına toplanan gelgit dalgası gibi Hithlum'dan kalanları kuşattılar. Orada altıncı günde güneş batıya yönelir, Ered Wethrin'in gölgesi kararıp büyürken Huor gözüne saplanan zehirli bir okla öldürüldü, Haddr'un tüm yiğit İnsanları etrafında bir yığın halinde katledildiler; ve Orklar başlarını kesip günbatımında, altından bir tepecik gibi yığdılar.</p>

  <p class="calibre1" style="text-align: justify;">Hepsinin sonunda Húrin tek başına ayaktaydı. Sonra kalkanını atıp baltasını iki eliyle kullandı; baltasının solana dek Gothmog'un troll muhafızlarının kara kanıyla tüttüğü, Húrin'in her kesip öldürüşünde "<i>Aurë entuluva</i>! Gündüz yeniden gelecek!" diye bağırdığı şarkılarda söylenir.&nbsp;<span style="font-size: 1em;">Bunu yetmiş kez haykırmış; ama sonunda Morgoth'un emriyle canlı yakalamaları gerektiği için kollarına yapışmışlar, ama o baltasıyla onları kesmeye devam etmiş ta ki büyük bir Ork yığınının altında kalıncaya dek. Sonra Gothmog onu bağlayıp aşağılamalar içinde Angband'a sürükledi</span></p>

  <p class="calibre1"></p>

  <p class="calibre1" style="text-align: justify;">Böylece bitti Nirnaeth Arnoediad, güneş denizin ötesine batarken. Gece, Hithlum'un üzerine çöktü; Batı'dan rüzgârla birlikte büyük bir fırtına geldi.</p>

  <p class="calibre1" style="text-align: justify;">Morgoth'un zaferi görkemliydi ve tasarısı, kalbini fethedecek bir şekilde gerçekleşmişti; çünkü İnsanlar, İnsanların canlarını alıp Eldar'a ihanet etmiş, ona karşı birleşmesi gerekenler arasında korku ve nefret uyanmıştı. O günden itibaren Elf yürekleri, Edain'in Üç Hanedanı'ndan olanlar dışında, İnsanlara yabancılaştı.</p>

  <p class="calibre1" style="text-align: justify;">Artık Fingon'un ülkesi yoktu; ve Feanor oğullan rüzgârın önündeki yapraklar gibi dolanıp durdular. Orduları dağılmış, ittifakları bozulmuştu; Ossiriand'lı Yeşil Elflerle karışarak eski güçlerinden ve görkemlerinden uzak bir şekilde, Ered Lindon'un eteklerinde yabanıl bir orman yaşamına alıştılar. Brethil'de birkaç Haladin'li İnsan ormanlarının koruması altında yaşadı, efendileri Haldir oğlu Handir'di; ama Fingon'un ordusundan ya da Hador hanedanının İnsanlarından kimse Hithlum'a dönmedi, ne de savaşa ve efendilerinin yazgısına dair bir haber ulaştı. Ama Morgoth, kendisine hizmet eden Doğudöllerini, göz diktikleri Beleriand'ın zengin topraklarını yerine, oraya gönderdi; onları Hithlum'a kapatıp o bölgeyi terk etmelerine izin vermedi. Maedhros'a ihanetleri için onlara verdiği ödül buydu: Hador halkının yaşlılarını, kadın ve çocuklarını yağmalayıp taciz etmek. Kurtulup yabana ve ormanlara kaçanlar dışında Hithlum'lu Eldar'ın kalanları kuzeyin madenlerine götürülüp köle olarak çalıştırıldı.</p>

  <p class="calibre1" style="text-align: justify;"><span style="font-size: 1em;">Orklar ve kurtlar tüm Kuzey boyunca özgürce ilerleyip sürekli Beleriand'ın daha güneylerine, hatta Söğütler Diyan'na, Nantathren ve Ossiriand'ın sınırlarına dek indiler, hiçbir düzlük ya da yaban emniyetli değildi. Doriath gerçekten dayandı ve Nargothrond'un salonları saklanmıştı; ama Morgoth onlara az önem verdi, ya haklarında az şey bildiği ya da henüz kötülüğünün derin amaçlarında oralara sıra gelmediği için. Pek çok kişi Limanlar'a kaçıp Círdan'ın duvarları ardına sığındı ve de</span><span style="font-size: 1em;">nizciler kıyıyı aşağı yukarı dolaşıp gördükleri düşmanı hızla karaya çıkarak yok ettiler. Ama ertesi yıl kış gelmeden, Morgoth, Hithlum ve Nevrast üzerinden büyük bir askeri güç yolladı, Brithon ve Nenning nehirleri boyunca inip tüm Falas'ı yağmaladılar, Brithombar ve Eglarest'i kuşattılar.&nbsp;</span><span style="font-size: 1em;">Yanlarında getirdikleri demirciler, madenciler ve ateş yakıcılarıyla büyük makineler kurdular; kahramanca direniş gösterilmesine rağmen sonunda duvarlar çöktü. Sonra Limanlar yıkım içinde perişan oldu, Barad Nimras yıkıldı; Círdan'in halkının büyük bölümü katledildi veya esir edildi. Ama bazıları gemilerle denizden kaçacaktı; aralarında, Dagor Bragollach'ın ardından babasının Limanlar'a yolladığı Fingon oğlu Ereinion Gil-galad da vardı. Bu geride kalanlar Círdan'la birlikte güneye yelken açıp Balar Adası'na ulaşıp oraya gelebilecek herkes için sığınak oluşturdular; çünkü Sirion Deltası'nda sağlam bir bölgeyi elde tuttular, orada kamışların bir orman gibi yoğun olduğu dere ve sularda, pek çok hafif ve hızlı gemi gizlenmişti.</span></p>

  <p class="calibre1" style="text-align: justify;">Turgon bunu duyduğunda habercilerini yeniden Sirion'un deltasına yollayarak Gemiyapımcısı Círdan'a yardım için rica etti. Turgon'un teklifiyle Círdan yedi hızlı gemi inşa etti ve onlar Batı'ya doğru yelken açtılar; ama Balar'a onlarla ilgili hiçbir haber, biri ve sonuncusu dışında dönmedi.&nbsp;<span style="font-size: 1em;">O geminin denizcileri denizde uzun süre gittiler ve sonunda umutsuzluk içinde dönerlerken Orta Dünya kıyılarından görünebilecek bir mesafede büyük bir fırtınaya yakalanıp battılar; ama içle-rinden biri Ulmo tarafından Osse'nin gazabından kurtarıldı, dalgalar onu yukarı taşıyıp Nevrast'ta karaya fırlattı. Adı Voronw</span>ë<span style="font-size: 1em;">'ydi; Turgon'un haberci olarak Gondolin'den gönderdiklerinden biri.</span></p>

  <p class="calibre1" style="text-align: justify;">Şimdi Mongoth'un düşüncesi Turgon'un üzerinde yoğunlaştı; çünkü düşmanları içinde yakalamayı ya da yok etmeyi en çok istediği, Turgon ondan kaçmıştı. Bu düşünce onu tedirgin etti, zaferini gölgeledi, çünkü güçlü Fingolfın hanedanından gelen Turgon, şimdi hakkı olarak tüm Noldor'un Kralı olmuştu; Morgoth, Fingolfin hanedanın<span style="font-size: 1em;">dan korkuyor ve nefret ediyordu, çünkü onlar düşmanı Ulmo'nun dostuydular, çünkü Fingolfîn kılıcıyla onu yaralamıştı. Ve tüm akrabaları içinde Morgoth, en çok Turgon'dan korkuyordu; çünkü eskiden Valinor'da ona baktığında ve ne zaman ona yaklaşırsa henüz gizlenen bir zamanda bekleyen yıkımın Turgon'dan ona doğru geleceğine dair bir öngörü gölgesi ruhunun üzerine çökmüştü.</span></p>

  <p class="calibre1" style="text-align: justify;">Bu yüzden Húrin, Morgoth'un huzuruna getirildi; çünkü Morgoth, onun Gondolin Kralı'nın dostu olduğunu biliyordu; ama Húrin meydan okuyup alay etti. Sonra Morgoth, Húrin, Morwen ve çocuklarını lanetledi, karanlık ve üzüntülü bir yazgıyı üzerlerine serdi; ve Húrin'i zindandan çıkarıp Thangorodrim'in yüksek bir yeri üzerindeki taş bir koltuğa yerleştirdi. Oraya Morgoth'un kudretiyle zincirlen-mişti, Morgoth yanında durup onu yeniden lanetledi; dedi ki: "Burada otur şimdi; kötülüğün ve ümitsizliğin üzerine çökeceği çok sevdiğin topraklara bak. Benimle alay etmeye ve Arda'nın yazgısının Efendisi Melkor'un gücünü inkâr etmeye cesaret ettin. Bu yüzden benim gözlerimle görecek, benim kulaklarımla duyacaksın; ve her şeyin acı .sonunu görene kadar buradan asla hareket etmeyeceksin."</p>

  <p class="calibre1" style="text-align: justify;">Ve öyle oldu; ama denir ki Húrin, Morgoth'tan kendisi ya da kendi soyundan biri için merhamet veya ölüm dilememiştir.</p>

  <p class="calibre1" style="text-align: justify;">Morgoth'un emriyle Orklar çok uğraşarak büyük savaşta ölen herkesin bedenlerini, eşyalarını ve silahlarını toplayarak Anfauglith'in ortasında büyük bir tepe halinde yığdılar; uzaklardan bile görülebilecek büyüklükte bir tepe gibiydi. Elfler onu Katledilenler Tepesi, Ha-udh-en-Ndengin ve Gözyaşı Tepesi Haudh-en-Nirnaeth diye adlan-ıhracaktı. Ama orada çimenler yeşerdi, Morgoth ve yarattığı çölün ortasında sadece o tepeciğin üzerinde yeniden yeşil çimenler uzadı; ve ondan sonra Morgoth'un hiçbir yaratığı, altında Eldar ve Edain savaşçılarının toza dönüştüğü toprağın üzerine ayak basmadı.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h3 class="calibre1" id="sigil_toc_id_60" style="text-align: center;">YİRMİ BİRİNCİ BÖLÜM</h3>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_61" style="text-align: center;">TURAMBAR TÚRİN'E DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Belegund'un kızı Rían, Galdor oğlu Huor'un karısıydı; onunla, kardeşi Húrin ile birlikte Nirnaeth Arnoediad'a gitmeden iki ay önce evlenmişti. Efendisiyle ilgili hiçbir haber gelmeyince kaçıp yabana saklandı; ama Mithrim'li Gri Elflerden yardım gördü ve oğlu Tuor doğduğunda onu büyüttüler. Sonra Rían, Hithlum'dan ayrılıp Ha-udh-en-Ndengin'e giderek tepenin üzerine yattı ve öldü.</p>

  <p class="calibre1" style="text-align: justify;">Baragund'un kızı Morwen, Dor-Lómin'in Efendisi Húrin'in karısıydı ve oğullan Túrin, Erchamion Beren'in Neldoreth Ormanı'nda Lúthien'e rastladığı yılda doğmuştu. Ayrıca Gülüş anlamına gelen Lalaith adında bir kızları da vardı ve Túrin onu çok severdi; ama o üç yaşındayken, Angband'dan esen kötü bir rüzgârla yayılan bir salgın " hastalık yüzünden ölmüştü.</p>

  <p class="calibre1" style="text-align: justify;">Şimdi, Nirnaeth Arnoediad'dan sonra Morwen Dor-Lómin'de yaşadı, çünkü Túrin sadece sekiz yaşındaydı ve gebeydi. Kötü günlerdi; Hithlum'a yerleşen DoğudöUeri, Hador'un halkından kalanları aşağıladılar, onlara zulmettiler, topraklarını ve mallarını aldılar, çocuklarını köleleştirdiler. Ama Dor-Lómin'in Hanımı'nm güzelliği ve heybeti öylesine uluydu ki Doğudölleri korktu, ona veya ev halkına el uzatmaya cesaret etmediler; onun tehlikeli ve büyüde usta bir cadı olduğunu, Elflerle işbirliği yaptığını kendi aralarında fısıldadılar. Ancak şimdi yoksuldu ve bir Doğudölü olan Brodda'nın evlendiği Aerin adındaki Húrin'in akrabası olan bir kadının gizli yardımları dışında kimseden yardım görmüyordu; ve Túrin'in elinden alınıp köleleştirilmesinden çok korkuyordu. Bu yüzden onu gizlice Kral Thingol'e göndererek misafir etmesini isteme düşüncesi yüreğine yerleşti, çünkü Barahir oğlu Beren babasının akrabasıydı ve kötülük gelmeden&nbsp;<span style="font-size: 1em;">önce Húrinle dost olmuşlardı. Bu yüzden Morwen, Matem Yılı'nın güzünde, iki yaşlı hizmetkârını yapabilirse Doriath krallığına bir giriş bulmalarını emrederek Túrin'le birlikte dağların üzerinden ileriye gönderdi. Böylece o günleri anlatan destanların en uzunu olan Húrin'in Çocuklarının Hikâyesi'nde, Narn i H</span><span style="font-size: 1em;">î</span><span style="font-size: 1em;">n Húrin, bütün yönleriyle anlatılacağı gibi, Túrin'in yazgısı örülmüştü. O&nbsp;</span><span style="font-size: 1em;">destan burada kısaca anlatıldı, çünkü Silmaril'lerin ve Elflerin yazgısıyla sarılıp örülmüştü; ve Keder'in Hikâyesi diye adlandırıldı, çünkü çok hüzünlüydü ve içinde Bauglir Morgoth'un en kötü işleri açıklanıyordu.</span></p>

  <p class="calibre1" style="text-align: justify;">Yılın başlarında Morwen, Húrin'in kızını doğurdu; ve ona Ağıt anlamına gelen Nienor adını verdi. Túrin ve eşlikçileri büyük tehlikelerden geçerek sonunda Doriath sınırlarına ulaştılar; ve orada kendilerini Menegroth'a götüren. Kral Thingol'un sınır muhafızlarının reisi Güçlüyay Beleg tarafından bulundular. Thingol, Túrin'i kabul etti ve onu Metin Húrin'in şerefine evlatlığı saydı; çünkü Thingol'un düşünceleri Elf Dostları'nın hanedanları hakkında değişmişti. Sonra Morwen'i Dor-Lómin'i terk ederek onlarla birlikte Doriath'a gelmesi için davet eden habercileri kuzeye Hithlum'a gönderdi; ama o, Húrin'le yaşadığı evi terk etmeyecekti. Elfler geri dönmek için ayrılırken, onların yanında Hador hanedanının değerli mirasının en önemli parçasını, Dor-Lómin'in Ejder Miğferi'ni gönderdi.</p>

  <p class="calibre1" style="text-align: justify;">Túrin, Doriath'da güzelleşip güçlendi ama kederle damgalanmıştı. Dokuz yıl boyunca Thingol'un salonlarında yaşadı ve o süre boyunca kederi azalmıştı; Çünkü haberciler zaman zaman Hithlum'a giderek Morwen ve Nienor hakkında iyi haberler getiriyordu. Ama bir gün haberciler kuzeyden dönmedi, Thingol daha fazla, haberci göndermeyecekti. Túrin, işte o anda annesi ve kız kardeşi adına korkuyla doldu, yüreğinin zalimliği içinde kralın huzuruna çıkıp zırh ve kılıç istedi; ve Dor-Lómin'in Ejder Miğferi'ni giyerek Doriath sınırlarındaki savaşa katıldı, Cúthalion Beleg'in yoldaşı oldu.</p>

  <p class="calibre1" style="text-align: justify;">Ve üç yıl geçtiğinde, Túrin yeniden Menegroth'a döndü; ama ya<span style="font-size: 1em;">bandan gelmişti, üstü başı dağınıktı, eşyaları ve giysileri yıpranmıştı. Doriath'da Nandoi: halkından ve Kral'm gözünde önemli biri vardı; adı Saeros'tu. Thingol'ün evlatlığı olarak Túrin'e verilen onuru uzun süredir çok görüyordu; ve mecliste karşısına oturarak ona sataştı, dedi ki:&nbsp;</span><span style="font-size: 1em;">"Eğer Hithlum İnsanları böylesine yabani ve korkutucuysa, o ülkenin kadınları nasıl? Üzerlerinde sadece saçlarıyla geyik gibi mi koşturuyorlar?" Túrin büyük öfkeye kapılıp bir içki kabı aldı ve Saeros'a fırlattı; ve acı veren bir şekilde yaraladı.</span></p>

  <p class="calibre1" style="text-align: justify;">Ertesi gün Túrin sınırlara dönmek için Menegroth'dan yola çıkarken Saeros yolunu kesti; ama Túrin onu yendi ve önüne katarak avlanan bir hayvan gibi çırılçıplak ormanda koşturmaya başlattı. Searos onun önünde dehşet içinde kaçarken bir akarsu kanyonuna düştü ve ' bedeni sudaki büyük bir kayaya çarparak parçalandı. Ama başkaları| da gelmişti ve olanları gördüler, aralarından biri Mablung'du; Túrin kendisiyle birlikte Menegroth'a dönerek Kral'ın hükmünü bekleyerek affına ulaşmaya çalışmasını emretti. Ama Túrin artık yasadışı olduğuj nu düşünüp tutsak alınmaktan korkarak, Mablung'un emrini reddetti ve hızla uzaklaştı; Melian Kuşağı'nı aşarak Sirion'un batısındaki orl mânlara geldi. Orada, o kötü günlerde rastlanabilen, yabanda gizlel nen evsiz ve tehlikeli adamlardan oluşan bir gruba katıldı; onlar yoldl karşılarına çıkan herkesi, Elf, İnsan ve Orkları soyuyorlardı.</p>

  <p class="calibre1" style="text-align: justify;">Ama gerçekleşen her şey Thingol'ün huzurunda anlatıldığında, araşi tırılıp. öğrenildiğinde Kral, Túrin'e haksızlık edildiğine inanarak onu affetti. O sırada Güçlüyay Beleg kuzey sınırlarından dönüp Menegroth'a gelmiş, onu arıyordu; Thingol, Beleg'le konuşup dedi ki:&nbsp;<span style="font-size: 1em;">"Kederliyim, Cúthalion; çünkü Húrin'in oğlunu oğlum saydım, Húrin gölgelerden dönüp kenidisine ait olduğunu iddia etmedikçe böyle kalacak Túrin'in haksızca yabana sürüklenişi hakkında hiçbir sözüm olmayacak dönüşünü memnuniyetle karşılayacaktım; çünkü onu çok severim."</span></p>

  <p class="calibre1" style="text-align: justify;">Ve Beleg yanıtladı: "Túrin'i bulana dek arayacağım ve yapabilirsem Menegroth'a geri getireceğim; çünkü onu ben de severim. "</p>

  <p class="calibre1"></p>

  <p class="calibre1" style="text-align: justify;">Sonra Beleg Menegroth'dan ayrıldı, Beleriand'ın uzaklarında başından birçok tehlike geçerek Túrin'e dair haberler aradı.</p>

  <p class="calibre1" style="text-align: justify;">Ama Túrin uzun süre boyunca haydutlarla yaşayıp onların reisi oldu; kendisine Haksızlık Edilen, Neithan ismini verdi. Çok dikkatli olarak Teiglin'in güneyindeki ormanlıkta yaşadılar; ama Túrin'in Doriath'tan kaçışından bir yıl geçtiğinde, Beleg geceleyin onların yattığı yere geldi. O an Túrin'in kamptan ayrı olduğu bir zamana rastlamıştı; haydutlar Beleg'i yakalayıp bağladılar ve ona zalimce davrandılar, çünkü onu Doriath Kralı'nın bir casusu sayarak korkmuşlardı. Ama Túrin döndüğünde, neler olduğunu görerek, yaptıkları tüm kötü ve kanunsuz işler için pişman olmuştu; Beleg'i serbest bırakıp dostluklarını tazelediler, Túrin o andan itibaren Angband'ın hizmetkârları dışında, kimseye karşı savaşıp yağmalamayacağına yemin etti.</p>

  <p class="calibre1" style="text-align: justify;">Sonra&nbsp;<span style="font-size: 1em;">Beleg,&nbsp;</span><span style="font-size: 1em;">Kral&nbsp;</span><span style="font-size: 1em;">Thingol'un&nbsp;</span><span style="font-size: 1em;">affını&nbsp;</span><span style="font-size: 1em;">anlattı;&nbsp;</span><span style="font-size: 1em;">ülkenin&nbsp;</span><span style="font-size: 1em;">kuzey&nbsp;</span><span style="font-size: 1em;">sınırla</span><span style="font-size: 1em;">rında&nbsp;</span><span style="font-size: 1em;">onun&nbsp;</span><span style="font-size: 1em;">gücüne&nbsp;</span><span style="font-size: 1em;">ve&nbsp;</span><span style="font-size: 1em;">yiğitliğine&nbsp;</span><span style="font-size: 1em;">çok&nbsp;</span><span style="font-size: 1em;">ihtiyaç&nbsp;</span><span style="font-size: 1em;">duyulduğunu&nbsp;</span><span style="font-size: 1em;">söyleyerek,&nbsp;</span><span style="font-size: 1em;">kendisiyle Doriath'a dönmesi için onu ikna etmeyi denedi. "Son zamanlarda Ofklar Taur-nu-Fuin'den aşağıya bir yol buldular," dedi;&nbsp;</span><span style="font-size: 1em;">"Anach Geçiti'nden bir yol oluşturdular."</span></p>

  <p class="calibre1" style="text-align: justify;">"Orasını hatırlamıyorum," dedi Túrin.</p>

  <p class="calibre1" style="text-align: justify;">"Hiçbir zaman sınırlardan bu kadar uzağa gitmedik," dedi Beleg.&nbsp;<span style="font-size: 1em;">"Ama çok uzaklarda Crissaegrim'in zirvelerini ve doğuya doğru Gar-garoth'un karanlık yamaçlarını görmüştün. Anach, onların arasında uzanır, Minbed'in yücelerdeki kaynaklarının üstünde, zor ve tehlikeli bir yol; ancak şimdi birçoğu o yoldan geçerek geliyor, eskiden huzur içinde olan Dimbar, Kara El'in altında kaldı ve Brethil İnsanları huzursuz. Orada bize ihtiyaçları var."</span></p>

  <p class="calibre1" style="text-align: justify;">Ama yüreğindeki kibir yüzünden Túrin, Kral'ın affını kabul etmedi ve ruh halini değiştirmek için Beleg'in sözleri boşunaydı. Ve o da kendince Beleg'i Sirion'un batısındaki topraklarda kendisiyle kalması için zorladı; ama bunu Beleg yapmayacaktı ve dedi ki: "İnatçısın Túrin, dik başlısın. Şimdi dönüyorum. Eğer gerçekten Güçlüyay'ı ya<span style="font-size: 1em;">nında istiyorsan, beni Dimbar'da ara; çünkü oraya gideceğim."</span></p>

  <p class="calibre1" style="text-align: justify;">Beleg, ertesi gün yola koyuldu, Túrin bir ok atımı boyunca onunla birlikte gitti; ama hiç konuşmadı. "Öyleyse bu bir veda mı Húrin oğlu?" dedi Beleg. Sonra Túrin batıya doğru baktı, çok uzaklarda Amon Rûdh'un yüce tepelerini gördü; önünde ne uzandığının farkında olmadan yanıt verdi: "Beni Dimbar'da bul, dedin. Ama ben de diyorum ki, beni Amon Rûdh'da bul! Yoksa, bu bizim son vedamız." Sonra dostça ama kederli bir şekilde ayrıldılar.</p>

  <p class="calibre1" style="text-align: justify;">Beleg, Bin Mağara'ya dönmüştü, Thingol ve Melian'ın huzuruna çıkarak Túrin'in arkadaşlarının ona kötü davranması dışında, olan her şeyi anlattı. Sonra Thingol iç çekip dedi ki:&nbsp;<span style="font-size: 1em;">"Túrin benim daha ne yapmamı bekliyor?"</span></p>

  <p class="calibre1" style="text-align: justify;">"İzin verin efendim," dedi Beleg "becerebilirsem onu koruyup yol göstereceğim; o zanâan hiçbir İnsan, Elf sözcüklerinin boşuna konuşulduğunu söylemeyecek. Ne de böyle büyük bir iyiliğin yabanda hiçliğe karışmasını görmek istiyorum."</p>

  <p class="calibre1" style="text-align: justify;">Sonra Thingol, Beleg'e dilediği gibi yapması için izin verdi; dedi ki: "Cúthalion Beleg! Yaptığın pek çok şeyle benim teşekkürlerimi kazandın; ama evlatlık oğlumu bulma en önemsizi değil. Bu ayrılışın için bir hediye iste, senden bunu esirgemeyeceğim."</p>

  <p class="calibre1" style="text-align: justify;">"O zaman değerli bir kılıç isteyeceğim," dedi Beleg; "çünkü Orklar şimdi bir yay için çok fazla ve yakındalar, kılıcım onların zırhına denk değil."</p>

  <p class="calibre1" style="text-align: justify;">"Sahip olduklarımdan seç, " dedi Thingol, "sadece Aranrúth dışında, o benim."</p>

  <p class="calibre1" style="text-align: justify;">O zaman Beleg Anglachel'i seçti; ve bu, çok değerli bir kılıçtı, ışık saçan bir yıldız gibi gökten düşen demirden yapıldığı için bu isirnle adlandırılmıştı; demiri yeryüzünde çıkarılan demirlerden farklıydı. Orta Dünya'da bulunan sadece bir kılıç onurı gibiydi. O kılıç, bu hikâyeye katılmaz, aynı demirci tarafından, aynı cevherden yapılmasına rağmen; ve o demirci. Karanlık Elf Eöl'dü, kendisine eş olarak Tur<span style="font-size: 1em;">gon'un kız kardeşi Aredhel'i alan. Angiachel'i Nan Elmoth'da yaşamasına gönülsüz olan Thingol'e tımar olarak vermişti; ama kılıcın eşi olan Anguirel'i, oğlu Maeglin ondan çalana dek sakladi;</span></p>

  <p class="calibre1" style="text-align: justify;">Ama Thingol, Anglachel'in kabzasını Beleg'e çevirdiğinde Melian kılıca bakıp dedi ki: "Bu kılıçta kötülük var. Demircinin karanlık yüreği hâlâ onun içinde yaşıyor. Hizmet ettiği eli sevmeyecek; ne de seninle uzun süre kalacak."</p>

  <p class="calibre1" style="text-align: justify;">"Her şeye rağmen yapabildiğim kadar onu kullanacağım" dedi Beleg.</p>

  <p class="calibre1" style="text-align: justify;">"Sana bir hediye de ben vereceğim Cúthalion," dedi Melian, "ki yabanda senin ve seçtiklerinin yardımcısı olacak." Gümüş yapraklar içine sarılmış Elflerin yol azığı olan bir <i>lembas</i> kesesi verdi, keseyi bağlayan ipler, Kraliçe'nin Telperion çiçeği biçimindeki beyaz balmumundan mührüyle düğümlenmişti; çünkü Eldalie geleneklerine göre <i>lembas</i>’ın saklanması veya verilmesi sadece Kraliçe'ye aitti. Hiç&nbsp;<span style="font-size: 1em;">bir şeyde Melian, Turin'e bu hediyeden daha büyük iyilik göstermedi; çünkü Eldar daha önce asla İnsanların bu yol azığını kullanmalarına izin vermemişlerdi ve bunu zaman içinde nadiren tekrarladılar.</span></p>

  <p class="calibre1" style="text-align: justify;">Sonra Beleg bu hediyelerle Menegroth'dan ayrılıp av kulübesinin ve birçok arkadaşının olduğu kuzey sınırlarına döndü. O zamanlar Orklar, Dimbar'a dönmüşlerdi ve Anglachel kınından sıyrıldığına memnun oldu; ama kış gelip savaş durulduğunda, arkadaşları aniden Ikleg'i gözden kaybettiler ve bir daha dönmedi.</p>

  <p class="calibre1" style="text-align: justify;">Beleg haydutlardan ayrılıp Doriath'a döndüğünde, Túrin onları Sirion'un vadisinden batıya doğru götürdü; çünkü hep tetikte ve kovalanma korkusu içinde rahatsız yaşamaktan yorulmuşlardı ve daha güvenilir bir sığınak aradılar. Ve bu, önlerinden kaçan üç Cüceye rastladıkları bir akşam gerçekleşti; geride kalan biri yakalandı, gruptaki bir insan yayını alıp diğerleri alacakaranlıkta ortadan yok olurken bir ok attı. Yakaladıkları Cücenin adı Mîm'di; Túrin'in huzurunda&nbsp;<span style="font-size: 1em;">yaşamı için yalvardı ve fidye olarak onları, onun yardımı olmadan kimsenin bulamayacağı gizli salonlarına götürmeyi teklif etti. Túrin Mîm'e acıyıp canını bağışladı; dedi ki: "Evin nerede?"</span></p>

  <p class="calibre1" style="text-align: justify;">Sonra Mîm yanıtladı: "Toprakların yukarısında durur Mîm'in evi, büyük tepe üzerinde; şimdi Amon Rûdh deniyor o tepeye, Elfler tüm isimleri değiştirdiğinden beri."</p>

  <p class="calibre1" style="text-align: justify;">Túrin sessizdi, uzun süre cüceye baktı; sonunda dedi ki: "bizi oraya götüreceksin."</p>

  <p class="calibre1" style="text-align: justify;">Ertesi gün Mîm'i izleyerek Amon Rûdh'a doğru yola koyuldular. Tepe, Sirion ve Narog'un suları arasındaki kırların uçundaydı ve taşlık kırın üzerinde onun tacı gibi yükseliyordu; sarp yamaçları gri ve zirvesi taşlığı örten kızıl seregon dışında çıplaktı. Túrin'in adamları yaklaşırken, batıya yönelen güneş bulutlardan sıyrılıp zirvenin üstüne geldi; ve seregon tamamen çiçeklenmişti. Sonra aralarından biri dedi ki: "Tepenin doruğunda kan var."</p>

  <p class="calibre1" style="text-align: justify;">Ama Mîm onları, gizli patikalarla Amon Rûdh'un dik yamaçlarından tırmandırdı; mağarasının ağzında başını eğerek Túrin'i selamladı ve dedi ki: "Fidye Evi'ne, Bar-en-Danwedh, girin; çünkü artık böyle adlandırılacak."</p>

  <p class="calibre1" style="text-align: justify;">Mîm'i karşılamak için ışık taşıyan başka bir Cüce çıktı, birbirleriyle konuşup hızla mağaranın karanlığına girdiler; sonrk Túrin de peşlerinden gitti ve sonunda, derinlerde, zincirlerle asılı loş&nbsp;<span style="font-size: 1em;">lambalarla aydınlatılmış bir odaya geldi. Orada Mîm'i duvarın yanında taş bir sedirin üzerinde diz üstü otururken buldu, sakalını yoluyor, durmaksızın bir isim bağırarak feryat ediyordu; sedir üzerinde üçüncü bir Cüce yatıyordu, Túrin ilerleyip Mîm'in yanında durdu, ona yardım teklif etti.&nbsp;</span><span style="font-size: 1em;">Mîm ona bakıp dedi ki: "Hiçbir yardım veremezsin. Bu, oğlum Khîm; bir okla delinerek öldü.&nbsp;</span><span style="font-size: 1em;">Günbatımında öldü. Bana oğlum Ibun anlattı."</span></p>

  <p class="calibre1" style="text-align: justify;">Sonra Túrin'in yüreğinde bir acıma kabarıp Mîm'e dedi ki: "Yazık! Bu oku hatırlayacağım, eğer yapabilirsem . Şimdi bu ev gerçekten Bar-en-Danwedh diye isimlendirilecek; eğer bir gün bir servete&nbsp;<span style="font-size: 1em;">ulaşırsam, kederin belirtisi olarak sana oğlun için altınlarla fidye Ödeyeceğim, bu yüreğini biraz olsun rahatlatmasa da."</span></p>

  <p class="calibre1" style="text-align: justify;">Mîm ayağa kalkıp uzun süre Túrin'e baktı. "Duyuyorum seni," dedi. "Eskilerden bir cüce efendisi gibi konuşuyorsun; buna şaşırıyorum. Şimdi yüreğim soğudu, rahatlamasa da; bu evde yaşayabilirsin, eğer istersen; çünkü fidyemi ödeyeceğim."</p>

  <p class="calibre1" style="text-align: justify;">Böylece başladı Túrin'in Amon Rûdh üzerindeki Mîm'in gizli evinde yaşaması; mağaranın girişinin önündeki çimenlikte yürüdü, doğuya, batıya ve kuzeye baktı. Kuzeye doğru baktığında uzaklarda, ortasındaki Amon Obel'in etrafında Brethil Ormanı'nın yemyeşil yükseleşini görüp seçti, bakışları o yöne doğru nedenini bilemeden tekrar tekrar çekildi; çünkü yüreği, yurdunun duvarlarını bir an için görebilirmiş gibi olduğu, uzaklarda sıra sıra göğün eteklerinden hafifçe parlayan Gölge Dağları'nın olduğu kuzeybatı yerine oraya yönelmişti. Ama akşam olduğunda Túrin, güneş, uzak kıyıların üstündeki puslar içinde kızararak aşağıya yöneldiğinde, Narog vadisi gölgelerin derinliğinde uzanırken, batıya günbatımına baktı.</p>

  <p class="calibre1" style="text-align: justify;">İzleyen zaman içinde Túrin, Mîm'le çok şey konuştu, tek başına yanında oturarak ilmini ve hayat hikâyesini dinledi. Mîm, kadim günlerde doğunun büyük Cüce şehirlerinden kovulan Cücelerden geliyordu ve onlar Morgoth'un dönüşünden daha eskilerden beri batıda, Beleriand'da geziniyorlardı; ama endamda küçülüp demircilik zanaatında zayıfladılar, büzülmüş omuzlar ve sinsi adımlarla yürümeye, gizli işlerin yaşamına alıştılar. Nogrod ve Belegost Cüceleri dağlar üzerinden ine-. rek gelmeden önce Beleriand'h Elfler onların ne olduğunu bilmiyorlardi ve onları avlayarak öldürdüler; ama zaman içinde onlara kanşmayıp lindar dilinde Ufacık Cüceler, Noegyth Nibin, diye isimlendirildiler. Onlar kendilerinden başka kimseyi sevmedi, Orklardan ne kadar korkup nefret ettilerse, Eldar'dan o kadar nefret ettiler ve hepsinden çok îrgünlerden; çünkü Noldor'un topraklarını ve yurtlarını çaldığını İylediler. Kral Felagund Finrod'un Deniz'i aşıp gelmesinden uzun sü<span style="font-size: 1em;">re önce, Nargothrond mağaraları onlar tarafından keşfedilip kazılmaya başlamıştı; Amon Rûdh'un çıplak zirvesinin. Kel Tepe, altında Ufacık Cüceler'in yavaş elleri, ormanların Gri Elfleri tarafından rahatsız edilmeden uzun yıllar boyunca yaşadıkları mağaraları oymuş ve derinleştir-mişti. Ama yavaş yavaş azalarak, sonunda şimdi, Mîm ve iki oğlu dışında, hepsi Orta Dünya'dan yok olmuşlardı; Mîm, Cücelerin, hesabına göre bile yaşlıydı, yaşlı ve unutulmuş. Salonlarında demirciler işsiz, baltalar paslıydı, isimleri artık sadece Doriath ve Nargothrond'un eski hikâyelerinde hatırlanıyordu.</span></p>

  <p class="calibre1" style="text-align: justify;">Yıl, kış ortasına yaklaştığında, kar kuzeyden nehir vadilerine bildiklerinden daha şiddetli geldi ve Amon Rûdh derinlere örtülmüştü; Angband'm gücü büyürken kışların Beleriand'da sertleştiği söylenir. Sadece en inatçı olanları dışarıya çıkmaya cesaret etti, bazıları hastalanmıştı ve hepsi açlık yüzünden zayıflamıştı. Ama bir kış gününün loş karanlığında birdenbire aralarında iri cüsseli ve beyazlar içinde pelerinli ve başlıklı bir erkek belirdi; konuşmaksızm ateşe yöneldi. Ve etraftakiler korku içinde ayağa fırladığında güldü, başlığını kaldırdı, geniş pelerinin altından büyük bir çıkın çıkardı; ateşin ışığında Túrin yeniden Cúthalion Beleg'in yüzüne baktı.</p>

  <p class="calibre1" style="text-align: justify;">Böylece Beleg bir kez daha Túrin'e dönmüştü ve buluşmaları sevinçliydi; yabanda küçük bir topluluğun lideri olarak yaşayan Túrin'in düşüncelerini yeniden güçlendirebileceğini düşünerek Dimbar'dan gelirken Dor-Lómin'in Ejder Miğferi'ni de yanında getirmişti. Ama Túrin hâlâ Doriath'a dönmeyecekti; Beleg, düşüncelerinin tersine onun sevgisini kabullenerek yanında kaldı, o andan sonra Túrin'in topluluğunun yararı için çok uğraştı. Yaralı ya da hastalarla ilgilendi ve onlara Melian'ın lembas'ından verdi; onlar da iyileşti, çünkü Gri Elfler, Valinor Sürgünleri'nden beceri ve bilgide daha aşağı olsalar da Orta Dünya'daki yaşam biçimlerinde İnsanların erişmesinin ötesinde bir bilgeliğe sahiplerdi. Beleg güçlü ve dayanıklıydı, hem düşüncede hem de bakışta uzak görüşlü olduğu için haydutlar içinde yükseldi; ama Mîm'in&nbsp;<span style="font-size: 1em;">Bar-en-Danwedh'e gelen Elflere duyduğu nefreti giderek büyüyordu ve kimseyle konuşmayarak oğlu Ibun'la birlikte evinin en derin gölgelerinde oturdu. Ama Túrin, Cüce'ye pek dikkat ermedi; kış geçip bahar geldiğinde, yapılacak daha önemli uğraşlar vardı.</span></p>

  <p class="calibre1" style="text-align: justify;">Morgoth'un amaçlarını kim biliyordu.' Şimdi kuzeyde karanhk bir taht üzerine oturup kendisine ulaşan tüm haberleri, düşmanlarının yaptıklarını ve amaçlarım kendi kötülüğü içinde değerlendiren karanlık bir efendinin. Ulu Şarkı'nın Ainu'ları içinde kudretli Melkor'un düşüncelerinin etkisini kim ölçebilirdi, korkan düşmanlarının en akıllısı olan Kraliçe Melian'dan başka? Morgoth'un düşüncesi sık sık ona ulaştı ve engellendi.</p>

  <p class="calibre1" style="text-align: justify;">Şimdi Angband'ın gücü yeniden hareketlendi; el yordamıyla ilerleyen bir elin uzun parmakları gibi ordularının öncüleri Beieriand'a giden yolları araştırdı. Anach üzerinden geldiler ve Dimbar düştü, Doriath'ın tüm kuzey sınırları ele geçirildi. Sirion'un uzun geçidinden geçen kadim yoldan ilerleyerek, Finrod'un Minas Tirith'inin durduğu adanın daha ilerilerine, Malduin ve Sirion nehirleri arasındaki topraklardan ve Brethil'in saçaklarından geçerek Teiglin Geçişleri'ne gelmişlerdi. Yol, oradan Korunan Düzlük'e devam eder; ama Orklar o düzlüğün içlerine ilerlememişlerdi, şimdiye kadar, çünkü yabanda gizlenmiş bir dehşet ve kırmızı tepenin üzerinde haklarında uyarılmadıkları kişilerin dikkatli gözleri vardı. Turin yeniden Hador'un Miğferi'ni takmıştı; Dimbar'da çöken Miğfer ve Yay'ın umudun ötesinde yeniden yükseldiği fısıltıları ormanın içinden, akarsuyun üstünden ve tepelerin geçitleri arasından Beleriand'ın her tarafına yayılmıştı.&nbsp;<span style="font-size: 1em;">Bu söylenti reissiz kalan, yurtlarından uzaklaştırılmış ama yılmamış birçok savaşçıya ulaştı, yeniden cesaret kazanarak İki Reis'i aramaya başladılar. O dönemde Teiglin ve Doriath'ın batı sınırı arasındaki topraklar, Yay ve Miğfer Ülkesi, Dor-Cúarthol diye adlandırıldı; Túrin kendini yeniden isimlendirdi ve Korkutucu Miğfer, Gorthol adını aldı, kalbi yine yücelmişti.&nbsp;</span><span style="font-size: 1em;">Menegroht'da, Nargothrond'un derin salonlarında, hatta&nbsp;</span><span style="font-size: 1em;">Gondolin'in gizli diyarında, İki Reis'in başarılarının ünü duyulmuştu; ve Angband'da da bilindiler.&nbsp;</span><span style="font-size: 1em;">O zaman Morgoth güldü, çünkü şimdi Ejder Miğferi sayesinde onun Húrin'in oğlu olduğunu anlamıştı; çok geçmeden Amon Rûdh casuslarla çember içine alındı.</span></p>

  <p class="calibre1" style="text-align: justify;">Yılın sonunda Mîm ve oğlu Ibun, kışlık erzaklarını sağlamak amacıyla yabanda kök toplamak için Bar-en-Danwedh'den ayrıldılar; ve Orklar tarafından yakalandılar. Mîm ikinci kez düşmanlarına gizli yollardan Amon Rûdh'taki evine götürmeyi vaat etti; ama yine de sözünü gerçekleştirmeyi geciktirmeye çalıştı, Gorrhol'ün katiedilme-mesini talep etti. O zaman Ork reisi güldü ve Mîm'e dedi ki: "Elbette ki Húrin oğlu Túrin öldürülmeyecek."</p>

  <p class="calibre1" style="text-align: justify;">Böylece Bar-en-Danwedh ele verildi, Mîm tarafından yol gösterilen Orklar bir gece habersizce üstlerine saldırdı. Orada Túrin'in adamlarının çoğu uyurken katledildi; ama bir bölümü bir iç merdivenle tepenin zirvesine çıktılar ve orada ölene dek savaştılar, kanları taşları örten <i>seregon</i> üzerine aktı. Túrin savaşırken üzerine bir ağ atılarak düşürüldü ve yakalanıp götürüldü.</p>

  <p class="calibre1" style="text-align: justify;">Sonunda her şey yeniden sessizliğe büründüğünde Mîm, evinin gölgelerinden sürünerek çıktı; güneş Sirion'un pusları üzerinde yükselirken zirvedeki ölülerin yanında durdu. Yerde yatanların hepsinin ölü olmadığını anladı; çünkü yakınındaki birisiyle bakışları karşılaşmıştı ve Beleg'in gözlerine baktı. Ardından uzun süre saklanmış nefretle Beleg'c yaklaştı, yanında yatan birinin bedeninin altındaki Anglachel'ı alıp ona doğru hamle yaptı; ama Beleg sendeleyip kalkarak kılıcı geri aldı ve Cüceye sapladı, Mîm dehşet içinde bağırarak kaçtı. Beleg arkasından bağırdı: "Hador hanedanının intikamı seni bulacak!"</p>

  <p class="calibre1" style="text-align: justify;">Şimdi Beleg ağır yaralıydı ama Orta Dünya'nın Elfleri arasında güçlü biriydi, üstelik bir tedavi ustaydı. Bu yüzden ölmedi, gücü yavaş yavaş yerine geldi; ölüler arasında gömmek için Túrin'i boş yere arayıp durdu. Ama onu bulamadı; Húrin'in oğlunun yaşadığını, Angband'a götürüldüğünü anladı.</p>

  <p class="calibre1"></p>

  <p class="calibre1" style="text-align: justify;">Beleg çok az umudu olsa da Amon Rûdh'dan ayrılıp Ork izlerini takip ederek kuzeye, Teiglin Geçişleri'ne doğru yola koyuldu; Brithi-ach'ı geçip Dimbar üzerinden Anach Geçiti'ne doğru ilerledi. Şimdi onların çok uzağında değildi; çünkü uyumadan ilerlemişti, oysa onlar kuzeye giderlerken etrafta avknmış ve yolda hiçbir takipten korkmadan oyalanmışlardı; Taur-nu-Fuin'in korkunç ormanlarında bile izden ayrılmadı, çünkü Beleg'in becerileri herhangi bir Orta Dünyalıdan daha fazlaydı. O kötü .diyarın içinden geçerken bir gece büyük bir kuru ağacın dibinde uyuyan birine rastladı; Beleg uyuyanın yanında adımlarını yavaşlattığında onun bir Elf olduğunu gördü. Sonra onunla konuşup lembas verdi; bu korkunç yere hangi kaderin getirdiğini sordu; Elf kendini Guilin oğlu Gwindor diye tanıttı.</p>

  <p class="calibre1" style="text-align: justify;">Kederlenen Beleg ona baktı; çünkü Nirnaeth Arnoediad'da düşüncesiz bir cesaretle Angband kapılarının önüne at sürüp orada yakalanan Nargothrond efendisi Gwindor, eski endamının ve ruh halinin sadece bükülmüş, korkuyla dolmuş bir gölgesiydi şimdi. Çünkü metali, değerli taşları işlemek ve kazıp çıkartmaktaki becerileri yüzünden, Morgoth'un esir aldığı Noldor'un çok azı öldürüldü; Gwindor öldürülmemiş, Kuzey'in madenlerinde çalıştırılmıştı. Madenci Elfier, bazen sadece kendilerinin bildiği gizli tünellerle kaçabilirlerdi; böylece Beleg, Taur-nu-Fuin'in labirentlerinde zayıflayıp karmaşaya düşen Gwindor'u bulmuştu.</p>

  <p class="calibre1" style="text-align: justify;">Ve Gwindor ona, ağaçların arasına yatıp gizlenirken kuzeye geçen büyük bir Ork topluluğu gördüğünü, kurtların da onlarla gittiğini anlattı; aralarında elleri zincirlenmiş bir însan vardı, kamçılayarak sürüklüyorlardı. "Çok uzundu," dedi Gwindor, "Hithlum'un puslu tepelerinin İnsanları kadar uzundu." O zaman Beleg Taur-nu-Fuin'deki amacını anlattı; Gwindor bu takibin sadece bekleyen acısına ilerleyen Túrin'in yanma katılmaktan başka bir şeye yaramayacağını söyleyerek, onu macerasından vazgeçirmeye çabaladı. Ama Beleg Túrin'i terk etmeyecekti, ümitsizliğe düşmüş Gwindor'un yüreğinde yeniden umut&nbsp;<span style="font-size: 1em;">canlandı, Anfauglith'in kıraç kum tepeciklerine yönelen dik yamaçlarındaki ormandan çıkana dek Orkları izleyerek birlikte ilerlediler. Orklar günışığı zayıflarken, Thangorodrim'in doruklarının görüntüsüne açık, çıplak küçük bir vadide kamp kurdular ve kurt gözcüleri etrafa yerleştirerek içmeye başladılar. Beleg ve Gwindor vadiye doğru gizlice inerken şiddetli bir fırtına batıda hüküm sürüyor, uzaklardaki Gölgeli Dağlar üzerinde şimşekler çakıyordu.</span></p>

  <p class="calibre1" style="text-align: justify;">Kamptaki herkes uyurken Beleg yayını alıp karanlığın içindeki kurt gözcülerini tek tek, sessizce vurdu. Sonra büyük tehlike üstlenerek kampa girdiler, Túrin'i, elleri ve ayaklarından zincirlenip çürümüş bir ağaca bağlanmış olarak buldular; etrafında ona fırlatılmış bıçaklar ağaç gövdesine saplanmış duruyordu, büyük bir yorgunluk uykusunda baygındı. Beleg ve Gwindor bağlarını keserek onu küçük vadinin dışına taşıdılar; ancak biraz yukarıdaki yoğun dikenli ağaçların arasından daha yukarı taşıyamadılar. Bu yüzden orada yere indirdiler; şimdi fırtına çok yaklaşmıştı. Beleg, Anglachel'i çıkarıp Túrin'i kuşatan zincirlerini kesti; ama yazgı o gün daha güçlüydü, zincirleri keserken kılıç kaydı ve Túrin'in ayağı hafifçe delindi. O anda Túrin öfke ve korkuyla aniden uyandı, üzerine birisini çıplak kılıçla eğildiğini görerek, Orkların işkence için yeniden geldiğine inanıp büyük bir haykırışla ayağa fırladı; karanlıkta boğuşurken Anglachel'i ele geçirip Cıithalion Beleg'i, bir düşman olduğunu düşünerek öldürdü.</p>

  <p class="calibre1" style="text-align: justify;">Kendini özgür bulmuş durumda ayakta dikilip düşmanlarına karşı yaşamını pahalıya satmaya hazırlanırken üstlerinde büyük şimşek parladı; ve onun ışığında Beleg'in yüzüne baktı. Túrin o anda, korkunç ölüme gözünü dikip bakarken ne yaptığını fark ederek sessizlik içinde taş kesildi; etraflarında titreşen şimşeğin aydınlattığı yüzü öyle korkunçtu ki yere çökmüş durumdaki Gwindor gözlerini kaldırmaya cesaret edememişti.</p>

  <p class="calibre1" style="text-align: justify;">Şimdi küçük vadideki Orklar uyanmışlardı ve tüm kamp bir karmaşa içindeydi; çünkü batıdan gelen gök gürlemesinden, Deniz'in&nbsp;<span style="font-size: 1em;">ötesindeki büyük Düşmanları tarafından onlara karşı gönderildiğine inanarak korkmuşlardı.&nbsp;</span><span style="font-size: 1em;">Sonra rüzgâr başladı, peşinden sağnak halinde yağmur ve Taur-nu-Fuin'in doruklarından aşağıya doğru seller aktı; Gwindor bağırarak Túrin'i bulundukları büyük tehlikelere karşı uyarsa da o hiç yanıt vermedi, fırtınanın ortasında Cüthalion Beleg'in bedenin yanında hareket etmeden ve ağlamadan oturdu.</span></p>

  <p class="calibre1" style="text-align: justify;">Sabah olduğunda fırtına Lothlann'ın üzerinden doğuya uzaklaşmıştı, güz güneşi parlak ve kızgın olarak yükseldi; Túrin'in oralardan çok uzağa kaçtığına ve izinin ıslanarak yok olduğuna inanan Orklar etrafı fazla aramadan aceleyle gittiler, çok uzakta Gwindor onları Anfauglith'in buhar çıkaran kumları üstünde ilerlerken gördü. Böylece Taur-nu-Fuin'in yamaçları üstünde çıldırmış ve hiçbir şeyin farkında olmadan oturan, zincirlerinden daha büyük bir ağırlık içindeki Húrin'in oğlunu arkalarında bırakarak Morgoth'a eli boş döndüler.</p>

  <p class="calibre1" style="text-align: justify;">Sonra Gwindor, Beleg'i gömmesine yardım etmesi için Túrin'i uyandırdı ve o uykuda yürür biri gibi kalktı, Beleg'i derin olmayan bir mezara koyup yanma kara porsukağacından yapılmış büyük yayını Belthronding'i yerleştirdiler. Ama Gwindor, toprakta yatması yerine Morgoth'un hizmetkârlarından intikam almasının daha iyi olduğunu söyleyerek korkutucu kılıç Anglachel'i yanına.aldı; yabanda güçlenmek için Melian'ın <i>lembas</i>'ını da.</p>

  <p class="calibre1" style="text-align: justify;">Böylece arkadaşların en içteni, Eski Günler'de Beleriand ormanlarına sığınan herkesten daha beceriklisi Güçlüyay Beleg en sevdiği kişinin elinden öldü; ve bu keder Túrin'in yüzüne kazınıp asla kaybolmadı. Ama Nargothrond'lu Elfin içinde cesaret ve güç yeniden canlanmıştı, Taur-nu-Fuin'den ayrılarak Túrin'i uzağa götürdü. Uzun ve acı verici yollarda birlikte dolaşırken Túrin asla konuşmadı ve yıl bilerken, kış kuzey topraklarına yeniden yaklaşırken arzusuz ya da amaçsız biri gibi yürüdü. Ama Gwindor, koruyup yol göstermek için daima yanındaydı; böylece Sirion üzerinden batıya geçip sonunda Eithel Ivrin'e, Narog'ın Gölge Dağları'nın eteklerinde doğduğu kaynak<span style="font-size: 1em;">lara geldiler. Orada Gwindor Túrin'le konuştu ve dedi ki; "Uyan,! Thalion Húrin'in oğlu Túrin!&nbsp;</span><span style="font-size: 1em;">Ivrin'in gölünde sonsuz bir neşe vardır. Kadim günlerde onun güzelliğini yaratan Suların Efendisi Ulmo tarafından kirlenmekten korunan, tükenmeyen kristal pınarlardan beslenir." Túrin eğilip sudan içti, birdenbire yığıldı, sonunda gözyaşları boşandı ve deliliği geçti.</span></p>

  <p class="calibre1" style="text-align: justify;">Orada Beleg için bir şarkı yazdı. Büyük Yay'ın Şarkısı, Laer Cû Beleg adını vererek, civardaki tehlikelerden çekinmeden yüksek sesle söyledi. Gwindor, Anglachel'ı onun ellerine bıraktı, Túrin kılıcın ağır, keskin ve güçlü olduğunu anladı; ama gövdesi kararıp sönmüş, ağzı körelmişti.&nbsp;<span style="font-size: 1em;">Sonra Gwindor dedi ki: "Bu tuhaf bir kılıç, Orta Dünya'da gördüklerimden farklı. Senin yaptığın gibi Beleg için yas tutuyor. Ama rahat ol; çünkü Finarfın hanedanınına ait Nargothrond'a dönüyorum ve benimle geleceksin, iyileştirilip yenileneceksin."</span></p>

  <p class="calibre1" style="text-align: justify;">"Sen kimsin?" dedi Túrin.</p>

  <p class="calibre1" style="text-align: justify;">"Gezgin bir Elf, Beleg'le karşılaşıp teselli edilen kaçak bir esir" dedi Gwindor. "Ama Nirnaeth Arnoediad'a katılıp Angband'da esir edilene dek Nargothrond efendilerinden Guilin oğlu Gwindor'dum"</p>

  <p class="calibre1" style="text-align: justify;">"Öyleyse Dor-Lómin savaşçısı Galdor oğlu Húrin'i gördün mü?"</p>

  <p class="calibre1" style="text-align: justify;">"Onu görmedim," dedi Gwindor. "Ama hâlâ Morgoth'a meydan okuduğu söylentisi Angband'da dolaşıyor; Morgoth onu ve tüm soyunu lanetledi."</p>

  <p class="calibre1" style="text-align: justify;">"İşte, buna inanırım," dedi Túrin.</p>

  <p class="calibre1" style="text-align: justify;">Sonra ayağa kalktılar, Eithel Ivrin'den ayrılarak Narog kıyıları boyunca güneye doğru ilerlediler, Elf nöbetçileri tarafından yakalanıp esir olarak gizli kaleye getirilene dek. Böylece Túrin, Nargothrond'a geldi.</p>

  <p class="calibre1" style="text-align: justify;">Kendi halkı önce, evinden genç ve güçlü olarak ayrılıp, döndüğünde çektiği acılar ve sıkıntılar yüzünden, yaşlı ölümlü İnsanlardan biri gibi gözüken Gwindor'u tanıyamadı; ama Kral Orodreth'in kızı Finduilas onu tanıyıp hoş karşıladı, çünkü Nirnaeth'den önce onu&nbsp;<span style="font-size: 1em;">sevmişti, Gwindor onun güzelliğini öylesine sevmişti ki onu Ivrin'in gölcüklerinin üzerindeki güneşin parlaklığı anlamına gelen Faelivrin diye isimlendirmişti. Gwindor'un hatırı için Túrin'in onunla birlikte Nargothrond'a girmesine izin verildi, orada onurlandırılarak yaşadı. Ama Gwindor tam onun adını söylerken, Túrin engelleyerek, "Ben (Kadersiz'in oğlu Kanılekelenmiş anlamında)&nbsp;</span>Ú<span style="font-size: 1em;">marth oğlu Agarwaen'im, ormanlarda yaşayan bir avcıyım" dedi, Nargothrond Elfleri artık onu daha fazla sorgulamadı.</span></p>

  <p class="calibre1" style="text-align: justify;">Zaman içinde Túrin, Orodreth'ın himayesi altmda yükseldi ve nerdeyse herkes tarafından sevildi. Çünkü gençti, daha yeni yeni tam bir yetişkin oluyordu; annesi Eledhwen Morwen'e gerçekten benziyordu: koyu saçlı ve açık tenliydi, gri gözleri vardı, yüzü Eski Günler'deki ölümlü İnsanların hepsinden daha güzeldi. Konuşma yeteneği ve tavırları Doriath'ın kadim krallığından biri gibiydi, hatta Elfler arasında Noldor'un yüce hanedanlarına ait biri sanılabilirdi, bu yüzden pek çoğu ona Elfınsan, Adanedhel dediler. Anglachel, Nargothrond'lu yetenekli demirciler tarafından onun için bir daha dövüldü ve her ne kadar daima siyah kalmasına rağmen ağızlan soluk bir alevle parıldadı; ve ona Ölüm Demiri, Gurthang adını verdi. Túrin'in, Korunan Düzlük'ün sınırlarında yapılan savaşlarda cesareti, becerisi öyle büyüktü ki Kara Kılıç, Mormegil, olarak tanındı ve Elfler dediler ki: "Mormegil, kazayla veya uzaktan atılan kötü bir ok dışında öldürüle-mez". Bu yüzden onu korumak için bir cüce-zırhı verdiler; ve zalim bir ruh halindeyken silah deposunda tamamı altın parıltılı bir cüce-maskesi bulup savaşırken onu taktı, düşmanları önünden kaçıştı.</p>

  <p class="calibre1" style="text-align: justify;">Sonra Finduilas'ın gönlü Gvvindor'dan uzaklaşıp tüm iradesiyle kar-M çıkmasına rağmen Túrin'e döndü; Túrin olup bitenlerin farkına varmamıştı. Kalbi kırılan Finduilas kederlendi; gittikçe solaşarak sessizleşti. Gwindor karalık düşünceler içinde kaldı; Finduilas'la konuşup dedi ki: "Finarfin hanedanının kızı, aramıza kederin uzanmasına izin verme: uinkü Morgoth hayatımı helak etse de seni hâlâ seviyorum. Sevgin seni&nbsp;<span style="font-size: 1em;">nereye yönlendirirse oraya git, ancak dikkat et! Ilúvatar'ın Büyük Ço-cuklan'nın Gençolanlanyla evlenmesi ne uygundur; ne akıllıca, çünkü yaşamları kısadır^ çok geçmeden bizi dul bırakarak giderler. Ne de yazgı, anlayamayacağımız büyük sebepler yüzünden buna izin verecektir, bir iki kez olmasının dışında. Ama bu İnsan Beren değil. Gören gözlerin okuyabileceği gibi onun üzerine bir yazgı örtülmüş, ama bu kötü bir yazgı. Ona dahil olma! Eğer'olursan, aşkın sana acıyı ve ölümü sunacak. Çünkü bana kulak ver! O, gerçekten de ûmarth oğlu agarvaen olmasına rağmen, gerçek adı Húrin oğlu Turin, Morgoth'un Angband'da esir tuttuğu ve soyunu lanetlediği.&nbsp;</span><span style="font-size: 1em;">Bauglir Morgoth'un kudretinden şüphelenme! Bu benden anlaşılmıyor mu?"</span></p>

  <p class="calibre1" style="text-align: justify;">Finduilas uzun süre düşünceler içinde oturdu; ama sonunda sadece dedi ki; "Húrin oğlu Turin, beni ne seviyor; ne de sevecek."</p>

  <p class="calibre1" style="text-align: justify;">Ve şimdi Turin olup bitenleri Finduilas'tan öğrendiğinde öfkeliydi, Gwindor'a dedi ki:&nbsp;<span style="font-size: 1em;">"Kurtardığın ve koruduğun için seni dost bildim. Ama şimdi, gerçek ismimi açıklayarak, saklandığım kötü yazgımı üzerime çağırarak bana kötülük yaptın, arkadaş."</span></p>

  <p class="calibre1" style="text-align: justify;">Ama Gwindor yanıtladı: "Kötü yazgı senin içinde, isminde değil."</p>

  <p class="calibre1" style="text-align: justify;">Orodreth, Mormegil'in gerçekte Thalion Húrin'in oğlu olduğunu öğrendiğinde, ona büyük onur verdi ve Turin, Nargothrond halkı arasında kudretli oldu. Ama onların savaş, gizlilik içinde pusular ve pusudan atılan oklarla savaşmayı sevmedi, cesur darbeler, açık savaşları istedi; planlarını Kral'la birlikte hep daha uzun, daha fazla düşünerek tartıştı. O günlerde Nargothrond Elfleri gizliliklerini terk edip açıkça savaşmaya geçtiler ve büyük silah depolan yapıldı; Túrin'in öğüdüyle Noldor, Felagund Kapılan'ndan ordularının daha hızlı geçişi için Narog üzerinde güçlü bir köprü inşa etti. Sonra Angband'ın hizmetkârları Narog ve Sirion arasındaki tüm topraklardan doğuya ve batıya, Nenning'in ötesine, terk edilmiş Falas'a sürüldü; Gwindor, Kral'ın divanında, sürekli Túrin'in izlediği siyasetin yanlış olduğuna inanarak daima onun aleyhinde konuşmasına rağmen kimse onun düşünce<span style="font-size: 1em;">sini önemsemedi, böylece kendi şerefini azalttı, çünkü gücü azalmıştı ve artık orduların ön saflarında değildi. Böylece Nargothrond, Morgoth'un öfkesi ve nefretinin önünde açığa çıktı; ama Túrin'in isteği sonucunda gerçek ismi açıklanmadı, yaptıkları Dorioth'a, Thingol'un kulaklarına gelmesine rağmen, söylentiler ondan sadece Nargothrond'un Kara Kılıcı olarak bahsetti.</span></p>

  <p class="calibre1" style="text-align: justify;">Bu dinleniş ve umut döneminde, Mormegil'in yaptıkları yüzünden Morgoth'un gücünün Sirion'un batısında durdurulur ve Morwen sonunda kızı Nienor'la birlikte Dor-Lómin'den kaçarak Thingol'un salonlarına doğru uzun bir yolculuğu göze alır. Orada onu yeni bir keder bekliyordu, çünkü Túrin'in gitmiş ve Ejder Miğferi'nin Sirion'un batısındaki topraklarda kaybolmasının ardından Doriath'a hiçbir haber ulaşmamıştı; ama Morwen, Nienor'la birlikte, Thingol ve Melian'ın konuklan olarak Doriath'da kaldı ve saygı gördü.</p>

  <p class="calibre1" style="text-align: justify;">Şimdi Ay'ın göklere yükselişinin ardından dört yüz doksan beş yıl geçmişti, yılın başlangıcında Gelmir ve Arminas adlı iki Elf Nargothrond'a geldi; Angrod'un halkındandılar ama Dagor Bragollach'ın ardından güneye Gemiyapımcısı Círdan'ın yanına yerleşmişlerdi. Uzun yolculuklarından, Orkların ve kötü yaratıkların Ered Wethrin'in etekleri altında ve Sirion Geçiti'nde toplandığından bahsettiler; ve ayrıca Ulmo'nun, Círdan'ı büyük tehlikenin Nargothrond'a yaklaştığı konusunda uyardığını anlattılar.</p>

  <p class="calibre1" style="text-align: justify;">"Suların Efendisi'nin sözlerini işitin!" dediler Kral'a. "Böyle konuştu Gemiyapımcısı Círdan'a:&nbsp;<span style="font-size: 1em;">'Kuzey'in Kötülüğü Sirion'un kaynaklarını kirletti, kudretim akan suların parmaklarından geri çekiliyor. Ama daha kötü bir şey olmak üzere. Bu yüzden Nargothrond Efendisi'ne söyleyin ki: Kalesinin kapılarını kapatıp etrafta gezinmesin. Sürünerek yaklaşan kötülük kapıyı bulamasın diye saltanatınızın taşlarını gürültülü nehre atın.'</span></p>

  <p class="calibre1" style="text-align: justify;">Orodreth, habercilerin karanlık sözleriyle tedirgin olmuştu ama&nbsp;<span style="font-size: 1em;">Turin bu öğütleri asla önemsemeyecekti; en azından büyük köprünün yıkılmasına izin vermecekti; çünkü gururlu ve boyun eğmez bir hale gelmişti, istediği her şeyi emredecekti.</span></p>

  <p class="calibre1" style="text-align: justify;">Sonra çok geçmeden Brethil Efendisi Handir katledildi, çünkü Orklar ülkesini istila etmiş ve Handir onlarla savaşmıştı; ama Brethil İnsanları yenilip ormanlarına çekildiler. O yılın güzünde, zamanının gelmesini bekleyen Morgoth uzun süredir hazırladığı büyük ordusunu Narog halkının üstüne salıverdi; ve Urulöki Glaurung, Anfauglith üzerinden geçerek Sirion'un kuzey vadilerine geldi, oralarda büyük kötülükler yaptı. Ered Wethrin'in gölgesi altındaki Eithel Ivrin'i kirletti, ardından Nargothrond diyarına geçerek Narog ve Teiglin arasındaki Korunan Düzlük'ü, Talath Dirnen, yaktı.</p>

  <p class="calibre1" style="text-align: justify;">Sonra Nargothrond savaşçıları ilerlediler, Túrin o gün uzun ve korkunç görünüyordu, Orodreth'in sağında at sürerken ordunun cesareti arttı. Ama Morgoth'un ordusu gözcülerin söylediğinden daha uzaktaydı ve cüce-maskesiyle korunan Túrin dışında kimse Glaurung'ün ilerleyişine karşı koyamadı; Orklar, Elfleri Ginglith ve Narog arasındaki Tumhalad'a döndürüp sıkıştırarak hapsettiler. O gün Nargothrond'un tüm saltanatı ve ordusu yok oldu; Orodreth savaşın ön cephesinde katledildi, Guilin oğlu Gwindor ise Ölümcül yaralanmıştı. Ama Túrin onun yardımına geldiğinde herkes önünden kaçıştı; Gwindor'u taşıyarak kalabalıktan sıyrılıp bir ormana girdi, onu çimene yatırdı.</p>

  <p class="calibre1" style="text-align: justify;">Sonra Gwindor Túrin'e dedi ki: "Taşıyışımı, taşıyışınla ödedin! Ama benim ki kadersiz, seninkiyse değersiz; çünkü bedenim iyileşebil-menin ötesinde zarar gördü ve Orta Dünya'dan ayrılmalıyım. Seni sevmeme rağmen Húrin'in oğlu, hâlâ seni Orklardan kurtardığım güne pişmanım. Ama cesaretin ve gururun yüzünden hâlâ sevgiye, hayata sahibim, Nargothrond bir sure daha dayanır. Şimdi eğer beni seviyorsan, beni bırak! Hızla Nargothrond'a git ve Finduilas'ı kurtar. Sana son olarak şunu söylüyorum: o, tek başına senin ve kadersizliğin arasında duruyor.&nbsp;<span style="font-size: 1em;">Eğer onu bırakmazsan, kadersizliğin seni bulamayacak. Elveda!"</span></p>

  <p class="calibre1"></p>

  <p class="calibre1" style="text-align: justify;">Sonra Túrin yolda karşılaştığı kalabalığı bir araya toplayarak: hızla Nargothrond'a döndü; onlar giderken yapraklar şiddetli bir rüzgârla: ağaçlardan döküldü, çünkü güz korkunç bir kışa dönüşüyordu. Ama Ork ordusu ve Ejder Glaurung onların önündeydi, nöbetçi olarak bırakılanlar Tumhalad'da neler olduğunu fark etmeden aniden ortaya çıktılar. O gün Narog'un üzerindeki köprü bir bela olduğunu kanıtladı; çünkü büyük ve güçlü olarak inşa edilmişti, çabucak yıkılamazdı; düşman rahatça derin nehri aştı ve Glaurung, Felagund Kapıları'na olanca ateşiyle yüklenip yıkarak içeri geçti.</p>

  <p class="calibre1" style="text-align: justify;">Túrin ulaştığında Nargothrond'un korkunç yağmalanışı nerdeyse tamamlanmıştı. Orklar ordulardan kalan herkesi katletmiş ya da uzaklara sürüklemişti, o anda bile büyük salonlar ve odalar yağmalanıyor ve yok ediliyordu; yanmamış ya da katledilmemiş kadınlar ve kızlar, Morgoth'un esaratine götürülecek köleler olarak kapıların önündeki taraçalarda sürüler halinde toplanmıştı. Bu yıkım ve felaketin üzerine Túrin geldi, kimse ona karşı koyamazdı; ya da koyamayacaktı, önündeki hepsini yere devirip köprüden geçerek kölelere doğru ilerledi.</p>

  <p class="calibre1" style="text-align: justify;">Ve şimdi tek başına ayakta durdu, çünkü onun peşinden gelen birkaç kişi de kaçmıştı. Ama o anda Gla/;rLing yıkılan kapılardan çıkıp, Túrin ile köprü arasına geldi. Sonra içindeki kötü ruhla aniden konuştu: "Selam, Húrin'in oğlu. İyi ki karşılaştık!"</p>

  <p class="calibre1" style="text-align: justify;">Sonra Túrin ona uzun adımlarla yürüdü, Gurthang'ın keskin kenarları bir alev gibi parıldadı; ama Glaurung onun darbesini karşılayıp iblis gözlerini kocaman açarak Túrin'e baktı. Túrin kılıcını kaldırırken korkusuzca baktı onlara; hemen ejderin kapaksız gözlerinin donduran büyüsüne kapılıp kıpırdayamadan kalakaldı. Uzun bir süre taştan oyulmuş biri gibi durdu; Nargothrond kapılarının önünde ikisi yalnız ve sessiz kaldı. Glaurung, Túrin'le alay ederek yeniden konuştu, dedi ki: "Her tarafın kötülük oldu, Húrin'in oğlu. Nankör bir evlatlık, haydut, arkadaş katili, sevgi hırsızı, Nargothrond'un gaspedicisi, aptal cesaretine sahip reis ve soyunu terk eden. Annen ve kız kardeşin Dor-ló<span style="font-size: 1em;">min'de esaret altında yoksulluk ve sıkıntı içinde yaşıyor. Sense bir prens gibi giydiriliyorsun ama onlar yırtık pırtık giysiler içinde çalışıyorlar; seni özlüyorlar ama buna aldırmadın. Baban böyle bir oğlu olduğunu öğrenirse mutlu olabilir; öğrendiğinde olacak." Túrin, Glaurung'un büyüsü altında sözlerini dinleyip kötülük tarafından biçimsizleştirilmiş bir aynada kendini gördü, gördüğünden iğrendi.</span></p>

  <p class="calibre1" style="text-align: justify;">Aklın işkencesi altında ejderin gözleri tarafından tutulup kımılda-yamazken, Orklar kümeler haline getirdikleri esirleri Túrin'in yakınından geçerek uzaklaştılar ve köprüyü geçtiler. Aralarında Finduilas da vardı, giderken Túrin'e bağırdı; ama kızın bağrışlan ve esirlerin feryatları kuzeye giden yol üzerinde kaybolana dek Glaururig, Túrin'i serbest bırakmadı, Túrin aklından çıkmayacak o sese karşı kulaklarını tıkayamadı.</p>

  <p class="calibre1" style="text-align: justify;">Sonra Glaurung aniden bakışını çözerek bekledi; Tûtin korkunç bir düşten uyanır gibi yavaş&nbsp;<span style="font-size: 1em;">yavaş kımıldadı. Kendine geldiğinde bir haykırışla ejderin üzerine saldırdı. Ama Glaurung güldü ye dedi ki: "Katledilmek istiyorsan, seni memnuniyetle öldüreceğim. Ama bunun Morwen ve Nienor'a çok az yardımı dokunur. Elf kadının feryatlarına hiç dikkat etmedin. Kan bağından da mı mahrum olmak istiyorsun?"</span></p>

  <p class="calibre1" style="text-align: justify;">Ama Túrin kılıcını geri çekerek ejderin gözlerine saldırdı, Glaurung geriye bükülerek hızla kule gibi yükseldi ve dedi ki: "Yoo! En azından cesaretin var, hem de karşılaştığım herkesten fazla.&nbsp;<span style="font-size: 1em;">Kendi payıma düşmanlarımızın yiğitliğine saygı göstermediğimizi söyleyenler yalan söylüyor. Bak şimdi! Sana özgürlüğümü veriyorum. Akrabalarının yanına git, eğer yapabilirsen. Haydi git! Eğer bu günlerin hikâyesini yazacak bir Elf ya da İnsan kalırsa, bu armağanı reddedersen mutlaka seni küçük göreceklerdir."</span></p>

  <p class="calibre1" style="text-align: justify;">O zaman Túrin, ejderin gözleriyle aklı karışmış şekilde, sanki merhameti bilen bir düşmanla müzakereye girişir gibi Glaurung'uıı ı sözlerine inandı; dönüp hızla köprüyü geçerek gitti. Ama o giderkeıl Glaurung arkasından seslendi, korkunç bir sesle dedi ki: "Şimdi hızla&nbsp;<span style="font-size: 1em;">Dor-Lómin'e git, Húrin oğlu! Belki Orklar bir kez daha önüne geçer. Eğer Finduilas için oyalanırsan, Morwen"i asla yeniden görmeyeceksin, kız kardeşin Nienor'u da; ve onlar seni lanetleyecek."</span></p>

  <p class="calibre1" style="text-align: justify;">Túrin kuzey yolu boyunca uzaklaştı ve Glaurung bir kez daha güldü, çünkü Efendisinin onu gönderme amacım başarmıştı. Sonra kendi şevkiyle ilgilendi ve şiddetli aleviyle etrafındaki her şeyi yaktı. Yağmayla uğraşan Orklara ileriye yürüyüş emri verip uzaklara gönderdi ve son değerli şeye dek talan etmekten onları mahrum etti. Sonra köprüyü yıkarak Narog'un köpürerek akan sularına attı; böylece tehlikeden uzak bir şekilde, Felagund'un tüm zenginliklerini, birikimlerini bir araya toplayıp yığdı ve en derindeki salonda onların üzerine serilip bir süre dinlendi.</p>

  <p class="calibre1" style="text-align: justify;">Túrin, Narog ve Teiglin arasındaki artık terk edilmiş topraklardan geçerek kuzeye doğru.uzayan yollar boyunca hızla ilerledi ve Korkunç Kış onu karşılamak için indi, o yıl kar güz geçmeden önce düşmüştü, baharsa hem geç gelecekti hem de soğuk. Ormanlardan, tepelerden adını çağıran Finduilas'ın çığlıklarını duyar gibiydi ve acısı çok büyüktü; ama Glaurung'un yalanlarıyla yüreği kızgınlaşmıştı, sürekli olarak Orkların Húrin'in evini yaktığını, Morwen ve Nienor'a işkence ettiklerini düşünerek, başka yöne sapmadan devam etti.</p>

  <p class="calibre1" style="text-align: justify;">Sonunda acele edişi ve uzun yollar aşması yüzünden (dinlenmeden kırk fersahtan fazla yol almıştı) yıpranmış bir şekilde kışın ilk buzuyla birlikte daha önce iyileştirildiği Ivrin gölcüklerine ulaştı. Ama gölcükler şimdi sadece donmuş çamurlar, artık oranın suyunu içemezdi.</p>

  <p class="calibre1" style="text-align: justify;">Böylece kuzeyin sert kar yağışı altında Dor-Lómin'in geçitlerini zorlukla geçip yeniden çocukluğunun ülkesini buldu. Kıraç ve kasvetliydi; ve Morwen yoktu. Evi boş, parçalanmış ve soğuk olarak duruy o r ve civarında hiçbir canlı yaşamıyordu. Bu yüzden oradan ayrılıp Húrin'in akrabası Aerin'le evlenen Doğudölü Brodda'nın evine gitti; mada yaşlı bir hizmetkârdan Morwen'in uzun süre önce gittiğini, Ni<span style="font-size: 1em;">enor'Ia birlikte Dor-Lómin'den kaçtığını, Aerin dışında kimsenin nereye gittiğini bilmediğini öğrendi.</span></p>

  <p class="calibre1" style="text-align: justify;">O zaman Túrin, Brodda'nın yemek masasına doğru uzun adımlarla yürüyüp onu yakaladı ve kılıcını çekerek Morwen'in nereye gittiğini söylemesini istedi; Aerin, oğlunu aramak için Doriath'a gittiğini söyledi. "Çünkü topraklar o zaman söylediklerine göre şimdi ölmüş olan güneyli Kara Kılıç tarafından kötülükten temizlenmişti." O zaman Túrin'in gözleri açıldı, Glaurung'un büyüsünün son bağlan da gevşedi; şiddetli bir keder içinde, onu aldatan yalanlara duyduğu öfke ve Morwen'in canını yakanlara duyduğu nefret kara bir şiddet halinde onu ele geçirdi, Brodda'yı ve konuklan olan diğer Doğudöllerini kılıçtan geçirdi. Sonra kışın içine kaçtı, avlanan bir adam gibi; ama Hador halkından kalan ve yabanm yollarını bilenlerden yardım görüp, onlar sayesinde yağan kardan kurtularak Dor-Lómin'in güneyindeki dağlarda bir haydut sığınağına ulaştı. Yeniden çocukluğunun ülkesinden geçip Sirion vadisine döndü. Yüreği acı içindeydi, çünkü Dor-Lómin'e, halkından geride kalmış olanlara sadece daha büyük felaket getirmişti ve onlar gidişine mutlu olmuşlardı; bu sahip olduğu tek teselliydi: Kara Kılıç'm yiğitliğiyle Doriath'a giden, yollar Morwen'e açılmıştı. Ve içinden dedi ki: "O zaman bu işler herkese kötülük getirmedi. Ve daha önce gelmiş olsam da soyumu bundan daha iyi nereye yerleştirebilirdim? Eğer Melian Kuşağı parçalanırsa, son umut da yok olur. Hayır, gerçekten her şeyin olduğu gibi olması daha iyi; çünkü nereye gidersem bir gölge yaratıyorum. Onları Melian'ın himaye etmesine izin veri Onları huzur içinde bir süre gölgesiz olarak bırakacağım."</p>

  <p class="calibre1" style="text-align: justify;">Şimdi Túrin bir hayvan gibi yabani ve ihtiyatlı bir şekilde Ered Wethrin'den aşağı inip dağların eteklerindeki ormanda dolaşarak Findilas'ı boş yere aradı; ve kuzeye Sirion Geçidi'ne giden tüm yollarda pusuya yattı. Ama çok geç kalmıştı; çünkü bütün izler eskimiş ya da kış tarafından silinmişti. Böylece Teiglin'den aşağı güneye geçerken Orklar tarafından kuşatılmış Brethil İnsanlarına rastladı; onları kurtardı, çün<span style="font-size: 1em;">kü Orklar Gurthang'ın önünden kaçışmıştı. Kendini Ormanların Yabanisi diye adlandırdı, o İnsanlar onların yanında yaşamasını rica ettiler; ama o henüz tamamlanmamış bir işi olduğunu, Nargothrond'lu Orodreth'in kızı Finduilas'ı araması gerektiğini söyledi. O zaman adamların reisi Dorlas, onun ölümünün keder verici haberlerini anlattı. Brethil İnsanları, Teiglin Geçişleri'nde Nargothrond'lu esirleri götüren Ork ordusunu, esirleri kurtarmayı umarak tuzağa düşürmüştü; ama Orklar hemen esirlerini zalimce öldürmüş ve Finduilas'ı kargıyla bir ağaca çakmışlardı. Son sözleri "Mormegil'e Finduilas'ın burada olduğunu söyleyin" olarak böylece ölmüştü. Oraya yakın bir tepeciğe gömmüş ve orasını Elfkızının Tepeciği, Haud-en-Elleth, diye adlandırmışlardı.</span></p>

  <p class="calibre1" style="text-align: justify;">Túrin, onlardan kendini oraya götürmelerini istedi ve orada ölüme yakın bir kederin karanlığına gömüldü. .O zaman Dorlas, ünü Brethil'in derinliklerine bile ulaşan kara kılıcı ve Kral'ın kızını arayışı yüzünden bu Yabani'nin gerçekte Nargothrond'lu Mormegil ve bazı söylentilere göre Dor-Lómin'li Húrin'in oğlu olduğunu anladı. Sonra orman adamları onu kaldırıp yurtlarına taşıdılar. Onlar şimdi Amon Obel üzerindeki Ephel Brandir'de, ormandaki yüksek bir tepenin üzerinde etrafı kazıklarla çevrili bir yerin içinde yaşıyorlardı; çünkü Haleth'in Halkı savaş&nbsp;<span style="font-size: 1em;">yüzünden yavaş yavaş azalmıştı ve onları yöneten Handir oğlu Brandir, nazik ruhlu bir adamdı, çocukluğundan beri topaldı, Kuzey'in gücünden korunmak için savaştan daha çok gizliliğe inanırdı. Bu yüzden Dorlas'ın getirdiği haberlerden korktu ve tabutta yatıyormuş gibi gözüken Túrin'in yüzünü gördüğünde bir önsezi bulutu yüreğine yayıldı. Her şeye rağmen kederiyle hareket ederek onu kendi evine alıp ilgilendi, iyileştirme konusunda becerikliydi. Baharın gelişiyle Túrin karanlığından sıyrılıp yeniden dinçleşti; ayağa kalktı ve geçmişini terk ederek Brethil'de saklanacağını, gölgesini arkasında bırakacağını düşündü. Bu yüzden yeni bir isim aldı: Yüce Elf Dili'nde Kadersizliğin Efendisi anlamına gelen Turambar; ve orman adamlarından aralarındaki bir yabancı olduğunu ya da başka bir isim taşıdığını&nbsp;</span><span style="font-size: 1em;">unutmalarım rica etti. Bununla beraber savaşmaktan tamamen vazgeçmeyecekti; çünkü Orklann Teiglin Geçişleri'ne gelmelerine ya da Ha-udh-en-Elleth'e yaklaşmalarına dayanamazdı ve oradan sakınmaları için orasını onlar için korkunç bir yer haline getirdi. Ama kara kılıcını bir kenara bırakıp daha çok yay ve mızrak kullandı.</span></p>

  <p class="calibre1" style="text-align: justify;">Şimdi Doriath'a Nargothrond'la ilgili yeni haberler ulaştı, bozgun ve yağmadan kaçan.&nbsp;<span style="font-size: 1em;">Korkunç Kış'ta yabanda yaşamayı başaran kimileri sonunda bir barınak arayarak Thingol'e ulaştı ve sınır muhafızları onları Kral'a götürdü. Kimileri tüm düşmanın kuzeye çekildiğini, diğerleri Glaurung'un hâlâ Felagund'un salonlarında oturduğunu söyledi; kimileri Mormegil'in katledildiğini, diğerleri ejderin büyüsü altına girip taşa dönüşmüş biri gibi hâlâ orada yaşadığını söyledi. Ama hepsi, Narogthrond'da birçok kişinin Mormegil'in Dor-Lómin'li Húrin oğlu Túrin'den başkası olmadığını öğrendiğini söyledi.</span></p>

  <p class="calibre1" style="text-align: justify;">O zaman Morwen'in aklı başından gitti. Meilan'ın öğüdünü dinlemeyerek oğlunu aramak için tek başına yabana at sürdü. Bu yüzden Thingol, onu bulup korumaları ve gerçek haberleri öğrenmeleri için Mablung'u ve birçok güçlü sınır muhafızını gönderdi; Nienor'a orada kalması emredildi. Ancak soyunun korkusuzluğuna o da sahipti; uğursuz bir saatte, Morwen'in kızının da kendiyle birlikte tehlikeye gideceğini anladığında döneceği umuduna kapılan Nienor, kendisini Thingol'un halkından biri gibi gizleyerek, kadersiz yolculuğuna doğru at sürdü.</p>

  <p class="calibre1" style="text-align: justify;">Sirion'un kıyıları yakınında Morwen'i buldular ve Mablung, Menegroth'a dönmesini rica etti; ama o ölmeye çok yakındı ve ikna edilemeyecekti. O zaman Nienor'un onların yanına geldi, Morwen'in emrine rağmen dönmeyecekti; Mablung çaresizce onları Alacakaranlık GöUeri'ndeki gizli teknelere getirdi ve Sirion'u aştılar. Üç günlük bir yolculuğun ardından, uzun zaman önce Felagund'un büyük emek harcayarak Nargothrond'un kapılan önünde yükselttiği Casuslar Te<span style="font-size: 1em;">pesi'ne, Amon Ethir ulaştılar. Orada Mablung, Morwen ve kızının etrafına süvarilerden bir koruma yerleştirdi ve daha ileri gitmelerini yasakladı. Ve o, izcileriyle birlikte yapabildikleri kadar gizlice, tepeden aşağıya, hiçbir düşman izi görmeyerek Narog'a indi.</span></p>

  <p class="calibre1" style="text-align: justify;">Ama Glaurung onların yaptığı her şeyin farkındaydı, öfkenin kızgınlığı içinde ileri atılıp nehire uzandı; nehirden devasa bir duman ve pis koku yükseldi ki Mablung ile yanındakiler körleşip kayboldular,. O zaman Glaurung, Narog üzerinden doğuya geçti.</p>

  <p class="calibre1" style="text-align: justify;">Amon Ethir üzerindeki nöbetçiler Ejderin saldırısını görerek Mor-wen ve Nienor'u alıp tüm hızlarıyla doğuya doğru kaçmaya çalıştılar; ama rüzgâr üzerlerine solgun sisler taşıdı ve atları ejderin leş kokusuyla delirip yönetilemez hale gelerek sağa sola kaçıştı, bir bölümü ağaçlara çarpıp ölene, diğerleri uzaklara yayılana dek. Hanımlar böylece kayboldu ve doğrusu Morwen hakkında hiçbir kesin haber asla Doriath'a ulaşamadı. Ama Nienor atından düşüp yaralanmış&nbsp;<span style="font-size: 1em;">olarak Mablung'u beklemek üzere Amon Ethir'e dönmeyi başardı, böylece dumanın üstündeki günışığına ulaştı; batıya bakarak, kafası tepenin üzerinde yatan Glaurung'un gözlerine dik dik baktı.</span></p>

  <p class="calibre1" style="text-align: justify;">Kızın iradesi bir süre onunla savaştı ama Glaurung gücünü ortaya koyup onun kim olduğunu öğrenerek onu gözlerine bakmaya zorladı, üzerine tam karanlık ve unutkanlık büyüsü gönderdi, öyle ki başına İtelen hiçbir şeyi, ne adını ne de başka bir şeyin adını hatırlayamadı; günler boyunca ne duyabildi ne görebildi ne de kendi iradesiyle kımıldayabildi. Sonra Glaurung, onu Amon Ethir üzerinde tek başına dikilir bırakıp Nargothrond'a döndü.</p>

  <p class="calibre1" style="text-align: justify;">Glaurung orayı terk ettiğinde büyük cesaret gösterip Felagund'un salonlarını keşfeden Mablung, ejder yaklaşırken kaçarak Amon Ethir'e ılöndü. Tepeyi tırmanırken güneş batıp gece çöktü; orada taştan bir görüntü gibi yıldızların altında tek başına dikilen Nienor dışında kimseyi bulamadı. Kız hiçbir şey konuşmadı ya da duymadı, eğer elini tutarsa onun peşinden geldi. Bu yüzden büyük bir keder içine gömülen&nbsp;<span style="font-size: 1em;">Mablung, ona boşuna gözüktüğü halde kızı da yanında götürdü; çünkü yabanda yardımsız kalarak ikisi de ölecek gibiydi.</span></p>

  <p class="calibre1" style="text-align: justify;">Ama Mablung'un üç yoldaşı tarafından bulundular, yavaşça kuzeye ve doğuya doğru, Sirion'un ötesindeki Doriath diyarının çitlerine, Esgaldun'in yanındaki korunan köprüye doğru ilerlediler. Doriath'a yakkşırken Nienor'un gücü yavaş yavaş döndü; ama hâlâ konuşamıyor ya da duyamıyor, elinden tutulup götürülürken körcesine yürüyordu. Ama sonunda çitlere çok yaklaştıklarında sürekli açık olan gözlerini kapatıp uyudu; onu yatırıp dinlendirdiler, çevrelerine dikkat etmediler, çünkü tamamen yıpranmışlardı. Orada bir Ork çetesinin saldırısına uğradılar, artık sık sık Doriath'ın çitleri yakınında gezmeye cesaret eder olmuşlardı. Nienor o anda görme ve duyma yeteneğini yeniden kazanmıştı ve Orkların çığlıklarıyla uyanarak dehşet içinde ayağa kalkarak yakalanmadan önce kaçtı.</p>

  <p class="calibre1" style="text-align: justify;">Orklar onun ardından bir av başlattı, Elfler Orklara yetişip ona zarar vermeden önce öldürdüler, ama Nienor onlardan da kaçtı. Çünkü korku çılgınlığı içinde kaçıyordu, bir geyikten daha hızlıydı ve koşarken çırılçıplak olana dek elbiseleri yırtıldı; kuzeye doğru koşarak onların görüş alanının dışına çıkrı, uzun süre aramalarına rağmen ne onu ne de izini buldular. Mablung sonunda üzüntü içinde Menegroth'a dönüp olanları anlattı. Thingol ve Melian kederle doldular; ama Mablung devam edip ilerilere giderek uzun süre boşu boşuna Morwen ile Nienor'a dair haberler aradı.</p>

  <p class="calibre1" style="text-align: justify;">Nienor, bitap düşene kadar ormanın içinde koştu, sonra yıkılıp uyudu ve uyandı; güneşli bir sabahtı, bu sanki yeni bir şeymiş gibi ışık içinde sevindi, gördüğü her şey ona yeni ve tuhaf gözüktü, çünkü onları adlandırmak için hiçbir isme sahip değildi. Arkasında uzanan bir karanlık ve korkunun gölgesi dışında hiçbir şey hatırlamadı; bu yüzden avlanan bir hayvan gibi tedirgince ilerleyip açlıktan ölecek gibi oldu, hiç yiyeceği yoktu ve nasıl araması gerektiğini bilmiyordu.&nbsp;<span style="font-size: 1em;">Sonunda Teiglin Geçişleri'ne gelerek oradan geçti ve Brethil'in ulu ağaçlan ara</span><span style="font-size: 1em;">sında bir sığınak aradı, korkmuştu, kaçtığı karanlık yeniden ona yetişiyor gibiydi.</span></p>

  <p class="calibre1" style="text-align: justify;">Ama bu aslında güneyden gelen büyük bir fırtınaydı ve dehşet içinde kulaklarını gök gürlemesine tıkayarak kendini Haudh-en-Elleth'in üzerine attı; ama yağmur üzerine çarpıp ciğerlerine dek işleyince ölen vahşi bir hayvan gibi yattı. Orada Turambar onu buldu, Orkların civarda dolaştığı söylentisini duyarak Teiglin Geçişleri'ne inmişti; ve şimşeğin gözkamaştıncı ışığı içinde onu Finduilas'ın tepeciği üzerinde yatan katledilmiş bir kız gibi görerek kalbinden vuruldu: Ama orman adamları kızı kaldırdılar, Turambar etrafına pelerinini sardı, civardaki küçük bir kulübeye götürdüler, onu ısıtıp yiyecek verdiler. Ve Turambar'a bakar bakmaz rahatladı, çünkü sonunda karanlığında aradığı bir şeyi bulmuş gibi geldi ona; ve ondan ayrılmayacaktı. Ama ona adıyla, soyuyla ve felaketiyle ilgili bir şeyler sorduğunda, kendinden bir şey istediğinin farkına varan ama ne. olduğunu anlayamayan bir çocuk gibi tedirgin oldu; ve ağladı. Bu yüzden Turambar dedi ki: "Tedirgin olma. Hikâyen bekleyecek. Ama sana bir isim vereceğim, seni Gözyaşı Kızı, Níniel, diye çağıracağım." Ve kız, bu isim söylendiğinde kafasını salladı, yalnızca&nbsp;<span style="font-size: 1em;">"Níniel" dedi. Bu, karanlığının ardından söylediği ilk sözdü ve orman adamları arasındaki ismi olarak kaldı.</span></p>

  <p class="calibre1" style="text-align: justify;">Ertesi gün kızı Ephel Brandir'e doğru taşıdılar; ama Celebros'un çalkantılı suyunun Teiglin'e döküldüğü Yağmurlu Merdiven'e, Dimrost, geldiklerinde, Níniel'in üzerine büyük bir titreme geldi ki bu yüzden zaman içinde oraya Titreten Su, Nen Girith, denildi. Orman adamlarının Amen Obei üzerindeki yurtlarına gelmeden önce ateşlenip lıastalandı; uzun süre hasta yatarak Brethil kadınları tarafından bakıldı, ona bir bebek gibi dil öğrettiler. Güz gelmeden Brandir'in maharetiyle iyileşip konuşabildi; ama Haudh-en-Elleth tepeciği üstünde Turambar tarafından bulunmadan önceki hayatı hakkında hiçbir şey hatırlamadı. Ve Brandir onu sevdi; ama kızın tüm gönlü Turambar'a kaymıştı.</p>

  <p class="calibre1" style="text-align: justify;">O zamanlar orman adamları Orklar tarafından rahatsız edilmedi ve&nbsp;<span style="font-size: 1em;">Turambar savaşa gitmedi; Brethil'de huzur vardı. Onun da kalbi Nîniel'e yöneldi ve ona evlenme teklif etti; ama aşkına rağmen kız zaman istedi. Çünkü Brandir, kızı Turambar hakkında bir şey bilmediği konusunda uyararak, onunla kendisi arasındaki rekabetten çok kızın iyiliği için, Níniel'i zaptetmeye çalışmıştı; Turambar'ın gerçekte Húrin oğlu Túrin olduğunu açıklamış ve ismi tanımamasına rağmen kızın düşünceleri üzerine bir gölge çökmüştü.</span></p>

  <p class="calibre1" style="text-align: justify;">Nargothrond'un yağmalanmasının üzerinden üç yıl geçtiğinde Turambar Nîniel'e yeniden sordu ve şimdi ya onunla evleneceğine ya da yabanda savaşa döneceğine yemin etti. Níniel sevinerek kabul etti ve yazortasında evlendiler; Brethil'in orman adamları büyük bir ziyafet düzenledi. Ama yılın bitiminden önce Glaurung yönettiği Orkları Brethil'e yolladı; Turanbar evinde olaylara karışmadan oturdu, çünkü Nîniel'e sadece evlerine saldırıhrsa savaşacağına söz vermişti. Ama orman adamları yenilmişlerdi ve Dorlas, onu aralarına kabul eden halka yardım etmediğini yüzüne vurdu. O zaman Turambar kalkıp kara kılıcını yeniden ortaya çıkardı ve Brethil İnsanları'ndan büyük bir birlik oluşturarak Orkları tamamen hezimete uğrattı. Ama Glaurung, Kara Kılıç'ın Brethil'de olduğu haberlerini duydu, yeni kötülükler tasarlayarak duyduklarını aklında tarttı.</p>

  <p class="calibre1" style="text-align: justify;">Ertesi yılın baharında Níniel gebe kaldı, bitkinleşip hüzünlendi; aynı zamanda Ephel Brandir'e, Glaurung'un Nargothrond'dan dışarı çıktığı üzerine ilk haberler ulaştı. O zaman Turambar uzaklara gözcüler gönderdi, çünkü şimdi istediği gibi şeyleri buyuruyor ve Brandir'e çok az dikkat ediyordu. Yaz yaklaşırken Glaurung, Brethil sınırlarına ulaştı, Teiglin'in batı kıyıları yakınında durdu; o anda orman halkı arasında büyük korku doğdu, çünkü Büyük Solucan'ın umdukları gibi Angband'a dönmek için geçip gitmeyeceği, onlara saldırarak topraklarını harap edeceği açıktı. Bu yüzden Turambar'ın öğütlerine başvurdular; o tüm güçleriyle Glaurung'a saldırmalarının boşuna olacağını, çünkü onu sadece kurnazlıkla ve şansın yaver gitmesiyle yenebi<span style="font-size: 1em;">leceklerini söyledi. Kendisinin ülkenin sınırlan dışında ejderi arayacağını, halkm kalanının Ephel Brandir'de kalmasını, ama kaçışa hazırlanmalarını emretti. Glaurung zafer kazanırsa, ilk önce onları yok etmek için orman adamlarının yurtlarına gelecekti ve ona karşı koymayı umamazlardı; ama eğer her yere yayılırlarsa, bir çoğu kaçabilirdi; çünkü Glaurung Brethil'de yerleşmek istemeyip çok geçmeden Nargothrond'a dönecekti.</span></p>

  <p class="calibre1" style="text-align: justify;">Sonra Turambar tehlikeli işte ona yardıma gönüllü arkadaşlar talep etti; Dorlas öne çıktı ama diğerleri çıkmadı. Bu yüzden Dorlas, halkını azarlayarak Haleth hanedanının mirasçısı görevini üstlenemeyen Brandir'den küçümseyerek bahsetti; Brandir halkının önünde utandınlmış-tı, yüreği acı içindeydi. Ama Brandir'in akrabası Hunthor kalkarak onun yerine gitmek için iznini istedi. Sonra Turambar, Níniel'e elveda dedi ve kız korkuyla, önseziyle doldu, ayrılmaları keder vericiydi; ama Turambar iki yoldaşıyla yola koyulup Nen Girith'e gitti.</p>

  <p class="calibre1" style="text-align: justify;">O zaman Níniel korkusuna dayanamayarak, Ephel'de oturup Turambar'ın kaderine dair haberleri beklemeye isteksiz olarak onun arkasından yola koyuldu ve büyük bir topluluk da onunla gitti. Bu yüzden Brandir daha fazla korkuyla doldu; onu ve beraberinde gidecek halkını bu acelecilikten caydırmaya uğraştı, ama ona aldırmadılar. Böylece, egemenliğinden ve onu küçümseyen halkının sevgisinden feragat etti, Níniel'e duyduğu aşk dışındaki hiçbir şeye değer vermeyerek bir kılıç kuşanıp onun ardından gitti; ama topal olduğu için çok gerilerde kaldı.</p>

  <p class="calibre1" style="text-align: justify;">Turambar, Nen Girith'e günbatımında ulaştı, orada Glaurung'un Teiglin'nin sarp kıyılarının üstüne, uçurumun kenarına uzandığını, gece olduğunda harekete geçecek gibi göründüğünü öğrendi. Bu haberleri iyi buldu; çünkü ejder, nehrin aktığı, derin ve av olmaktan kaçan bir geyiğin üzerinden atlayabileceği darlıkta bir vadide, Cabed-en-Aras'ta uzanmıştı; Turambar, onun artık daha ilerilere gitmeyip derin vadiyi geçmeye çalışacağını düşündü. Bu yüzden alacakaranlıkta aşağıya sokulup gecenin altında koyuğa inerek azgın suyun üstün<span style="font-size: 1em;">den karşıya geçmeyi tasarladı; sonra ilerideki uçurumu tırmanacak böylece ejderin altına ulaşacaktı.</span></p>

  <p class="calibre1" style="text-align: justify;">Sonra düşüncesini gerçekleştirdi ama karanlıkta Teiglin'in akıntılarına geldiklerinde Dorlas'ın cesareti kırılıp tehlikeli geçişi denemeye kalkışamadan utanç içinde kalarak ormanda gizlendi.&nbsp;<span style="font-size: 1em;">Her şeye rağmen Turambar ve Hunthor güven içinde karşıya geçtiler, çünkü suyun yoğun gürlemesi diğer tüm sesleri bastırıyor ve Glaurung uyuyordu. Ama gece yarısından önce ejder doğrulup büyük bir gürültü ve patlayışla ön tarafını uçurumun karşı kıyısına fırlattı, ardından gövdesini çekmeye başladı. Turambar ile Hunthor, Glaurung'a yaklaşmak için hızla yukarıya doğru bir yol ararken sıcaklık ve kötü koku tarafından nerdeyse bertaraf oldular; ejderin geçişiyle yerinden oynayan büyük bir kayanın başına çarpıp nehre fırlatması sonucunda Hunthor öldü. Ha-leth hanedanının en korkağı olmayan Hunthor böyle öldü.</span></p>

  <p class="calibre1" style="text-align: justify;">Sonra Turambar bütün iradesini ve cesaretini toplayıp tek başına uçurumu tırmanarak ejderin akma ulaştı. Sonra Gurthang'ı çekip kolunun ve nefretinin tüm gücüyle Solucan'ın yumuşak karnına sonuna kadar soktu. Glaurung ölüm sancısını hissettiğinde acı acı haykınp korkunç ıstırabı içinde gövdesini yukarı kaldırıp kendini kanyonun diğer yakasına savurdu, orada can çekişmesi içinde toprağı döverek ve kıvrılarak yattı. Etrafındaki her şeyi büyük bir ateş&nbsp;<span style="font-size: 1em;">içinde kavurdu, sonunda alevleri bitene kadar, her şeyi harap etmek için defalarca vurdu ve hareketsizce yattı.</span></p>

  <p class="calibre1" style="text-align: justify;">Gurthrang, Glaurung'un şiddetli ıstırabıyla Turumbar'ın elinden koparak karnına saplı kalmıştı. Bu yüzden Turambar kılıcını geri alıp düşmanına bakmak isteyerek suyu bir kez daha geçti; onu boylu boyunca uzanmış ve bir tarafı üstüne kıvrılmış buldu, Gurthang'ın kabzası karnında duruyordu. O zaman Turambar kabzayı tutarak ayağıyla karnına bastı ve onun taklidini yaparak, Nargothrond'daki sözlerini haykırdı: "Selam, Morgoth'un Solucanı! Yeniden buluştuk!&nbsp;<span style="font-size: 1em;">Şimdi öl ve karanlık seni alsın! Húrin'in oğlu Túrin, böylece intikamını aldı."</span></p>

  <p class="calibre1"></p>

  <p class="calibre1" style="text-align: justify;">Sonra kılıcını çevirerek çekti, kara bir kan fışkırıp eline bulaştı ve zehir elini yaktı. Bunun üzerine Glaurung gözlerini açarak Turumbar'a öyle bir kötülükle baktı ki bakış ona bir darbe gibi çarptı; darbenin etkisi ve zehrin acısıyla karanlık bir baygınlığa düşüp ölüymüşçesine yattı ve kılıcı altında kalmıştı.</p>

  <p class="calibre1" style="text-align: justify;">Glaurung'un çığlıkları ormanlarda çınlayıp Nen Girith'de bekleyen halka ulaştı; sesleri duyup ileriye bakanlar, uzakta ejderin yarattığı yangını ve yıkımı gördüğünde, onun kazandığını ve kendisine saldıranlan yok ettiğini sandılar. Níniel düşen sularin yanında oturup titredi, Glaurung'un sesi kızın karanlığını yeniden üzerine sermişti, öyle ki kendi iradesiyle kıpırdayamıyordu.</p>

  <p class="calibre1" style="text-align: justify;">Öylece kalmışken Brandir onu buldu, yorgunluk içinde topallayarak sonunda Nen Girith'e ulaşmıştı; ejderin nehiri geçip düşmanlarını yok ettiğini duyduğunda yüreği Níniel için acımayla doldu. Ama aynı zamanda düşündü: "Turambar öldü ama Níniel yaşıyor. Şimdi artık benimle gelebilir, onu alıp uzaklaştırabilirim, böylece ejderden birlikte kaçarız." Böylece bir süre sonra Níniel'in yanında dikildi ve dedi ki: "Gel! Gitme Zamanı. İstersen seni götüreceğim." Elini tuttu ve kız sessizce kalkıp onu izledi; onların karanlıkta gidişini kimse görmedi.</p>

  <p class="calibre1" style="text-align: justify;">Geçişler'e giden yolda giderlerken, ay yükselip toprağın üstüne gri bir ışık yaydı ve Níniel dedi ki: "Yol bu mu?" Brandir, Glaurung'dan yapabildikleri kadar yabana kaçmaları dışında yolu bilmediğini söyledi. Ama Níniel dedi ki: "Kara Kılıç, sevgilim ve kocamdı. Yalnızca onu aramak için gidiyorum. Başka ne düşünebildin?" Ve onun önünde hızla uzaklaştı. Böylece Teiglin Geçişleri'ne doğru gelip beyaz ay ışığında Haudh-en-Elleth'e baktı, üzerine büyük bir korku çöktü. Sonra bir haykırışla, pelerinini üzerinde atarak nehir boyunca güneye koştu; ve ak giysisi ayışığında panldadı.</p>

  <p class="calibre1" style="text-align: justify;">Böylece Brandir yamaçlardan onu görüp yolunu kesmeye yöneldi ama Níniel, Cabed-en-Aras uçurumunun yakınındaki Glaurung'un yıkımına ulaştığında hâlâ onun arkasındaydı. Kız, orada ejderin yattı<span style="font-size: 1em;">ğını gördü ama ona aldırmadı, çünkü yanında bir adam yatıyordu; ve Turambar'a koşup boş yere adını tekrarladı. Sonra elinin yanmış olduğunu fark ederek gözyaşlarıyla yıkayarak elbisesinden bir parçayla sardı, onu öptü ve uyandırmak için adını yeniden haykırdı. O anda Glaurung ölmeden önce son kez kımıldanıp son nefesiyle konuştu ve dedi ki: "Selam Húrin kızı Nienor.&nbsp;</span><span style="font-size: 1em;">Ölümden önce yine karşılaştık. Sana, kardeşini sonunda bulmuş olma sevincini veriyorum. Ve şimdi onu, tanımalısın: karanlıkta süngüleyici, düşmanlarına tehlikeli, dostlarına| karşı sadakatsiz ve soyu lanetli, Húrin oğlu Túrin! Ama tüm yaptıkları arasında en kötüsünü, sen içinde hissedeceksin."</span></p>

  <p class="calibre1" style="text-align: justify;">Sonra Glaurung öldü ve kızın üzerindeki kötülüğünün perdesi açıldı, geçmişini hatırladı.&nbsp;<span style="font-size: 1em;">Túrin'e doğru bakarak haykırdı: "Elveda, iki| kere sevdiğim! <i><b>A Turambar Túrin turun amhartanen</b></i>: kadersizliğin efendisi kadersizlik tarafından yenildi! Ah ölü olmak sevindirici!"&nbsp;</span><span style="font-size: 1em;">Yıkımın! kıyısında duran Brandir her şeyi duyarak ona doğru hızlandı; ama o, korkunun ve acının çılgınlığı içinde kaçıp Cabed-en-Aras'ın kıyısına ulaşarak kendini fırlattı, azgın sularda kayboldu.</span></p>

  <p class="calibre1" style="text-align: justify;">Sonra Brandir gelip aşağıya baktı ve dehşet içinde geri çekildi; artık daha fazla yaşamak istememesine rağmen gürleyen suda ölümü arayamadı. Ondan sonra kimse yeniden Cabed-en-Aras'tan aşağıya bakmadı, oraya ne bir hayvan ya da kuş geldi ne de bir ağaç yetişti; oraya Korkunç Kadersizliğin Atlayışı, Cabed Naeramarth, denildi.</p>

  <p class="calibre1" style="text-align: justify;">Brandir, halkına gelişmeleri anlatmak için Nen Girith'e doğru döndü; ormanda Dorlas'a rastlayıp onu katletti: bu akıttığı ilk ve son kandı. Nen Girith'e ulaştığında halkı ona seslendiler:&nbsp;<span style="font-size: 1em;">"Onu gördün mü? Níniel gitti."</span></p>

  <p class="calibre1" style="text-align: justify;">Ve o yanıtladı: "Nîniel sonsuza dek gitti. Ejder öldü, Turambar öldü; haberler iyi:" Halk, bu sözlere homurdanarak onu çıldırdığını söyledi; ama Brandir dedi ki: "Beni sonuna dek dinleyin!&nbsp;<span style="font-size: 1em;">Sevgili Níniel de öldü. Daha fazla yaşamak istemeyerek kendini Teiglin'e attı; çünkü unutkanlık onu bulmadan önce Dor-Lómin'li Húrin kızı Nienor olduğunu</span><span style="font-size: 1em;">, Turambar'ın da kardeşi Húrin oğlu Turin olduğunu öğrendi."</span></p>

  <p class="calibre1" style="text-align: justify;">O sözlerini bitirir ve etrafındakiler ağlarken, Turin yanlarına geldi. Çünkü ejder öldüğünde baygınlığı geçmiş, yorgunluktan derin bir uykuya dalmıştı. Ama gecenin soğuğu ve bedenine batan Gurt-hang'ın kabzası yüzünden uyanmıştı. Sonra birinin elini iyileştirmiş olduğunu fark etti ve her şeye rağmen soğuk toprak üzerinde yatmaya bırakılmasına çok şaşırmıştı; seslenip hiç yanıt alamayarak yardım aramaya gitti, çünkü yorgun ve hastaydı.</p>

  <p class="calibre1" style="text-align: justify;">Ama halk onu görünce, huzursuz bir ruh olduğunu düşünerek korku içinde geri çekildi; ve dedi ki; "Hayır, sevinin; çünkü Ejder öldü ve ben yaşıyorum. Ama neden öğüdümü küçümseyip tehlikeye atıldınız? Níniel nerede? Onu görmeliyim. Ve kesinlikle onu evinden götürmediniz değil mi?"</p>

  <p class="calibre1" style="text-align: justify;">O zaman Brandir böyle olduğunu ve Níniel'in öldüğünü söyledi. Ama Dorlas'ın karısı haykırdı:&nbsp;<span style="font-size: 1em;">"Hayır, efendim, o çıldırdı. Çünkü buraya geldiğinde sizin öldüğünüzü söyledi ve buna iyi haberler dedi. Ama yaşıyorsunuz."</span></p>

  <p class="calibre1" style="text-align: justify;">O anda Turambar öfkeliydi ve Brandir'in söylediği ya da yaptığı her şeyin aşklarını kıskanarak kötülük içinde kendine ve Níniel'e yöneldiğine inandı; ve Brandir'e, Yumru Ayak diyerek hakkında kötülük düşünerek konuştu. Sonra Brandir duyduğu her şeyi anlatıp Nîniel'i Húrin kızı Nienor diye andı, Turambar'ın yüzüne Glaurung'un son sözlerini haykırarâk onun, soyuna ve kendisini barındıran herkese lanet getirdiğini söyledi.</p>

  <p class="calibre1" style="text-align: justify;">Sonra Turambar hiddete kapıldı, çünkü bu sözlerde kadersizliğinin eteklerinin ona yetiştiğini anladı; ve Brandir'i eğer gerçekten bunları kendi tasarlamamışsa Níniel'i ölümüne yöneltmekle, Glaurung'un yalanlarını zevkle yaymakla suçladı. Sonra Brandir'i lanetleyip öldürerek halkın arasından ormana kaçtı. Bir süre sonra deliliği geçti, Haudh-en-Elleth'e giderek orada oturup yaptıklarını düşündü. Ona öğüt vermesi için Finduilas'a seslendi; şimdi soyunu aramak için&nbsp;<span style="font-size: 1em;">Doriath'a giderek mi yoksa onları sonsuza dek terk edip savaşta ölümünü arayarak mı daha fazla kötülük getireceğini bilmiyordu.</span></p>

  <p class="calibre1" style="text-align: justify;">Orada otururken, Mablung yanında bir Gri Elf topluluğuyla Teiglin Geçişleri üzerinden geldi ve Túrin'i tanıyıp onu selamladı, onu yaşıyor bulduğu için gerçekten mutluydu; çünkü Glaurung'un ilerleyişini ve yolunu Brethil'e yönelttiğini haber almıştı, ayrıca Nargothrond'lu Kara Kılıç'ın orada yaşadığı söylentisini duymuştu. Bu yüzden Túrin'i uyarmak, gerekirse yardım etmek için gelmişti; ama Túrin dedi ki: "Çok geç geldin. Ejder öldü."</p>

  <p class="calibre1" style="text-align: justify;">O zaman şaşkınlık içinde kahp ona övgüler yağdırdılar; ama o bunlara aldırmadı ve dedi ki:&nbsp;<span style="font-size: 1em;">"Sadece şunu soruyorum: soyumla ilgili haberleri verin bana, çünkü Dor-Lómin'de onların Saklı Krallık'a gitmiş olduklarını öğrendim."</span></p>

  <p class="calibre1" style="text-align: justify;">Sonra Mablung sıkıntı içinde kaldı ama çaresizce Túrin'e, Morwen'in nasıl kaybolduğunu, Nienor'un nasıl sessiz unutkanlık büyüsüne kapılıp Doriath'm sınırları civarında onlardan kurrularak kuzeye kaçtığını anlattı. O anda Túrin kadersizliğinin kendisini yakaladığını, Brandir'i haksız yere öldürdüğünü anladı; böylece Glaurung'un sözleri onun içini doldurdu. Ölüme çok yakın biri gibi kahkahalar atarak haykırdı: "Bu gerçekten acı bir şaka!" Ama Mablung'a gitmesini, üzerinde felaketler olan Doriath'a dönmesini emretti. "Ve bu lanet, senin görevinin de üzerinde!"&nbsp;<span style="font-size: 1em;">diye haykırdı. "Bu sadece biraz eksik. Şimdi gece yaklaşıyor."</span></p>

  <p class="calibre1" style="text-align: justify;">Sonra onlardan rüzgâr gibi kaçtı ve onlar da ne tür bir deliliğe yakalandığını merak ederek şaşırdılar; peşinden izlediler. Ama Túrin onlardan uzaklaştı; ve Cabed-en-Atas'a ulaşıp suyun gürlemesini duydu, kış gelmiş gibi tüm yaprakların kuruyup ağaçlardan düşüşünü gördü. Orada sahip olduğu her şeyin sonunda, geride kalan tek şeyini kılıcını çekti ve dedi ki: "Selâm Gurthang! Seni kullanan el dışında hiçbir efendi ya da sadakat tanımazsın. Hiçbir kandan çekinmeyeceksin. Bu yüzden Turambar Túrin'i alır mısın, beni hızla katleder misin?"</p>

  <p class="calibre1"></p>

  <p class="calibre1" style="text-align: justify;">Ve kılıçtan yanıt olarak soğuk bir ses çınladı: "Evet, kanını mutlulukla içeceğim, böylece efendim Beleg'in kanını ve haksız yere katledilen Brandir'in kanını unutabilirim. Seni hızla katledeceğim."</p>

  <p class="calibre1" style="text-align: justify;">Sonra Túrin, kabzayı toprağın üzerine yerleştirip kendini Gurthang'ın üzerine attı ve karaskılıç yaşamını aldı. Mablung ve Elfler geldiklerinde Glaurung'un ölüsüne baktılar, Túrin'in bedenine bakıp kederlendiler; Brethil İnsanları oraya geldiğinde, onlardan Túrin'in deliliğinin ve ölümünün sebeplerini öğrendiklerinde şaşırdılar; Mablung acı acı konuştu: "Hürin'in Çocukları'nın kadersizliğinde tuzağa düşürüldüm, getirdiğim haberlerle sevdiğim biri öldü."</p>

  <p class="calibre1" style="text-align: justify;">Sonra Turin'i kaldırdılar ve Gurthang'ın parçalanıp kırıldığını fark ettiler. Elfler ve insanlar orada büyük bir odun yığını oluşturup görkemli bir ateş yaktılar. Ejder kül olana dek yakıldı.&nbsp;<span style="font-size: 1em;">Turin'i öldüğü yüksek bir tepeciğe yatırdılar, Gurthang'ın kırık parçalarını yanma koydular. Her şey yapıldığında, Elfler Hürin'in Çocukları için bir ağıt yaktı ve büyük, gri bir taş tepeciğin üstüne yerleştirilip üzerine Doriath runlanyla şu sözcükler oyuldu:</span></p>

  <p class="calibre1" style="text-align: center;"><b>TURAMBAR TÚRİN DAGNIR GLAURUNGA</b></p>

  <p class="calibre1" style="text-align: justify;">Ve altına da şunu yazdılar.</p>

  <p class="calibre1" style="text-align: center;"><b>NÍNİEL NIENOR</b></p>

  <p class="calibre1" style="text-align: justify;">Ama o, orada değildi, ve Teiglin'in soğuk sularının onu nereye götürdüğü asla bilinemedi.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h3 class="calibre1" id="sigil_toc_id_62" style="text-align: center;">YİRMİ İKİNCİ BÖLÜM</h3>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_63" style="text-align: center;">DORİATH'IN YIKILIŞINA DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Böylece bitti Turambar Túrin'in hikâyesi; Ama Morgoth uyumadı, ne de kötülüğe ara verdi, Hador hanedanıyla işi henüz bitmemişti. Húrin'in elinin altında, Morwen'in de yabanda bilinçsizce dolaşmasına rağmen, onlara karşı kötülüğe doymamıştı.</p>

  <p class="calibre1" style="text-align: justify;">Mutsuzluk Húrin'in kaderiydi; her şeye rağmen Morgoth kötülüğünün işleyişini biliyordu, Hüriri de biliyordu bunu ama yalanlar gerçekle karıştırıldı, iyi olan gizlendi, çarpıtıldı. Morgoth her şekilde en çok Thingol ve Melian'ın yaptıklarının üzerine kötü bir ışık yaymaya çalıştı, çünkü onlardan nefret ediyor ve korkuyordu. Bu yüzden vaktin olgunlaştığına hükmedince, nereye isterse gidebileceğini söyleyerek Húrin'in esaretini kaldırdı; bunu tamamen yenilmiş bir düşmana merhamet göstererek yapar gibi davrandı. Ama yalan söyledi, amacı Húrin'in ölmeden önce Elfler ve İnsanlara karşı süren kinine yardım etmesiydi.</p>

  <p class="calibre1" style="text-align: justify;">Morgoth'un sözlerine çok az güvenip, aslında merhametsiz olduğunu bilerek. Húrin özgürlüğünü kazandı; Karanlık Efendi'nin sözleriyle içinde acı duygular uyandırılmış olarak keder içinde uzaklaştı; oğlu Túrin'in ölümünün üzerinden bir yıl geçmişti. Yirmi sekiz yıl boyunca Angband'da esir tutulmuş ve gittikçe artan bir eziyetle davranılmışti. Saçı sakalı ağarmış ve uzundu ama kocaman siyah bir asaya dayanarak boyun eğmeden yürüdü; ve bir kılıç taşıyordu.&nbsp;<span style="font-size: 1em;">Böylece Hirhlum'a geçti, Anfauglith'in kumları üzerinden Angband reislerinin ve kara askerlerinin büyük bir hareket içinde olduğu hakkında haberler Doğudölleri'nin reislerine ulaşmıştı ve onlarla birlikte onurlu biri gibi gözüken yaşlı bir adam geldi. Bu yüzden Húrin'e dokunmadılar, o topraklarda istediğince yürümesine izin verdiler; bu konuda bilgece davranmışlardı, kendi halkından geriye kalanlarsa, Morgoth'a esir düşüp onurlu bir şe</span><span style="font-size: 1em;">kilde Angband'dan dönebilen tek insan olduğu için ondan sakındılar.</span></p>

  <p class="calibre1" style="text-align: justify;">Böylece özgürlüğü, Húrin'in yüreğindeki acıyı daha. da artırdı; Hithlum topraklarından ayrılıp dağlara yöneldi. Orada, uzaklarda, bulutların arasındaki Crissaegrim'in zirvelerini görüp seçti, Turgon'u hatırladı; Gondolin'in gizli topraklarına yeniden gitmeyi arzuladı. Bu yüzden Ered Wethrin'den aşağı indi, Morgoth'un yaratıklarının attığı her adımı izlediğini bilmiyordu; Brithiach üzerinden geçerek Dimbar'a girdi, Echoriath'm karanlık eteklerine ulaştı. Bütün bölge soğuk ve ıssızdı, dimdik bir yamacın altındaki koca bir taş çöküntüsünün dibinde durarak az bir ümitle de olsa etrafına bakındı; ve eski Kaçış Yolu'ndan geriye kalan görülebilir tek izin bu olduğunu bilmiyordu: Kuru Nehir tıkanmış, kemerli kapı gömülmüştü. Sonra Húrin, uzun süre önce gençliğinde yaptığı gibi, uzaklardaki kartalları görüp seçebileceğini düşünerek yeniden gri göğe baktı; ama sadece doğudan gelen gölgeleri, erişelemez tepelerin etrafında girdap gibi dönen bulutları gördü ve yalnızca taşların üzerinde ıslık çalan rüzgârı duydu.</p>

  <p class="calibre1" style="text-align: justify;">Artık yüce kartalların etrafı gözetleyişi iki katına çıkarılmıştı, aşağıda çok uzaklarda, solgun ışığın içinde ümitsiz Húrin'i fark ettiler; haberler önemli gözüktüğü için doğrudan Thorondor kendisi Turgon'a ulaştı. Ama Turgon dedi ki: "Morgoth uyuyor mu? Yanılıyorsun."</p>

  <p class="calibre1" style="text-align: justify;">"Öyle değil," dedi Throndor. "Eğer Manwë'nin kartalları yanılmaya alışmışsa, çok zaman önce, efendim, saklanmanız boşuna olmuş olacak."</p>

  <p class="calibre1" style="text-align: justify;">"Öyleyse sözlerin uğursuzluk taşıyor," dedi Turgon; "çünkü bunun tek anlamı olabilir. Thalion Húrin, Morgoth'un iradesine teslim olmuş. Yüreğim kırgın."</p>

  <p class="calibre1" style="text-align: justify;">Thorondor gittiğinde, Turgon uzun süre düşünceler içinde oturdu, Dor-Lómin'li Húrin'in yaptıklarını hatırlayarak üzüldü; kırgınlığı geçti, Hürin'i arayıp yapabilirlerse Gondolin'e getirmeleri için kartalları yolladı. Ama çok geçti, onu yeniden ışıkta veya gölgede göremediler.</p>

  <p class="calibre1" style="text-align: justify;">Húrin, Echoriath'ın sessiz uçurumlarının, ak saçlarını kızıla boyayan, bulutları delip geçerek batan güneşin önünde üzüntü içinde dur<span style="font-size: 1em;">du. Sonra hiçbir kulaktan çekinmeyerek yabanda haykırdı, bu merhametsiz diyarı lanetledi; sonunda yüksek bir kayanın üzerinde Gondolin'e doğru baktı ve haykırarak seslendi: "Turgon, Turgon, Serech Bataklığını'nı hatırla! Ey Turgon, saklı salonlarında duymayacak mısın?" Ama kurumuş otların üzerindeki rüzgârdan başka hiçbir ses yoktu. "Öyle olsun, onlar Serech'te günbatımında yankılanıyorlar," dedi; o konuşurken, güneş Gölge Dağları'nın ardına geçti, etrafına karanlık çöktü, rüzgâr kesildi ve ıssızlıkta sessizlik vardı.-</span></p>

  <p class="calibre1" style="text-align: justify;">Ama Húrin'in sözlerini duyan kulaklar vardı, hepsi kuzeydeki Karanlık Taht'a hızla bildirildi; ve Morgoth gülümsedi, çünkü kartall'ar yüzünden hiçbir casusunun Kuşatan Dağlar'ın ardındaki toprakları henüz, görememesine rağmen, artık Turgon'un nerede yaşadığını açıkça biliyordu. Bu, Húrin'in özgürlüğünün başardığı ilk kötülüktü.</p>

  <p class="calibre1" style="text-align: justify;">Karanlık çökerken Húrin kayadan sendeleyerek indi ve kederin derin uykusuna daldı.&nbsp;<span style="font-size: 1em;">Uykusunda Morwen'in yas tutan sesini duydu; sık sık onun adım söylüyordu; sesi Brethil'den geliyor gibi geldi. Bu yüzden gündoğumuyla uyandığında ayağa kalkıp Brithiach'a döndü; Brethil'in saçakları boyunca ilerleyerek bir gece vakti Teiglin Geçişie-ri'ne geldi. Gece nöbetçileri, onu gördüğünde büyük bir korkuya kapıldılar, çünkü kadim bir savaş tepeceğinden fırlamış, etrafında onun karanlığıyla yürüyen bir hayalet gördüklerini düşünmüşlerdi; Húrin böylece durdurulmadı ve sonunda Glaurung'un yakıldığı yere geldi, Cabed Naeramarth'ın kıyısında dikilen uzun taşı gördü.</span></p>

  <p class="calibre1" style="text-align: justify;">Ama Húrin taşa bakmadı, orada ne yazıldığını biliyordu; yalnız olmadığını fark etmişti. Taşın gölgesinde oturan bir kadın vardı, dizleri üstüne çökmüş; Húrin sessizce dururken, kadın yıpranmış başlığını geriye atıp yüzünü kaldırdı. Yaşlıydı, kırlaşmıştı, ama binden gözleri adama baktı ve kadını tanıdı; çünkü yabani ve korku dolu olsa da, uzun zaman önce ona, eski günlerin ölümlü kadınlarının en gururlusu ve en güzeline, Eledhwen ismini kazandıran, pırıltı hâlâ gözlerindeydi.</p>

  <p class="calibre1" style="text-align: justify;">"Sonunda geldin," dedi kadın. "Çok uzun zaman bekledim."</p>

  <p class="calibre1"></p>

  <p class="calibre1" style="text-align: justify;">"Karanlık bir yoldu. Gelebildiğim kadar çabuk geldim."</p>

  <p class="calibre1" style="text-align: justify;">"Ama, çok geç kaldın," dedi Morwen. "Gittiler."</p>

  <p class="calibre1" style="text-align: justify;">"Bunu biliyorum," dedi. "Ama sen gitmedin."</p>

  <p class="calibre1" style="text-align: justify;">Ama Morwen dedi ki: "Neredeyse. Bitkinim. Güneşle gideceğim. Artık çok az zaman kaldı: biliyorsan, anlat! Kızım onu nasıl buldu?"</p>

  <p class="calibre1" style="text-align: justify;">Ama Húrin yanıt vermedi, taşın yanında oturup bir daha konuşmadılar; güneş battığında Morwen içini çekip onun elini sıkıca tuttu, hareketsizdi; Húrin öldüğünü anladı. Alacakaranlıkta ona baktı, kederin ve zalim sıkıntıların izleri uzaklaşmış gibiydi. "O yenilmedi," dedi; kadının gözlerini kapayıp gece biterken yanında kımıldamadan oturdu. Cabed Naeramarth'ın suları kükredi, ama o hiçbir ses duymadı, hiçbir şey görmedi, hiçbir şey hissetmedi, çünkü yüreği taşlaşmıştı. Ama yüzüne keskin yağmuru çarptıran soğuk bir rüzgâr geldi; canlandı ve içinde bir kızgınlık, düşüncelerine hâkim olarak, bir duman gibi yükseldi, öyle ki artık bütün arzusu, çektiği acının içinde onlarla ilgili olan herkesi suçlayarak, kendisine ve ailesine yapılan haksızlıkların intikamını almaya çalışmaktı. Sonra ayağa kalkıp Cabed Naeramarth üzerinde, taşın batısında Morwen için bir mezar yaptı; ve üzerine şu sözcükleri kazıdı: <i><b>Burada Eledhwen Morwen de yatıyor.</b></i></p>

  <p class="calibre1" style="text-align: justify;">Denir ki, Brethil'ü bir kâhin ve arp çahcısı olan Glirhuin bir şarkı yazıp Kadersizlik Taşı'nın Morgoth tarafından bozulup yıkılamayacağını, denizin tüm toprakları su altında bırakmasına rağmen onun yerinde kalacağını söylemiştir; sonrasında gerçekten de böyle oldu, Tol Morwen, Valar'ın öfke günlerinde yaratılan yeni kıyıların ötesinde hâlâ tek başına dutur. Ama Húrin otada yatmaz, çünkü yazgısı onu sürüklüyor ve Gölge hâlâ onu izliyordu.</p>

  <p class="calibre1" style="text-align: justify;">Húrin, Teiglin'i aşıp Nargothrond'a giden kadim yoldan aşağı güneye doğru ilerledi; uzaklarda doğuya doğru Amon Rûdh'un tek başına yükselişini gördü ve orada olanları bildi. Sonunda Narog kıyılarına ulaşarak ondan önCe Doriath'lı Mablung'un cesaret ettiği gibi, yıkıl<span style="font-size: 1em;">mış köprünün taşlan üzerinden azgın nehri geçti; asasının üzerine eğilerek, kırılmış Felagund Kapılan'nın önünde durdu.</span></p>

  <p class="calibre1" style="text-align: justify;">Burada, Glaurung'un ayrılışından sonra. Ufacık Cüce Mîm'in Nar-gothrond'a döndüğü ve yıkılnıış salonlar içine sürünerek girdiği anlatılmalıdır; orayı sahiplendi, oturup altın ve değerli taşları parmaklarının arasından, ellerinin arasından akıttı, çünkü Glaurung'un ruhunun ve yaptıklarının korkunçluğu yüzünden onu soymak için kimse oraya yaklaşmayacaktı. Ama şimdi birisi gelmiş, eşikte dikiliyordu; Mîm öne çıkıp amacını öğrenmek istedi. Húrin dedi ki: "Felagund Finrod'un evine girmek için berii engelleyen sen kimsin?"</p>

  <p class="calibre1" style="text-align: justify;">Cüce yanıtladı: "Ben Mîm'im; kibirli olanlar Deniz'i aşarak gelmeden önce, Cüceler Nulukkizdîn'in salonlarım kazıyorlardı. Ben sadece benim olanı almak için döndüm; çünkü halkımın sonuncusuyum."</p>

  <p class="calibre1" style="text-align: justify;">"O zaman mirasından artık zevk alamayacaksın," dedi Flûrin; "çünkü ben Galdor oğlu Flûrin'im, Angband'dan döndüm ve oğlum asla unutmayacağın Turambar Túrin'dir; şimdi oturduğun bu salonları yıkan Ejder Glaurung'u öldüren odur; ve Dor-Lómin'in Ejder &nbsp;Miğferi'ne ihanet eden kişiyi bilmiyor değilim."</p>

  <p class="calibre1" style="text-align: justify;">Sonra Mîm, büyük bir korku içinde, ne isterse alması, hayatını bağışlaması için yalvardı; ama Húrin yalvarışlarını önemsemeden onu Nargothrond kapılarının önünde öldürdü. Sonra içeri girerek Valinor hazinelerinin karanlıkta, harap olmuş yerlerin üzerinde dağılmış olarak yayıldığı bu korkutucu yerde bir süre kaldı; denir ki. Húrin Nargothrond yıkıntısından çıkıp yeniden göğün altında durduğunda, bu koca hazineden sadece tek bir şeyi yanına almıştır.</p>

  <p class="calibre1" style="text-align: justify;">Şimdi Húrin doğuya ilerleyip Sirion Çağlayanları'nın yukarısındaki Alacakaranlığın Gölleri'ne geldi; orada Doriath'ın batı sınırlarını koruyan Elfler tarafından yakalanıp Bin Mağara'da Kral Thingol'ün huzuruna çıkarıldı. Thingolona baktığında, keder ve şaşkınlıkla doldu, bu vahşi ve yaşlı adamın, Morgoth'un esiri Thalion Húrin olduğunu anlamıştı; nazikçe selamlayıp itibar gösterdi. Húrin, Kral'a yanıt vermedi&nbsp;<span style="font-size: 1em;">ama Nargothrond'dan yanında getirdiği tek şeyi, pelerininin altından çekip çıkardı; Nogrod ve Belegost'un zanaatkarları tarafından uzun yıllar önce Felagund Finrod için yapılmış ve onların Eski Günler'de yarattıklarının en ünlüsü olan, Finrod tarafından Nargothrond'un tüm hazinelerinin üzerinde takdir edilen Cücelerin Gerdanlığı, Nauglamır. Húrin, sert ve acı sözlerle onu Thingol'un ayaklarının önüne fırlattı.</span></p>

  <p class="calibre1" style="text-align: justify;">"Ücretini al!" diye bağırdı, "çocuklarıma ve karıma iyi baktığın için! Bu Elf ve İnsanların çoğu tarafından adı bilinen Nauglamır'dir; onu Nargothrond'un karanlığından sana getirdim, akraban Finrod'un, Barahir oğlu Beren'le birlikte Doriath'lı Thingol'un görevini tamamlamak için yola çıktığında geride bıraktığı şey!"</p>

  <p class="calibre1" style="text-align: justify;">Thingol bu büyük hazineye bakıp onun Nauglamır olduğunu anlayıp Húrin'in niyetini derinden kavradı; ama merhametle dolduğu için öfkesini zaptederek Húrin'in onu aşağılamasına dayandı.&nbsp;<span style="font-size: 1em;">Sonunda Melian konuşup dedi ki: "Thalion Húrin, Morgoth seni büyülemiş; çünkü her şeyi Morgoth'un gözlerinden, isteyerek ya da istemeyerek, hileli görmüşsün. Oğlun Túrin, Menegroth salonlarında uzun süre büyütüldü, Kral'ın oğlu olarak ona sevgi ve onur gösterildi; Doriath'a asla geri dönmeyişi Kral'ın ve benim arzum dışındadır. Zaman içinde karın ve kızın da burada onurla, iyi niyetle ağırlandı; Morwen'i, Nargothrond'a giden yoldan caydırmak için her yolu denedik.&nbsp;</span><span style="font-size: 1em;">Şimdi Morgoth'un sesiyle dostlarım azarlıyorsun."</span></p>

  <p class="calibre1" style="text-align: justify;">Melian'ın sözlerini dinleyen Húrin kımıldamadan durup Kraliçe'nin gözlerine uzun süre baktı; ve orada, Düşman'ın karanlığından.hâlâ Melian Kuşağı sayesinde korunan Menegroth'da, olan her şeyin gerçeğini okudu, Bauglir Morgoth tarafından üzerine serilen felaketin tamamını sonunda kavradı. Artık geçmişten bahsetmedi, eğilip Thingol'un tahtının önünde yerde duran Nauglamır'i alıp Kral'a verdi ve dedi ki: "Şimdi alın, efendim, Cücelerin Gerdanlığı, hiçbir şeyi olmayandan bir hediye, Dor-Lómin'li Húrin'i hatırlatması için. Şimdi yazgım tamamlandı, Morgoth'un niyeti başarılı oldu; ama artık onun esiri değilim."</p>

  <p class="calibre1"></p>

  <p class="calibre1" style="text-align: justify;">Sonra dönüp Bin Mağara'dan çıktı ve onu görenler yüzünün önünde geriledi; ve kimse gidişine karşı koymadı, nereye gittiğim kimse bilmedi. Ama denir ki, Húrin, tüm amacı ve arzusunun elinden alınmasıyla artık yaşamayacaktı ve sonunda kendisini batı denizine attı; ve ölümlü İnsanların en kudretli savaşçısının sonu böylece geldi.</p>

  <p class="calibre1" style="text-align: justify;">Húrin, Menegorth'dan ayrıldığında, Thingol dizlerinin üzerinde yatan büyük hazineye bakarak uzun süre sessizce oturdu; aklına onun yeniden yapılması gerektiği geldi, içine Silmaril yerleştirilmeliydi. Çünkü yıllar geçtikçe Thingol'ün düşüncesi sürekli olarak Feanor'un mücevherine yönelerek ona bağlanmıştı, onun en önemli hazinesinin ; kapıların ardında kalmasından hoşlanmıyordu; uyurken ya da uyanıkken daima yanında taşımaya dikkat ediyordu.</p>

  <p class="calibre1" style="text-align: justify;">Cüceler, o günlerde hâlâ Ered Lindon'daki konaklarından Beleri-and'a yolculuklanni sürdürüyorlardı; Taşlar Sığlığı'ndan, Sarn Athrad, Gelion'u aşarak Doriath'a giden kadim yoldan geçiyorlardı; çünkü metal ve taş işlemede becerileri çok büyüktü, Menegroth'un salonlarında becerilerine fazlasıyla ihtiyaç vardı. Eskiden olduğu gibi küçük çeteler halinde değil Aros ve Gelion arasındaki tehlikeli topraklardan korunmak için iyi silahlanmış büyük topluluklar halindeydiler; Menegroth'da oturmaları için onlara odalar ve demirhaneler ayrıldı. Tam o günlerde Nogrod'un en büyük zanaatkarları Doriath'a yeni gelmişlerdi; Kral onları çağırarak arzusunu açıkladı, eğer becerileri yeterince büyükse Nauglamır'i yeniden yapacak, içine Silmaril'i yerleştireceklerdi. Cüceler babalarının yaptığı işe baktılar, Feanor'un parlayan mücevherine hayran kaldılar; onlara sahip olup, dağlardaki yurtlarına götürmek için i büyük bir arzuyla doldular. Düşüncelerini saklayıp görevi kabul ettiler.</p>

  <p class="calibre1" style="text-align: justify;">Uğraşları uzundu; Thingol tek başına onların derinlerdeki demirhanelerine indi, çalışırlarken aralarında oturdu. Arzusu başarıldı, Elflerin ve Cücelerin ürettiklerinin en görkemlileri bir araya getirilip teke indirgenmişti; güzelliği muhteşemdi, çünkü şimdi Nauglamır'in&nbsp;<span style="font-size: 1em;">sayısız mücevherleri, ortalarındaki Silmaril'in ışığını mükemmel renkler içinde yansıtarak etrafa yayıyordu. Sonra onların aralarında tek başına olan Thingol onu alıp boynun etrafına takmaya hazırlandı; ama Cüceler onu bırakmadı, kendilerine vermesini isteyerek şöyle dediler: "Elf kralı, öldürülmüş Felagund Finrod için babalarımız tarafından yapılan Nauglarnır'e hangi hakla sahip çıkıyor? Bu ona, sadece bir hırsız gibi Nargothrond'un karanlığından alan Dor-Lómin'li İnsan Húrin'in eliyle geldi.". Ama Thingol yüreklerini anladı ve Silmaril'i arzulayarak, gerçek niyetleri için bir bahane, güzel bir örtü aradıklarını kavradı; öfkesi ve gururu yüzünden tehlikede olduğuna dikkat etmeden küçük görerek onlara'konuştu: "Nasıl sizin gibi kaba ırktan gelenler, bodur bırakılmış halkınızın babaları uyanmadan önce Cuivi-enen'in sularıyla yaşamı başlayan benden, Elu Thingol'den, Beleriand'ın Efendisi'nden bir şey istemeye cesaret eder?" Ve aralarında uzun boylu ve gururlu olarak ortalarında dikilip utanç verici sözlerle yaptıklarının bedeli ödenmeden Doriath'dan gitmelerini emretti.</span></p>

  <p class="calibre1" style="text-align: justify;">Cücelerin şehveti Kral'ın sözleriyle hiddetlenerek alevlendi; etrafını kuşatıp onu yakaladılar ve o dururken onu katlettiler. Menegroth'un derinliklerinde, Singollo Elwe, Doriath'ın Kralı, Ilúvatar'ın Çocukiarı'nın arasında bir Ainu ile birleşen tek kişi, böylece öldü; ve Terkedilmiş&nbsp;<span style="font-size: 1em;">Elfler'in içinde sadece o, Valinor Ağaçları'nın ışığını görmüştü ve son bakışı da Silmaril'e doğruydu.</span></p>

  <p class="calibre1" style="text-align: justify;">Sonra Cüceler Nauglamır'i alıp Menegrpth'dan çıkarak doğuya Region'a doğru kaçtılar. Ama haberler ormanda hızla yayıldı ve o topluluğun çok azı Aros'u aşabildi, çünkü doğuya yolunu ararken ölümüne izlenmişlerdi; Nauglamîr yeniden ele geçirilip keskin bir keder içinde Kraliçe Melian'a getirildi. Ancak Thingol'ü öldürenlerden ikisi doğuya kaçışları sırasında takipten kurtulup sonunda Mavi Dağlar'daki uzak şehirlerine dönmüştü; ve Nogrod'da olanları, Doriath'da emeklerinin karşılığını çalan Elf kralının emriyle Cücelerin öldürüldüğünü söyleyerek anlattılar.</p>

  <p class="calibre1"></p>

  <p class="calibre1"></p>

  <p class="calibre1" style="text-align: justify;">Akrabalarının ve büyük zanaatkârlarının ölümleri için Nogrod Cüceleri'nin öfkesi ve yası büyük oldu; sakallarını yolup ağıtlar yaktılar; ve intikamlarını düşünerek uzun süre oturdular.&nbsp;<span style="font-size: 1em;">Denir ki, Belegost'tan yardım isteyip reddedilmişlerdi ve Belegost Cüceleri onları amaçlarından vazgeçirmeye çalıştı; ama öğütleri boşunaydı, çok geçmeden büyük bir ordu Nogrod'dan çıkarak, Gelion üzerinden batıya Beleriand'a doğru yürüyüşe geçti.</span></p>

  <p class="calibre1" style="text-align: justify;">Doriath'ın üzerine ağır bir değişim çökmüştü. Melian uzun süre Kral Thingol'ün yanında sessizce oturdu ve düşünceleri yıldızlarla aydınlatılmış yıllara, çağlar önce Elmoth'un bülbülleri arasında ilk karşılaşmalarına döndü; onun Thingol'den ayrılmasının, daha büyük bir ayrılışın habercisi olduğunu, Doriath'ın kötü kaderinin yaklaştığını biliyordu. Çünkü Melian, Valar'ın kutsal soyundandı ve o, büyük gücün ve bilgeliğin Maia'sıydı; ama Singollo Elwe'nin aşkı için Ilúvatar'ın Büyük Çocuklan'nın suretine bürünmüş, bu birleşme yüzünden Arda'nın ağlan ve zincirleriyle sınırlanarak bedenleşmişti. Bu biçimi içinde ona Tinúviel Lúthien'i doğurdu; bu şekilde Arda'nın özü üzerinde kudret kazandıve Doriath, Melian Kuşağı'yla uzun çağlar boyunca kötülüklerden korundu. Ama şimdi Thingol ölmüştü ve ruhu Mandos'un salonlarına gitmişti; ve ölümüyle Melian üzerine bir değişim çöktü. Böylece kudreti o anda Neldoreth ve Region ormanlarının üzerinden kalktı, büyülü nehir Esgalduin farklı bir dille konuştu ve Doriath düşmanlarına açıldı.</p>

  <p class="calibre1" style="text-align: justify;">Daha sonra Melian, Mablung'a, Silmaril'e dikkat edip Ossiriand'daki Beren ve Lúthien'e hızla haber göndermesini emretmek dışında kimseyle konuşmadı; Orta Dünya'dan yok oldu, batı denizinin ötesindeki Valar diyarına geçti, geldiği Lörien'in bahçelerine kederinin üzerine dü<span style="font-size: 1em;">şünmek üzere döndü ve bu hikâyede artık ondan bahsedilmedi.</span></p>

  <p class="calibre1" style="text-align: justify;">Böylece Naugrim ordusu Aros'u aşıp Doriath ormanlarına engellenilmeden girdi; kimse onlara karşı koymadı, sayılan çoktu ve vahşi<span style="font-size: 1em;">lerdi, Gri Elf reisleri şüphe ve umutsuzluk içinde savruldular, amaçsızca sağa sola gittiler.&nbsp;</span><span style="font-size: 1em;">Cüceler yollarında ilerleyip büyük köprüyü geçerek Menegorth'a girdiler; ve orada, Eski Günler'in kederli olayları içindeki en keder verici şey oluştu. Çünkü Bin Mağara'da savaş vardı, birçok Elf ve Cüce öldürülmüştü; bu unutulmayacaktı. Cüceler zafer kazandılar ve Thingol'ün salonları yağmalandı, talan edildi. Orada Nauglamfr'in bulunduğu hazinenin kapılarının önünde Ağır Elli Mablung öldü; ve Silmaril alındı.</span></p>

  <p class="calibre1" style="text-align: justify;">O zamanlarda Beren ve Lúthien henüz, Ered Lindon'dan akıp Gelion'la birleşen nehirlerin en güneyindeki Adurant Nehri üzerindeki Yeşil Ada'da, Tol Galen, yaşıyorlardı; ve oğulları Eluchíl Dior, Galadriel Hanım'la evlenen Doriath prensi Celeborn'un akrabası Nifflloth'la evlenmişti.&nbsp;<span style="font-size: 1em;">Dior ve Nimlorh'un oğulları Elured ve Elurın'di; ve bir de kızları doğmuştu. Yıldız Serpintisi, Elwing diye adlandırılmıştı, çünkü babasının evinin yanında Lanthir Lamath'ın çağlayanının serpintisinde ışıkları parıldayan yıldızlı bir gecede doğmuştu.</span></p>

  <p class="calibre1" style="text-align: justify;">Şimdi Ossiriand Elfleri arasında, savaş araçları taşıyan büyük bir Cüce ordusunun dağlardan aşağı inerek Taşlar Sığlığı'nda, Gelion'u aştıkları haberi hızla yayılmıştı. Bu haberler çok geçmeden Beren ve Lúthien'e ulaştı; o anda Doriath'dan bir haberci ulaşıp olanları anlattı.&nbsp;<span style="font-size: 1em;">Beren kalkıp Tol Garen'den ayrıldı, oğlu Dior'u yanma çağırarak kuzeye, Ascar Nehri'ne gittiler; Ossiriand'lı Gri Elflerinin çoğu da onlarla gitti.</span></p>

  <p class="calibre1" style="text-align: justify;">Böylece Nogrod Cüceleri'nin Menegroth'dan azalmış ordularıyla ılönerek, yeniden Sarn Athrand'a geldiklerinde, görünmez düşmanlar tarafından öldürülmeleri gerçekleşti; Doriath'ın yağmalanyla yüklenip Gelion'un kıyılarını tırmanırken, birden tüm orman elf borularının sesiyle doldurulmuştu, oklar her yönden üzerlerine yağdı. Cücelerin birçoğu orada ilk saldırıda öldürüldüler; ama bazıları tuzaktan kurtularak bir araya gelip dağlara doğru doğuya kaçtılar.&nbsp;<span style="font-size: 1em;">Dolmed Daği'nın altındaki uzun yamaçları tırmanırlarken. Ağaçların Çobanları ortaya çıka</span><span style="font-size: 1em;">rak Cüceleri Ered Lindon'un gölgeli ormanlarının içine sürdü: böylece denir ki, kimse yurtlarına yönelen geçitlere ulaşamamıştır.</span></p>

  <p class="calibre1" style="text-align: justify;">Sarn Athrad'da, Beren son savaşını yaptı ve Nogrod Efendisi'ni öldürüp ondan Cücelerin Gerdanhğı'nı söküp aldı; ama ölürken tüm hazineyi lanetledi. Sonra Beren hayranlık içinde, Morgoth'un demir tacından kestiği Feanor'un mücevherine baktı, şimdi Cücelerin ustalığıyla altın ve değerli taşlatın ortasında panldıyordu; ve nehrin sularında yıkayıp üzerindeki kanı temizledi. Her şey bittiğinde, Doriath'ın hazinesi Ascar Nehri'nin sularına gömülmüştü, o zamandan sonra nehir yeni bir isimle anıldı, Altınyatagı, Rathloriel; Beren Nauglamîr'i alarak Tol Galen'e döndü. Nogrod Efendisi'nin ve birçok Cücenin öldürüldüğünü öğrenmek Lúthien'in kederini biraz rahatlattı; şarkılarda söylenir ki, o kolyeyi ve ölümsüz mücevheri boynuna taktığında Lúthien'in görüntüsü, Valinor diyarının dışında oluşan en büyük güzelliğe ve görkeme ulaşmıştı; kısa bir süre için Yaşayan Ölü'nün Ülkesi, Valar ülkesinin görüntüsü gibi oldu, hiçbir yer öyle güzel, öyle verimli, öyle ışıkla doldurulmuş olmadı.</p>

  <p class="calibre1" style="text-align: justify;">Thingol'un varisi Dior, Beren ve Lúthien'e elveda dedi, karısı Nimloth'la birlikte Lanthir Lamath'dan ayrılıp Menegroth'a yerleşti; yanlarında genç oğulları Elured ve Elurın, kızları Elwing de vardı. Sindar onları sevinçle karşılayıp ölen akraba ve Kralları için, Melian'ın ayrılışı için girdikleri kederin karanlığından sıyrıldılar; Eluchıl Dior, Doriath krallığının görkemini yeniden yükseltmek için kendini hazırladı.</p>

  <p class="calibre1" style="text-align: justify;">Bir güz gecesi, geç saatlerde, biri gelip Kral'ın huzuruna çıkma hakkı isteyerek Menegroth'un kapılarına vurdu. Ossiryınd'dan hızla gelmiş bir Yeşil Elf efendisiydi ve kapı nöbetçileri onu, odasında tek başına^ oturan Dior'un huzuruna gerildiler; ve o, sessizlik içinde Kral'a bir mül cevher kutusu verip ayrıldı. Kutuda, içine Silmaril'in yerleştirildiği Cül çelerin Gerdanlığı vardı; Dior ona bakarak bunun, Erchamion Beren ve Tinúviel Lúthien'in öldüğü ve dünyanın ötesindeki bir yazgıya, İnsan<span style="font-size: 1em;">ların ırkının gideceği yere gittiklerinin işareti olduğunu anladı.</span></p>

  <p class="calibre1" style="text-align: justify;">Dior, anne ve babasının Morgoth'un dehşetinden umudun ötesine geçerek getirdikleri Silmaril'e uzun süre baktı; ölümün onların üzerine böylesine çabuk ulaşması yüzünden kederi büyüktü. Bilgeler, Silmaril'in onların sonunu hızlandırdığım söyler; çünkü onu taktığında Lúthien'in güzelliğinin alevi ölümlü topraklar için çok parlaktı.</p>

  <p class="calibre1" style="text-align: justify;">Sonra Dior kalkıp Nauglamır'i boynuna taktı; ve şimdi dünyanın tüm çocuklarının, üç birleşmiş ırkın, Edian, Eldar, ve Kutlu Diyar'ın Maia'larının en güzeli olarak belirdi.</p>

  <p class="calibre1" style="text-align: justify;">Thingol'ün varisi Dior'un Nauglamır'i taktığı söylentileri Beleriand'ın dağınık Elfleri arasında yayıldı, dediler ki: "Feanor'un Silmaril'i yeniden Doriath ormanında yanıyor"; Feanor oğullarının yemini tekrar uykudan uyandı. Lüthien, bir süre için Cücelerin Gerdanlığı'nı takmış ve hiçbir Elf ona saldırmaya cesaret edememişti; ama şimdi Doriath'ın ve Dior'un gururunun yenilenmesini duyan yedisi dolaşmaktan vazgeçerek bir araya geldi ve ona onlara ait olanı istediklerini söylediler.</p>

  <p class="calibre1" style="text-align: justify;">Dior, Feanor oğullarına hiçbir yanıt göndermedi; ve Celegorm kardeşlerini Doriath'a saldırmak için tahrik etti. Kışın ortasında habersizce gelerek Dior'la Bin Mağara'da savaştılar; böylece Elf in Elf tarafından ikinci kıyımı gerçekleşti. Orada Celegorm, Dior tarafından öldürüldü, Curufîn ve Esmer Caranthir de öldürüldü; ama Dior ve karısı Nimloth da katledildi, Celegorm'un zalim hizmetkârları genç oğullarını yakalayıp ormanda açlıktan ölmeye terk ettiler. Maedhros bunun için pişman olup Doriath ormanlarında onları uzun süre aradı; ama araması boşunaydı, Elured ve Elurın'in yazgısı hiçbir hikâye de anlatılmaz.</p>

  <p class="calibre1" style="text-align: justify;">Böylece Doriath harap edildi ve asla yeniden yükselmedi. Ama Feanor oğulları aradıkları şeye ulaşamadı; çünkü halkın geri kalanı onlardan önce kaçmıştı ve aralarında Dior'un kızı Elwing de vardı, yanlarında. Silmaril'i taşıyarak deniz kıyısına Sirion'un deltalarına geldiler.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <h3 class="calibre1" id="sigil_toc_id_64" style="text-align: center;">YİRMİ ÜÇÜNCÜ BÖLÜM</h3>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_65" style="text-align: center;">TUOR'A ve GONDOLİN’İN YIKILIŞINA DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Húrin'in kardeşi Huor'un Sayısız Gözyaşı Savaşı'nda öldürüldüğü anlatıldı; ve o yılın kışında karısı Rían, Mithrim'in yabanında bir oğul doğurdu, ona Tuor adı verildi ve hâlâ o tepelerde yaşayan Annael adlı bir Gri Elf tarafından büyütüldü. Tuor on altı yaşına geldiğinde Elfler yaşadıkları Androth mağaralarını terk ederek gizlice uzak güneydeki Sirion Limanlan'na gitmeyi düşündüler; ama kaçışlarını ba-şaramadan Orklar ve Doğudölleri tarafından öldürüldüler, Tuor, Hithlum Doğudölleri'nin reisi Lorgan tarafından esir alındı. Üç yıl bu esarete dayanıp sonunda kaçtı; Androth mağaralarına dönerek orada tek başına yaşayıp Doğudöllerine öyle büyük acılar verdi ki Lorgan başına ödül koydu.</p>

  <p class="calibre1" style="text-align: justify;">Ama Tuor bu tek başınalık içinde dört yıl boyunca bir haydut olarak yaşadıktan sonra, Ulmo tarafından yüreğine babalarının ülkesinden ayrılma düşüncesi yerleştirildi, çünkü tasarılarının aracı olarak onu seçmişti; bir kez daha Androth mağaralarını terk edip Dor-Lómin'den geçerek batıya gitti, uzun yıllar önce Nevtast'ta yaşarlarken Turgon'un halkının inşa ettiği Noldor Kapısı'nı, Annon-in-Gelydh, buldu. Orada karanlık bir rünel, dağların altına yönelip çalkantılı bir suyun batıdaki denize aktığı Gökkuşağı Yarığı'na, Ciriıih Ninniach, çıkıyordu. Böylece Tuor'un Hithlum'dan kaçışı, insanlar ya da Ork tarafından görülmedi ve Morgoth'un kulaklarına hiçbir bilgi ulaşmadı.</p>

  <p class="calibre1" style="text-align: justify;">Tuor, Nevrast'a ulaştı. Büyük Deniz Belegaer'e bakarak ona tutuldu; denizin sesi ve ona duyduğu özlem daima yüreğinde, kulaklarında yaşayacaktı; üzerinde onu sonunda Ulmo'nun diyarlarının derinliklerine dek götürecek olan bir huzursuzluk taşıyordu. Sonra Nevrast'ta tek başına yaşadı ve o yılın yazı geçtiğinde Nargothrond'un kaderi de ya<span style="font-size: 1em;">kınlaşmıştı; güz geldiğinde güneye doğru uçan yedi büyük kuğu gördü, onların orada fazlaca oyalandığının bir işareti olduğunu anlayıp deniz kıyısı boyunca uçuşlarını takip etti. Böylece sonunda Taraş Dağı'nın eteklerindeki Vinyamar'm boşaltılmış salonlarına geldi, orada, uzun yıllar önce Ulmo'nun emriyle Turgon'un bıraktığı kalkanı, zırh yeleği, kılıcı ve miğferi buldu; onları kuşanıp kıyıya indi. Batıdan büyük bir fırtına geldi ve bu fırtınanın içinden Suların Efendisi Ulmo bütün heybetiyle yükselerek denizin kıyısında Tuor ile konuştu. Ulmo ona buradan ayrılıp gizli Gondolin krallığını aramasını emretti; ve ona, düşmanlarının gözlerinden koruyacak büyük bir pelerin verdi.</span></p>

  <p class="calibre1" style="text-align: justify;">Fırtına sabahleyin dindiğinde Tuor, Vinyamar duvarlarının yanında duran bir Elfe rastladı; o Turgon'un Batı'ya gönderdiği son gemiyle yelken açan Gondolin'li Aranwe oğlu Voronwë'ydi.&nbsp;<span style="font-size: 1em;">Gemi derin okyanustan dönerken, Orta Dünya'nın kıyılarının önünde büyük fırtınaya yakalanarak battığında, Ulmo, bütün denizcilerin içinden sadece onu alıp Vinyamar yakınlarındaki sahile fırlatmıştı; Suların Efendisi tarafından Tuor'a verilen görevi öğrenen Voronwë merak içinde kalarak Gondolin'in gizli kapısına doğru ona kılavuzluk yapması talebini reddetmedi. Birlikte yola koyuldular ve o yılın Korkunç Kış'ı kuzeyden üstlerine geldiğinde dikkatli bir biçimde Gölge Dağları'nın saçaklarının altından doğuya doğru ilerlediler.</span></p>

  <p class="calibre1" style="text-align: justify;">Sonunda Ivrin Gölcükleri'ne ulaşıp Ejder Glaurung'un geçişiyle yapılan kirlenmeye kederlenerek baktılar; ama ona bakarlarken, siyahlar giyinmiş, siyah bir kılıç taşıyan uzun boylu bir İnsanı hızla kuzeye giderken gördüler. Ama ne kim olduğunu, ne de güneyde olanları biliyorlardı; adam yanlarından tek kelime etmeden geçti.</p>

  <p class="calibre1" style="text-align: justify;">Sonunda Ulmo'nun onları donattığı güçle Gondolin'in gizli kapısına gelip tünelden aşağı inerek iç kapıya ulaştılar ve muhafızlar tarafından yakalandılar. Sonra yedi kapıyla kapatılmış&nbsp;<span style="font-size: 1em;">güçlü Orfalch Echor koyağına götürülüp tırmanma yolunun sonundaki büyük kapının muhafızı Pınarlıl Ecthelion'un huzuruna getirildiler; orada Tuor pelerini&nbsp;</span><span style="font-size: 1em;">çıkarttı ve Vinyamar'dan alıp kuşandığı silahlar sayesinde onun gerçekten Ulmo tarafından gönderildiği anlaşıldı. Sonra Tuor aşağıya, kuşatan tepelerin ortasına yeşil bir mücevher gibi yerleştirilmiş güzel Tumladen vadisine baktı; uzakta Amon Gwareth'in kayalık yüksekliğinin üzerinde yüce Gondolin'i, ünü ve görkemi Beri Topraklar'daki Elflerin şarkılarında yüceltilen yedi isimli kenti gördü. Ecthelion'un emriyle büyük kapının kulelerinde borular çalınıp tepelerde yankılandı; ve uzaklardan kentin ak duvarlarının üzerinden yanıtlayan boruların sesi, düzlüğün üzerine tanın ağanşıyla birlikte aktı.</span></p>

  <p class="calibre1" style="text-align: justify;">Böylece Huor'un oğlu Tumladen'de at sürüp Gondolin'in kapısına geldi; ve şehrin geniş&nbsp;<span style="font-size: 1em;">basamaklarını çıkarak Kral'in Kulesi'ne getirildi, Valinor Ağaçlan'nın görüntülerine baktı. Sonra Fingolfm oğlu Turgon'un, Yüce Noldor Kralı'nm huzuruna çıktı; Kral'ın sağında kız kardeşinin oğlu Maeglin duruyor, sol tarafında kızı Celebrindal Idril oturuyordu; ve hepsi onun gerçekten ölümlü ırktan bir İnsan olduğundan şüphelenerek Tuor'un sesine hayranlıkla kulak verdiler, çünkü sözleri, Suların Efendisi'nin sözleriydi. Ve o, Noldor'un tüm çalışmaları telef olduğu, Mandos'un Laneti'nin artık bitiş için hızlandığı konusunda Turgon'u uyardı; ve ona, oradan ayrılarak kurduğu güzel ve görkemli kenti terk edip Sirion boyunca denize gitmesini emretti.</span></p>

  <p class="calibre1" style="text-align: justify;">Turgon, Ulmo'nun öğüdünü uzun süre düşündü, Vinyamar'da ona söylenen sözleri hatırladı:&nbsp;<span style="font-size: 1em;">"Ellerinin işlediği, yüreğinin tasarladığı bu: eseri çok fazla sevme; ve hatırla ki Noldor'un gerçek umudu Batı'da yatar ve Deniz'den gelir." Ama arrık Turgon'un gururu büyümüş ve Gondolin, Elf Tirion'unun anısı kadar güzelleşmişti, bir Vala bunu tersini söylese de kentinin gizli ve zaptedilmez gücüne hâlâ güveniyordu; Nirnaeth Arnoediad'ın ardından şehir halkı, ne Elf ve insanların acılarına yeniden katılmayı, ne de korku ve tehlikeleri aşarak Batı'ya dönmeyi arzulamıştı. Yolsuz ve büyülü tepelerin ardlanna kendilerini kapayıp kimsenin, Morgoth'un nefretle kovalamasından kaçanların bile girmesine izin vermediler; diğer topraklardan gelen haberler belirsiz ve uzaktı,&nbsp;</span><span style="font-size: 1em;">onları çok az önemsediler. Angband casusları boş yere onları arayıp duruyordu; ve yurtlan onlara ancak bir söylenti, çözemedikleri bir sır olarak ulaşıyordu. Maeglin, Kral'ın divanında Tuor'a karşı çıkarak konuştu, onun sözleri Turgon'un yüreğinde daha etkili gözüktü; sonunda Ulmo'nun emrini ve öğüdünü reddetti. Ama Vala'nın uyarısında, çok uzun yıllar önce Araman kıyısında Noldor'un ayrılışı sırasında söylenen sözleri yeniden duydu; Turgon'un yüreğinde ihanet korkusu uyandı. Bu yüzden o anda Kuşatan Dağlar'daki gizli kapının girişi kapatıldı; ve ondan sonra şehir ayakta kaldığı sürece kimse barış ya da savaş içinde Gondolin'den çıkmadı. Nargothrond'un çöktüğü, Thingol'ün ve varisi Dior'un katledildiği, Doriath'ın yıkıldığı haberleri Kartalların Efendisi Thorondor tarafından getirildi; ama Turgon bu sözlerine kulaklarını tıkadı ve bir daha asla Feanor oğullarının yanında yürümemeye yemin etti; ve halkına tepelerin ittifakını aşmayı yasakladı.</span></p>

  <p class="calibre1" style="text-align: justify;">Ve Tuor, Gondolin'de kaldı, çünkü kentin huzuru ve güzelliği, halkının bilgeliği onu büyülemişti; endamda ve bilgelikte güçlenip sürgün Elflerin ilminin derinliklerini öğrendi. Sonra Idril'in yüreği ona döndü, onunki de Idril'e; Maeglin'in saklı nefreti daha da büyüdü, çünkü ona, Gondolin Kralı^nm tek varisine sahip olmayı her şeyden çok arzuluyordu. Ama Tuor, Kral'ın beğenisini kazanarak öyle yükseldi ki orada yaşadığı yedi yılın sonunda Turgon, onun kızının elini tutmasını reddetmedi; çünkü Ulmo'nun emrini dikkate almamasına rağmen, Noldor'un kaderinin Ulmo'nun gönderdiği Tuor'la sarmalanmış olduğunu anlamış; Sayısız Gözyaşı Savaşı'nda Gondolin ordusu ayrılmadan önce Huor'un söylediği sözleri unutmamıştı.&nbsp;</p>

  <p class="calibre1" style="text-align: justify;"><span style="font-size: 1em;">Sonra büyük ve sevinç dolu bir ziyafet verildi; çünkü Tuor, Maeglin ve onun gizli taraftarları dışında, tüm halkın kalbini kazanmıştı; böylece Elflerin ve İnsanların ikinci birleşmesi gerçekleşti.&nbsp;</span></p>

  <p class="calibre1" style="text-align: justify;"><span style="font-size: 1em;">Sonraki yılın baharında Tuor ile Celebrindal Idril'in oğulları Yarı Elf Eërendil, Gondolin'de doğdu; Noldor'un Orta Dünya'ya gelişinin&nbsp;</span><span style="font-size: 1em;">ardından beş yüz üç yıl geçmişti. Eërendil'in üstün bir güzelliği vardı, çünkü yüzünde göklerin ışığı gibi bir ışığa sahipti, Eldar'ın güzelliği ve bilgeliğine, eski İnsanların gücü ve cesaretine sahipti; tıpkı babası Tuor'la konuştuğu gibi. Deniz, onun da kulağında ve kalbinde daima konuştu.</span></p>

  <p class="calibre1" style="text-align: justify;">Gondolin'in günleri sevinç ve huzurla doluydu; ve kimse Gizli Krallığın uzandığı bölgenin.&nbsp;<span style="font-size: 1em;">Kuşatan Dağlar'ın ötesinde yabanda durup hiçbir giriş bulamayarak ümitsizlik içinde Turgon'a seslenen Húrin'in haykınşlanyla Morgoth'a açıklandığını bilmiyordu. Ondan sonra Morgoth'un düşüncesi hizmetkârlarının hiç geçmediği Anach ve Sirion'un yukarıdaki sulannm arasındaki dağlık bölgeye yoğunlaştı; ancak hâlâ hiçbir Angband'lı casus ya da yaratık, kartalların dikkati sayesinde oraya ulaşamamıştı ve Morgoth'un planlarının tamamlanmasına engel olundu. Ama Celebrindal Idril akıllı ve öngörülüydü, kalbi onu kuşkulandırdı, önsezileri bir bulut gibi ruhuna sokuldu. Bu yüzden, şehirden çıkıp toprağın altından geçerek dağların ötesinde, Amon Gwareth'in kuzeyinde yüzeye çıkan gizli bir yol hazırlattı; ve bunun çok az kişi tarafından bilinmesini sağladı, onunla ilgili hiçbir fısıltı Maeglin'in kulaklarına ulaşmadı.</span></p>

  <p class="calibre1" style="text-align: justify;">Şimdi Eërendil henüz gençken, Maeglin ortadan yok oldu. Çünkü o, daha önce anlatıldığı gibi, tüm diğer zanaatların üstünde metalin peşinde koşmayı seviyordu; o, barış ve savaş&nbsp;<span style="font-size: 1em;">nesnelerinin dövülmesi için madenleri arayarak şehrin uzağındaki dağlarda çalışan Elflerin lideri ve efendisiydi. Maeglin sık sık halkının bir bölümüyle tepelerin ittifakının ötesine geçti; Kral, onun emrine karşı davrandığını bilmiyordu; ve böylece kaderin arzuladığı gibi, Maeglin'in Orklar tarafından yakalanıp Angband'a götürülmesi gerçekleşti. Maeglin güçsüz ya da korkak değildi, ama işkence ruhunu yıldırdı, Morgoth'a Gondolin'in yerini, ulaşılıp saldınlabilecek yolları açıklayarak hayatını ve özgürlüğünü satın aldı. Gerçekten de Morgoth'un sevinci büyüktü, Maeglin'e, şehir ele geçirildiğinde hizmetkârı olarak Gondolin'i yö</span><span style="font-size: 1em;">netmeyi, Celebrindal Idril'e sahip olmayı vaadetti; ve gerçekten de Idril'e duyduğu arzu, Tuor'a duyduğu nefret, Maeglin'in ihanetini kolaylaştırdı, onu Eski Günler'de yapılan en rezil şeye yöneltti. Morgoth kimse ihanetinden şüphelenmesin diye onu Gondolin'e gönderdi, böylece zamanı geldiğinde Maeglin saldırıya içeriden yardım edecekti; karanlık Idril üzerine daha da yoğunlaşırken o Kral'ın salonlarında gülümseyen bir yüzle, kalbinde kötülükle oturdu.</span></p>

  <p class="calibre1" style="text-align: justify;">Eërendil'in yedi yaşına bastığı yıl, Morgoth sonunda hazırdı, Gon-dolirt üzerine Balroglannı, Orklarını ve kurtlarını gönderdi; onların yanında Glaurung'un soyundan ejderler geldi, artık sayıları çoğalmış ve korkunçlaşmışlardı. Morgoth'un ordusu yüksekliğin en yüce ve gözcülüğün en düşük olduğu kuzey tepelerinden, bir bayram vakti geceleyin geldi, tüm Gondolin halkı duvarların üzerinde güneşin doğmasını bekleyip batışında şarkılar söylerken; çünkü sabaha,&nbsp;<span style="font-size: 1em;">Yaz'in Kapıları dedikleri büyük bir şölen vardı. Ama kızıllık doğudan değil, kuzeydeki tepelerden yükseldi; Gondolin'in duvarlarının dibine gelene dek düşmanın ilerleyişi durmadı ve ümitsizlik içindeki şehir kuşatıldı. Soylu ailelerin ve savaşçıların reisleri tarafından ümitsiz yiğitlik gösterileri yapıldı, Tuor'un yaptıkları daha az değildi, ki bunların çoğu Gondolin'in Çöküşü destanında anlatılır: Pınar'lı Ecthelion'un, Balrog Efendisi Gothmog'la Kral'ın meydanındaki döğüşü ki her biri diğerini öldürdü, Turgon'un kulesinin yıkılana dek hane halkı tarafından savunulması; onun çöküşü ve yıkıntılarının içinde Turgon'un ölümü görkemlidir.</span></p>

  <p class="calibre1" style="text-align: justify;">Tuor şehrin yağmalanmasından Idril'i kurtarmak için aradı, ama Maeglin onu ve Eërendil yakalamıştı; Tuor, Maeglin'le şehrin surlarında döğüşüp onu aşağı fırlattı, bedeni aşağıdaki alevlerin içine düşmeden önce Amon Gwareth’in kayalık yamacına defalarca çarpacaktı. Sonra Tuor ve Idril, yangının kargaşasında Gondolin halkının kalanlarından toparlayabildikleri kadarını yanlarına alarak Idril'in hazırladığı gizli yola götürdüler; ve o geçiti hiçbir Angband reisi bilmiyordu, kaçakların kuzeye doğru, dağların en yüksek bölgelerine, Ang<span style="font-size: 1em;">band'a en yakın yola yöneleceklerini düşünmediler. Yangının dumanı ve kuzeyin ejderlerinin alevleri yüzünden Gondolin'in güzel pınarlarından yükselen buhar Tumladen'in vadisinin üzerine acı dolu bir pus halinde çökmüştü; böylece Tuor ve yanındakilerin kaçışına yardımcı oldu, çünkü tünelin ağzından dağların eteklerine gelmek için uzun ve açık bir yol vardı. Her şeye rağmen oraya ulaştılar, umudun ötesinde bir keder ve acı içinde tırmandılar, çünkü yüksek yerler soğuk ve korkunçtu, aralarında yaralılar, kadınlar ve çocuklar vardı.</span></p>

  <p class="calibre1" style="text-align: justify;">En yüce zirvelerin altında dar bir yolun dönerek girdiği Kartalların Yarığı, Cirith Thoronath, diye adlandırılan korkunç bir geçit vardı; sağ tarafı uçurumdu ve solda korkutucu bir yamaç boşluğa yükseliyordu. Morgoth kuşatan tepelerin etrafına gözcüler yerleştirmişti ve Orklar tarafından pusuya düşürüldüklerinde o daracık yol boyunca sıra halinde yürüyorlardı; yanlarında bir Balrog da vardı. Çok kötü bir&nbsp;<span style="font-size: 1em;">durumda yakalanmışlardı, Thorondor zamanında yardımlarına yetişemediği için, Gondolin'li Altın Çiçek Hanedanı'nın reisi san saçlı Glorfindel'in yiğitliği sayesinde güçlükle kurtulacaklardı.</span></p>

  <p class="calibre1" style="text-align: justify;">O yüksek yerde bir kayanın üstünde Glorindel'in Balrog'la yaptığı düello hakkında söylenen birçok şarkı vardır; ve ikisi de ölerek derin uçuruma yuvarlanacaktı. Ama yetişen kartallar Orkların üzerine saldırıp çığlıklar atarak onları geri püskürttü; hepsi ya öldürüldü ya da uçurumlara düştü, böylece Gondolin'den kaçışın söylentisi uzun süre Morgoth'un kulaklarına ulaşamadı. Sonra Thorondor, derin uçurumun dibinden Glorfindel'in bedenini kaldırıp getirdi, onu geçidin yanına koyup üzerine taştan tepecik oluşturdular; orada yemyeşil otlar bitti, dünya değiştirilene dek, san çiçekler taşların kıraçlığı ortasında onun üzerinde açacaktı.</p>

  <p class="calibre1" style="text-align: justify;">Böylece Huor oğlu Tuor'un yönetiminde Gondolin'in kalanları dağları aşıp Sirion Vadisi'ne ulaştı; güneye doğru yorucu ve tehlikeli bir yolculukla ilerleyerek sonunda Söğütler Diyarı'na, Nan-tathren'e geldiler, çünkü Ulmo'nun kudreti hâlâ büyük nehirde sürüyordu ve etrafla<span style="font-size: 1em;">rındaydı. Orada bir süre dinlenerek yaralarını ve yorgunluklarını iyileş-tirdiler; ama kederleri iyiieşmiyordu. Gondolin'in, orada ölen Elflerin, genç kızların, karılarının ve Kral'ın savaşçılarının anısına bir ziyafet düzenlediler; yıl biterken Nan-tathren'in söğütlerinin altında pek çok şarkı söylendi. Orada Tuor oğlu Eërendil için, Suların Efendisi Ulmo'nun Nevrast kıyılarına gelişi hakkında bir şarkı yazdı; deniz özlemi kendisinin ve oğlunun kalbinde uyandı. Bu yüzden Tuor ve Idril, Nan-tath-ren'den ayrılıp nehir boyunca güneye, denize gittiler; Sirion deltalarının yanında yerleşerek halklarını kısa bir süre önce oraya kaçan Dior'un kızı Elwing'in halkıyla birleştirdiler.&nbsp;</span><span style="font-size: 1em;">Gondolin'in çöküşü ve Tuor'un ölümüne dair haberler Balar'a ulaştığında, Fingon oğlu Ereinion Gil-galad, Orta Dünya'da Yüce Noldor Kralı olarak adlandırıldı.</span></p>

  <p class="calibre1" style="text-align: justify;">Ama Morgoth ona asla zarar verememiş, daima onun kudretine yardıma yönelmiş Feanor oğullarını ve yeminlerini pek az önemseyerek zaferinin tamamlandığını düşündü; ve kara düşüncesinin içinde, kaybettiği tek Silmaril'e kederlenmeyerek güldü, çünkü onunla artık Eldar halkının son parçasının da Orta Dünya'dan yok olacağını, kendisini artık rahatsız etmeyeceklerini sandı. Eğer Sirion sularının yanında yurtlarını bilseydi, zamanını koUayarak, onların üzerinde yeminin ve yalanın çalışmasını beklerdi. Ancak Sirion ve denizin yanında Doriath ve Gondolin'den toplanan Elf halkı büyüdü; Balar'dan Círdan'ın denizcileri onların aralarına katıldı ve Ulmo'nun elinin gölgesi altında, Arvernien kıyılarına daha yakın yerleşerek dalgalara ve gemi yapımına alıştılar.</p>

  <p class="calibre1" style="text-align: justify;">Denir ki, o zamanlar, Ulmo derin sulardan Valinor'a gitmiş ve orada Elflerin Valar'a duyduğu ihtiyacı anlatmıştır; ve onlardan Elfleri bağışlamalarını, onları Morgoth'un üstün kudretinden kurtarmalarını, Valinor'da İki Ağaç'ın ışıldadığı Mutluluk Günleri'nin ışığını tek başına koruyan Silmaril'leri geri almalarını rica etmiş. Ama Manwë kımıldamamış; onun yüreğindeki düşünceleri hangi hikâye anlatabilir ki? Bilgeler der ki, zaman henüz gelmemişti ve sadece bir kişinin Elf ve İnsanların amaçları hakkında konuşabileceğini, suçları için özür,&nbsp;<span style="font-size: 1em;">kederleri için merhamet dileyip yalvararak Güçler'i harekete geçirebileceğini söyler; Feanor'un yeminini, sonuna ulaşana dek belki Manwë bile çözemezdi ve Feanor oğulları üzerine acımasız taleplerini yaydıkları Silmaril'lerden vazgeçtiler. Çünkü Silmaril'lerin ışığını Valar yapmıştı.</span></p>

  <p class="calibre1" style="text-align: justify;">O günlerde Tuor sürünerek üzerine tırmanan yaşlılığı hissetti ve Denizin derinlikleri için duyduğu özlem yüreğinde daha da güçlenip büyüdü. Bu yüzden büyük bir-gemi inşa etti, onu Deniz Kanadı, Eârrâme diye isimlendirdi; Celebrindal Idril'le birlikte günbatımma, Batı'ya doğru yelken açtı, bir daha hiçbir hikâye ya da şarkıya girmedi. Ama sonraki günlerde ölümlü İnsanlardan sadece Tuor'un eski ırktan sayıldığı ve sevdiği Noldor'a katıldığı şarkıda söylendi; yazgısı, İnsanların yazgısından ayrıldı.</p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1"></p>

  <h3 class="calibre1" id="sigil_toc_id_66" style="text-align: center;">YİRMİ DÖRDÜNCÜ BÖLÜM</h3>

  <p class="calibre1" style="text-align: center;"><br /></p>

  <h2 class="calibre1" id="sigil_toc_id_67" style="text-align: center;">EÄRENDİL'İN YOLCULUĞUNA</h2>

  <h2 class="calibre1" id="sigil_toc_id_68" style="text-align: center;">VE ÖFKE SAVAŞI'NA DAİR</h2>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;">Parlak Eërendil, sonra Sirion deltası civarına yerleşen halkın efendisi oldu; Zarif Elwing'i eş&nbsp;<span style="font-size: 1em;">olarak aldı ve o da ona Yarı Elfler denen Elrond ile Elros'u doğurdu. Ama Eërendil rahat değildi; Beri Topraklar'ın kıyılarında yaptığı yolculuklar huzursuzluğunu dindirmiyordu. İki istek yüreğinin içinde gittikçe büyüdü, birbirine karışıp engin denize duyduğu özlemin içinde tek oldu: denize yelken açmaya çalışacak, dönmeyen Tuor ve Idril'in ardından gidip onları arayacak, belki de ölmeden önce son kıyıya ulaşarak Batı'daki Valar'a Elf ve İnsanların mesajını götürerek onların yüreklerinde Orta Dünya'dın kederleri için merhamet uyandırabilecekti.</span></p>

  <p class="calibre1" style="text-align: justify;">Eërendil, Brithombar ve Eglarest Limanları'nın yağmalanmasından kaçan halkıyla Balar Adası'na yerleşen Gemiyapımcısı Círdan ile hızla dost olmuştu. Eârandil, Círdan'ın yardımıyla şarkıdaki gemilerinin en güzeli olan Köpükçiçeği'ni, Vingilot, inşa etti; kürekleri altın, Nimbrethil'in huşağacı ormanlarından getirilen ahşabı ak, yelkenleri ay gibi parlaktı. Derinlerde, ayak basılmamış diyarlarda, birçok denizde ve birçok adada geçen maceraları üzerine Eërendil'in Destanı'nda., pek çok şey söylenir; ama Elwing onunla değildi, hüzünlü bir şekilde Sirion deltasında oturacaktı.</p>

  <p class="calibre1" style="text-align: justify;">Eërendil, o yolculuğunda, ne Tuor'u ve Idril'i bulabildi ne de Valinor kıyılarına ulaşabildi, gölgeler ve büyü tarafından bozguna uğratılmış, rüzgârlar tarafından geriye püskürtülmüş olarak sonunda Elwing'e özlem içinde Beleriand kıyılarına, vatanına doğru döndü. Ve yüreği ona acele etmesini emrediyordu, çünkü ani bir korku rüyaları&nbsp;<span style="font-size: 1em;">yoluyla üzerine çöreklenmişti; ve daha önce savaştığı rüzgârlar artık onu arzuladığı kadar hızla geriye taşıyamadı.</span></p>

  <p class="calibre1" style="text-align: justify;">Şimdi Elwing'in hâlâ sağ olduğu ve Sirion deltalarının civarında Silmaril'e sahip olarak yaşadığına dair ilk haberler Maedhros'a ulaştığında, Doriath'da kendi elleriyle yaptıklarına pişman olduğu için üstüne gitmedi. Ama zaman içinde yerine getirilememiş yeminin varlığı yeniden ona ve kardeşlerine acı vermeye başladı, av yollarında dolaşan kardeşlerini toplayarak Limanlar'a dostluk ve hâlâ sert taleplerinin sürdüğü mesajları gönderdiler. Elwing ve Sirion halkı, Beren'in aldığı, Lúthien'in taktığı ve Güzel Dior'un uğruna katledildiği mücevheri teslim edemeyeceklerdi; her şeyden öte Efendileri Eërendil denizdeyken, çünkü evleri ve gemileri üzerine yayılan şifa bulma ve kutluluğun Silmaril'den kaynaklandığını düşünüyorlardı. Ve böylece Elfın Elfi katletmesinin en sonuncusu ve en zalimi gerçekleşti; bu, lanetlenmiş yemin tarafından başarılan büyük yanlışların üçüncüsüydü. Feonor'un henüz yaşayan oğulları, Gondolin kaçakları ve Doriath'dan geride kalanlar üzerine aniden saldırıp onları yok etti. O&nbsp;<span style="font-size: 1em;">savaşa kendi halklarının bir bölümü katılmadı, küçük bir bölümü de kendi efendilerine isyan edip (çünkü o günlerde Eldar yüreklerinde üzüntü ve karmaşa var idi) Elwing'e yardım ederek katledildiler; ama Feanor oğullarından geride sadece Maedhros ve Maglor kalsa da galip geldiler, çünkü hem Amrod hem de Amros öldürülmüştü. Círdan'ın ve Yüce Kral Gil-galad'ın gemileri Sirion Elfleri'nin yardımına çok geç ulaşacaktı; Elwing ve oğulları yoktu. Halkın saldırıda ölmeyen küçük bir bölümü Gil-galad'a katılarak Balar'a gitti; orada Elros ve Elrond'un yakalandığını ama Elwing'in göğsünde Silmaril ile kendini denize attığını söylediler.</span></p>

  <p class="calibre1" style="text-align: justify;">Böylece Maedhros ve Maglar mücevheri ele geçiremedi; ama mücevher kaybolmamıştı.&nbsp;<span style="font-size: 1em;">Çünkü Ulmo, Elwing'i dalgaların arasından alarak ona büyük ak bir kuş biçimi vermişti, sevgilisi Eërendil'i aramak için denizin üzerinde uçarken göğsünün üzerinde Silmaril bir yıldız gibi panldıyordu. Bir gece vakti dümeninin başındaki Eërendil onun&nbsp;</span><span style="font-size: 1em;">ayın altında hızla akan ak bir bulut gibi, deniz üzerinde garip bir yol izleyen bir yıldız gibi, fırtınanın kanatlarında soluk bir alev gibi kendisine doğru geldiğini gördü. Şarkıda, onun hızı yüzünden ölüme çok yakınlaşmış, baygın bir şekilde Vingilot'un üzerine düştüğü ve Eërendil'in onu göğsüne aldığı söylenir; ama sabahleyin yanında karısını, saçları yüzüne dökülmüş uyur görünce şaşkın gözlerle bakakalmış.</span></p>

  <p class="calibre1" style="text-align: justify;">Sirion limanlarının yıkılışı, oğullarının esareti için Eërendil ve Elwing'in kederi çok büyüktü, öldürüldüklerinden korkuyorlardı; ama öyle değildi. Çünkü Maglor, Elros ve Elrond'a acımıştı, onları bağrına bastı ve pek düşünülmeyeceği gibi arasında bir sevgi gelişti; ama Maglor’ın kalbi korkutucu yeminin ağırlığıyla hasta ve yorgundu.</p>

  <p class="calibre1" style="text-align: justify;">Eërendil artık Orta Dünya'nın topraklarında hiçbir umut kalmadığını görüp yeniden kedere gömüldü ve eve dönmedi, bir kez daha yanında Elwing'le Valinor'u aramaya gitti. Genellikle Vingilot'un pruvasında durdu, Silmaril alnının üzerine bağlanmıştı; Batı'ya doğru hızla giderlerken ışığı daha da parlaklaştı. Ve bilgeler derki zaman içinde Teleri gemilerinin dışında hiçbir geminin bilmediği sulara ulaşmaları o kutsal mücevherin kudreti yüzündendir; Büyülü Adalar'a ulaşıp büyülerinden kaçtılar; Gölgeli Denizlere ulaşıp gölgelerini geçtiler ve Yalnız Ada'ya, Tol Erressëa, doğru baktılar, ama oyalanmadılar; sonunda Eldamar Koyu'na demirlediler, geminin Doğu'dan gelişini gören Teleri uzaklardan yansıyan Silmaril'in parlak ışığına bakıp şaşkınlığa gömüldü. Sonra Eërendil, yaşayan İnsanların ilki, ölümsüz kıyılara bastı; Elwing'le ve kendisiyle birlikte tüm denizleri dolaşarak oraya ulaşan üç denizciyle konuştu: isimleri Falathar, Erellont ve Aerandir'di. Eërendil onlara dedi ki: "Oraya, sizler Valar'ın öfkesi altında kalmayın diye tek başıma ayak basacağım. Ama bu tehlikeyi, İki Soy'un hatırı için sadece kendim üstleneceğim."</p>

  <p class="calibre1" style="text-align: justify;">Elwing yanıt verdi: "O zaman yollarımız sonsuza dek ayrılacaktır; ama tüm tehlikeyi ben üstleneceğim." Ve beyaz köpüklere atlayıp ona doğru koştu; ama Eërendil kederliydi, Batı'nın Efendileri'nin Aman'a&nbsp;<span style="font-size: 1em;">gelmeye cesaret eden Orta Dünya üzerine öfkesinden korkuyordu. Ve orada yolculuklarındaki yoldaşlarına elveda diyerek onlardan sonsuza dek ayrıldılar.</span></p>

  <p class="calibre1" style="text-align: justify;">Sonra Eërendil, Elwing'e dedi ki: "Beni burada bekle; çünkü sadece bir kişi mesajı götürebilir, ki onu götürmek benim yazgım." Ve tek başına ülkenin içlerine doğru ilerledi, ona boş ve sessiz görünen Calacirya'ya ulaştı; Morgoth ve Ungoliant'm gelişlerinin üzerinden çağlar geçse bile, çünkü Eërendil oraya ulaştığında bir bayram zamanıydı ve hemen hemen tüm Elf halkı Valimar'a gitmiş ya da Taniqu-entil üzerindeki Manwë'nin salonlarından toplanmıştı, Tirion'un duvarlarında muhafızlık için çok azı geride kalmıştı.</p>

  <p class="calibre1" style="text-align: justify;">Ama uzaklardan onun gelişini ve taşıdığı ışığı görenler vardı; hızla Valimar'a gittiler. Ama Eërendil yeşil Túna'ya! tırmandı ve onu yavan buldu; Tirion'un terk edilmiş sokaklarına girdi ve kimse yoktu; kötülüğün Kutlu Diyar'a ulaşmış olmasından korkarak kalbi kederle doldu.&nbsp;<span style="font-size: 1em;">Tirion'un ıssız yollarında yürüdü, giysilerinin ve ayakkabılarının üzerindeki toz, elmas tozuydu, uzun beyaz merdivenleri tırmanırken parıldayıp ışıldıyordu. Ve bir çok dilde bağırarak seslendi, hem Elf hem İnsan dillerinde, ama ona yanıt veren olmadı. Bu yüzden sonunda denize doğru döndü; kıyıya doğru giden yolda ilerlerken, biri tepe üzerinde durup görkemli bir sesle bağırarak ona seslendi: "Selam Eërendil, denizcilerin en ünlüsü, habersizce gelişi beklenen, umudun ötesinden gelişi özlenen! Selam Eërendil, Güneş ve Ay'dan önceki ışığı taşıyan! Dünyanın Çocukları'nın görkemi, karanlığın içindeki yıldız, günbatımındaki mücevher, sabahları ışıldayan!"</span></p>

  <p class="calibre1" style="text-align: justify;">Bu ses, Manwë'nin habercisi Eönwe'nin sesiydi, Valimar'dan geliyordu ve Eërendil'i, Arda'nın Güçleri'nin huzuruna çıkmaya çağırdı. Eërendil, Valinor'a ve Valimar'ın salonlarma gitti, bir daha asla İnsanların topraklarına ayak basmadı. Sonra Valar divan toplayıp Ulmo'yu denizin derinliklerinden çağırdılar; Eërendil yüzlerinin huzurunda ayakta durup İki Soy'un haberini anlattı. Noldor adına af dile<span style="font-size: 1em;">di, onların büyük kederleri için merhamet, İnsanlar ve Elfler için inayet ve ihtiyaçlarına yardım diledi. Ve dilekleri bahşedildi.</span></p>

  <p class="calibre1" style="text-align: justify;">Elfler arasında denir ki, Eërendil karısı Elwing'i aramak için aralarından ayrıldıktan sonra Mandos'un onun yazgısı üzerinde konuşmuştur; ve der ki: "Ölümlü İnsan, ölümsüz topraklar üzerinde mi yaşayacak?" Ulmo der ki: "Bunun için dünyaya geldi Ve söyle bana: Eërendil, Hador'un soyundan Tuor'un mu, yoksa Finwe'nin Elf soyundan Turgon'un kızı Idril'in mi oğlu?" Ve Mandos yanıtlar: "İsteyerek sürgüne giden Noldor'a eşit, beri topraklara dönmeyebilir."</p>

  <p class="calibre1" style="text-align: justify;">Ve her şey konuşulduğunda, Manwë hükmünü verdi, dedi ki: "Bu meselede hüküm kudreti bana verildi. İki Akraba'nın sevgisi için cesaret edip giriştiği tehlike ne Eërendil'e ulaşacak ne de ona duyduğu sevgi yüzünden tehlikeye atılan karısı Elwing'e; ama onlar bir daha asla Dış&nbsp;<span style="font-size: 1em;">Topraklar'daki Elf ya da İnsanlar arasında yürüyemeyecekler. Ve onlar hakkındaki kararım şu: Eërendil'e, Elwing'e ve oğullarına özgürce hangi soyun kaderlerine katılacakları, hangisinin altında yargılanacaklarını seçme hakkı verilecektir."</span></p>

  <p class="calibre1" style="text-align: justify;">Şimdi Eërendil gideli uzun süre olmuştu ve Elwing yalnız kalıp korktu; denizin kıyılarında dolaşarak Teleri donanmalarının bulunduğu Alqualonde'ye ulaştı. Orada Teleri halkı ona dostça davranarak onun Doriath, Gondolin ve Beleriand'ın kederleri hakkında anlattığı hikâyeleri dinleyerek acıma ve şaşkınlıkla doldular; Eërendil döndüğünde onu Kuğular Limanı'nda buldu.&nbsp;<span style="font-size: 1em;">Çok geçmeden Valimar'a çağrıldılar ve orada Eski Kral'ın kararı açıklandı.</span></p>

  <p class="calibre1" style="text-align: justify;">Sonra Eërendil, Elwing'e dedi ki: "Sen seç, çünkü ben dünyadan yoruldum." Ve Elwing, Lúthien yüzünden, Ilúvatar'ın İlk Çocukları arasında yargılanmayı seçti; Eërendil, yüreği İnsanların soyuyla ve babasının halkıyla olmasına rağmen, Elwing'in hatırı için aynısını seçti.&nbsp;<span style="font-size: 1em;">Sonra Valar'ın emriyle, Eönwe, Eërendil'in yoldaşlarının hâlâ haber beklediği Aman kıyılarına gitti; bir gemi alıp üç denizciyi içine yerleştirdi; Valar büyük bir rüzgârla onları Doğu'ya gönderdi.&nbsp;</span><span style="font-size: 1em;">Ama Vingilot'a el konu</span><span style="font-size: 1em;">lup kutsandı ve dünyanın en ucundaki Valinor'a getirildi; ve orada Gece'nin Kapısı'ndan geçirilip göklerin okyanuslarına yükseltildi.</span></p>

  <p class="calibre1" style="text-align: justify;">Artık güzel ve muhteşem bir gemi olmuş, saf ve parlak bir şekilde titreşen bir alevle doldurulmuştu; ve Denizci Eërendil, elf mücevherlerinin tozuyla parıldayarak dümende duruyordu, Silmaril alnmm üzerine bağlıydı. Gemisiyle çok uzaklara yolculuklar yaptı, yıldızsız boşluklara kadar gitti; ama o genelde, dünyanın sınırlarının ötesine yaptığı yolculuklardan Valinor'a dönerken, gündoğumunda ya da günbatımında ışıldayarak, sabahlan ya da akşamları görüldü.</p>

  <p class="calibre1" style="text-align: justify;">O yolculuklara Elwing katılmadı, çünkü soğuğa ve yolu olmayan ıssızlıklara dayanamayabilirdi, o daha çok yeryüzünü ve denizin, tepelerin üzerinde esen tatlı rüzgârları seviyordu. Bu yüzden onun için kuzeyde. Ayıran Denizler'in sınırlarında, ak bir kule yapıldı; ve oraya zaman zaman yeryüzünün tüm deniz kuşları gitti. Ve denir ki, daha önce bir kez onların suretine bürünen Elwing, tüm kuş dillerini öğrenmiştir; kuşlar ona uçma zanaatını öğretti, kanatları beyaz ve gümüşi griydi. Ve ara sıra, Eërendil dönüp yeniden Arda'ya yaklaştığında, onu karşılamak için uçacaktı, uzun zaman önce denizden kurtarıldığında uçtuğu gibi. Yalnız Ada'da yaşayan Elflerin arasında uzakları iyi seçenler, onu beyaz bir kuş biçiminde, Vingilot'un limana gelişini selamlamak için neşe içinde günbatımında parıldayıp süzülerek uçarken görürdü.</p>

  <p class="calibre1" style="text-align: justify;">Vingilot göklerin denizlerinde yelken açmak için hazırlanıp beklenmedik bir şekilde ışıltılı ve parlak olarak ilk kez yükseldiğinde; Orta Dünya halkı uzaklardan onu görüp hayranlık içinde kalarak bir işaret olarak algıdılar, ona Yüce Umudun Yıldızı, Gil-Estel, dediler. Bu yeni yıldız akşam vakti görüldüğünde, Maedhros kardeşi Maglor ile konuşup dedi ki: "O, şimdi Batı'da parlayan kesinlikle bir Silmaril olmalı?"</p>

  <p class="calibre1" style="text-align: justify;">Ve Maglor yanıtladı: "Eğer denize atıldığını gördüğümüz Silmaril'in Valar'm kudretiyle yeniden yükseldiği gerçekse, o zaman sevinelim; çünkü görkemi artık pek çok kişi tarafından görülüyor ve artık tüm kötülüklerden uzak." Sonra Elfler yukarıya baktılar ve artık&nbsp;<span style="font-size: 1em;">kederlenmediler; ama Morgoth şüpheyle doluydu.</span></p>

  <p class="calibre1" style="text-align: justify;">Ama denir ki, Morgoth, Batı'dan üzerine gelecek bir saldırıyı beklemiyordu; çünkü kibiri öyle büyüktü ki kimsenin ona yeniden açıkça savaşarak karşı çıkamayacağını düşündü. Üstelik Noldor'u Batı'nın Efendileri'ne sonsuza dek yabancılaştırdığını, bu yüzden huzur dolu diyarlarında yaşayan Valar'ın, artık onun krallığına önem vermeyeceklerini düşündü; çünkü ona göre merhametin işleri yararsız, daima tuhaf ve hesaplarının ötesindeydi. Ama Valar ordusu savaş için hazırlanmıştı; ak sancaklarının altında Ingwe'nin halkı Vanyar yürüdü, Finwe oğlu Finarfin'in liderliğinde Valimar'dan asla ayrılmayan Noldor yürüdü. Teleri'nin çok azı savaşa katılmaya arzuluydu, çünkü Kuğulimam'ndaki kıyımı ve gemilerinin yağmalanmasını hatırlıyorlardı; ama kendi soylarından gelen Eluchıl Dior'un kızım, Elwing'i dinleyerek Valinor ordusunu denizden doğuya taşıyacak gemileri yönetecek kadar denizci gönderdiler. Ancak gemilerinin içinde kaldılar, hiçbiri Beri Topraklar'a ayak basmadı.</p>

  <p class="calibre1" style="text-align: justify;">Orta Dünya'nin kuzeyine doğru Valar ordularının yürüyüşüne dair hikâyelerde çok az şey söylenir; çünkü aralarında Beri Topraklar'a yerleşip acı çeken ve o günlerin günümüze kalan tarihini yazan o Elflerden hiçbiri gitmemiş; ve orada olanları sadece uzun zaman sonra Aman'daki akrabalarından öğrendiler. Ama sonunda Valinor'un gücü Batı'dan gelerek Eönwe'nin borularının sesleri gökyüzünü doldurdu; ve Beleriand, silahlarının görkemiyle alev alevdi, Valar ordusu, genç, güzel ve korkunç şekillerde donatılmıştı, dağlar ayaklarının akında çınladı.</p>

  <p class="calibre1" style="text-align: justify;">Batı ve Kuzey ordularının karşılaşması Ulu Savaş, Öfke Savaşı dir ye adlandırıldı. Morgoth'un Saltanatı'nın tüm gücü savaşa girdi, sayıları o denli fazlaydı ki Anfauglith savaşa yetmedi; ve tüm Kuzey savaşla alevler içinde kaldı.</p>

  <p class="calibre1" style="text-align: justify;">Ama bu Morgoth'u kurtaramadı. Dünyanın diplerindeki erişilmez büyük mağaralara kaçıp gizlenmeyi başaran bir kaç tanesi dışında&nbsp;<span style="font-size: 1em;">tüm Balroglar yok edilmişti; sayısız Ork birlikleri, büyük bir ateş içindeki saman gibi yakıldılar ya da sıcak bir rüzgâr önünde kuruyup buruşan yapraklar gibi. Sadece uzun yıllar sonra dünyayı rahatsız etmek için birkaç tanesi sağ kaldı. Ve Elf Dostlan'nın Üç Hanedanı'ndan, İnsanların Atalan'ndan kalanlar, Valar'ın yanında savaştılar; ve o günlerde, Baragund ve Barahir, Galdor ve Gundor, Huor ve Húrin'in ve diğer birçok efendilerinin intikamını aldılar. Ama İnsanların çoğu, Uldor'un halkından ya da doğudan yeni gelenlerden olan diğerleri Düşmanla birleşti; ve Elfler bunu unutmadı.</span></p>

  <p class="calibre1" style="text-align: justify;">Sonra ordularının bozulduğunu, gücünün dağıldığını gören Morgoth korktu ve kendisi başlarına geçmeye cesaret edemedi. Düşmanlarının üzerine hazırladığı son korkunç saldırıyı saldı, Angband'ın çukurlarından, daha önce görülmeyen kanatlı ejderler fırladı; bu korkutucu ordunun saldırısı öyle ani ve yıkıcıydı ki Valar ordusu geri sürüldü, çünkü ejderler büyük gök gürlemeleriyle, şimşeklerle ve ateşten bir fırtına içinde gelmişti.</p>

  <p class="calibre1" style="text-align: justify;">Ama Eërendil, beyaz alevle ışıldayarak ulaştı, Vingilot'un çevresinde göklerin tüm büyük kuşları toplanmıştı ve reisleri Thorondor'du, havada tüm gün ve karanlık bir şüphe gecesinin sonuna kadar savaş yapıldı. Güneşin yükselmesinden önce Eërendil, Kara Ancalagor'u, ejder ordusunun en güçlüsünü öldürüp onu gökyüzünden aşağıya fırlattı; ve ejder, Thargorodrim kulelerinin üzerine düştü, kuleler yıkılıp parçalandı. Sonra güneş yükseldi ve Valar ordusu galip geldi, ejderlerin hemen hemen tamamı yok edildi; Morgoth'un tüm çukurları parçalanıp üstleri açıldı, Valar'ın kudreti dünyanın derinliklerine dek indi. Orada Morgoth kovuğunda duruyordu ve hâlâ cesur değildi. Madenlerinin en derinlerine kaçtı, barış ve af için yalvardı; ^ma ayakları kesilip yüzü koyun yere savruldu. Daha önce yapıldığı gibi Angainor ile zincirlendi ve demir tacı boynuna takılacak bir tasma olarak yeniden dövüldü, başı dizlerinin üzerine eğilmişti. Ve Morgoth'ta kalan iki Silmaril, tacından alındı, gökyüzü<span style="font-size: 1em;">nün altında lekesizce parladılar; Eönwe onları alıp korudu.</span></p>

  <p class="calibre1" style="text-align: justify;">Böylece Kuzey'de Angband'm gücüne son verildi, kötülük diyarı bir hiç haline getirildi; derin hapishanelerden sayısız esir toplulukları tüm umutlarının ötesinde gün ışığına çıkarak artık değiştirilmiş olan dünyaya baktılar. Çünkü düşmanların öfkesi öyle büyüktü ki batı dünyasının kuzey bölgeleri parçalanarak ayrılmış ve deniz birçok uçurumdan kükreyerek yükselmişti, karmaşa ve büyük bir gürültü vardı; nehirler yok oldu ya da yeni yollar buldu, vadiler zorla yukarılara kalktı, dağlar ayaklar altında çiğnendi; Sirion artık yoktu.</p>

  <p class="calibre1" style="text-align: justify;">O zaman Eski Kral'ın habercisi olarak Eönwe, Beleriand Elflerini Orta Dünya'dan ayrılmaları için çağırdı. Ama Maedhros ve Maglor ona kulak vermediler, yorgun ve isteksiz olsalar da ümitsizce yeminlerini tamamlamaya hazırlandılar; çünkü Silmaril'ler için savaşmışlardı, tüm dünyaya karşı tek başlarına durdukları gibi, Valimor'un muzaffer ordusuna da karşı duracaklardı. Bu yüzden Eönwe'ye, babaları Feanor'un yaptığı ve Morgoth'un ondan çaldığı mücevherlerin onlara verilmesini isteyen bir mesaj gönderdiler.</p>

  <p class="calibre1" style="text-align: justify;">Ama Eönwe, babalarının emeğinin yarattığı şeye oğullarının başlangıçta sahip olma hakkının olduğunu ama bu hakkın, yeminleriyle körleşmiş olarak yaptıkları acımasız işler yüzünden, en çok da Dior'u katletmeleri ve Limanlar'a saldırmaları yüzünden yok olduğunu söyledi.&nbsp;<span style="font-size: 1em;">Silmaril'lerin ışığı şimdi, başlangıçta geldiği Batı'ya gitmeliydi; Maedhros ve Maglor, Valinor'a dönmeli, orada Valar'ın hükmüne itaat etmeliydiler, mücevherleri sadece Valar'm emriyle verebilirdi. Maglor gerçekte itaat etmeyi arzuladı, çünkü yüreği hüzünlüydü ve dedi ki: "Yemin, uygun zamanı bekleyemeyeceğimizi söylemiyor, Valinor'da her şey bağışlanıp unutulmalı, barış&nbsp;</span><span style="font-size: 1em;">içinde kendimizi toparlamalıyız."</span></p>

  <p class="calibre1" style="text-align: justify;">Ama Maendros, Aman'a dönerlerse Valar'm lütfunun kendilerinden sakınılacağım, yeminlerinin hâlâ süreceğini ama onu gerçekleştirmelerinin tüm umudun ötesinde olacağını söyledi; ve dedi ki: "Eğer kendi topraklarında Güçler'e karşı çıkarsak ya da kutsal diyarlarına&nbsp;<span style="font-size: 1em;">yeniden savaş getirmeyi amaçlarsak, ne kadar korkutucu bir kadere yaklaşacağımızı kim söyleyebilir?"</span></p>

  <p class="calibre1" style="text-align: justify;">Ancak Maglor hâlâ kendini geri çekiyordu, ve dedi ki: "Eğer Manwë ve Varda kendileri tanık saydığımız bir yeminin yerine getirilmesinden vazgeçiyorlarsa, bu onu artık geçersiz yapmaz mı?"</p>

  <p class="calibre1" style="text-align: justify;">Maedros yanıt verdi: "Ama seslerimiz Dünyanın Sınırları'nın ötesinde Ilúvatar'a nasıl ulaşacak? Ve Ilúvatar'a, çılgınlığımız içinde and içtik, sözümüzü tutmazsak Sonsuz Karanlığı üzerimize çağırdık. Bizi kim kurtaracak?"</p>

  <p class="calibre1" style="text-align: justify;">"Bizi kimse kurtarmazsa," dedi Maglor, "o zaman gerçekten Sonsuz Karanlık yazgımız olur, yeminimizi tutsak da, bozsak da; ama bozarsak daha az kötülük yapacağız."</p>

  <p class="calibre1" style="text-align: justify;">Ama sonunda Maedhros'un arzusunu kabullendi, Silmaril'leri nasıl ele geçirecekleri hakkında konuştular. Kendilerini gizleyerek geceleyin Eönwe'nin kampına geldiler, Silmâril'lerin korunduğu yere sokuldular; ve muhafızları katlederek mücevherleri ele geçirdiler. Sonra bütün kamp onların karşısına dikildi ve kendilerini sonuna dek savunarak ölmeye hazırlandılar. Ama Eönwe, Feanor oğullarının katledilmesine izin vermeyecekti; ve döğüşmeden ayrılarak uzaklara kaçtılar. Her biri kendine bir Silmaril aldı, çünkü konuşmuşlardı ki: "Birini kaybettiğimize ve kardeşlerimizden sadece ikimiz kaldığına göre, kaderin babamızın mirasını bize paylaştırması açık."</p>

  <p class="calibre1" style="text-align: justify;">Ama mücevher, dayanılmaz bir acı içinde Maedhros'un elini yaktı. Eönwe"nin söylediği gibi mücevherin üzerindeki hakkının hükmünü yitirdiğini ve yeminin boşuna olduğunu anladı. Acı ve keder içinde olarak kendini alevle dolu dipsiz bir yarığa attı, böylece sona geldi; taşıdığı Silmaril, Dünya'nın bağrına gömüldü.</p>

  <p class="calibre1" style="text-align: justify;">Ve denir ki, Maglor, taşadığı Silmaril'in ona verdiği acıya dayanamamış; sonunda onu Deniz'e fırlatmış, ondan sonra keder ve pişmanlık içinde dalgaların yanında şarkılar söyleyerek daima kıyılarda dolaşıp durmuş. Çünkü Maglor eskinin ozanları arasında görkemli bir yere sa<span style="font-size: 1em;">hipmiş, adının önünde sadece Doriath'lı Daeron'un adı geçermiş; ama o, asla Elf halkı arasına dönmemiş. Ve böylece Silmaril'lerin uzun süre sonra yurtlarını bulmaları gerçekleşmişti: biri gökyüzünde, biri dünyanın yüreğindeki ateşlerde ve biri de suların derinliklerinde.</span></p>

  <p class="calibre1" style="text-align: justify;">O günlerde Batı Denizi'nin kıyılarında büyük bir gemi inşaası vardı; Eldar büyük bir donanmayla Batı'ya yelken açarak bir daha asla savaş ve gözyaşı diyarlarına dönmediler. Ve Vanyar beyaz sancaklarının altında dönerek ve Valinor'a zafer içinde girdi; ama zaferlerine sevinçleri azalmıştı, çünkü yanlarında Morgoth'un tacındaki Silmaril'ler olmadan dönüyorlardı ve dünya parçalanıp yeniden yaratılmadan onların tekrar bulunamayacağını ya da bir araya getirilemeyeceğini biliyorlardı.</p>

  <p class="calibre1" style="text-align: justify;">Beleriand Elfleri, Batı'ya geldiklerinde, hem batıya, hem doğuya bakan Yalnız Adaya, Tol Eressea, yerleştiler. Yeniden Manwë'nin sevgisine ve Valar'ın affına kavuştular; Teleri halkı eski acılarını bağışladı ve lanet sonunda kapatıldı.</p>

  <p class="calibre1" style="text-align: justify;">Ama Eldalië'nin hepsi uzun süre acı çekerek yaşadıkları Beri Topraklan terk etmek istemiyordu; ve bazıları Orta Dünya'da bir çağ boyunca oyalandılar. Onlar arasında Gemiyapımcısı Círdan, Beleri-and'da sürgüne gönderilen Noldor'ı yönetenler arasından geriye kalan tek efendi Galadriel ile kocası Doriath'lı Celeborn vardı. Orta Dünya'da Yüce Kral Gil-galad'da kaldı ve yanında, ona bahsedildiği gibi Eldar arasında sayılmayı seçen Yarı Elf Elrond oturuyordu; ama kardeşi Elros, İnsanlar arasında sayılmayı seçmişti. Ve sadece bu kardeşlerin soyunda, insanlar arasına Ilkdoğanlar'ın kanı ve daha önce Arda olan ilahi ruhların soyu karışacaktı; çünkü onlar, Thingol ve Melian'ın kızı olan Luthien'in oğlu Dior'un kızı Elwing'in oğullarıydı; ve babaları Eërendil, Gondolin'li Turgon'un kızı Celebrindal Idril'in tek çocuğuydu.</p>

  <p class="calibre1" style="text-align: justify;">Valar, Morgoth'u, Dünya'nın Duvarları'nın ötesine, Karanlık'ın Kapısı'ndan Zamandışı Boşluk'a itti; o duvarlara sonsuza dek bir nö<span style="font-size: 1em;">betçi yerleştirildi, ve Eërendil gökyüzünün surlarmı izlemeye devam ediyordu. Ancak Melkor'un, kudretli ve lanetli, Bauglir Morgoth, Dehşet ve Nefretin Gücü'nün, Elflerin ve İnsanların yüreklerine ektiği yalanlar, ölmeyen, yok edilemeyen bir tohumdu; arada yeni filizler verecek, en son günlere dek karanlık meyvesini taşıyacaktı.</span></p>

  <p class="calibre1" style="text-align: justify;">Burada sona eriyor SILMARILLION. Eğer yücelikten ve güzellikten karanlığa ve yıkıma geçtiyse, bu eski Bozulmuş Arda'nın yazgı-sıydı; eğer bir değişiklik olacaksa. Bozulma düzeltilecekse, bunu Manwë ve Varda bilebilir; ama bunu açıklamadılar ve Mandos'un hükümlerinde bildirilmedi.</p>

  <p class="calibre1" style="text-align: justify;"><br /></p>

  <p class="calibre1" style="text-align: center;"><img alt="resim-5" src="../Images/resim-5.png" /><br /></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h3 class="calibre1 sigil_not_in_toc" style="text-align: center;">6.45 NOTU</h3>

  <h5 class="calibre1 sigil_not_in_toc" style="text-align: center;">YAZlK Kİ</h5>

  <h5 class="calibre1 sigil_not_in_toc" style="text-align: center;">YAZGININ AĞLARI ÖRÜLMEYE DEVAM ETTİ</h5>

  <h5 class="calibre1 sigil_not_in_toc" style="text-align: center;">HUZUR VE YIKIM SÜRÜP GİTTİ</h5>

  <h5 class="calibre1 sigil_not_in_toc" style="text-align: center;">MACERANIN DEVAMI İÇİN</h5>

  <h5 class="calibre1 sigil_not_in_toc" style="text-align: center;">KISA SÜRE SONRA</h5>

  <h3 class="calibre1 sigil_not_in_toc" style="text-align: center;">GÜÇ YÜZÜKLERİNE DAİR</h3>

  <h5 class="calibre1 sigil_not_in_toc" style="text-align: center;">RAFLARDA YERİNİ ALACAK</h5>

  <h5 class="calibre1 sigil_not_in_toc" style="text-align: center;">BEKLEYİN</h5>

  <p class="calibre1" style="text-align: justify;"><br /></p>

  <p class="calibre1"></p>

  <p class="calibre1" style="text-align: justify;"><br /></p>

  <p class="calibre1" style="text-align: justify;"><br /></p>

  <h3 class="calibre1" id="sigil_toc_id_69" style="text-align: center;"><br /></h3>

  <p class="calibre1"></p>
</body>
</html>
