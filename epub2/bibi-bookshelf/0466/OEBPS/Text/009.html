<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p class="p16"><span class="t23">Baya</span><span class="t23">ğı</span> <span class="t23">ve s</span><span class="t23">ı</span><span class="t23">radan olan</span><span class="t23">ı</span> <span class="t23">al</span><span class="t23">ı</span><span class="t23">p onu yeni bir biçimde ayd</span><span class="t23">ı</span><span class="t23">nlatan ki</span><span class="t23">ş</span><span class="t23">i ürkütücüdür. Fikirlerimizin de</span><span class="t23">ğ</span><span class="t23">i</span><span class="t23">ş</span><span class="t23">tirilmesini istemeyiz hiç. Bu istekler taraf</span><span class="t23">ı</span><span class="t23">ndan tehdit ediliriz. "Önemli</span> <span class="t23">ş</span><span class="t23">eyleri zaten biliyorum!" deriz hep. Sonra De</span><span class="t23">ğ</span><span class="t23">i</span><span class="t23">ş</span><span class="t23">tirici gelir ve eski dü</span><span class="t23">ş</span><span class="t23">üncelerimizi çöpe atar.</span></p>

  <p class="p17"><span class="t22">Zensufi Üstad</span><span class="t22">ı</span></p>

  <p>Miles Teg, Central'in etrafındaki meyve bahçelerinde oynamayı seviyordu. Odrade onu ilk defa, daha yürümeye yeni başladığında buraya getirmişti. En erken hatıralarından birisi iki yaşını biraz geçtiği zamana aitti. Kelimenin tam anlamını kavramamakla birlikte bir gula olduğunun farkındaydı.</p>

  <p>"Sen özel bir çocuksun" dedi Odrade. "Seni çok yaşlı bir adamdan alınan hücrelerden yaptık." Erken gelişmiş bir çocuk olmasına ve onun sözlerinin muğlak ve tedirgin edici bir tona sahip olmasına rağmen, ağaçların altındaki uzun yaz çimeninin arasında koşmakla daha çok ilgileniyordu.</p>

  <p>Daha sonra, ilk meyve bahçesi günlerine başkaları eklendi ve Odrade ile kendisine ders veren diğerleri hakkında geniş bir izlenim dağarcığına sahip oldu. Odrade'in bu gezintilerden Kendisi kadar hoşlandığını çok erken fark etti.</p>

  <p>Dördüncü yılının bir öğleden sonrasında ona, ilkbahar en sevdiğim zaman" dedi.</p>

  <p>"Benim de."</p>

  <p>Rahibelik tarafından önceki bedenlenmesine büyük sorumluluklar yükleyen holografik hafıza ile bağıntılı zihinsel dehasını daha o zaman göstermeye başladığı yedi yaşında birdenbire meyve bahçelerinin içinde, derinlerdeki bir şeylere dokunduğunu fark etti. Derinden sarsılmıştı. Akşam güneşinin önünde ayakta duran Odrade'e dönerek, "Hatırlayamadığım şeyler var!" dedi.</p>

  <p>"Bir gün hatırlarsın" dedi o.</p>

  <p>Parlak ışıktan dolayı yüzünü göremiyordu ve sözleri Odrade'den olduğu kadar, kendi içindeki büyük ve karanlık bir yerden geliyordu adeta.</p>

  <p>O yıl, hücreleri kendi yeni hayatını başlatan Başar Miles Teg'in yaşamını incelemeye başladı. Odrade parmak tırnaklarını göstererek bunun birazını ona açıklamaya çalıştı. "Onun ensesinden küçük kazıntılar aldım -deri hücreleri ve bunların içinde seni hayata getirecek gerekli her şey vardı."</p>

  <p>O yıl meyve bahçelerinde yoğun olan bir şey vardı; meyveler daha büyük ve ağırdı, arılar neredeyse coşkuluydular.</p>

  <p>'Bunun sebebi, orada güneyde, çölün daha da büyümesidir" dedi Odrade. Tomurcuk vermiş elma ağaçlarının altında, taze çiğlerin içinden yürürlerken onun elini tutu.</p>

  <p>Teg, ağaçların içinden ve ara sıra yaprakların arasından sızan gün ışığı ile ipnotize olmuş halde güneye doğru baktı. Çöl hakkında epey şey öğrenmişti ve onun bu mekân üzerindeki ağırlığını hissedebiliyordu.</p>

  <p>"Ağaçlar sonlarının geldiğini hissediyor" dedi Odrade. "Hayat tehdit altında olduğu zaman daha yoğun ürer."</p>

  <p>'Hava çok kuru" dedi Teg. "Bu çölün etkisi olmalı."</p>

  <p>"Bazı yaprakların kenarlarının kahverengi ve buruşuk olduğunu fark ettin mi? Bu sene çok yoğun bir sulama yapmak zorunda kaldık."</p>

  <p>Onunla üstü edasıyla çok seyrek konuşması hoşuna gidiyordu. Çoğunlukla iki yetişkin gibi konuşuyorlardı. Yaprakların üstündeki buruşuk kahverengileri gördü. Bunu çöl yapmıştı.</p>

  <p>Meyve bahçesinin derinliklerinde bir süre kuşları ve böcekleri dinlediler. Yakındaki çayırın yoncalarını işleyen arılar incelemek için geldiler ama Rahibeler Meclisi'nde özgürce dolaşan herkes gibi o da Pheremone ile işaretliydi. Yanından vızıldayarak geçtiler ve işaretleri algılayıp çiçeklerle olan işlerine geri döndüler.</p>

  <p><span class="t21">Elmalar.</span> Odrade batıya doğru işaret etti. Şeftaliler. Dikkati onun gösterdiği yöne çevrildi. Ve evet, çayırın ötesinde, doğu tarafında kirazlar vardı. Kenarlarda oluşmuş reçineleri gördü, getirilmiş ve sevgi dolu bir özenle ekilmişlerdi, diye açıkladı.</p>

  <p>Teg, çamuru işleyen ellerin yeni filizlerin etrafındaki toprağı yerleştirmesini, dikkatli sulama işlerini ve büyük baş hayvanların ilk Rahibeler Meclisi ekim alanları ve binalarının çevresindeki vahşi otlaklara hapsedilişini gözlerinin önünden geçirdi.</p>

  <p>Bu süre içinde Rahibeliğin Rakis'ten gizlice aldığı dev kum kurdu hakkında bilgi edinmeye başlamıştı. Bu kurdun ölümü, kum alabalığı diye adlandırılan yaratıkların oluşmasına yol açmıştı. Çölün büyümesinin nedeni kum alabalıklarıydı. Tarihin bazı bölümleri, önceki bedenlenmesine, yani 'Başar' adındaki bir adama atıfta bulunuyordu. Şerefli Analar denilen korkunç kadınların Rakis'i yok etmesi sırasında ölen büyük bir askerdi bu kişi, içinde, yerinde hatıraların bulunması gereken, boşluklar hissediyordu. Bu boşluklar rüyalarında onu çağırıyordu. Bazen hayale daldığında, tanımadığı yüzler görüyordu. Neredeyse bazı sözcükleri duyacaktı. Daha ona kimse söylemeden bazı şeylerin adını bildiği zamanlar oluyordu. Özellikle silah isimlerinin...</p>

  <p>Farkındalığının içinde önemli şeyler büyüyordu. Bütün gezegen çöle dönüşecekti ve bu değişim, kendisini büyüten Bene Gesseritler'i öldürmek isteyen Şerefli Analar yüzündendi.</p>

  <p>Hayatını kontrol eden Aziz Anneler, siyah kaftanları, hoşgörüsüz ve akı olmayan masmavi gözleriyle onu sık sık ürkütüyordu. Bunun sebebi yedikleri bahardı; öyle deniliyordu.</p>

  <p>Sadece Odrade, o çok önemli birisi olan Odrade, ona gerçek sevgi hissini tattırıyordu. Herkes ona Baş Anne diyordu ve meyve bahçelerinde yalnız kaldıkları zamanlar dışında, o da kendisini böyle çağırmasını söylemişti. Yalnız kaldıklarında ona Anne diyordu.</p>

  <p>Dokuzuncu yılın hasat zamanı, bir sabah yürüyüşü sırasında, Central'in kuzeyine olan elma bahçelerin üçüncü terasının hemen üzerindeki değişik bitkilerle dolu sığ bir kuytuluğa geldiler. Yoğun yeşillik ve küçük çiçeklerle dolu dolambaçlı patika içine yerleştirilmiş siyah atlama taşlarını keyifle seyredebilecekleri bir yerde, Odrade elini omzuna koydu ve onu tuttu. Odrade tuhaf bir günündeydi. Bunu ses tonundan anlamıştı.</p>

  <p>"Mülkiyet ilginç bir sorun' dedi. "Biz mi bu gezegenin sahibiyiz yoksa o mu bizim sahibimiz?"</p>

  <p>"Buradaki kokuları seviyorum" dedi Miles.</p>

  <p>Onu serbest bıraktı ve önünde ilerlemesi için teşvik etti. "Burayı burunlar için ektik Miles. Kokulu otlar. Onları dikkatlice çalış ve kütüphaneye döndüğünde kitaplarının içinde onları bul." Kökler salarak uzanan bir bitkiyi ezmekten kaçınınca, "Oh, üstlerine basabilirsin!" dedi Odrade. Sağ ayağını sağlam bir biçimde yeşil sarmaşık filizinin üzerine bastı ve keskin kokusunu içine çekti.</p>

  <p>"Üstlerinde yüründüğünde koku salgılamaları için ekilmişlerdir" dedi Odrade. "Bekçiler sana vatan hasretine karşı nasıl davranmak gerektiğini öğretiyorlar. Vatan hasretinin, koku duyusuyla ilgili olduğunu biliyor muydun?</p>

  <p>"Evet, Anne." Bastığı yere bakmak için dönerek, "Ve bu da Biberiye" dedi Teg.</p>

  <p>"Nereden biliyorsun?" sesinde yoğunluk vardı.</p>

  <p>Omzunu silkerek "Sadece biliyorum" dedi.</p>

  <p>"Bu orijinal bir anı olabilir." Sesi mutluluğunu ifade ediyordu. endişeli bir hal aldı. "Her gezegenin. Yaşlı Dünya'dan esinlendiğimiz kalıpları uyguladığımız bir karakteri vardır. Bazen bu belirsiz bir taslaktır; ama burada başarıya ulaştık."</p>

  <p>Eğilip asit yeşili bir bitkiden bir dal parçası kopardı. Parmakları arasında onu kırıp, elini Teg'in burnuna götürdü. "Adaçayı."</p>

  <p>Odrade haklıydı, fakat o nasıl bildiğini anlatamıyordu.</p>

  <p>"Yemeklerde bu tadı almıştım. Bu karışımdaki, melanj gibi bir şey mi?"</p>

  <p>"Tadı geliştirir ama bilinci etkilemez." Ayağa kalktı ve bütün görkemiyle, aşağı, ona doğru baktı.</p>

  <p>"Burayı iyi hatırla Miles. Ata Dünyalarımızı yitirdik, ama burada köklerimizle bağlantıyı tekrar yakaladık."</p>

  <p>Kendisine önemli bir şeyler öğrettiğini hissetti ve Odrade'e sordu: 'Neden bu gezegenin bizi sahiplendiği düşüncesine kapıldın?"</p>

  <p>"Hizmetkârlar hakkında bir şeyler biliyor musun?"</p>

  <p>"Mesela Roitiro, arkadaşım Yorgi'nin babası. Yorgi, bir gün en büyük kız kardeşinin onların ekim alanlarının hizmetkârı olacağını söyledi."</p>

  <p>"Doğru, biz birçok gezegende öbür halklardan çok daha uzun süreli yaşadık; ancak hep hizmetkârdık."</p>

  <p>"Rahibeler Meclisi'nin sahibi siz değilseniz, peki ya sahip kim?"</p>

  <p>"Belki de hiç kimse. Benim sorum şu: Rahibelik ve bu gezegen; birbirimizin üzerinde iz bırakabildik mi?</p>

  <p>Önce yukarı yüzüne, sonra aşağıya ellerine baktı. Acaba Rahibeler Meclisi, şu anda onun üzerinde bir iz bırakıyor olabilir miydi?</p>

  <p>"İzlerin çoğu içimizdeki derinliklerde." Miles'in elini tuttu. "Gel benimle." Hoş kokulu kuytuluğu terk edip Roitiro'nun bölgesine tırmandılar. Giderlerken Odrade konuşuyordu.</p>

  <p>"Rahibelik nadiren botanik bahçeleri kurar" dedi. "Bahçeler, gözler ve kulaklardan daha fazlasını beslemeli."</p>

  <p>"Yiyecek gibi mi yani?"</p>

  <p>"Evet, önce hayatlarımızı desteklemeli. Bahçeler yiyecek üretir. Geride bıraktığımız kuytuluk, mutfaklarımız için hasat edilir."</p>

  <p>Onun söylediği sözlerin içine akarak oradaki boşluktan doldurduğunu hissetti. Yüzyıllarca ilerisinin plânlanışını hayal etti: Su boşaltma havzasını tutmak için, bina kirişlerinin yerine konulacak ağaçlar, göl ve dere kıyılarının çökmesini önlemek, rüzgâr ve yağmurdan toprağın üst tabakasını korumak ve suların içinde balıkların üremesi için yuva yerleri yapmak. Bene Gesseritler, ağaçlardan gölgelik, korunak ve hatta çimenliklere ilginç gölgeler düşürmesi için yararlanmışlardır.</p>

  <p>"Diğer bitki ve ağaçlar; işte bizim sembiyotik yaşantımız" dedi Odrade.</p>

  <p>"Sembiyotik mi?" Bu yeni bir kelimeydi.</p>

  <p>Daha önce karşılaştığını bildiği bir şey ile ona açıklamaya çalıştı: Başkalarıyla birlikte mantar toplamaya gitmek.</p>

  <p>"Mantarlar dost köklerin dayanışması olmaksızın büyüyemezler. Her biri özel bir bitki ile sembiyotik bir ilişki içindedir. Büyüyen her şey başkasından, ihtiyacı olan bir şeyi alır."</p>

  <p>Odrade uzun uzadıya anlatmaya koyuldu; Teg öğrenmekten sıkılmış bir halde bir çim kümesini tekmeledi ve Odrade'in onu tedirgin edici bir şekilde süzdüğünü gördü. Çirkin bir şey yapmıştı, neden büyüyen bitkilerden bazılarına basmak suçtu da diğerlerine değildi?</p>

  <p>"Miles! Ot, rüzgârın toprağın üst tabakasını, nehirlerin dibi gibi yerlere taşımasını önler." Bu ses tonunun anlamını biliyordu. Azarlama. Rahatsız ettiği çimen kümesine baktı.</p>

  <p>"Bu otlar sığırlarımızı besler. Bazılarında, ekmek ve diğer yiyeceklerimizin içine kattığımız tohumlar vardır. Bazı kamış otlar rüzgâr çiti görevi görür."</p>

  <p>Bunu o da biliyordu! Fakat ilgisini başka yöne çekmek için, "Rüzgâr çiti mi?" dedi heceleyerek. Odrade gülümsedi ve Miles onu şaşırtabileceğini düşünmekle hata ettiğini anladı. Bunu kabullenmiş olarak, dersi sürdüren Odrade'i dinlemeye koyuldu. Çöl geldiğinde, ana kökleri birkaç yüz metre aşağıya uzanan üzümler, muhtemelen en son yok olacaklardandır" dedi ona. Meyve bahçeleri ise ilk ölenlerden olacaktır.</p>

  <p>"Niye ölmeleri gerekiyor?"</p>

  <p>"Daha önemli yaşam biçimleri için yer açmaları gerektiğinden."</p>

  <p>"Kum solucanı ve melanj için..."</p>

  <p>Bene Gesseritlerin var olmak için gereksinim duyduğu bu baharla, kum solucanları arasındaki bağıntıyı bilerek onu memnun ettiğini gördü. Düzenin nasıl işlediğini bilmiyordu ama bir kapalı devre hayal etti. Kum solucanlarından kum balıklarına gidiş ve buradan melanja geri dönüş. Ve Bene Gesseritler bu kapalı devreden istediklerini alıyorlardı.</p>

  <p>Bu eğitimden sıkılmış olarak sordu: "Bütün bu şeyler zaten ölecekse, niye geri döndüğümde kütüphaneye gidip isimlerini öğrenmek zorundayım?"</p>

  <p>"Çünkü sen bir insansın ve insanların sınıflandırmaya ve her şeyi etiketlemeye karşı derin bir istekleri vardır."</p>

  <p>"Niye böyle şeyleri öğrenmek zorundayım?"</p>

  <p>"Çünkü böylece isimlendirdiğimiz şeylere sahip çıkarız. Bizler, yanıltıcı ve tehlikeli bir mülkiyeti üzerimize alırız."</p>

  <p>Yine mülkiyete dönüş yapmıştı.</p>

  <p>"Benim sokağım, benim gölüm, benim gezegenim" dedi. "Sonsuza kadar benim etiketi. Bir yere veya bir şeye koyduğun etiket senin hayatının sonuna dek bile yaşayamayabilir. Ancak, fatihler tarafından bahşedilmiş bir sus payı.... ya da korku ile hatırlanacak bir ses olarak varlığını sürdürebilir."</p>

  <p>"Dune" dedi Miles.</p>

  <p>"Hızlısın!"</p>

  <p>"Şerefli Analar Dune'u yaktılar."</p>

  <p>"Eğer bulurlarsa bize de aynı şeyi yapacaklar."</p>

  <p>"Ben Başar'ınız olduğum sürece yapamazlar!" Kelimeler içinden düşünmeden çıkmıştı, ancak bir kez konuşulduğunda, içinde gerçek payı olabileceğini hissetti. Kütüphane kayıtlarına göre Başarlar, yalnızca savaş alanında görünmekle, düşmanlarını korkudan titretmişlerdi.</p>

  <p>Onun ne düşündüğünü sanki biliyormuşçasına, "Başar Teg savaşın artık gerekli olmadığı durumlar yaratmakta da aynı ölçüde ünlüydü" dedi Odrade.</p>

  <p>"Ama o düşmanlarımızla savaşmamış mıydı?"</p>

  <p>"Dune'u hiçbir zaman unutma, Miles. O, orada öldü."</p>

  <p>"Biliyorum."</p>

  <p>"Bekçiler sana Caladan öğretiyorlar mı?"</p>

  <p>"Evet, tarih kitaplarında ona Dan diyorlar."</p>

  <p>"Etiketler Miles. İsimler, hatırlama açısından ilginçtirler ama insanların çoğu diğer bağlantıları kurmayı başaramazlar. Sıkıcı tarih dersi ha? İsimler, hem işaret etme hem de hemcinslerin ile iletişim kurmak açısından yararlı değil mi?"</p>

  <p>"Sen benim hemcinsim misin?" Şu ana kadar aynen bu kelimelerle düşünmese de kendisini rahatsız eden bir soruydu bu.</p>

  <p>"Bizler, sen ve ben Atreides'iz. Caladan dersine geri döndüğünde bunu hatırla."</p>

  <p>Meyve bahçelerinin içinden çayırı geçip ağaçlar arasından Central'i gören, gözleme elverişli tepeye çıktıklarında, Teg, yönetsel siteyi ve onun çölü engellemek için ekilen alanlarını yeni bir duyarlılıkla izledi. Çitli yoldan Birinci Sokaktaki kemere doğru aşağıya inerlerken bu görüntüyü kaybetmemeye çalıştı.</p>

  <p>"Canlı bir inci" diye tanımladı Central'i Odrade.</p>

  <p>Altından geçerlerken, giriş kemerinin üstüne yakılarak işlenmiş sokak ismine baktı. Galach, akıcı satırları olan, zarif bir el yazısı örneğidir; bir Bene Gesserit işlemesi. Bütün binalar ve sokaklara bu el yazısından esinlenerek etiketlenmişti.</p>

  <p>Central'de etrafına bakınırken, önlerindeki meydanda dans eden fıskiye ve zarif detaylar, insan deneyiminin derinliklerini hissetmesine neden oldu. Bene Gesseritler bu yeri anlayamadığı bir biçimde güven verici yapmışlardı. Meyve bahçesi gezintilerinde ve çalışmalarında elde ettiği basit ya da karmaşık şeyler netlik kazanıyordu. Bu gizli bir Mentat yanıtıydı, fakat bunu bilmiyordu. Yanılmaz hafızasının bazı ilişkileri yerinden oynatıp tekrar düzenlediğini hissetti. Aniden durdu ve gerisin geri, geçtikleri yolun kemeri ile çevrelenmiş meyve bahçesine baktı. Her şey bağıntılıydı. Central'in atıkları metan ve gübre üretiyordu. (Benzer bir tesisi bir bekçi ile gezmişti.) Metan, pompaların çalışmasını ve soğutmanın bir kısmının gerçekleşmesini sağlıyordu, ilişkiler hakkında konuşmak ve "genel bakış açısını" vermek için onu "topter" ile Central'in üzerinden uçurduğu bir sonbahar öğleden sonrasını hatırladı. O zaman sadece kelimeler duymuştu fakat şimdi, kelimelerin anlamı vardı.</p>

  <p>"Yaratabileceğimiz kapalı bir ekolojik devreye olabildiğince yakın" dedi Odrade 'topter'in içinde. "İklim Kontrol'ün yörüngecileri onu izler ve bitkileri birbirlerine olan bağlantılarına göre kümeler."</p>

  <p>"Niye orada dikilip meyve bahçelerine bakıyorsun, Miles?" Sesi emrediciydi ve Miles'ın buna karşı savunması yoktu.</p>

  <p>"Ornitopter'de güzel fakat tehlikeli olduğunu söylemiştin."</p>

  <p>Birlikte sadece bir 'topter gezisi yapmışlardı. Odrade bağlantıyı hemen yakaladı. "Ekolojik devre." Miles döndü ve yukarı ona baktı bekleyerek.</p>

  <p>"Devre kapalı" dedi Odrade. "Yüksek duvarlar yapıp, değişimin içeri girmesini engellemek ne kadar cezbedici. Burada, tatmin edici rahatlığımız içinde oturup çürüyelim."</p>

  <p>Odrade'in sözleri onu endişelendirdi. Bunları daha önce duymuştu... başka bir yerde, başka bir kadın elini tutarken.</p>

  <p>"Herhangi bir kapalı mekân, yabancı düşmanlığının üremesi için verimli bir bölgedir" dedi Odrade, "Bu da tadı acı bir hasata neden olur."</p>

  <p>Kelimeler tıpa tıp aynı olmamakla birlikte ders aynıydı.</p>

  <p>Elleri, onun elleri arasında terlemiş bir halde, yavaşça Odrade'in yanında yürüdü.</p>

  <p>"Neden bu kadar sessizsin Miles?"</p>

  <p>"Sizler çiftçisiniz" dedi, Teg. "Siz Bene Gesseritler'in esas işi bu."</p>

  <p>Ne olduğunu hemen anlamıştı; onun bilgisi dışında Mentat eğitimi ortaya çıkıyordu. Burayı şimdiden keşfetmemek daha iyi idi.</p>

  <p>"Büyüyen her şey bizi ilgilendiriyor, Miles. Bunu anlaman anlayışlı olduğunu gösterir."</p>

  <p>O, Kuledeki ve Miles'da okul bölümündeki yerine dönmek için ayrılırlarken, "Bekçilerine, gücün ustaca kullanımı konusunu vurgulamalarını söyleyeceğim" dedi Odrade.</p>

  <p>Yanlış anladı ve "Şu anda zaten las silahları ile çalışıyorum. İyi olduğumu söylüyorlar" dedi Teg.</p>

  <p>"Duydum. Ama elinde tutamayacağın silahlar da var. Bunları ancak zihninde taşıyabilirsin."</p>

  <p class="p18"><span class="t24">*</span></p>

  <p><span class="t1">&nbsp;</span></p>
</body>
</html>
