<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-7.html" xml:lang="en-US">
    <div class="Basic-Text-Frame">
      <p class="G-vde-1" xml:lang="tr-TR"></p>

      <p class="bas" id="toc_marker-1-1-7">VII</p>

      <p class="basalt" id="toc_marker-1-1-7-1">Soylu Yaşam ve Sıradan Yaşam ya da Çaba ve Uyuşukluk</p>

      <p class="ara-bas-1 para-style-override-12" xml:lang="en-GB"><span xml:lang="en-US">Şimdilik diyebiliriz ki, dünyamız bizi ne olmaya çağırıyorsa biz oyuz, çevremizin profili, ana hatlarını ruhumuzun üzerine kalıp gibi baskılamıştır. Tabii ki: Çünkü yaşamak dünya ile ilişki içinde bulunmaktan başka bir şey değildir. Dünya bize genellikle hangi yüzünü gösterirse, o genellikle bizim yaşantımızın yüzü olacaktır. Bugünkü kitlelerin içinde doğdukları dünyanın tarihtekine kıyasla kökten yeni bir çehre sergilediğini böylesine vurgulayışım bundandır. Yaşamak, vasat insan için geçmişte kendini zorluklar, tehlikeler, kıtlıklar, yazgısına sınırlamalar ve bağımlılıkla sarılı bulmak iken, yeni dünya pratikte sınırsız olanaklar sunan, güvenli, kişinin kimseye bağımlı olmadığı bir çevre olarak ortaya çıkıyor. Günümüzde her ruh bu ilk ve kalıcı izlenimin çevresinde oluşacaktır, oysa eskiden ruhlar bunun tam tersinin çevresinde oluşmuşlardı. Çünkü o temel izlenim, kişinin en derininde hiç durmaksızın aynı sözcükleri yineleyen bir içsel sese dönüşür, ona inatla öyle bir yaşam betimlemesi fısıldar ki, aynı zamanda bir emirdir. Ve geleneksel izlenim “Yaşam demek kendini sınırlandırılmış hissetmek ve o nedenle, bizi sınırlayan şeyle hesaplaşma zorunluluğudur,” diyorken, bu yepyeni ses şöyle haykırmaktadır: “Yaşamak demek hiçbir sınırlamayla karşılaşmamaktır; dolayısıyla kendini rahatça eğilimlerine bırakmaktır. Pratikte hiçbir şey olanaksız değildir, hiçbir şey tehlikesiz değildir ve ilke olarak kimse kimseden üstün değildir.”</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu temel deneyim kitle insanının oldum bittim geleneksel yapısını tümden değiştirmektedir. Çünkü o şimdiye değin kendini hep maddi sınırlamalara ve üstün toplumsal güçlere bağımlı hissetmişti. Onun açısından yaşam oydu. Eğer durumunu düzeltmeyi başarabilirse, toplumun basamaklarında yükselirse, bunu kendi yüzüne özel olarak gülmüş olan talihin bir cilvesine verirdi. Ona vermediği zaman da nasıl bir bedele mal olduğunu pek iyi bildiği muazzam bir çabaya verirdi. Her iki halde de yaşamın ve dünyanın normal gidişatında bir kuraldışı durum söz konusuydu; kuraldışılık da o niteliğiyle son derece özel bir nedenden kaynaklanırdı.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Oysa yeni kitle, hiçbir özel neden bulunmaksızın, doludizgin yaşama özgürlüğünü doğumdan gelen, istikrarlı bir konum olarak hazır buluyor. Dıştan hiçbir şey onu kendine birtakım sınırlar tanımaya, dolayısıyla başkalarının, özellikle de kendinden üstün kişilerin iradesiyle hesaplaşmaya özendirmiyor. Kısa bir süre önceye değin, Çin köylüsü yaşamındaki refahın imparatorun sahip olması gereken özel erdemlere bağlı olduğuna inanırdı. Dolayısıyla yaşamı sürekli olarak bağlı bulunduğu o yüce iradeyle ilintiliydi.</span> <span class="char-style-override-11" xml:lang="en-US">Ama çözümlemekte olduğumuz insan, kendi dışında hiçbir iradeye bağımlı olmaya alışmıyor.</span> <span xml:lang="en-US">Kendi halinden memnun. Kibirli davranmaksızın, safça, dünyanın en doğal şeyiymişçesine, kendinde bulduğu her şeyi ileri sürmek ve geçerli saymak eğiliminde: Görüşlerini, heveslerini, tercihlerini ya da zevklerini. Bunu neden yapmasın ki? Öyle ya, gördüğümüz üzere, hiçbir şey ya da hiç kimse onu ikinci sınıf, son derece sınırlı, kendi kişiliğini ileri sürmesine temel olan o geniş ufku, o memnuniyeti yaşamına sağlayan organizasyonu yaratmaktan ve korumaktan bile aciz bir insan olduğunu fark etmeye zorlamıyor ki.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Eğer</span> <span class="char-style-override-11" xml:lang="en-US">ortam koşulları</span> <span xml:lang="en-US">onu şiddetle zorlamasaydı, kitle insanı asla kendinden başka bir şeye yönelmezdi. Şimdi de ortam koşulları onu zorlamadığından, ebedi kitle insanı, karakterine uygun olarak kendi dışında bir şeye yönelmekten vazgeçiyor ve kendini yaşamının hâkimi olarak hissediyor. Buna karşılık seçkin ya da üstün nitelikli insanın yapısında kendini daha yüce, üstün bir kurala uydurmak vardır, varlığını özgürce onun hizmetine sunar. Hatırlarsınız, sözümüze başlarken üstün nitelikli insanı halk adamından şöyle ayırmıştık: O kendinden çok şey bekleyen kişidir, beriki ise kendinden hiçbir şey beklemeyen, olduğu gibi olmakla yetinen, kendinden pek memnun olan kişidir.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-23" id="footnote-225-23-backlink">23</a></span> <span xml:lang="en-US">Sanılanın aksine, esasında kölelik durumunda yaşayan kişi kitle insanı değil, seçkin kişidir. Yaşamını eğer aşkın bir şeylerin hizmetine adamamışsa bir anlam veremez ona. Bu yüzden, hizmet etme gereksinimini bir baskı olarak algılamaz. Herhangi bir nedenle o gereksinimden yoksun kalırsa tedirgin olur ve kendisine baskı yapacak daha çetin, daha çok çaba isteyen kurallar icat eder. Disiplin olarak yaşamdır bu – soylu yaşam. Soyluluk çaba gereksinimiyle, zorunluluklarla tanımlanır, haklarla değil.</span> <span class="char-style-override-11" xml:lang="en-US">Noblesse oblige.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-24" id="footnote-225-24-backlink">24</a></span> <span xml:lang="en-US">“Keyfince yaşamak halk adamına göredir: Soylu kişi düzen ve yasa arayışını emeller” (Goethe). Soylu sınıfın ayrıcalıkları aslında bağış ya da lütuf değildir, tam tersine, fetihtir. Ve ilke olarak, onların elde tutulması, ayrıcalıklı kişinin, gerekirse, örneğin birisi çıkıp onları geri almaya yeltenirse, her an onları yeniden fethedebilecek yetenekte olduğu varsayımına dayanır.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-25" id="footnote-225-25-backlink">25</a></span> <span xml:lang="en-US">Yani özel haklar ya da</span> <span class="char-style-override-11" xml:lang="en-US">ayrıcalıklar</span><span xml:lang="en-US">, edilgen bir mülkiyet ve öylesine bir yararlanma değildir, kişinin çabasının ulaşabildiği profili gösterir. Buna karşılık ortak haklar “insanın ve yurttaşın” olduklarından, edilgen mülkiyettir, salt yararlanma ve nemalanmadır, her bir kişinin hazır bulduğu yazgının cömert armağanıdır, hiçbir çabanın sonucu değildir, soluk almak ya da çıldırmamak gibidir. Dolayısıyla ben diyorum ki kişisel olmayan hak hazır olarak bulunur, kişisel hak ise savunulur.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">“Soyluluk” kadar esinleyici bir sözcüğün genel kullanımda uğradığı yozlaşma sinir bozucudur. Çünkü çoğu kimse için kalıtımsal “kan soyluluğu” anlamını taşıdığından, ortak haklara benzer bir şeye, cansız bir nesne örneği devralınıp devredilen durağan ve edilgen bir niteliğe dönüşür. Oysa “soyluluk” sözcüğünün</span> <span class="char-style-override-11" xml:lang="en-US">kökeni</span> <span xml:lang="en-US">özünde dinamiktir. Soylu demek “tanınan” demektir, yani herkesçe tanınan, ünlü kişi, adsız kitlenin içinden yükselerek kendini tanıtmış biri. O ünün temelindeki olağanüstü çabayı içerir. Yani soylu demek çaba gösteren ya da üstünlük sergileyen kişi demektir. Evladın soyluluğu ya da ünü salt yararlanmadır. Evlat, babası ün kazanmayı başarmış olduğundan ötürü tanınmış biridir. Yansıma yoluyla tanınır, gerçekten de kalıtımsal soyluluğun dolaylı bir niteliği vardır, aynadaki ışıktır, sanki ölülerden kaynaklanan ay ışığıdır. Canlı, sahici, dinamik bir yanı kalmışsa, o da evladı atalarının eriştikleri çabanın düzeyini tutturmaya özendirmesidir. Bu çarpıtılmış anlamında bile</span> <span class="char-style-override-11" xml:lang="en-US">noblesse</span> <span class="char-style-override-11" xml:lang="en-US">oblige</span><span xml:lang="en-US">. Kökendeki soylu kendi kendini zorlar, kalıtımsal soyluyu zorlayan şey devraldığı mirastır. Her şekilde, başlangıçtaki soyludan evlatlarına soyluluğun aktarılışında bir çelişki vardır. Çinliler, daha mantıklı olarak, aktarım sırasını tersine çevirmişlerdir, baba evladına soyluluk vermez, evlat soyluluğa erişerek atalarına aktarır, alt basamaklardan gelen soyunu çabasıyla yüceltir. Böylece verilen soyluluk rütbeleri, yüceltilen eski kuşakların sayısıyla derecelendirilir, kimisi yalnızca babasını soylu kılar, kimisi ününü beşinci ya da onuncu kuşaktan dedelerine değin ulaştırır. Geçmişe karışmış olan atalar, soyluluğu canlı, etkin olan bugünkü adamın sırtından yaşarlar; özetle: Soyluluk halihazırda</span> <span class="char-style-override-11" xml:lang="en-US">olan</span><span xml:lang="en-US">dır, geçmişte</span> <span class="char-style-override-11" xml:lang="en-US">olmuş olan</span> <span xml:lang="en-US">değil.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-26" id="footnote-225-26-backlink">26</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">“Soyluluk” Roma İmparatorluğu’na değin resmi bir terim olarak ortaya çıkmaz, o zaman da zaten çöküntüye geçmiş bulunan kalıtımsal soyluluğa karşıt olarak kullanılmıştır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Benim görüşümce, soyluluk çaba gerektiren, hep kendi kendini aşmaya, olduğu şeyden öteye, kendi kendisine ödev ve gereksinim olarak belirlemiş olduğu şeye ulaşmaya çalışan bir yaşamla eşanlamlıdır. O biçimiyle soylu yaşam, durgun ve sıradan yaşamın karşıtıdır; harcıâlem bir yaşam dıştan gelen bir güç onu kendinden dışarı taşmaya zorlamadığından, hep olduğu yerde saymaya hükümlü olarak, durağanlığıyla kendi kendini dışlar. O nedenle insan olmanın bu biçimine kitle diyeceğiz – kalabalığın yaşam biçimi olduğundan çok, durağanlığından ötürü.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Kişi, yaşamı ilerledikçe, insanların –kadın olsun, erkek olsun– çoğunluğunun yalnız ve yalnız dıştan gelen bir gerekliliğe tepki olarak dayatılanın ötesinde bir çaba gösterme yeteneğinden yoksun olduğunu gözlemlemekten usanır. O nedenledir ki, ömrümüzde tanımış olduğumuz, içten gelme, cömertçe bir çaba gösterme yeteneğine sahip olan birkaç kişi, giderek deneyimimizde tek başlarına kalırlar, anıtlaşırlar. İşte seçkinler, soylular, tepkisel değil, etkin olanlar yalnızca onlar, yaşamayı sürekli bir gerilim, arasız bir idman olarak anlayan kişilerdir. İdmanın Yunancası</span> <span class="char-style-override-11" xml:lang="en-US">askesis.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-27" id="footnote-225-27-backlink">27</a></span> <span xml:lang="en-US">Çileci sözcüğü oradan gelir.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-28" id="footnote-225-28-backlink">28</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Görünüşte böyle konu dışına çıkışıma şaşırmayınız. Tüm zamanların kitle insanı kadar kitlesel olan, ancak üstün nitelikli kişilerin yerini almaya soyunan günümüzün kitle insanını betimleyebilmek için, onu kendisinde birleşip karışan iki saf biçime karşı çıkarmak gerekiyor: Normal kitle ve sahici, yani çaba gösteren soylu.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Şimdi artık daha hızla ilerleyebiliriz, çünkü benim fikrimce bugün egemen olan insan tipinin anahtarı ya da psikolojik denklemi olan şeye ulaşmış bulunuyoruz. Bundan sonra söyleyeceğim her şey aşağıdaki biçimde özetlenebilecek olan o kökten yapının neticesi ya da mantıksal sonucudur: XIX. yüzyılın düzenlediği dünya, otomatik olarak yeni bir insan üretirken, ona muazzam iştahlarla birlikte, o iştahları doyurmak üzere her düzeyde pek güçlü araçlar da vermiştir – ekonomik, bedensel (hijyen, bütün zamanlarınkini geride bırakan bir ortalama sağlık düzeyi), sivil ve teknik araçlar (bunlarla günümüzde ortalama insanın elinin altında bulunan ve geçmişte hiçbir zaman ulaşılamamış olan muazzam sayıda ve pratik etkinlikteki kısmi bilgileri anlatıyorum). Tüm bu olanakları ona sunduktan sonra ise, XIX. yüzyıl o adamı kendi haline bırakmıştır, kendi doğal karakterinin peşi sıra giden vasat adam da o noktada kendi içine kapanmıştır. Öyle ki, hiçbir devirde olmadığı oranda güçlü bir kitle ile karşı karşıya bulunuyoruz, neyleyim ki o kitle geleneksel kitleden farklı olarak kendi çerçevesine sıkışıp kalmış, hiçbir şeye, hiç kimseye hayrı dokunacak durumda değil, kendi kendisine yeterli olduğunu sanıyor – sözün kısası: Dik kafalı bir insan yığını bu.</span> <span class="dipp" style="font-size:0.8em;" xml:lang="en-US"><a class="footnote-link" href="#footnote-225-29" id="footnote-225-29-backlink">29</a></span> <span xml:lang="en-US">İşler bugüne değin olduğu gibi sürüp giderse, her gün daha fazla ortaya çıkacaktır ki, tüm Avrupa’da –oradan yansıma yoluyla tüm dünyada– kitleler herhangi bir düzenin yönetimine girme yeteneğinden yoksundurlar. Kıtamızı bekleyen çetin zamanlarda, kitlelerin birdenbire paniğe kapılarak, bazı baş edilmez konular karşısında kısacık bir süre iyi niyet gösterip, üstün azınlıkların yönetimini kabullenmeleri mümkündür.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ancak o iyi niyet de başarısız kalacaktır. Çünkü kitlelerin ruhunun temel dokusu dışa kapalılıkla ve dik kafalılıkla örülmüştür, çünkü kendilerinin ötesinde bulunan şeyi, olaylar olsun, insanlar olsun, dikkate alma işlevinden doğuştan yoksundurlar. Birilerini izlemek isteyeceklerdir ve beceremeyeceklerdir. İşitmek isteyeceklerdir, ama sağır olduklarını fark edeceklerdir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Öte yandan, ortalığa hâkim olan vasat insanın, yaşam düzeyi eski zamanlara kıyasla ne denli yükselmiş olursa olsun, uygarlaşma sürecini kendi başına taşıyabileceğini düşünmek hayalperestlik olur. Süreç diyorum, ilerleme demiyorum. Salt bugünkü uygarlığı koruma süreci son derece karmaşık bir iş ve sayılmayacak kadar çok incelik gerektirmekte. Bu vasat insan onunla baş edemez, uygarlığın sunduğu birçok aygıtı kullanmayı öğrenmiş gerçi, ama doğasının özelliği uygarlığın ilkelerinden kökten habersiz oluşudur.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Sabır gösterip buraya kadar gelmiş bulunan okura bir kez daha anımsatıyorum, tüm bu belirlemelerimi kesinlikle siyasal bir bağlamda algılamamakta yarar var. Tüm kamusal yaşamın en etkin ve en görünürdeki etkinliği olan siyasal etkinlik, aslında daha mahrem ve ele gelmez etkinliklerin sonucudur. Dolayısıyla, siyasal dik kafalılık eğer daha derinde bulunan kesin bir zihinsel ve ahlaksal dik kafalılıktan ileri gelmese vahim sayılmazdı. O nedenle, bu ikincisini çözümlemedikçe, sonunda bu denemenin teoremine gereken ışığı tutmuş olmayız.</span></p>

      <div class="footnotes">
        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-23-backlink" id="footnote-225-23">23</a> <span>Herhangi bir sorunla yüz yüze geldiğinde, öylece, kafasında ne varsa onu düşünmekle yetinen kişi zihinsel olarak kitle insanıdır. Buna karşılık, hiçbir çaba harcamaksızın kafasında hazır bulduğu şeyi beğenmeyip, yalnızca kendinden ilerde olan ve erişmek için yeniden zorlanmayı gerektiren şeyi kendine layık sayan kişi üstün niteliklidir.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-24-backlink" id="footnote-225-24">24</a> <span>soyluluk zorlayıcıdır (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-25-backlink" id="footnote-225-25">25</a> <span>Bkz.</span> <span class="char-style-override-11">Omurgasız İspanya</span><span>, “Seçme Buyruğu” başlıklı bölüm.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-26-backlink" id="footnote-225-26">26</a> <span>Bu söylediklerimde yalnızca “soyluluk” sözcüğünü, kalıtımsallığı dışlayan ilk anlamına kadar izlemeyi amaçladığımdan, tarihte birçok kez ortaya çıkan bir “kandan gelen soyluluk” olgusunu incelemeye fırsatımız yok. Bu sorunu burada öylece bırakıyorum.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-27-backlink" id="footnote-225-27">27</a> <span>çile (Yun.) (ç.n)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-28-backlink" id="footnote-225-28">28</a> <span>Bkz.</span> <span class="char-style-override-11">El Espectador</span><span>, cilt VII’de “Devletin Sporcu Kökeni”.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-29-backlink" id="footnote-225-29">29</a> <span>Kitlelerin, özellikle de İspanyol kitlelerinin dik kafalılığı konusunu</span> <span class="char-style-override-11">Omurgasız İspanya</span><span>’da ele almıştım, okuru orada yazdıklarıma gönderiyorum.</span></p>
        </div>
      </div>
    </div>
  </div>
</body>
</html>
