<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5.html" xml:lang="en-GB">
    <div class="Basic-Text-Frame">
      <p class="G-vde-2" xml:lang="tr-TR"></p>

      <p class="Konu-Ba-l---" xml:lang="tr-TR">Sunuş</p>

      <p class="ara-bas-2 para-style-override-9"><span class="char-style-override-6" xml:lang="en-US">Çağdaş İspanyol filozofu José Ortega y Gasset (1885-1955)</span><span class="char-style-override-7" xml:lang="en-US"><a class="footnote-link" href="#footnote-225-1" id="footnote-225-1-backlink">1</a></span> <span class="char-style-override-6" xml:lang="en-US">ünlü yapıtı Kitlelerin Ayaklanması ile Batı dünyasında uyandırdığı büyük ve sürekli ilgiyi hem ülkesinin hem Avrupa’nın belli bir tarihsel anını temel sorunları bağlamında yansıtmanın ve irdelemenin yanı sıra, günümüze değin uzanan bir geleceği şaşırtıcı bir berraklıkla öngörmüş olmasına borçludur. Dilimize yeni bir çevirisini sunarken, okura ilkin o tarihsel ortamı anımsatarak, yazarın o bağlamdaki düşünür ve insan konumuna değinelim.</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">1930’da kitap olarak gün ışığına çıkan yapıt, Ortega’nın özellikle 1920’lerde başlayan ve perspectivista dönemi olarak adlandırılan aşağı yukarı on yıllık süredeki çalışmalarının ve çabalarının sonucudur. Kitabı oluşturan kimi parçalar yapıtın basım tarihinden önce gazete yazısı olarak sunulmuştur. Yazar yapıt bütününde yer alan “Fransızlar için Önsöz”ü daha sonraları 1937’de, “İngilizler için Sondeyiş”i 1938’de, Kitlelerin Ayaklanması yabancı dillere çevrilip yurtdışında okur buldukça ve tarihsel olayların gelişimini göz önünde tutarak eklemiştir.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Düşünür o döneminde, İspanya’da ve diğer Avrupa ülkelerinde çağdaş toplumu oluşturan ve hızlı bir gelişim göstermekte bulunan kalabalık insan kitlelerinin toplumsal-siyasal davranışlarını irdelemeye odaklanmıştır. Omurgasız İspanya (1921) ile ülkesini ele almış, Çağımızın Sorunu (1923) ile daha geniş bir tarih açısından Batı toplumlarını gözlemlemiştir. O arada, 1915’te temellendirdiği ilk dergisi España’dan sonra, 1923’te ikinci dergisi Revista de Occidente’yi</span><span class="char-style-override-7" xml:lang="en-US">*</span> <span class="char-style-override-6" xml:lang="en-US">kurmuştur. Aynı addaki yayıneviyle birlikte Avrupa, özellikle de Alman felsefesinin fikirlerini İspanya’da tanıtmayı amaçlayan dergide başka birçok önde gelen İspanyol aydınınınkilerle birlikte, Alberti ve Lorca’nın da yazıları çıkmıştır. Revista de Occidente en çetin dikta çağında bile, kısıtlanmış alanında da olsa bir düşünce ışığı niteliğiyle varlığını sürdürerek günümüze değin ulaşmıştır.</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Söz konusu on yıl Avrupa’da I. Dünya Savaşı’ndan sonraki sarsıntılı dönemi anıştırır. Rusya’da gerçekleşen Bolşevik Devrimi Stalin çağında somutlaşmıştır ve diğer ülkelerdeki işçi ve emekçi kitleleri esinlemektedir. İtalya’da Mussolini buyruğundaki faşist kıtalarla 1922’de Roma üzerine yürüyerek iktidarı devralır ve yirmi yıl sürecek bir dikta rejimi başlatır. Almanya’da ondan örneklenen Nazi hareketi filizlenmektedir, sancılı bir şiddet döneminin ardından 1933’de Hitler diktası başlayacaktır. Avrupa genelinde toplumlar kutuplaşmış, sağ ve sol ideolojilerin etkisiyle sokaklara dökülmüş, meydanları doldurmaktadır. Ancak hemen belirtelim, Ortega elbette ki içinde yaşadığı o manzaraları göz önünde tutmakla, Avrupa’nın siyasal ufkunu kaplayan fırtına bulutlarını görmekle birlikte,</span> <span class="char-style-override-6" xml:lang="en-US">kitlelerin ayaklanması deyişiyle kastettiği olgu güncel siyasal kutuplaşma değildir, güncelin çok ötesine geçer, çok daha derinine, kökenlerine iner, tarihsel, antropolojik, psikolojik düzlemlerde Avrupa’-nın kitle insanını sorgular.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">İspanya’da ilk otoriter rejim dönemi, 1920’de başlayan General Primo de Rivera çağı 1929’da sona erer, yaralı ve şaibeli monarşi yeniden kurulur. Ancak cumhuriyetçi düşünce toplumda varlığını korumaktadır. Ortega dünyaya gelmeden önce, 1873-74 yılları arasında yapılan I. Cumhuriyet denemesi başarısızlıkla sonuçlanmışsa da, düşünürün Madrid Merkez Üniversitesi Metafizik Kürsüsü’ne atandığı 1910 yılında fikirler ve düşler sürüp gitmektedir. Dolayısıyla elimizdeki yapıt aynı zamanda onun inançlı cumhuriyetçilik döneminin ürünüdür. Nitekim Kitlelerin Ayaklanması’nın yayımlandığının ertesi yılı, Ortega başka aydınlarla birlikte II. Cumhuriyeti kurma gereğini savunan Aydınlar Manifestosu’nu imzalayacak, o girişimin kısa süre içinde monarşinin yıkılmasına hatırı sayılır katkısı olacaktır.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Ne var ki yeni rejim adı cumhuriyet olsa da, onun idealist filozof beklentilerine karşılık vermeyecektir; kendisi 1931 Kurucu Meclisi’ne üye seçilecek, ancak oluşturulan Anayasa’nın radikal yönelişine katılmadığından, aynı yıl görevinden ayrılacaktır. Dahası, onu izleyen yıllarda İspanyol toplumu “su geçirmez bölmeler”e ayrılıp tümüyle kutuplaştığında, ürkütücü şiddet eylemleri sokakları kana buladığında, yazılarında “Bu değil, böyle olmaz!” diye feryat edecektir kalemiyle. Ama İspanya’da onu üniversite hocalığından ayıracak, yıllarca gurbete düşürecek, döndüğünde konuşma ve öğretme özgürlüğünü elinden alacak amansız diktayla sonuçlanacak İç Savaş’ın tohumları atılmıştır bile.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Ortega’nın düşüncesine göre, bunların tümü düşünmeyi bilmeyen, etik sorumluluk taşımayan, “doğrudan eylem”den öteye geçmeyen, geçmek istemeyen yeni insan türünün, kitle insanının ürünüdür, daha doğrusu ürünlerinden biridir – yapıtın içerdiği geniş boyutlar içinde ele alındığında, diğer ürünlerini de günümüz dünyasında hâlâ gözlemleyebiliyoruz. Çünkü yine Ortega’ya göre, dar anlamda politika insan varlığının yalnızca bir yanıdır, onun yanı sıra etik, din, eğitim, özetle kültür yanlarının da çok boyutlu olarak irdelenmesi gerekir.</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Düşünür, yapıtın ilk yarısında kitle insanını bize ruhsal sığlığı, zihinsel durgunluğuyla birey olarak betimler. Ardından bakış açısı genele doğru genişler, kitle insanının toplumsal öbek olarak ortak psikolojik özelliklerini belirler: Bir yaşam tasarımından ve kendini aşma yetisinden yoksunluğunu, derin bilgiye olan küçümsemesini, hiçbir üst kurum, hiçbir üstün değer tanımayışını. Kendisine dayatılmış olan kabataslak kavramların ötesine gidemeyen, daha beteri, gitme dileğinde olmayan, irdeleme gereksinimi duymayan, sorunsallığın varlığından habersiz, “tek boyutlu adam”dır o. Başkalarına hak vermeyi ya da kendisine hak verilmesini istiyor değildir, düpedüz kendi görüşlerini başkalarına dayatmaya kararlıdır. Eski Yunan ve Roma temelinden gelen iki bin beş yüz yıllık Avrupa kültürünü göz önünde tutan Ortega’nın gözünde günün kitle insanı “uygarlık tarihinin sahnesine kulislerden süzülerek çıkmış bir ilkel adamdır”:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Şimdilerde ortalığa hâkim olan vasat insanın uygarlaşma sürecini kendi başına taşıyabileceğini düşünmek hayalperestlik olur. Salt bugünkü uygarlığı koruma süreci son derece karmaşık bir iş ve sayılamayacak çok incelik gerektirmekte. Bu vasat insan onunla baş edemez, uygarlığın sunduğu birçok aygıtı kullanmayı öğrenmiş gerçi, ama doğasının özelliği uygarlığın ilkelerinden kökten habersiz oluşudur.”</span></p>

      <p class="ara-bas-2 para-style-override-10"><span class="char-style-override-6" xml:lang="en-US">“Hiçbir devirde olmadığı oranda güçlü bir kitle ile karşı karşıya bulunuyoruz, n’eyleyim ki, o kitle geleneksel kitleden farklı olarak kendi çerçevesine sıkışıp kalmış, hiçbir şeye, hiç kimseye hayrı dokunacak durumda değil, kendi kendine yeterli olduğunu sanıyor, dik kafalı bir insan yığını.”</span></p>

      <p class="ara-bas-2 para-style-override-10"><span class="char-style-override-6" xml:lang="en-US">“Toplumların yönetimini öyle bir insan türü ele geçirmiş bulunuyor ki, uygarlık ilkelerine karşı herhangi bir ilgisi yok. Oyalayıcı nesnelere, otomobillere ve benzeri birkaç şeye karşı ilgisi var. Ancak bu da uygarlıkla hiç mi hiç ilgisi olmadığını doğruluyor, çünkü o nesneler uygarlığın yalnızca ürünleridir.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">“Tarihsel görevinin” gerektirdiği düzeye ulaşamamış olan o insan tipi “eğer Avrupa’nın efendisi ve sonuçta kararları veren merci olmayı sürdürürse, kıtamızın barbarlığa geri dönmesi için otuz yıl yeterli olacaktır” der Ortega, keskin bakışlarıyla ufuktaki topyekûn savaşın yıkıntılarından artakalacak Avrupa’yı görür gibidir:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Avrupa uluslarının önünde, iç yaşamlarında büyük zorluklarla, ekonomik, hukuksal ve kamu düzeni açısından sorunlarla dolu bir dönem var. Kitlelerin hâkimiyeti altında, Devletin bireyin, grubun özgürlüğünü ezerek, geleceği hepten tüketmesinden korkmayalım da ne yapalım?”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Öyle, çünkü kitle insanı devleti ele geçirmiş durumdadır:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“(...) kendini devlet sanıyor ve devleti kendi rahatını kaçıracak her türlü yaratıcı azınlığı ezmek üzere kullanmaya olan eğilimi giderek artmada. Bu eğilimin sonu çok kötü olacaktır. Toplumun doğaçlama davranışları devletin duruma el koymasıyla defalarca bastırılacaktır. Toplum devlet için, insan hükümetin düzeneği için yaşamak zorunda kalacaktır.”</span></p>

      <p class="G-vde---Metin-Ortala-2" xml:lang="tr-TR">* * *</p>

      <p class="ara-bas-2 para-style-override-9"><span class="char-style-override-6" xml:lang="en-US">Üniversite öğreniminden sonra 1906-1907 yıllarında Marburg Üniversitesi’nde uzmanlaşmış ve oranın yeni-Kantçı ortamının laik etik inancını benimsemiş, Alman idealist düşüncesiyle yoğrulmuş olarak döndüğü yurdunda kendini felsefe eğitimine adamıştı, hem yalnız akademik çevrede değil, kamuyu bilinçlendirmeye yönelik gazete yazılarıyla da. Derslerinde ve yazılarında yavaş yavaş kendi yaşamsal etik felsefesini geliştiriyordu Ortega: Kadim ve ortak Avrupa kültürünün temelinde, laik bir etiği eleştirel, irdeleyici, yaratıcı bir sorumlulukla üstlenmiş bireyleri –en geniş anlamında– eğitim yoluyla oluşturmayı misyon biliyordu:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Başlangıçta yaşam, insanın içinde yitip gittiği bir kaostur. İnsan bunu sezinler, ama o korkunç gerçekle yüz yüze kalmaktan dehşet duyar ve onu her şeyin apaçık belli olduğu hayal ürünü bir perdeyle gizlemeye çabalar. Kafası berrak olan adam, o hayal ürünü “fikirler”den kendini kurtarıp, hayata cepheden bakandır, hayatta ne varsa hepsinin sorunsal olduğunu üstlenip, kendisini yitip gitmiş hissedendir. Ki bu da gerçeğin ta kendisi olduğundan, onu kabullenen kişi artık kendini bulmaya başlamış demektir, sahici gerçeğini keşfetmeye başlamıştır artık, ayağını sağlam toprağa basıyordur. Bir deniz kazazedesi gibi içgüdüsel olarak tutunacak bir şey arayacaktır ve işte o trajik, ivedi, kurtulma çabasında olduğundan ötürü kesinlikle sahici olan bakış, onun kendi hayatının kaosuna bir düzen vermesini sağlayacaktır. Sahici olan fikirler yalnızca bunlardır: Kazazedenin fikirleri. Geri kalanı safsatadır, tavır koymadır, kendini aldatmadır.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Ortega’nın amaçladığı, tarih felsefesi ve etik felsefe temelli bir kültürle donatılmış, sorumlu, dolayısıyla, seçkin, seçkinleşmiş insandı. Oysa çok geçmeden hangi olumsuz tarih ve toplum koşulları içinde bulunduğunu fark edecekti. Diktaların sokağa döktüğü kitleleriyle II. Dünya Savaşı’na doğru adım adım ilerleyen Avrupa’ydı o. Hoşgörü, mantık, kendisinin inandığı, etik felsefeye ve bilinçli bireylerin ruhsal ve zihinsel özgürlüğüne dayalı liberal demokrasi hayaldi. Vardığı sonuç şu oldu:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Hemen tüm ülkelerde, homojen bir kitle her türlü muhalif grubu ezmekte, yok etmekte. Kitle kendisinden başkasıyla birlikte yaşamayı istemiyor. Kendi kendisi olmayan şeyden ölümüne nefret ediyor kitle.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Ortega daha sonraki aşamada Avrupa’da kitle insanını üretmiş bulunan tarihsel evrimi irdeler ve özellikle iki olgu üzerinde durur, aslında birbiriyle bağlantılı olgulardır bunlar: Bilimsel ve teknolojik gelişim insan yaşamının boyutlarını her bakımdan genişletmiş, hayat süresini uzatmış, gündelik yaşantıyı kolaylaştırmış, keyiflerle donatmış, daha iki yüzyıl önce bir avuç talihli kişinin ayrıcalığı olan nesneleri ve olanakları ortalama insanın önüne sermiştir. Öte yandan, aynı yaşam koşullarının değişmesinin bir sonucu olarak, Avrupa’da XIX. yüzyılda bir nüfus patlaması yaşanmıştır. Sonuçta:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Yığınlar ve yığınlarca insan öylesine hızlı bir tempoyla savrularak tarihin üzerine kümelenmiştir ki, onları doyuracak ölçüde geleneksel kültür sağlamak kolay olmamıştır. Gerçekten de günümüzün ortalama Avrupa insanı tipi geçen yüzyılınkilere kıyasla daha sağlıklı ve kuvvetli bir ruha sahip, ancak çok daha basit bir ruh bu. Kimi zaman sanki çok eski bir uygarlığın ortasında beklenmedik biçimde bitivermiş bir ilkel insanmış izlenimi vermesi bundan ileri geliyor. Geçen yüzyılı o denli gururlandıran okullarda kitlelere modern yaşam tekniklerinin ötesinde hiçbir şey öğretilemedi, kitlelerin eğitimi başarılamadı. Kitlelere hayatı yoğunlukla yaşamalarına yarayan araçlar sağlandı, ama yüce tarihsel görevlerin gerektirdiği duyarlık verilemedi; modern olanakların gururu ve gücü alaş telaş aşılandı onlara, ama ruhu aşılanamadı.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Demek oluyor ki Ortega’nın tanımında “kitle”, hızlı bir okullaşma sayesinde uygulamayı hedefleyen, teknik bilgilerle donatılmış da olsa, sonuçta eğitilmemiş, eğitilememiş insan yığınıdır. Üstelik Avrupa’nın her yanını doldurup taşıran o yığınlar, bilimin akıl almaz ilerlemesi sayesinde, geçmişin hiçbir dönemiyle kıyaslanamayacak oranda karmaşık bir dünyada yaşamak, o dünyanın aynı oranda karmaşık, nazik sorunlarında karar mercii olmak durumundadır:</span></p>

      <p class="ara-bas-2 para-style-override-10"></p>

      <p class="ara-bas-2 para-style-override-10"><span class="char-style-override-6" xml:lang="en-US">“İnsan yaşamının potansiyel boyutu (...) her döneminkine kıyasla baş döndürecek kadar geniş kapsamlı bir olanaklar ortamını içeriyor. Zihinsel düzlemde daha çok sayıda olası tasarlama yolları, daha çok sorunlar, daha çok veriler, daha çok bilimler, daha çok bakış açıları bulunuyor.”</span></p>

      <p class="ara-bas-2 para-style-override-10"><span class="char-style-override-6" xml:lang="en-US">“Her birey tüm dünyayı yaşıyor. Yeryüzünün her köşesi artık kendi geometrik mekânına sınırlı olmaktan çıkmış, birçok yaşamsal bağlamda gezegenimizin kalan yerlerinde de etkisini göstermekte. Günümüzde yeryüzünün herhangi bir noktası düpedüz her yerde hazır ve nazırdır. Uzakların böyle yakında gelmesi, aslında orada bulunmayanın varlığı, her yaşamın ufkunu inanılmaz boyutlara taşımış oluyor.”</span></p>

      <p class="ara-bas-2 para-style-override-10"><span class="char-style-override-6" xml:lang="en-US">“Kitlelerin zafere ulaşması ve bundan ötürü yaşam seviyesinin muhteşem bir yükseliş kaydetmesi Avrupa’da iç dinamiklerin sonucu olarak ortaya çıkmıştır, kalabalıkların iki yüzyıl boyunca ilerici bir eğitim görmesinin ve buna koşut olarak toplumun ekonomik bakımdan zenginleşmesinin sonucudur.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Evet, kitleler okullarda aslında ilerici bir eğitim almışlardır, ama derinine bir kültür eğitimi alamamışlardır, daha XIX. yüzyıl Ortega’nın bireyin tarih ve toplum karşısındaki etik sorumluluğu için şart saydığı “tarihsel kültürü elden kaçırmaya başlamıştır.” XX. yüzyıl ise o eksikliğin sonuçlarına katlanacaktır.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Aslında yüzyılın ilk çeyreği yeni sona ermişken, henüz olasılıklar açıktır:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Kitlelerin ayaklanması insanlık için yepyeni, eşsiz bir örgütlenmeye geçit olabilir, ama aynı zamanda insanın yazgısında bir felaket de olabilir.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Ortega tarihin bizi sürükleyeceği ve bugün içinde bocaladığımız belirgin sorunları bilmeksizin de, bilinçsiz ve sorumsuz yığınların gittiği yolun bu ikincisi olduğunu ileri sürer. Olayların gelişimi birkaç yıl içinde onu haklı çıkarmaya başlayacaktır. Yapıtın klasik değerinin yanı sıra güncelliğini oluşturan da budur.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Yapıtın son bölümünde Ortega, eski kültür toprağı Avrupa’nın geleceğini sorgular. Bazı çağdaşlarının karamsarlıkla ileri sürdüğü gibi “çöküntü halinde” değildir Avrupa, ancak kimi ülkelerde iktidara kitle insanı egemen olduktan başka, artık kültürü ve toplumları ulusal sınırlarını zorlamakta, daha geniş bir ufka yayılmayı özlemektedir:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Avrupa ufak uluslar halinde oluştu. Bir bakıma ulusallık fikri ve duygusu onun en özgün icadı oldu. Şimdi ise kendi kendini aşmak zorunda bulunduğunu görüyor.”</span></p>

      <p class="ara-bas-2 para-style-override-10"><span class="char-style-override-6" xml:lang="en-US">“Avrupa, her zaman için, mutlak sınırları bulunmayan, kesintiye uğramayan, üniter bir toplumsal çevre olmuştur, çünkü ‘toplumsallığı’ oluşturan o pek garip zorlayıcı güçle donanmış olan bir temel ya da ‘kolektif geçerlilikler hazinesi’ –bir ortak kanılar ve değerler dizisi– hiç eksik kalmamıştır. Avrupa toplumu Avrupa uluslarından önce var olmuştur demek hiç de abartılı olmaz.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Oysa yirmi beş yüzyıla kök salmış ortak kültür mirasına, ortak değerlerine karşın, her biri kendi sınırlarını savunan saldırgan ve dar görüşlü aşırı milliyetçilikler ket vurmaktadır Avrupa’ya: Kıtanın yaşamsal geleceği birleşmekte, bir tür “Avrupa Birleşik Devletleri”ne dönüşmektedir. Siyasal anlamda Avrupa Birliği’ni ilk öngören, ilk savunan, kurtuluşun olmazsa olmaz koşulu sayan aydınlardandır Ortega.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Ancak çağımızda, onun bu “tarihsel aklın” ışığındaki düşsel öngörüsü artık gerçeğe dönüşmüşken, düşüncesinin gözden kaçırmamamız gereken bir yanı var: Kültür ve felsefe temelli, etiğe dayalı bir Avrupa düşlüyordu Ortega. Eğer günümüzün pazar ortaklığına dayalı “Maastricht Avrupası”nı görecek olsa herhalde büyük bir düş kırıklığına uğrayacak, vaktiyle İspanya’nın II. Cumhuriyeti karşısında olduğu gibi yine “Bu değil, böyle olmaz!” diye haykıracaktı. Çünkü bugün gerçekleşmiş olan Avrupa onun kitle insanı diye tanımlayarak küçümsediği, eleştirdiği, yeterli bir kültür birikimiyle olgunlaşamamış kalabalıkların, ABD’nin dümen suyunda giden Avrupa’sıdır. Günümüzde hiçbir aydının, hiçbir seçkin kültür adamının düşlerine karşılık vermeyen, pratik çıkarlara dayalı başı sonu belirsiz bir siyasal birliktir.</span></p>

      <p class="G-vde---Metin-Ortala-2" xml:lang="tr-TR">* * *</p>

      <p class="ara-bas-2 para-style-override-9"><span class="char-style-override-6" xml:lang="en-US">Ortega kuşkusuz Aydınlanma idealine bağlı bir seçkindi ve seçkinlere yöneliyor, seçkinleri amaçlıyordu. Bu açıdan İspanya’da çok eleştirilmiş, hatta düşünce eğitiminde attığı temele, oluşturduğu ve bugüne değin ulaşmış muazzam geleneğe karşın hakkı verilmemiş, bir yana atılmış, elden geldiğince unutturulmuş bulunuyor. Doğrudan öğrencileri olmuş tek tük düşünür dışında hiçbir aydın yüksek sesle anmıyor onu. Madrid’in orta yerinde çok saygın bir kültür kuruluşu olarak etkin varlığını sürdüren Ortega Vakfı’na her gittiğimde, dahası otuzlu yılların başında hocalık ettiği</span> <span class="char-style-override-6" xml:lang="en-US">Complutense Üniversitesi’nin bahçesindeki heykelinin önünden her sabah geçtiğimde hep bunu düşünürüm: Sahici aydınlarını çok hırpalamış, bugün hâlâ kamp</span><span class="char-style-override-6" xml:lang="en-US">laşmaların ötesine geçerek değerlendirmeye yanaşmayan bir ülkenin kültür ortamıdır bu.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Oysa Ortega’nın bu yapıtında da değindiği idealist “soyluluk” kavramıyla “seçkinlik” anlayışı toplumsal sınıflara doğrudan bir gönderme yapmıyordu. Kendisi yanlış anlaşılmasını önlemek üzere açıkça belirtir bunu:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Kitleden maksat işçi demek değildir, deyimi burada bir toplumsal sınıf anlamında kullanmıyorum, tersine, günümüzde bütün toplumsal sınıflarda var olan ve bu yüzden çağımızı temsil eden, bu çağda baskın ve egemen olan bu sınıfı ya da insan biçimini anlatıyor.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Bir başka yapıtında “İspanya’da soyluların soyluluklarını ilkin köy meydanında kanıtlamaları gerektiğinin bilincinde olduklarını” ileri süren Ortega bu yapıtında şöyle belirtir:</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-10"><span class="char-style-override-6" xml:lang="en-US">“Sanılanın aksine, esasında kölelik durumunda yaşayan kişi kitle insanı değil, seçkin kişidir. Yaşamını eğer aşkın bir şeylerin hizmetine sunmamışsa, bir anlam veremez ona. Disiplin olarak yaşamdır bu – soylu yaşam. Soyluluk çaba gereksinimiyle, zorluklarla tanımlanır, haklarla değil.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Ortega’nın ülkesinde değerlendiriliş biçimini ve koşullarını en iyi açıklayan kişi, en seçkin öğrencilerinden biri ve sonradan dostu olan, 1948’de Madrid’de Hümanizma Enstitüsü’nü onunla birlikte kuran düşünür Juliàn Marìas’tır.</span><span class="char-style-override-7" xml:lang="en-US"><a class="footnote-link" href="#footnote-225-2" id="footnote-225-2-backlink">2</a></span> <span class="char-style-override-6" xml:lang="en-US">Kendisi Kitlelerin Ayaklanması’nın 1976 baskısına yazdığı Önsöz’de şöyle anlatır:</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Kitlelerin Ayaklanması Ortega’nın kaleminden çıkmış, hatta XX. yüzyılda İspanyol dilinde yazılmış kitapların en ünlüsüdür. İspanyolcanın sınırlarını kısa sürede aşmış, dünyanın değişik yerlerinde pek çok dile çevrilmiş, bazılarında yüz binlerce basılmıştır. İngilizcesi çıktığında Atlantic Monthly dergisinde şu yorum yayımlanmıştır: ‘XVIII. yüzyılda Rousseau’nun Toplumsal Sözleşme’si, XIX. yüzyılda Marx’ın Kapital’i neyse, Ortega’nın</span> <span class="char-style-override-6" xml:lang="en-US">Kitlelerin Ayaklanması da XX. yüzyıl için o olmalıdır.’ Bu kitapçık çağımızın büyük yapıtları arasına girmiş durumda.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Ama gerçekten talihli bir kitap olup olmadığını sormakta yarar var: Çünkü bir düşün yapıtı, bir kuram yapıtı anlaşılsın diye kaleme alınır. Kitlelerin Ayaklanması’nın iyi anlaşılmış olduğu ise kuşku götürür.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Kitap 1926-28 yıllarında tasarlanmıştı, benim hesabıma göre 1916-1931 arası kuşaklarına aittir. Mirası bugüne değin ulaşmış, zihinsel bakımdan görkemli bir dönem, dünyanın her yanında birinci sınıf yazarlar üretmiştir, bizde de Unamuno’yu ve diğerlerini. Bu İspanyolca kitabın hemen ilgi uyandırması o sayede mümkün olmuştur.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Gel gelelim daha baskısının mürekkebi kurumadan, ilk çevirileri yapılıyorken, 1931’e doğru bir kuşak değişimi olmuştur. Yapıt bir kuşağın çerçevesinde doğmuş, ama beşiği çok farklı bir kuşak içinde sallanmıştır: Bir politikleşme döneminde. Yani her şeyin siyasal bağlamda okunduğu, sorunun yalnızca bir şeyin ya da bir kimsenin sağcı mı yoksa solcu mu olduğunu araştırmaya indirgendiği bir çağda. İspanya’da yüzeysel siyasallaşma daha 1929’da, Primo de Rivera diktasına karşı mücadeleyle başlamıştı; derini ise henüz başlamamıştı, nitekim cumhuriyetin barışçı yoldan ilanı, daha ufak çaplı olan ilk şiddet hareketlerinin düzmece niteliği bunun kanıtıdır. Oysa 1933-1934 yıllarında patlak verenler onlardan çok farklıdır, İspanyol toplumu (yani azınlıktaki falan ya da filan grup değil) işte o yıllarda gerçekten siyasallaştı.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Bu yüzden Kitlelerin Ayaklanması siyasal düzlemde algılanmış, yani iyi anlaşılamamıştır. Ortega ilk sayfasında sözlerine ‘yalnızca ya da başlıca siyasal bir anlam yüklememekte yarar olduğunu’ belirttikten sonra şöyle ekler: ‘Kamusal yaşam salt siyaset değildir, aynı oranda, hatta daha öncelikle zihinsel, ahlaksal, ekonomik, dinseldir; topluluğun tüm davranışlarını içerir, giyim kuşam ve keyif alma biçimleri de ona dahildir.’ 1937’de büsbütün vurgulayarak şu açıklamayı getirir: ‘Ne bu kitap, ne de ben siyasal nitelikliyiz. Burada söz ettiğimiz mesele politikadan önce gelir ve onun yeraltına aittir.’ Ayrıca şunu da ekler: ‘Kargaşayı ayyuka çıkarmak için ‘günümüzde sağlar devrim vaat etmekteler, sollar tiranlık biçimleri önermekteler.’</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Peki Kitlelerin Ayaklanması’nın politikayla ilişkisi yok mu? Var elbette, ancak siyasal anlam içeriği bugün son yarım yüzyılın hemen tüm politika kitaplarınınkinden daha geniş; öyle oluşunun nedeni siyasal sorunları toplumsal kökeninde, yani politikanınkinden çok daha derin bir düzeyde ele almasındandır. Kitlelerin Ayaklanması’nın çoğu okurları kitaba siyasal bakımdan koşullanmış bir açıdan bakmışlardır ve sonuçta kitabın doğrudan bir siyasal anlamı bulunduğundan ötesini okumamışlardır; bu demektir ki okumaları kısmi, eksik, yetersiz kalmıştır, son elde siyaseten yetersizdir.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Ortega’nın yazıları genellikle sistematik olmamakla birlikte, düşüncesi sistematiktir; ben yazılarını bir buzdağına benzetiyorum, göze görünen kısmı ancak onda biridir, bütüncül gerçeğine ermenin yolu dibine dalmaktır. Bu işlemin yapılabilmesi için Ortega kendisi yolu yeterince gösterir zaten, ama okurun da çaba göstermesi gerekir. Demek istiyorum ki Ortega edilgence, hiçbir çaba harcamaksızın okunamaz, işbirliği gerekir. Onun yöntemi kitabın ‘diyaloga dönüşmesi’ydi, okuru sürekli göz önünde tutardı; ancak bu da okuru etken olmaya, diyaloga açık bir tavır benimsemeye zorlar.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Kitlelerin Ayaklanması’nın yayımlanmasından kırk beş yıl sonra Juliàn Marìas “Bu kitap,” demişti, “bütünüyle ele alındığında, gerçeğe şimdilerde yazıldığı yıllarda olduğundan çok daha yakın; gerçeğe giderek yaklaşmış, yani gerçeğe dönüşmüş bulunuyor.”</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Bu saptayımının üzerinden on sekiz yıl geçtikten sonra, artık SSCB komünizmi dağılmış, dünyada Soğuk Savaş sona ermiş, Avrupa Birliği kurulmuş, hatta 1986’da İspanya ona ilk kez başkanlık etmişken, yapıtın 1993 baskısına yazdığı Önsöz’de ise, aynı noktayı bir kez daha vurgulaması ilginçtir:</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Kitap basıldığından beri altmış üç yıl geçti. Ne gariptir, zaman geçtiği oranda yaklaşıyor gerçeğe.”</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Sonra şu yorumu getirir Juliàn Marìas:</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Ortega’nın tarihe derin bir imanı vardı, onu insanlık durumunun anahtarı, kısıtlanmadan kaçıp sahici özgürlüğe ulaşmanın tek yolu olarak görürdü. Ölümünden bu yana, tüm Batı dünyasında tarih, öğretim bağlamında olsun, bilinç düzeyinde olsun, ürkülecek kadar geriledi, bu da tarihin unutulup gitmesine, daha da beteri, fütursuzca sahteleştirilmesine yol açtı. Gittik, gittik, ilkelliğe vardık.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">“Ya felsefe? Ortega’nın ölümünden bu yana, Avrupa kültür dünyasının her yanında sahici felsefe, yani temel sorunların irdelenmesi elden bırakıldı. XX. yüzyılın başlarından itibaren, felsefede hayranlık uyandıran bir yaratıcılık döneminde, yeni gerçeklere ve yeni yöntemlere olanak sağlayan bir kırılma noktasına ulaşılmışken, adına filozof denilen birtakım kişiler onların tümünü bir yana bırakıp, yüz yıl geride kalmış basmakalıp fikirleri sanki güncelmişler gibi tazeleyen bir arkaizme saplandılar.”</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Tüm bu değinmelerin ardından, bu klasik yapıta yaklaşan günümüz Türk okuruna sonuç olarak şunu bir kez daha belirtmekte yarar var:</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Kitlelerin Ayaklanması esinleyici, düşündürücü bir kitap. Etkin bir katılımla okuyana Avrupa insanının geçmişinin yorumunu sunduktan başka, XX. yüzyılın ilk yarısında XXI. yüzyıl toplumlarının anahtarını, aralarında yaşadığımız, ortalığa egemen olan, birilerinden sorunsuzca, sorgulamadan devralmış oldukları basmakalıp görüşlerini sorumsuzca başkalarına dayatmaya çalışan kalabalıkların şifresini sunuyor.</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-9"><span class="char-style-override-6" xml:lang="en-US">Zamanında “çölde çığlık” olmuştu Ortega’nınki, aslında bugün hâlâ öyle.</span></p>

      <p class="ara-bas-2 para-style-override-9"><span class="char-style-override-6" xml:lang="en-US">Neden derseniz, aklın sesi de ondan.</span></p>

      <p class="ara-bas-2 para-style-override-9"></p>

      <p class="ara-bas-2 para-style-override-11"><span class="char-style-override-8" xml:lang="en-US"><br />
      <br /></span></p>

      <p class="ara-bas-2 para-style-override-11"><span class="char-style-override-8" xml:lang="en-US">Neyyire Gül Işık</span></p>

      <p class="ara-bas-2 para-style-override-11"><span class="char-style-override-8" xml:lang="en-US">Madrid, Ortega Vakfı Kitaplığı</span></p>

      <p class="ara-bas-2 para-style-override-11"><span class="char-style-override-8" xml:lang="en-US"><br />
      Ocak 2010</span></p>

      <div class="footnotes">
        <div class="footnote">
          <p class="Basic-Paragraph-4"><a class="footnote-anchor" href="#footnote-225-1-backlink" id="footnote-225-1">1</a> José Ortega y Gasset’in yaşam öyküsü ve çalışmalarının tamamı için bkz. Ortega y Gasset. Tarihsel Bunalım ve İnsan, Metis, İstanbul 1992.</p>
        </div>

        <div class="footnote">
          <p class="Basic-Paragraph-4"><a class="footnote-anchor" href="#footnote-225-2-backlink" id="footnote-225-2">2</a> Juliàn Marìas (1914-2005): Ortega’nın öğrencisi olduğu Madrid Üniversitesi’ni 1936’da bitirdi. Bir ay sonra iç savaş patlak verince cumhuriyetçilerin safında çarpışmalara katıldı. Savaştan sonra hapsedildi, kurşuna dizilecekken yazar Camilo Jose Cela ve Ortega ailesinin ricalarıyla kurtuldu. Ancak rejim ona bütün kapıları kapadı, hocası gibi o da ideolojik uzlaşmazlığından ötürü Franco çağının üniversitesinde öğretim üyeliği yapamadı; Avrupa’nın birçok ülkesinde ve ABD’de konferanslar verdi, ABD üniversitelerinde öğretim üyeliği yaptı. Yine de İspanyol kültür yaşamında sürekli varlık gösterdi. 1964’ten başlayarak Kraliyet Akademisi üyesi oldu, dikta sona erdikten sonra, 1977-79 yıllarında senatörlüğe atandı. 1979’da kuruluşundan ölümüne değin Sosyolojik Etütler Vakfı’na başkanlık etti. Yetmişi aşkın yapıtın yazarıdır. (ç.n.)</p>
        </div>
      </div>
    </div>

    <div class="Basic-Text-Frame">
      <p class="Basic-Paragraph-4"></p>
    </div>

    <div class="Basic-Text-Frame">
      <p class="Basic-Paragraph-4"></p>
    </div>

    <div class="Basic-Text-Frame">
      <p class="Basic-Paragraph-4"></p>
    </div>
  </div>
</body>
</html>
