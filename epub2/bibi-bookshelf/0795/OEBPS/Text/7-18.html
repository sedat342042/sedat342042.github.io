<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-18.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-18.html" xml:lang="en-US">
    <div class="Basic-Text-Frame">
      <p class="G-vde-1" xml:lang="tr-TR"></p>

      <p class="bas" id="toc_marker-2-1-4">Barışçılığa Gelince...*<span class="dipp" style="font-size:0.8em;" xml:lang="en-US"><a class="footnote-link" href="#footnote-225-94" id="footnote-225-94-backlink">94</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Yirmi yıl var ki İngiltere –hem hükümeti, hem kamuoyu– barışçılık yolunu tutmuş bulunuyor. Aslında bu bir tek ad altında çok farklı tavırları belirtme hatasına düşmekteyiz, hem o denli farklı tavırlar ki, sık sık birbirleriyle çelişiyorlar. Nitekim barışçılık denilen şey biçim biçimdir. Aralarındaki tek ortak yan pek belirsizdir: Savaşın bir bela olduğu inancı ve savaşı insan ilişkilerinden silme emeli. Ama barış yanlıları ilk adımı atar atmaz fikir ayrılığına düşmeye başlıyorlar ve kendi kendilerine savaşların yeryüzünden sonsuza değin silinmesi acaba ne oranda mümkün diye soruyorlar. Bir an geliyor: Bu kavgasından geçilmeyen yeryüzünde barışı yerleştirmenin gerektireceği araçları düşünmeye koyulduklarında o fikir ayrılığı son haddine varıyor. Değişik barışçılık biçimleri üstüne tam bir inceleme yapılması belki de düşünülebileceğinden çok daha yararlı olur. Olguya bir hayli ışık tutulabilir. Ancak İngiltere’nin –hem hükümetinin, hem kamuoyunun– bundan yirmi yıl önce tuttuğu kendine özgü barışçılık biçimini irdelemek elbette ki burada bana düşmüyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama öte yandan, ne yazık ki güncel gerçek işi kolaylaştırmada. Fazlasıyla bilinen bir şey varsa işte</span> <span class="char-style-override-11" xml:lang="en-US">o</span> <span xml:lang="en-US">İngiliz barışçılığının bozguna uğramış olduğudur. Bu demektir ki o barışçılık hataydı. Hem bozgun öylesine büyük, öylesine kıyasıya ki, birileri çıkıp olayı kökünden ele alsa da, yoksa barışçılığın her türlüsü hata mı diye sorsa haklıdır. Fakat ben şimdi elimden geldiğince İngilizlerin bakış açısına kendimi uyarlamayı tercih ediyorum, yeryüzünde barış emelinin üstün bir emel olduğunu varsayacağım. Ama bu, geri kalanında, yani bugünkü dünyanın sunduğu barış olanaklarının değerlendirilmesinde ve sahiden barış yanlısı olmak isteyen birisinin izlemesi gereken tutumun belirlenmesinde ne denli hata payı olmuş olduğunu daha da fazla vurguluyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bunu söylemekle cesaret kıracak hiçbir şeyi akla getirmek istemiyorum. Tam tersine. Cesaret neden kırılsın ki? İnsanın hiç hakkı olmayan son iki şey boşboğazlık ve cesaretsizliktir. Ne biri ne de öbürü için hiçbir zaman yeterli neden yoktur. İnsan yaşantısının şu garip esrarını belirtmek yeter: Hataya düşmüş olmak gibi olumsuz bir başarısızlık durumu insan için tılsımlı bir değnekle dokunmuşçasına zafere dönüşebilir, hatasını anında kabul etmek yeter. Bir hatanın kabullenilmesi, o hatanın içinden parlayıveren bir ışık misali, başlı başına bir yeni gerçektir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ömrünü ağlayıp sızlamakla geçirenlerin sandıklarının aksine, her hata bilgi alanımızı genişleten bir mülktür. Başında oturup dövünmek yerine, insan hemen onu keşfe çıkmalıdır. Bu yüzden onu derinine incelemeye, kökenlerini acımasızca gün ışığına çıkarmaya karar vermeli, bunun bize sunduğu yeni görüşü canla başla yapılandırmalıyız. Ben İngilizlerin şimdiden, sükûnetle ama kararlı bir tavırla, yirmi yıl boyunca sürdürdükleri özgün barışçılık hatasını düzeltmeye ve onun yerine daha akıllıca ve daha etkili bir barışçılık biçimi koymaya hazırlandıklarını varsayıyorum.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Hemen her zaman olduğu üzere, İngiliz barışçılığının –ve genellikle kendilerini barış yanlısı olarak tanıtanların– en büyük kusuru düşmanın gücünü küçümsemek oldu. O küçümseme hatalı bir tanıya varmalarına yol açtı. Barış yanlısı kişi savaşı zarar ziyan, cinayet ve kötülük olarak görür. Ama unuttuğu bir şey vardır: Ondan önce ve ondan üstünlükle, savaş insanların bazı çatışmaları çözümlemek amacıyla giriştikleri muazzam bir çabadır. Savaş bir içgüdü değildir, bir icattır. Hayvanlar savaş nedir bilmez, savaş salt insan kurumudur, tıpkı bilim ya da devlet idaresi gibi. Her türlü uygarlığın temelinde bulunan en büyük keşiflerden birine yol açmıştır o: Disiplinin keşfine. Tüm öbür disiplinler o ilk disiplinden doğmuştur: Askeri disiplinden. Savaşın yaşam uğruna, dâhiyane ve dört dörtlük bir yaşam tekniği olduğunu göz önüne almadıkça barışseverliğin sonu yoktur, boş bir imandan ibaret kalır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Her tarihsel olgu gibi, savaşın da iki yanı bulunur: İcat edildiği an ve aşıldığı an. İcat edildiği anda, hesaplanamayacak kadar büyük bir ilerleme anlamına gelir. Bugün onu aşmayı hedeflediğimizde, onun yalnızca iğrenç sırtını, dehşetini, hoyratlığını, yetersizliğini görüyoruz. Aynı şekilde, enini boyunu düşünmeksizin köleciliği lânetlediğimizde, icat edildiği zaman nasıl harika bir ilerleme anlamına geldiğini fark etmiyoruz. Öyle, çünkü daha önce yapılan şey yenik düşen herkesi öldürmekti. Tutsakları öldürmeyip hayatlarını bağışlamayı ve işgücünden yararlanmayı ilk icat eden kişi insanlıktan yana bir hayır işlemiştir. Büyük bir insanlık, yani tarih duygusu olan Auguste Comte, kölelik kurumunu daha o zamandan böyle görmüştü –Rousseau’nun o konuda ileri sürdüğü aptalca fikirlerden kendini kurtarmıştı–, bize de onun uyarısını genelleştirmek, insanoğlunun her işini o çift yönlü bakış açısından değerlendirmeyi öğrenmek düşüyor: Acaba ortaya çıktığında hangi görünümdeydi, ortadan kalktığında hangi görünümde. Pek ince fikirli olan Romalılar o iki anı kutsama işini iki tanrıya havale etmişlerdi – gelişlerin tanrısı Adeona ile gidişlerin tanrısı Abeona’ya.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Tüm bu basit şeyleri bilmezlikten gelen barışçılık kendi işini fazlasıyla kolaylaştırmıştır. Savaşı ortadan kaldırmak için savaşa girmemek ya da savaşılmasını engellemeye çalışmak yeter diye düşünmüştü. Savaşı yalnızca insan ilişkilerinde ortaya çıkan gereksiz, illetli bir fazlalık olarak gördüğünden, onu söküp atmak yeterli olur,</span> <span class="char-style-override-11" xml:lang="en-US">yerine başka bir şey koymak şart değildir</span> <span xml:lang="en-US">sanmıştı. Ama savaş denen muazzam çabayı önlemenin tek yolu, ancak ve ancak barış kavramından ondan daha da büyük bir çaba anlaşılmasıdır, son derece karmaşık, hatta dehanın talihli bir müdahalesini gerektiren bir çaba sistemi. Öbürü baştan başa hatadır. Öbürü barışı yalnızca savaşın ortadan kalkarsa bırakacağı boşluk olarak anlamaktır; dolayısıyla şunu anlamamaktır: Mademki savaş yapılan bir şeydir, barış da yapılması gereken, insanlığın olanca gücünü devreye sokarak yapılandırılması gereken bir şeydir. Barış öylesine, insanoğlu keyfini sürsün diye “oracıkta duruyor” değildir. Hiçbir ağacın kendiliğinden verdiği meyve değildir barış. Önemli şeylerden hiçbirisi insanoğluna armağan olarak verilmemiştir; kollarını sıvayıp onu kendisi yapmak, yapılandırmak zorundadır. O nedenle türümüzün en doğru sanı</span> <span class="char-style-override-11" xml:lang="en-US">homo faber</span><span xml:lang="en-US">’dir.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-95" id="footnote-225-95-backlink">95</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Eğer tüm bu söylediklerime kulak verilirse, İngiltere’nin barış için yapılabileceğinin en fazlasının silahsızlanmak olduğu yolundaki o inancı hayret verici görünmez mi? Düpedüz hiçbir şey yapmamaya pek benzeyen bir şey yani. Eğer hangi hatalı tanı üzerine temellendirildiği fark edilmezse, o inanç anlaşılamaz; hata şudur: Savaşın sadece insanların tutkularından ileri geldiği, o tutkular bastırılırsa, savaş taraftarlığının da boğulacağı fikri. Sorunu açık seçik görebilmek için Lord Kelvin’in fizik problemlerini çözmek için yaptığı şeyi yapalım: Kendimize bir hayali</span> <span class="char-style-override-11" xml:lang="en-US">model</span> <span xml:lang="en-US">yapılandırılalım. Gelin, bir an gelip bütün insanların, İngiltere’nin kendi başına yapmayı denediği gibi, savaştan vazgeçtiklerini düşünelim. Bu yeterlidir, dahası, bununla barışa doğru en kısa ve etkin adım atılmış olacak mı sanıyorsunuz? Öyleyse çok yanılıyorsunuz! Bir kez daha söylüyorum, savaş insanların bazı çatışmaları çözümlemek için icat etmiş oldukları bir araçtır. Savaşmaktan geri durmak o çatışmaları ortadan kaldırmaz ki. Tam tersine, onları her zamankinden beter, hiç el değmemiş, hiç mi hiç çözümlememiş olarak bırakır. Tüm insanların tutkusuzluğu, barıştan yana iradeleri hepten etkisiz kalır, çünkü çatışmalar çözüm ister ve</span> <span class="char-style-override-11" xml:lang="en-US">başka bir araç icat edilmedikçe</span><span xml:lang="en-US">, salt barışseverlerin yaşadığı o hayali gezegende savaşın yeniden patlak vermesinden kaçınılamaz.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Demek ki sonuç olarak, barışçılıkta önemli olan barış iradesi değildir. Bu sözcüğün iyi niyet ifade etmekten çıkıp, insan ilişkilerinde yeni bir araç sistemini temsil etmesi gerekir. Barışçılık havada kalan, rahat bir dilek olmaktan çıkıp, yeni tekniklerden oluşan çetin bir bütüne dönüşmediği sürece ondan hiçbir verim beklenilmemelidir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">O barışçılığın barış davasına verdiği muazzam zarar, en basit tekniklerin eksikliğini görmemizi engellemesi oldu: Oysa ancak onların somut ve kesin uygulanması bugün barış dediğimiz şeyi oluşturur.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Barış, örneğin, halklar arasındaki ilişki biçimi olarak hukuktur. Şimdi bakınız: Alışılmış barışçılık, o hukukun mevcut olduğunu, insanların ellerinin altında bulunduğunu varsayıyordu, ancak onların tutkuları ve şiddet içgüdüleri onu görmezden gelmelerine yol açıyordu. Oysa bu gerçekte olanın tam tersidir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Hukukun ya da hukukun dallarından birinin var olabilmesi için şunlar gerekir: 1. Özel bir esinle donanmış bazı kimseler bazı fikirleri ya da hukuk ilkelerini keşfetmelidirler. 2. Söz konusu topluluk çerçevesinde o fikirler tanıtılmalı ve yaygınlaşmalıdır (bizim durumumuzda en az Avrupa ve Amerika halklarının, Okyanusya’daki İngiliz dominyonları da dahil olmak üzere oluşturdukları topluluk söz konusu). 3. Üstelik o yaygınlık hâkimiyet kazanmış olmalı, o hukuk fikirleri “kamuoyu” biçiminde yerleşmiş bulunmalı. İşte o zaman ve ancak o zaman terimin tam anlamıyla hukuktan, yani</span> <span class="char-style-override-11" xml:lang="en-US">yürürlükteki</span> <span xml:lang="en-US">kuraldan söz edebiliriz. Yasa koyucu bulunmaması, yargıç bulunmaması önemli değildir. Eğer o fikirler gerçekten ruhlara hâkimse, davranışlarda başvurulacak birer üst merci işlevi yapmalarının zaten önüne geçilemez. Bu da hukukun gerçek özüdür.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Gel gelelim, kaçınılmaz biçimde savaşları doğuran konulara ilişkin bir hukuk yok. Ve sadece henüz “yürürlüğe” girmemiş, yani “kamuoyu”nda şaşmaz bir kural olarak yerleşmemiş olduğu anlamında yok değil, fikir olarak bile, bir düşünürün zihninde evirip çevirdiği bir salt kuram olarak bile mevcut değil. Şimdi tüm bunlar yokken, bir halklar hukuku kuramsal düzeyde bile mevcut değilken, savaşların ortadan kalkması bekleniyor, ha? İzninizle böylesi bir isteği ahlaka aykırı bir hafiflik olarak niteliyorum. Çünkü istenilen bir şeyin sırf biz istiyoruz diye tılsımlı değnekle dokunmuş gibi gerçekleşmesini istemek ahlaka aykırıdır. Ahlaka uygun olan istek yalnızca uygulanmasını sağlayacak araçları hazırlamak yolunda şaşmaz bir iradeyle birlikte gelendir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ulusların “öznel hakları”nın hangileri olduğunu bilmiyoruz, hareketlerini düzenleyebilecek bir “nesnel hukuk”un nasıl olacağı konusunda da hiçbir tahminde bulunmuyoruz. Son elli yılda uluslararası mahkemelerin, devletler arasında hakemlik yapacak örgütlerin sayılarının artması da, eksikliğini çektiğimiz sahici bir uluslararası hukukun yokluğunu gözümüzden gizlemeye ayrıca katkıda bulunuyor. O organların önemini hiç de azımsıyor değilim. Belli bir ahlaksal işlevin ilerlemesi açısından, gözle görülebilir özel bir organda somutlaşmış olarak belirmesi her zaman için önemlidir. Fakat o uluslararası mahkemelerin önemi bugüne değin bundan ileriye gitmemiştir. Uygulamakta oldukları hukuk, özünde onlar kurulmadan önce zaten var olanın aynıdır. Nitekim: O mahkemelerin önüne getirilen konular gözden geçirilirse, öteden beri diplomasinin çözümlediği konular oldukları görülür. Temelde, yani uluslar denen özgün gerçek için bir hukuk oluşturulması bakımından hiçbir kayda değer ilerleme anlamını taşımıyorlar.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Versailles Anlaşması’yla ve Milletler Cemiyeti’nin kurulmasıyla başlayan bir dönemden, bu bağlamda daha büyük verimlilik beklemenin yeri yoktu zaten, üstelik bunlar yalnızca en yakınımızdaki en büyük iki kadavra. Okurun dikkatini başarısız kalmış, kötü yapılmış ya da çökmüş giden şeylere çekmekten hiç hoşlanıyor değilim. Ancak yeni büyük girişimlere, yepyeni yapıcı ve sağlıklı görevlere ilgi uyanmasına biraz olsun katkıda bulunmak için şart bu. Milletler Cemiyeti’nin kurulması gibi bir hatanın tekrarlanmaması şarttır; o örgütün doğduğu anda olduğu somut şeyi ve taşıdığı anlamı kastediyorum. Politika denen çetin uğraşta alışılmış hatalardan herhangi biri değildi. Derin diye niteleyebileceğimiz bir hataydı. Derin bir</span> <span class="char-style-override-11" xml:lang="en-US">tarihsel</span> <span xml:lang="en-US">hataydı. O kuruluşa önayak olan “ruh”, onun projesinden ve kimliğinden yayılan felsefi, tarihsel, sosyolojik ve hukuksal fikirler sistemi, o tarihte</span> <span class="char-style-override-11" xml:lang="en-US">tarihsel olarak</span> <span xml:lang="en-US">zaten ölmüştü, geçmişe karışmıştı, geleceği önermek şöyle dursun, kendisi köhneleşmişti. Kimse çıkıp da bunu şimdi ilan etmenin kolay olduğunu söylemesin. Avrupa’da daha o zamandan onun başarısız kalmasının kaçınılmaz olduğunu belirten kişiler çıkmıştı. Tarihte neredeyse normal olan şey bir kez daha yinelendi: Yani önceden belliydi. Gel gör ki politikacılar o insanlara yine hiç kulak asmadılar. Kâhinlerin hangi meslek grubundan olduklarını belirtmemeyi yeğliyorum. İnsan denen canlı topluluğundaki, politikacıya en karşıt türün temsilcisi olduklarını söylemek yeter. Hükümet etmek hep politikacıya düşmüştür, asla kâhine değil; ne var ki politikacının kâhinin haykırdığı ya da ima ettiği şeylere kulak vermesi insanların yazgısı açısından büyük önem taşır. Tarihin bütün büyük dönemleri o iki insan tipi arasındaki incelikli işbirliğinden doğmuştur. Ve bugünkü kargaşanın en derin nedenlerinden biri, belki de şu son iki kuşakta politikacıların bağımsızlıklarını ilan etmiş ve o işbirliğine son vermiş olmaları. Bu yüzden utanç verici bir olgu ortaya çıktı: Tarihin ve uygarlığın bu aşamasında dünya kör bir düzeneğe teslim olmuş, her zamankinden de daha beter, ipini koparmış bir gemi misali sürüklenmede. Uzun menzilli bir tarihsel öngörünün, kehanetin yokluğunda sağlıklı bir politika olanağı giderek azalmakta. Dileyelim ki günümüzün felaketleri politikacıların yeniden gözünü açsın da, irdelemeye alışık oldukları konulardan ötürü ya da ruhları hassas sismograflar gibi duyarlı olduğundan, geleceğe başkalarından önce kapı açan bazı kimseler olduğunu görsünler.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-96" id="footnote-225-96-backlink">96</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Milletler Cemiyeti var olmayan bir hukuk için oluşturulmuş dev bir hukuksal aygıttı. Adalet boşluğunu hile ile ezeli diplomasi doldurdu, o da hukuk kılığına sokulduğundan, evrensel yozlaşmaya katkıda bulundu.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Okur, bugün ulusların arasında patlak vermiş bulunan büyük çatışmalardan herhangi birini zihninde canlandırsın ve onu kuramsal düzlemde olsun çözümlemesine</span> <span class="char-style-override-11" xml:lang="en-US">olanak verebilecek</span> <span xml:lang="en-US">bir hukuksal kuralın var olup olmadığını kendi kendisine sorsun. Örneğin, daha dün yirmi milyon nüfusu olan ve bugün nüfusu kırk ya da seksen milyona varmış olan bir halkın hakları nelerdir? Yeryüzünün ıssız bölgeleri kimin hakkıdır? Bunlar akla gelen en basit ve ilkel örnekler, işe yeni bir hukuk tekniğinden başlamayan her türlü barışçılığın aldatıcı olduğunu pek güzel ortaya koyuyorlar. Hiç kuşkusuz, burada savunulan hukuk pek zor bir icattır. Kolay olsaydı ne zamandır yapılmış olurdu zaten. Zordur, tıpkı örtüştüğü barış kadar zor. Ama Euklides geometrisinden farklı geometrilerin, dört boyutlu fiziğin ve süreksiz mekaniğin icadına tanık olmuş bir çağ, o girişimi de önüne alıp korkmadan bakabilir ve üstesinden gelmeye karar verebilir. Yeni uluslararası hukuk sorunu bir bakıma yakın zamanların öğretisel ilerlemeleriyle aynı stilde. Burada da mesele bir insan etkinliğini –hukuku– her zaman duçar olmuş olduğu bir köklü sınırlamadan kurtarmak. Gerçekten de hukuk durağandır ve başlıca organının devlet olarak adlandırılması boşuna değildir.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-97" id="footnote-225-97-backlink">97</a></span> <span xml:lang="en-US">İnsanoğlu henüz</span> <span class="char-style-override-11" xml:lang="en-US">rebus sic stantibus</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-98" id="footnote-225-98-backlink">98</a></span> <span xml:lang="en-US">maddesine sınırlı olmayan bir adalet biçimi oluşturmayı başaramamıştır. Ama mesele şu ki, insan işleri</span> <span class="char-style-override-11" xml:lang="en-US">res stantes</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-99" id="footnote-225-99-backlink">99</a></span> <span xml:lang="en-US">değildir, tam tersine: Tarihsel işlerdir, yani safi hareket, sürekli değişimdirler. Geleneksel hukuk, felç olup kalmış bir gerçek için yapılmış bir tüzükten ibarettir. Ve tarihsel gerçek belli aralıklarla kökten değişikliklere uğradığından, çaresiz, bir tür deli gömleğine dönüşen hukukun istikrarıyla çatışır. Ancak aklı başında birine giydirilen bir deli gömleği onu zırdeli edebilir. Tarihin sergilediği şu garip, illetli görünüm de oradan geliyor –demiştim ben geçenlerde–: Felçlilerle saralılar arasında bitip tükenmez bir savaş görünümünde tarih. Halkların içinde devrimler patlak veriyor, halkların arasında da savaşlar çıkıyor. Hukuk iyi bir şey olması gerekirken, melanete dönüşüyor, Kutsal Kitap da söylemişti zaten: “Niçin hukuku zehre, adaletin meyvesini peline dönüştürdünüz?” (Amos, 6, 12)</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Adaletin istikrarıyla barışseverin ona uydurmaya çabaladığı gerçeğin oynaklığı arasındaki bu uyuşmazlık uluslararası hukukta son haddine varıyor. Hukuku ilgilendiren yanıyla ele alınırsa, tarih her şeyden önce, yeryüzünde iktidarın paylaşılmasıdır. Ve o iktidar değişikliklerini kuramsal düzeyde olsun tatmin edici bir düzene bağlayacak adalet ilkeleri var olmadıkça, her türlü barışseverlik boşa gitmiş bir aşkın acısıdır. Öyle, çünkü eğer tarihsel gerçek her şeyden önce buysa, statükonun en büyük aşağılama olduğu apaçık ortadadır. Dolayısıyla Milletler Cemiyeti’nin başarısızlığa uğramasına şaşmamalı, çünkü statükoyu yönetmek üzere yapılandırılmış bir devasa aygıttı o.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İnsanoğlunun dinamik bir hukuka ihtiyacı var, biçimden biçime girebilecek, hareket halinde olan, tarihin değişimine eşlik edebilecek yetenekte bir hukuka. Bu istek aşırı ya da ütopik olmadığı gibi, yeni de değildir. Yaşı yetmişi aşkındır, gerek medeni, gerekse siyasal hukuk zaten o yönde gelişmekte. Örneğin: Hemen tüm çağdaş anayasaların “açık” olmasına çalışılıyor. Bu biraz safça bir önlem olmakla birlikte, hatırlamakta yarar var, çünkü</span> <span class="char-style-override-11" xml:lang="en-US">kendiliğinden hareket eden</span> <span xml:lang="en-US">bir hukuk hedefi ilan edilmiş oluyor. Fakat bana kalırsa, en verimlisi günümüze değin gezegenimizde üretilmiş olan en ileri hukuksal olguyu derinine çözümlemek ve ayrıntılarıyla belirlemeye çalışmak –yani temelinde sessiz sedasız duran kuramı açığa çıkarmak– olur: Bu olgu</span> <span class="char-style-override-11" xml:lang="en-US">British</span> <span class="char-style-override-11" xml:lang="en-US">Common-wealth of Nations</span><span xml:lang="en-US">’dur. Şimdi bana denilecek ki bu olanaksız, çünkü tam da o garip hukuksal olgu şu iki ilkeye uyarak biçimlendirilmiştir; biri 1926’da Balfour’un</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-100" id="footnote-225-100-backlink">100</a></span> <span xml:lang="en-US">ünlü sözleriyle dile getirdiği ilkedir: İmparatorluğun meselelerinde üç şeyden kaçınmak gerekir:</span> <span class="char-style-override-11" xml:lang="en-US">Refining, discussing or defining.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-101" id="footnote-225-101-backlink">101</a></span> <span xml:lang="en-US">Öbürü Sir Austin Chamberlain’in 12 Eylül 1925’te verdiği tarihsel söylevinde ilan ettiği “marj ve esneklik” ilkesidir: “Britanya İmparatorluğu’nun farklı kesimleri arasındaki ilişkilere bakınız; Britanya İmparatorluğu’nun birliği mantıklı bir anayasa uyarınca yapılandırılmış değil. Hatta bir anayasaya dayanıyor bile değil. Çünkü ne pahasına olursa olsun, bir marjı ve bir esnekliği korumak istiyoruz.”</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu iki formülü yalnızca siyasal oportünizm ifadesi olarak görmek hatadır. Tersine, onlar</span> <span class="char-style-override-11" xml:lang="en-US">British Commonwealth of Nations</span> <span xml:lang="en-US">denen muhteşem gerçeği yerli yerince ifade etmekte ve tam da hukuksal yanına değinmektedir. Yapmadıkları şey ise onu tanımlamaktır, çünkü bir politikacı dünyaya bunu yapmak için gelmemiştir, hele politikacı İngilizse bir şeyi tanımlamayı neredeyse ona ihanet etmek olarak hisseder. Ama tabii görevi politikacıya, özellikle de İngiliz politikacısına yasaklanmış şeyleri yapmak olan başka insanlar vardır: Nesneleri, özünde belirsiz olma iddiasıyla ortaya çıkmış bile olsalar tanımlarlar. İlke olarak, üçgeni tanımlamak sis olayını tanımlamaktan daha kolay ya da daha zor değildir. Salt “marj”lardan ve “esneklik”lerden oluşan hukukun o gerçek durumunu açık seçik kavramlara dönüştürmek çok önemlidir. Çünkü esneklik bir hukukun biçimlenebilir olmasına olanak veren koşuldur ve eğer ona bir marj tanınmışsa, hareketi öngörülmüş demektir. Bu iki özelliği hayal ürünü ve bir hukukun yetersizlikleri olarak görmek yerine, pozitif nitelikler olarak alırsak, önümüzde en verimli görüş açılarının açılması mümkündür. Britanya İmparatorluğu’nun anayasası büyük bir olasılıkla Einstein’ın söz ettiği “yumuşakçayı ölçüt olarak alma”ya pek benziyor, başlangıçta anlaşılmaz denilen bir fikirdi o, oysa bugün yeni mekaniğin temelini oluşturuyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Burada sunulan yeni adalet tekniğini keşfetme yeteneği İngiltere’nin bütün hukuk geleneğinde başka herhangi bir ülkeninkinden çok daha yoğun olarak önerilmiştir. Ve bu rastlantı değildir. İngilizlerin hukuk anlayışı Britanya düşüncesinin özelliğini oluşturan genel tarzın özel bir örneğinden başka bir şey değildir; belki de Batı dünyasının zihinsel yazgısı olan şey o düşüncede en ileri ve en saf ifadesine erişiyor: Hareketsiz ve maddesel olan her şeyi saf dinamizm olarak yorumlamak, öylece kıpırtısız, sabit, serilmiş yatan “nesne”den ibaret olanın yerine, birtakım güçler, hareketler, işlevler koymak. İngiltere yaşamın her düzeyinde Newtoncu olmuştur. Fakat bu noktada oyalanmanın gereğini görmüyorum. Yeterince ayrıntılı olarak yüz kez belirtilmiş, kanıtlanmış olduğunu varsayıyorum. Ancak, izninizle, eski bir kitap kurdu olarak, şu konuyu işleyen bir kitap okuma arzumu dile getireceğim: Fizik bilimi dışında, yani hayatın tüm öbür düzlemlerinde İngiliz Newtonculuğu.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Şimdi düşüncemi şöylece özetlersem, sanıyorum ki onun basit, belirgin bir çizgi izlediği görülecektir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Barışsever kişinin doğrudan doğruya falan ya da filan savaşı engellemekle uğraşması gerçi yerinde bir iştir; ama barışseverlik bundan ibaret değildir, ortak insan yaşamının adına barış denen bir başka biçimini yapılandırmaktır. Şunu unutmayalım ki hukuk bir fikirden çok daha öte şeylerden oluşur: Örneğin jandarmaların pazuları ya da benzeri nesneler de onun parçasıdır. Salt hukuksal düşünce tekniğine daha da karmaşık yapıda birçok başka teknik eşlik etmelidir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ne yazık ki, uluslararası hukukun adı bile, tam anlamıyla uluslar hukuku olacak şeyin açık seçik görülmesini engellemekte. Çünkü hukuk toplumların içinde gerçekleşen bir olgu gibi görünür, oysa “uluslararası” deyince bizi, toplumların</span> <span class="char-style-override-11" xml:lang="en-US">arasında</span> <span xml:lang="en-US">gerçekleşen bir hukuk hayal etmeye çağırıyorlar; yani toplumsal bir boşluğa. O toplumsal boşlukta uluslar toplanacak, aralarında anlaşarak yeni bir toplum yaratacaklardır, o da sözcüklerin tılsımlı gücüyle</span> <span class="char-style-override-11" xml:lang="en-US">Milletler Cemiyeti</span> <span xml:lang="en-US">olacaktır. Ama bu tam bir cinasa benziyor.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-102" id="footnote-225-102-backlink">102</a></span> <span xml:lang="en-US">Bir anlaşmayla kurulan bir cemiyet ancak bu sözcüğün medeni hukuk açısından taşıdığı anlamda cemiyettir, yani bir ortaklık anlamında. Fakat bir ortaklık daha önceden belli bir medeni hukukun yürürlükte olduğu bir alanda doğmadığı sürece hukuksal gerçek olarak var olamaz. Geri kalanı ham hayaldir. Üzerinde uzlaşılan toplumun doğduğu o alan daha önceden var olan bir başka toplumdur, o da hiçbir anlaşmanın ürünü değil, yalnızca eski tarihli bir ortak yaşamın sonucudur. Ortaklık olmayan bu sahici toplum öbürüne ancak adıyla benzer. Cinas deyişim bundan.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Şimdi hukuk felsefesinin ve sosyolojinin en girift sorunlarını böyle ayaküstü, şıpınişi dogmatik yoldan çözme iddiasında değilim elbet, ancak, bir cesaret, şunu belirtiyorum: Biri çıkıp da falanca hukuksal olaydan söz ettiğinde, o hukukun taşıyıcısı olan ve ondan önce var olan toplumu göstermesini isteyecek olan kimse doğru yolda demektir. Toplumsal boşlukta hukuk yoktur ve doğmaz. Hukuk bir insan grubunun ortak yaşamını alt katman olarak gerektirir, tıpkı gelenek ve görenekler gibi, hukuk onların küçük, ancak daha kuvvetli kardeşidir. Hem o denli öyledir ki, sahici bir toplumun varlığını keşfetmek için bir hukuksal olayın varlığından daha güvenilir belirti yoktur. Her sahici toplumun ille de sahici bir devlete sahip bulunması gerektiğini düşünmekle içine düştüğümüz alışılmış kafa karışıklığı bu durumun açık seçik görüntüsünü bulandırıyor. Fakat şu apaçık ortada ki, devlet düzeni bir toplumun içinde üremez, ancak o toplumun evriminin çok ileri bir aşamasında ortaya çıkar. Devlet belki hukuku kimi açılardan mükemmelleştirir, ancak İngiliz okurların huzurunda hukukun devletsiz ve onun yasama etkinliği olmaksızın var olduğunu belirtmek gereksizdir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Uluslardan söz ettiğimizde, onları gözümüzde birbirlerinden ayrı, kendi içlerine kapalı toplumlar olarak canlandırmaya eğilimliyizdir. İyi de, gerçeğin en önemli kısmını dışarıda bırakan bir soyutlama oluyor bu. Kuşkusuz, İngilizlerin ortak yaşamı ya da aralarındaki ilişki, örneğin İngilizlerin Almanya’daki ya da Fransa’daki insanlarla ortak yaşamlarından çok daha yoğundur. Ne var ki Avrupalıların kendi aralarında bir genel ortak yaşamları bulunduğu ve o nedenle, Avrupa’nın yüzlerce yıllık eski bir toplum olduğu, tek tek ulusların her birininki gibi onun da kendine özgü bir tarihi olduğu açıkça bellidir. O genel Avrupa toplumunun sosyalleşme düzeyi ya da göstergesi XVI. yüzyıldan beri Avrupa ulusları denilen toplulukların eriştikleri düzeyden daha düşüktür. Diyelim ki Avrupa, İngiltere ya da Fransa’ya kıyasla daha seyrek dokulu bir toplumdur, ama onun sahici toplum özelliğini görmezlikten gelmeyelim. Son derece önemli bir nokta bu, çünkü var olan tek barış olanağı bir Avrupa toplumunun var olup olmamasına bağlı. Eğer Avrupa</span> <span class="char-style-override-11" xml:lang="en-US">yalnızca</span> <span xml:lang="en-US">bir uluslar çoğulluğu ise, barış yanlıları umutlarına kesin olarak veda edebilirler.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-103" id="footnote-225-103-backlink">103</a></span> <span xml:lang="en-US">Bağımsız toplumlar arasında sahici barış olamaz. Barış dediğimiz şey düşük yoğunluklu ya da örtülü bir savaş durumundan öteye geçmez.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bedensel olgular manevi gerçekleri düşünmemize yarayan dil ve hiyeroglif olduğundan, zihinsel alışkanlığa dönüşen hatalı bir görsel imgenin zararından korunmalıyız. O nedenle Avrupa’yı aralarında ancak dışsal ilişkiler bulunan çok sayıda küreden –uluslardan– oluşmuş gibi gösteren imgeyi kusurlu sayıyorum. O bilardo oyuncusuna yaraşır eğretileme iyi niyetli barışseveri umutsuzlandırmalıdır, çünkü bilardoda olduğu gibi, çarpışmadan başka olanak sunmaz. Öyleyse gelin, düzeltelim onu. Avrupa uluslarını zihnimizde birbirinden kopuk bir dizi toplum olarak canlandırmaktansa, kendi içinde daha yoğun topaklar ya da çekirdekler üremiş olan bir tek toplum –Avrupa– düşünelim. Bu imge aslında Batı’nın ortak yaşamı olan şeye çok daha yakından karşılık veriyor. Böylece bir ideali resmetmiş olmuyoruz, o ortak yaşamın, Roma’nın gücü çöktükten sonra gerçekte ne olduğunu bir grafikle görselleştirmiş oluyoruz.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-104" id="footnote-225-104-backlink">104</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Birlikte yaşamak tek başına toplum içinde yaşamak ya da bir toplumun parçası olmak anlamına gelmez. Birlikte yaşamak bireyler arasında ilişki gerektirir, o kadar. Ama usul denen en üst düzeydeki toplumsal olgu kendiliğinden belirmedikçe, sürekli ve istikrarlı bir ortak yaşam olamaz – bunlar zihinsel usuller ya da “kamuoyu”, hayat tekniği usulleri ya da “görenekler”, davranışları yöneten usuller ya da “ahlak”, buyurucu usuller ya da “hukuk”tur. Usulün genel karakteri bireylere, isteseler de istemeseler de dayatılan bir davranış –zihinsel, duygusal ya da bedensel davranış– kuralı olmasıdır. Birey, kendi hesabına ve ceremesini kendi üstlenmek kaydıyla usule ayak direyebilir; ancak işte o direnme çabası usulün zorlayıcı gerçeğini her şeyden iyi anlatır, biz buna usulün “geçerliliği” diyeceğiz. Gelelim konumuza: Bir toplum karşılıklı olarak birbirlerinin belli görüşlerin ya da değerlendirmelerin geçerliliğine boyun eğdiklerini bilen bireylerin toplamıdır. Buna göre, belli bir dünya görüşünün fiilen yürürlükte bulunmadığı bir toplum yoktur, o dünya görüşü çatışma durumunda başvurulabilecek son merci olarak işe yarar.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Avrupa her zaman için, mutlak sınırları bulunmayan, kesintiye uğramayan, üniter bir toplumsal çevre olmuştur, çünkü “toplumsallığı” oluşturan o pek garip zorlayıcı güçle donanmış olan bir temel ya da “kolektif geçerlilikler” hazinesi –bir ortak kanılar ve değerler dizisi– hiç eksik kalmamıştır. Avrupa toplumu Avrupa uluslarından önce var olmuştur demek hiç de abartılı olmaz, uluslar onun anaç kucağında büyüyüp gelişmişlerdir. İngilizler bunu Dawson’un</span> <span class="char-style-override-11" xml:lang="en-US">The Making of Europe. Introduction to the History of European Society</span> <span xml:lang="en-US">başlıklı kitabında açıkça görebilirler.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Yine de Dawson’un kitabı yetersiz. Uyanık, çevik bir zihinle yazılmış, fakat tarihçiliğin geleneksel kavramlarının donanımından kendini tümüyle kurtarabilmiş sayılmaz, o az çok melodramatik ve efsanevi kavramlar tarihsel gerçekleri aydınlatmak yerine, gözden gizliyor. Bir Avrupa toplumu tarihi, kabaran ufku yatıştırmaya en yararlı şeylerden biri olurdu: Ancak şimdi belirttiğim anlayışla yazılmış olmalı, yani “idealleştirme”den uzak, gerçekçi bir tarih. Gel gelelim bu iş hiçbir zaman böyle görülmedi, çünkü tarihsel bakış açısının geleneksel biçimleri</span> <span class="char-style-override-11" xml:lang="en-US">dar anlamda</span> <span xml:lang="en-US">“Avrupa toplumu” diye adlandırdığım o üniter gerçeğin üstünü örtüyor, onun yerine bir çoğulluk –uluslar– koyuyordu, Ranke’nin</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-105" id="footnote-225-105-backlink">105</a></span> <span class="char-style-override-11" xml:lang="en-US">Roma ve Cermen Halklarının Tarihi</span> <span xml:lang="en-US">başlıklı yapıtı bunun bir örneğidir. Aslında o çoğul halklar Avrupa denen biricik toplumsal mekânın içinde su yüzeyinde top gibi salınırlar: “Onun içinde hareket ederler, yaşarlar, var olurlar.” Benim önerdiğim tarih bize o insani mekânın iniş-çıkışlarını anlatabilir ve toplumsallaşma oranının nasıl değişmiş olduğunu gösterebilir; bazı durumlarda o oranın tehlikeli bir düşüş kaydederek, Avrupa’da kökten bir ayrışma olacağı korkusunu verdiğini ve en çok da her dönemdeki barış miktarının o göstergeyle doğru orantılı olduğunu ortaya koyar.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Tarihsel gerçek ya da daha amiyane bir deyimle, insanların dünyasında olup bitenler, birbirinden kopuk bir olaylar yığını değildir, çok belirgin bir anatomisi, açık seçik bir yapısı vardır. Dahası: Belki de evrende başlı başına bir yapısı, bir düzeni olan tek şeydir. Başka her şey –örneğin fiziksel olaylar– bundan yoksundur. Tek tek olaylardır, fizikçi onlara hayalinde bir yapı yakıştırmak durumundadır. Fakat gerçeğin o anatomisi incelenmeyi gerektirir. Gazetelerin köşe yazılarıyla, bakanların ve demagogların söylevleri bize o konuda bilgi vermez. İyice incelendiğinde, tarihin bedeninde illetin kaynaklandığı noktaya ya da katmana yerli yerince tanı koymak mümkün olur. Dünyada pek geniş, pek güçlü bir toplum vardı – Avrupa toplumu. Toplum olmanın dışında, kimi en üstün kurumların güçlü etkinliğinden kaynaklanan bir temel düzenden oluşuyordu – Avrupa’nın entelektüel ve manevi inancından. Yüzeydeki tüm düzensizliklerin altında, Batı dünyasının derin bağrında işleyen o düzen kuşaklar boyunca gezegenin geri kalanına ışığını saçtı ve ona, az ya da çok, o geri kalanın kaldırabileceği olanca düzeni verdi.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Gelelim konumuza: Bugün barışseveri en çok ilgilendiren şey Batı’nın bağrında neler olup bittiğini, günümüzdeki toplumsallaşma oranının ne olduğunu, geleneksel “kolektif geçerlilikler” sisteminin neden buhar olup uçtuğunu ve görünürdekinin aksine, derinindeki o hayatiyetten kendisinde bir şeyler kalmış mı, işte bunları irdelemek olmalı. Çünkü hukuk toplumun kendiliğinden yerine getirdiği işlevdir, ancak toplum birtakım kurumlara baş eğerek birlikte yaşamaktır. Bugün için o kurumlar tüm Avrupa tarihi boyunca örneği görülmedik bir oranda zayıflamış olabilir. Bu durumda illet Batı dünyasının Diocletianus’tan Severus hanedanına değin karşılaştığı en vahim hastalık olabilir. Ama bu tedavisi yok demek değildir; yalnızca iyi doktorlar çağırmak gerekiyor demektir, yani öyle yoldan geçen herhangi birini değil. Özellikle de Milletler Cemiyeti’nden hiçbir derman beklenilemez demektir: Çünkü oldum bittim tarih-karşıtı bir kurumdur, sözünü esirgemeyen birisi onun başlıca üyeleri Mr.Pickwick, M.Homais ve benzerleri olan bir kulüpte icat edilmiş olduğunu düşünebilir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Az önceki tanı doğru da olsa yanlış da olsa çetrefil görünecektir. Sahiden de öyle. Üzgünüm ama engellemek elimden gelmez. Bugün tıbbın en kesin tanıları da çetrefil. İşin uzmanı olmayan kim ayrıntılı bir kan tahlilini okuduğunda, orada korkunç bir hastalığın belirtilmiş olduğunu anlayabilir ki? İçrekliğe karşı hep savaşmaya çalışmışımdır, çünkü çağımızın illetlerinden biridir o. Ama hiç kendimizi aldatmayalım. Yüz yıl var ki, derin, aynı zamanda saygıdeğer nedenlerle, bilimler karşı durulmaz bir biçimde bizden uzaklaşıp içrekliğe doğru yol almada. Politikacıların vahametini görmeyi bilemedikleri yığınla şeyden biri bu, çünkü ona karşıt bir kötü huyları var: Malumu ilamla meşguller. Şu an için durumu üstlenmekten, bilgi denen nesnenin sofra muhabbetinden hepten uzaklaşmış olduğunu kabullenmekten başka yapacak şeyimiz yok.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Avrupa bugün</span> <span class="char-style-override-11" xml:lang="en-US">toplumsal ayrışım</span> <span xml:lang="en-US">durumunda ya da yürürlükte bulunan, gereğinde başvurulabilecek ortak yaşam ilkelerinden yoksun. Avrupa’nın bir bölümü “yeni” saydığı birtakım ilkeleri zafere ulaştırmaya çabalamakta, öbür bölümü geleneksel ilkeleri savunma derdinde. Bu durum, o ilkelerden ne birinin ne de öbürünün yürürlükte olduğunun, kurum niteliğini yitirmiş ya da hiç kazanamamış olduklarının en iyi kanıtıdır. Bir görüş ya da kural sahiden “topluluk içinde geçerlilik” kazandığında, gücünü toplumun içindeki belli bazı grupların onu dayatma ya da destekleme çabalarından almaz. Tam tersine: O belli grupların her biri yürürlükte bulunan o ilkelere bağlı olduğunu belirtmekle gücünü son haddine ulaştırmaya çabalar. Bir ilke uğruna savaşım vermek gerekti miydi, o ilke henüz yürürlüğe girmemiş ya da yürürlükten kalkmış demektir. Öte yandan, tartışmasız yürürlükte olduğu zaman yapılacak tek şey ondan yararlanmak, ona sığınmaktır, aynen yerçekimiyle olduğu gibi. Geçerli ilkeler sihirli etkilerini tartışmasız, olaysız biçimde yaparlar, ruhların derinliğinde sessiz sedasız yatarlar, ruhlar bazen o ilkelerin hâkimiyetinde olduklarının farkına bile varmaz, hatta zaman olur, onlara karşı savaşım verdiklerini bile sanırlar. Şaşırtıcı bir olgudur bu, ama tartışma götürmez ve toplumun temel olaylarından birini oluşturur. Geçerli ilkeler toplumun sahici gücüdürler, adsızdırlar, kişilerle ilintisizdirler, belli grupların ya da bireylerin tümünden bağımsızdırlar.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama buna karşılık, bir fikir bu topluluk ilkesi niteliğini kaybettiğinde, birisinin kendini haklı ya da desteklenir hissetmek için ona gönderme yapmayı yeterli saydığını görmek gülünç ve tedirginlik verici olur. Öyle olmasına öyle de, bu bugün hâlâ İngiltere’de ve ABD’de fazlasıyla sık yapılmakta.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-106" id="footnote-225-106-backlink">106</a></span> <span xml:lang="en-US">Bunu fark ettiğimizde duraksıyoruz. Ne anlama geliyor bu davranış, bir hata mı, yoksa bile bile yapılan bir aldatmaca mı? Masumiyet mi, taktik mi? Neye göre karar verelim, bilmiyoruz, çünkü belki de Anglosakson insanı açısından meramını anlatmanın, “söyleme”nin işlevi öbür Avrupa halklarınınkinden farklı bir rol almıştır. Ama o davranışın anlamı ister öyle, ister böyle olsun, korkarım barışçılık açısından talihsizdir. Dahası, İngiltere’nin Avrupa’da yürürlükte bulunan ilkeleri kullanış biçiminin, o ilkelerin nüfuzunu kaybetmesine yol açan etmenlerden biri olup olmadığını araştırmak gerekir. Günün birinde derinine incelenmesi gerekecek bir sorun bu, ama ne şimdi bunun sırası, ne de incelemesi bana düşer.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-107" id="footnote-225-107-backlink">107</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Mesele şu ki, barışsever kişi, barışı örgütlemek için gereken başlıca koşulun mevcut olmadığı ya da çok zayıflamış olduğu bir dünyada yaşamakta olduğunu kabullenmek zorunda. Halkların birbirleriyle ilişkilerinde üst mercilere başvurmanın yolu yok, çünkü öyle bir şey mevcut değil. İçinde yüzdükleri ve aralarında iyicil bir hava misali dolaşan, yumuşak terimlerle iletişim kurmalarına olanak veren toplumsallık havası yok olup gitti. Birbirlerinden ayrılmış, karşı karşıya gelmiş durumdalar. Bundan otuz yıl önce bir yolcu için sınırlar neredeyse hayali çizgilerden ibaretken, nasıl hızla katılaştıklarını, camsı bir maddeye dönüşerek ulusların geçirgenliğini yok edip, onları kendi içlerine hapsettiklerini hep birlikte gördük. Gerçek şu ki, Avrupa yıllardır savaş durumuna girmiş bulunuyor, hem de özünde bütün geçmişinde olduğundan daha kökten bir savaş durumuna. Ve bu durumun kaynağı saydığım şeyi doğrulayan bir olay var: Yalnızca halklar arasında kaynağı saydığım şeyi doğrulayan bir olay var: Yalnızca halklar arasında bir savaş mevcut değil, aynı zamanda her birinin kendi içinde açığa vurulmuş ya da hazırlık halinde bulunan vahim bir fikir çatışması söz konusu. Günümüzün otoriter rejimlerini kapris ya da entrikadan doğmuştur diye yorumlamak hafiflik olur. Açıkça görülüyor ki, onlar günümüzde hemen tüm ülkelerin içinde bulundukları kaçınılmaz iç savaş durumunun dışavurumları. Her ulusun kendi içindeki birliğin nasıl önemli ölçüde Avrupa’da yürürlükte bulunan toplu ilkelerle beslendiği görülüyor şimdi.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Batı halklarının ortaklığının böyle apansızın zayıflaması muazzam bir ahlaksal uzaklaşmayla eşdeğerli. Aralarındaki ilişkiler son derece güçleşmiş bulunuyor. Ortak ilkeler onların anlaşmalarını sağlayan bir tür dil oluşturuyordu. Yani her halkın öbür halkların her birini tek tek iyice tanıması o kadar da gerekli değildi. Ama bunu söylerken başlangıçtaki düşüncelerimizi büsbütün sarpa sardırmış oluyoruz.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Çünkü o ahlaksal uzaklaşma, karşıt bir olgunun işe karışmasıyla tehlikeli biçimde çetinleşiyor, o da tüm bu yazının somut esinleyicisi olan olgu. Özelliklerini biraz belirginleştirmemiz gereken devasa bir olaydan söz ediyorum.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Hemen hemen yüz yıldır yeni iletişim araçlarının –insanların yer değiştirmesi, ürünlerin taşınması, haberlerin aktarılması– halkları birbirine yaklaştırdığından, gezegenimizdeki yaşantıyı birleştirdiğinden dem vuruluyor. Ama genellikle olduğu üzere, bütün bu söylentide bir abartı var. İnsanların hemen tüm işleri söylenti olarak başlar, ancak daha ilerde gerçeğe dönüşür. Bu durumda, yalnızca heveskâr bir tahminden ibaret olduğunu açıkça görmekteyiz. O yakınlaşmayı gerçekleştirecek olan araçlardan bazıları –vapurlar, demiryolları, telgraf, telefon– daha başlangıçta da vardı. Ama o icatlar henüz ne iyice geliştirilmiş, ne de yaygın biçimde hizmete sokulmuştu, patlamalı motorla radyo iletişimi gibi en etkin olanlar da daha ortaya çıkmamıştı. Bilimsel tekniğin büyük fetihleri karşısında heyecan içinde kalan XIX. yüzyıl, derhal “ilerleme”, “maddi kalkınma” konularında sel gibi söylevlere kapıldı. Öyle ki, sonuna yaklaşırken, ruhlar o basmakalıp laflardan usanmaya başladılar, yine de onları doğru sanıyorlardı, XIX. yüzyılın tüm o lafebeliğiyle ilan edilen şeyleri gerçekleştirmiş bulunduğuna giderek inanmışlardı. O durum, tarihsel bakış açısında günümüzün birçok çatışmasını anlamamızı engelleyen garip bir hataya yol açtı. Vasat adam bir önceki yüzyılın büyük ilerlemelere imza atmış olduğuna inandı ve teknik icatların yapılıp somutlaştırıldığı benzersiz çağın aslında şu son kırk yıl olduğunu fark etmedi. Keşiflerin sayısı, önemi ve kullanıma sokulması bu kısacık zamanda insanlığının tüm geçmişindekini fersah fersah aşmış bulunuyor. Demek oluyor ki, dünyanın somut teknik dönüşümü pek yakın zamana ait bir olay ve o değişim kökten sonuçlarını şu anda –yani yüz yıl önce değil, şimdi– üretmekte.</span><span class="char-style-override-15" xml:lang="en-US">*</span> <span xml:lang="en-US">Ve bu her alanda böyle. Bugünkü ekonominin derin düzensizliklerinden birçoğu bu icatların üretimde yol açtığı ani değişimden ileri geliyor, ekonomik organizma o değişime ayak uyduracak zamanı bulamadı. Bir tek fabrikanın kıtanın yarısının gereksinimini karşılayacak tüm elektrik ampullerini ya da tüm ayakkabıları üretecek kapasitede olması korkunç bir şey gibi görülemeyecek kadar büyük bir şans. İletişimde de aynı şey oldu. Apansızın ve gerçekten, şu son yıllarda her halk öbür halkların başına gelenler hakkında öyle çok ve öyle yeni havadisi saatinde dakikasında alıyor ki, gerçekten de öbür halkların</span> <span class="char-style-override-11" xml:lang="en-US">içinde</span> <span xml:lang="en-US">ya da hemen yanı başında bulunduğu hayaline kapılıyor. Başka biçimde söyleyelim: Evrensel kamu yaşamı açısından dünya apansızın daraldı, küçülüverdi. Halklar birdenbire kendilerini</span> <span class="char-style-override-11" xml:lang="en-US">dinamik olarak</span> <span xml:lang="en-US">birbirlerine daha yakın buldular. Üstelik bu tam da Avrupa halklarının manen birbirlerinden daha fazla uzaklaştıkları anda oluyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Peki şimdi okur böylesi bir ortamın tehlikesini fark etmiyor mu? İnsan denen yaratığın bir başka insana öyle uluorta yaklaşamadığı bilinen şeydir. Yaklaşmanın</span> <span class="char-style-override-11" xml:lang="en-US">görünürde</span> <span xml:lang="en-US">daha kolay olduğu tarihsel çağlardan birinden geliyoruz ya, beşer denen o meleklik heveslisi yırtıcı hayvana yaklaşmanın her zaman büyük bir ihtiyat gerektirmiş olduğunu unutmaya eğilimliyiz. Bu yüzdendir ki yaklaşma tekniğinin gelişimi tarih boyunca sürmüştür, en bilinen yanı da selamlaşmadır. Belki de, bazı çekincelerle de olsa, selamlama biçimlerinin nüfus yoğunluğunun işlevinde olduğu söylenebilir; demek oluyor ki, insanların aralarındaki uzaklığın işlevinde. Sahra çölünde her Tuaregin çevresinde birkaç millik bir yalnızlık alanı bulunur. Tuaregin selamı da yüz yardadan başlar, üç çeyrek saat sürer. Tıklım tıklım dolu Çin ve Japonya’da insanlar üst üste, burun buruna, karınca yuvasında gibi yaşıyorlar denebilir, selamlaşma ve ilişki kurma olayı da karmaşıklaşmış, en ince, en teklifli bir nezaket tekniğine dönüşmüştür; hem öylesine incelmiştir ki, bir Avrupalı bir Uzakdoğuluya kaba, terbiyesiz biri olduğu izlenimini verir, yani sonuçta ancak savaşılabilecek biri. O iç içelikte her şey hoyrat ve tehlikeli görünür: Kişi adıllarının kullanımı bile saygısızlığa dönüşür. O nedenle Japon insanı onları dilinden çıkarmıştır, “sen” yerine “zatıalileri”, “ben” yerine de yerlere kapaklanarak “bendeniz” der.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Eğer iki insan arasındaki uzaklığın değişmesi böylesi sakıncalar doğuruyorsa, şu son yirmi-otuz yılda başımıza gelen halkların ani yakınlaşmasının doğurduğu tehlikeleri düşünün bir. Ben sanıyorum ki bu yeni etmen üzerinde yeterince durulmadı ve derhal dikkate alınması gerekir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Geride bıraktığımız aylarda kimi devletlerin başka ülkelerin yaşamına müdahale edip etmemesi konusunda çok konuşuldu. Ama bugün bazı ulusların görüşlerinin, kimisi çok uzaklarda yer alan başka ulusların yaşamına fiilen yaptığı müdahaleden söz edilmedi, en azından olay yeterince vurgulanmadı. Ve benim düşünceme göre, bu müdahale öbüründen çok daha vahim. Çünkü devlet, eninde sonunda, her toplumun içinde nispeten “rasyonelleşmiş” bir organdır. İcraatı belli kimselerin –politikacıların– iradesine göre kararlaştırılmış ve dozu ayarlanmıştır, onlar da biraz olsun düşünerek, sorumluluk duygusuyla hareket ederler. Ama tüm bir halkın ya da büyük toplumsal grupların görüşleri ilkel bir güçtür, düşüncesizdir, sorumsuzdur, üstüne üstlük savunmasız olduğundan, o durgunluğuyla kendini başkalarının emelleri doğrultusunda kullanılmaya arz eder. Buna karşılık, bir ülkenin kamuoyu dar anlamıyla, kendi ülkesinin yaşamı konusunda fikir yürüttüğünde hep “haklı”dır, yani yargıladığı gerçeklerle asla tutarsız değildir. Bunun nedeni açıkça ortadadır. Yargıladığı gerçekler somut olarak yargılayan öznenin başına gelenlerdir. İngiliz halkı kendi ulusunu etkileyen büyük sorunlar üstüne fikir yürüttüğünde, kendi bedeninde ve ruhunda hissettiği, bizzat yaşadığı, sözün kısası kendi kendisinin olan olaylar üstüne fikir yürütüyordur. Özünde nasıl yanılabilir ki? O olayların öğretisel yorumu en büyük kuramsal fikir ayrılıklarını doğurabilir gerçi, bunlar da özel grupların savunduğu yanlı görüşlere yol açabilir; ancak, o “kuramsal” fikir ayrılıklarının altında, ulusu mutlu eden ya da üzen, çarpıtılması olanaksız olaylar ulusun önüne yaşamsal bir “gerçek” koyarlar ki, tarihsel gerçeğin ta kendisidir ve tüm öğretilerden üstün bir değeri ve gücü vardır. O canlı “akıl” ya da “gerçek”, tüm sahici “kamuoyları”nda var olduğunu kabul etmemiz gereken bir niteliktir ve görüldüğü gibi, onun tutarlığından ileri gelir. Başka türlü söyleyecek olursak, şöyle diyebiliriz: “Kamuoyu”nun yargısının kendi ülkesinin vahim olaylarında yargılanan gerçeğe organik olarak karşılık vermesi için gerekli asgari bilgiden yoksun olması ihtimali pek düşüktür. İkincil, ayrıntıda kalan hatalara düşebilir, ama davranışına bütünüyle bakıldığında, gerçekle</span> <span class="char-style-override-11" xml:lang="en-US">tutarsız</span><span xml:lang="en-US">, bağlantısız, dolayısıyla zehirleyici bir tepki olması inanılacak şey değildir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bir ülkenin diğer bir ülkede olup bitenler üstüne görüşü söz konusu olduğunda, durum bunun tam tersidir. O görüşün sonuçta önemli ölçüde tutarsız olması pek büyük bir olasılıktır.</span> <span class="char-style-override-11" xml:lang="en-US">A</span> <span xml:lang="en-US">halkı kendi yaşamsal deneyimlerine dayanarak düşünür ve fikir yürütür, ama onlar</span> <span class="char-style-override-11" xml:lang="en-US">B</span> <span xml:lang="en-US">halkınınkilerden farklıdır. Böyle bir davranış bir alay yersiz düşünüşten başka yere götürebilir mi dersiniz? İşte size kaçınılmaz bir tutarsızlığın ilk nedeni, ancak pek zor bir şeyle önü alınabilir:</span> <span class="char-style-override-11" xml:lang="en-US">Yeterli</span> <span xml:lang="en-US">bilgi edinmekle. Burada yaşanmışlığın “gerçekliği” eksik olduğundan, onun yerine bilginin gerçeğini koymak gerekir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bundan yüz yıl önce ABD halkının Yunanistan’da olup biten üstüne görüş oluşturma hakkını kendinde görmesi önemli değildi. Amerikan hükümeti harekete geçmediği sürece o görüş Yunanistan’ın yazgısı üzerinde etkili olmazdı. O zamanlar dünya daha “büyük”tü, böyle sıkışık değildi, esnekti. Halklar arasında öyle bir uzaklık vardı ki, tutarsız fikir o mesafeyi aşadursun, zehrinden arınırdı.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-108" id="footnote-225-108-backlink">108</a></span> <span xml:lang="en-US">Ama şu son yıllarda halklar son derece dinamik bir yakınlığa girdiler, örneğin Amerika’nın büyük toplumsal gruplarının fikri –doğrudan doğruya görüş olarak, yani ABD hükümeti değil– fiilen İspanyol İç Savaşı’na müdahale etmekte. Aynı şeyi İngiliz kamuoyu için de söylüyorum.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Canlarının istediği her konuda fikir yürütme “hakları”nı tartışma konusu yaparak İngilizlerle Amerikalıların fikir özgürlüğünü kısıtlamak yolunda girişimde bulunmak gibi bir niyetim yok elbette. Bir “hak” ya da genellikle o başlığın altına sığınan değersiz bir lafazanlık sorunu değil bu; sadece sağduyu sorunu. Şunu ileri sürüyorum: Kimi ülkelerin kamuoyunun diğer ülkelerin yaşamına müdahalesi günümüzde yersiz, zehirli bir etmen, savaş tutkularını körüklüyor, çünkü görüşleri henüz halklar arasındaki mesafenin değişmiş olmasına uygun bir teknik izlemiyor. İngilizler ya da Amerikalılar İspanya’da olmuş olan ve olması gereken şeyler üstüne görüş bildirme konusunda her türlü hakka sahiptir, ama eğer karşılığında bir zorunluluk kabul edilmezse o hak bir</span> <span class="char-style-override-11" xml:lang="en-US">aşağılama</span> <span xml:lang="en-US">değerindedir: O zorunluluk İspanyol İç Savaşı’nın gerçeği üstüne iyi bilgilenmiş olmaktır, çünkü o gerçeğin ilk ve en temel bölümü kökenidir, ona yol açan nedenlerdir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama günümüzün iletişim araçları etkisini işte burada gösteriyor ve o etki şimdilerde zararlı oluyor. Çünkü bir halkın öbüründe olup bitenler hakkında hiç durmadan aldığı bilgi miktarı muazzam. İngiliz insanını kendisinin İspanyol İç Savaşı denen tarihsel olay ya da benzeri bir başka acil durum üstüne bilgi sahibi olmadığına nasıl inandırmalı? O biliyor ki İngiliz gazeteleri bütün ülkelerde muhabirler bulundurmak uğruna pek büyük harcamalar yapmaktalar. Biliyor ki, her ne kadar o muhabirlerin arasında görevini tutkuyla ve yanlı olarak yerine getirenlerin sayısı az değilse de, yansızlığı tartışma götürmeyen verileri aktarmadaki titizliği kolay kolay aşılamayacak başka birçokları var. Tüm bunlar doğru, işte doğru olduğundandır ki sonuçta çok tehlikeli.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-109" id="footnote-225-109-backlink">109</a></span> <span xml:lang="en-US">Çünkü ortaya şöyle bir durum çıkıyor: Eğer İngiliz insanı şu son üç-dört yıla belleğinde bir göz atarsa, dünyada İngiltere açısından vahim bir önemi bulunan bazı şeyler olduğunu ve ülkeyi</span> <span class="char-style-override-11" xml:lang="en-US">apansız yakaladıklarını</span> <span xml:lang="en-US">fark edecektir. Tarih sürecinde önemi olan hiçbir şey bir anda ortaya çıkmadığından, İngiliz insanı genellikle sandığından çok daha az bilgi sahibi olduğu varsayımını kabul ederse fazla kuşkucu davranmış sayılmaz; ya da edindiği o dünya kadar bilgi dışsal verilerden oluşuyor, ince bir bakış açısının ürünü değil, gerçeğin asıl gerçekliği o verilerin arasından kaçıp gitmekte. Bu durumun müthiş boyutlarından ötürü en göz alıcı örneği işte bu yazının çıkış noktası olan devasa olgudur: İngiliz barışçılığının, İngiltere’nin yirmi yıllık dış politikasının iflası. İngiliz halkının –sayısız gazete muhabirinin varlığına karşın– öbür halklarda sahiden olan şeylerden pek az haberi olduğunu işte o iflas bar bar bağırarak ilan etmede.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Olup biten süreci, karmaşıklığını iyice anlayabilmek amacıyla şematik olarak gözümüzün önüne getirelim.</span> <span class="char-style-override-11" xml:lang="en-US">A</span> <span xml:lang="en-US">halkının</span> <span class="char-style-override-11" xml:lang="en-US">B</span> <span xml:lang="en-US">halkından aldığı haberler onda –ister geniş toplumsal gruplarda, ister ülkenin tümünde– belli bir görüşe yol açıyor. İyi de, haberler bugün son hızla, pek bol olarak ve her an geldiğinden, o görüş bundan yüz yıl önce olduğu gibi az çok “seyirlik” düzeyde kalmıyor, kaçınılmaz biçimde etken niyetler yükleniyor, böylelikle müdahale niteliği kazanıyor. Zaten kendince nedenlerle isteye isteye yangına körükle giden ortalık karıştırıcılar da hiç eksik olmaz. Öte yandan,</span> <span class="char-style-override-11" xml:lang="en-US">B</span> <span xml:lang="en-US">halkı da o uzak ülkenin görüşü, gerginliği, hareketleri üstüne bol bol, hızla, sık sık havadisler alıyor ve yabancının dayanılmaz bir saygısızlıkla kendi ülkesini istila etmiş olduğu, oracıkta, neredeyse hazır ve nazır durmuş, birtakım işler çevirdiği izlenimini ediniyor. Ama o sıkıntı tepkisini katbekat artırarak öfkeye dönüştüren bir şey daha var:</span> <span class="char-style-override-11" xml:lang="en-US">B</span> <span xml:lang="en-US">halkı aynı zamanda</span> <span class="char-style-override-11" xml:lang="en-US">A</span> <span xml:lang="en-US">halkının görüşüyle aslında</span> <span class="char-style-override-11" xml:lang="en-US">B</span><span xml:lang="en-US">’de olup biten arasındaki tutarsızlığı da fark ediyor. Elâlemin hayatımıza burnunu sokmaya kalkışması zaten sinir bozucudur, üstelik yaşamımızdan tümüyle habersiz olduğunu da belli ederse, cüreti bizi çılgına çevirir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Madrid’de komünistler ve benzerleri, yazarları ve profesörleri en ağır tehditler altında bildiriler imzalamaya, radyoda konuşmaya vb. zorluyorlarken, önde gelen İngiliz yazarlarından bazıları yazıhanelerinde ya da kulüplerinde rahatça oturmuş, her türlü baskıdan uzakta bir başka bildiri imzalıyorlardı, o bildiride de o komünistlerle benzerlerinin özgürlüğün savunucuları olduklarına güvence veriliyordu. Abartılı tepkilerden, büyük laflardan kaçınalım, ama izin verin, İngiliz okurunu trajikle gülünç arasında gidip gelen böylesi bir olay karşısında ilk davranışımın ne olduğunu hayal etmeye davet edeyim. Öyle, çünkü bundan daha büyük bir tutarsızlıkla karşılaşmak kolay değildir. Bereket ömrüm boyunca psikofizik donanımımda çok kuvvetli bir yasaklama ve dizginleme sistemi geliştirmişimdir –belki de uygarlık bu düzenlemeden başka bir şey değildir– ki, hani Dante’nin de</span></p>

      <p class="G-vde---Metin-Ortala-1" xml:lang="tr-TR"></p>

      <p class="ara-bas-1 para-style-override-12" xml:lang="en-GB"><span class="char-style-override-11" xml:lang="en-US">Beklenen oklar daha yavaştan vurur</span></p>

      <p class="G-vde---Metin-Ortala-1" xml:lang="tr-TR"></p>

      <p class="ara-bas-1 para-style-override-16" xml:lang="en-GB"><span xml:lang="en-US">dediği gibi, o sürpriz benim gücümü sarsamadı. Yıllar var ki Avrupalı aydında sık görülen hafifliği ve sorumsuzluğu belirtmeye çalışıyorum, bugünkü kargaşanın nedenleri arasında onun önde gelen bir etmen olduğunu söylemişimdir. Ancak rastlantı sonucu gösterebildiğim bu sakin davranış “doğal” değil. Doğalı şimdi benim o İngiliz yazarlarına karşı şiddetli bir savaş açmam olurdu. Bu yüzden, halklar arasında karşılıklı bilgisizliği yaratmış olan savaş mekanizmasının somut bir örneği bu da.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Birkaç gün önce Albert Einstein İspanyol İç Savaşı üstüne görüş bildirme ve tavır koyma “hakkına” sahip olduğunu sandı. Öyle de, Albert Einstein’ın bugün, yüzyıllar önce ve her zaman İspanya’da olup bitenler konusunda zerrece bilgisi yok ki. Onu saygısızca müdahaleye iten ruh, uzun süredir aydın kişilerin evrensel düzlemde nüfuz kaybetmesine neden olan ruhtur, dünya bu yüzden manevi güçten yoksun kalıp, yönünü yitirmiş durumda.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bakınız, İspanyol İç Savaşı’ndan bin bir örnekten yalnızca biri olarak söz ediyorum, en yakından bildiğim bir örnek, dileğim İngiliz okurunun bir an olsun, elindeki “bilgi” bolluğuna inat, aslında iyi bilgilenmiş olmadığını kabullenmesini sağlamaktan ibaret. Olur ya, bu onun diğer uluslar üstüne bilgi yetersizliğini düzeltmesine yol açar, dünyanın yeniden bir düzene kavuşması açısından en gerekli koşul bu.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama işte size daha genel nitelikli bir örnek. Bu yakınlarda İşçi Partisi kongresi 300.000’e karşı 210.000 oyla, komünistlerle birleşmeyi, yani İngiltere’de bir “Halk Cephesi” oluşmasını reddetti. İyi de, aynı parti ve onun liderlik ettiği kamuoyu başka ülkelerde oluşmuş bulunan “Halk Cephesi”ni en somut, en etkili biçimde destekleyip geliştirmekte. “Halk Cephesi” denen şeyin bir hayır mı, bir felaket mi olduğu sorununa hiç değinmiyorum, yalnızca aynı görüşü savunan bir grubun iki tavrını karşılaştırarak, bunun zararlı tutarsızlığını vurgulamakla yetiniyorum. Oylamadaki sayısal fark öyle bir nicel fark ki, Hegel’e göre otomatik olarak nitel farklara dönüşen türden. O sayılar gösteriyor ki, İşçi Partisi blokunun gözünde komünizmle birleşme, yani “Halk Cephesi” bir az ya da çok sorunu değil, İngiliz ulusu için korkunç bir hastalık sayıyor onu. Ama şu işe bakın ki, aynı görüşü savunan grup o mikrobu başka ülkelerde yetiştirmekle meşgul; bu da bir müdahale, dahası, denebilir ki savaşçı bir müdahale, öyle ya, kimyasal savaşın birçok özelliğini içeriyor. Bu tür olaylar sürdükçe, dünyada barışı kurmak yolundaki tüm umutlar, bir kez daha yineliyorum, beyhude işe gönül vermektir. Öyle, çünkü İşçi Partisi’nin bu tutarsız tavrı, uyguladığı bu çifte standart İngiltere dışında ancak ve ancak öfke yaratabilir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ve o müdahalelerin müdahaleye maruz kalan halkın bir kesimini öfkelendirirken, öbür kesimine hoş geldiğini belirtmek de bana beyhude görünüyor. Bu, gerçeği yansıtamayacak kadar basit bir gözlem. Ülkenin o an için yabancıların görüşleriyle desteklenen kesimi, elbette ki o müdahaleden yarar sağlamanın yoluna bakacaktır. Başka şey yapması aptallık olur. Ancak o görünürde kalan, gelip geçici minnetin altında ülkenin tümünde yaşanan gerçek süreç vardır. Ulus eninde sonunda “kendi gerçeği”nde karar kılar, yani sahiden olmuş olanda; ve her iki kesim, açıkça ilan etseler de etmeseler de, onda fikir birliği ederler. Bu yüzden yabancıların görüşünün tutarsızlığına</span> <span class="char-style-override-11" xml:lang="en-US">karşı</span> <span xml:lang="en-US">sonunda birlik olurlar. Kalıcı bir minneti yabancılar ancak</span> <span class="char-style-override-11" xml:lang="en-US">rastlantısal olarak</span><span xml:lang="en-US">, o canlı gerçeğe uymuş ya da en azından ona aykırı olmadıkları oranda bekleyebilirler. Bilinmeyen her gerçek öcünü almaya hazırlanır. İnsanlık tarihindeki felaketlerin kaynağı bundan başka bir şey değildir. Bir halkın da başka biçimde ve başka nedenlerle de olsa, tıpkı bir kişi gibi bir mahremiyeti olduğunu göz ardı etmeye kalkışan her girişim vahim sonuçlar verecektir – mahremiyet, yani dışarıdan üstünkörü bakıldığında keşfedilemeyecek bir gizler sistemi. Okur aklına öyle ne olduğu belirsiz, öyle mistik bir şeyler getirmesin. Herhangi bir topluluk işlevini ele alalım, örneğin dili. Herkesçe bilinen bir şeydir, yabancı bir dil ne denli öğrenilirse öğrenilsin,</span> <span class="char-style-override-11" xml:lang="en-US">mahrem yapısıyla</span> <span xml:lang="en-US">bilinmesi pratikte olanaksızdır. Öyleyse yabancı bir ülkenin siyasal gerçeğini bilmeyi kolay bir şey sanmak saçma olmaz mı?</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Dolayısıyla, dünyanın yeni yapısının bir ülkenin bir başka ülkede olup bitenler üstüne geliştirdiği fikir hareketlerini –eskiden neredeyse zararsız olan hareketler– gerçek akınlara dönüştürdüğünü savunuyorum. Avrupa uluslarının daha üst düzeyde bir birleşmeye doğru ilerlerken hangi nedenle birdenbire kendi içlerine çekilmeye başladıklarını, varlıklarını birbirlerine karşı sımsıkı kapattıklarını, sınırların neden yalıtkan dalgıç giysilerine dönüştüğünü açıklamaya yeter bu.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ben bu noktada, uluslararası ilişkilerde yukarda değindiğimiz hukuka koşut ilerleyen, birincil önemde yeni bir sorun bulunduğuna inanıyorum. Daha önce yeni bir hukuk tekniğinin gerektiğini ileri sürdüğümüz gibi, şimdi de halklar arasında yeni bir ilişki tekniği gerekir diyoruz. İngiltere’de birey kendinde bir başka birey üstüne fikir yürütme hakkını gördüğünde ihtiyatı elden bırakmamayı öğrenmiştir. Yerginin bir yasası olduğu gibi, “kibar davranmanın” da dört dörtlük bir diktası var. Bir halkın bir başka halk hakkındaki fikrine de buna benzer bir düzenleme getirilmemesi için neden yok.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Tabii ki temel bir ilke üstünde fikir birliğine ulaşmak gerekir. Şu ilke üstünde: Halklar, uluslar mevcutturlar. Gel gelelim bugünkü sıkıntıları doğurmuş olan köhne, ucuz “enternasyonalizm” aslında bunun tersini düşünüyordu. Kökeninde bir ulusun ne olduğunu, ulus denen şeylerin dünyada yer alan, hesaba katılması zorunlu, dört dörtlük bir gerçek olduğunu bilmemenin yattığını keşfetmedikçe, o enternasyonalizmin öğretilerinin ve etkinliklerinin hiçbiri anlaşılamaz. Hesaplarını yaparken ulusların varlığı gibi bir ayrıntıyı hep unutan, garip bir enternasyonalizmdi o.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-110" id="footnote-225-110-backlink">110</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Okur belki de bu noktada pozitif bir öğreti ister. Benimkinin ne olduğunu belirtmekte sakınca görmüyorum ve tabii böylece kendi kendimi şematik bir açıklamanın tüm sakıncalarına sunmuş oluyorum.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İngilizcesi bir hayli okur bulmuş olan</span> <span class="char-style-override-11" xml:lang="en-US">Kitlelerin Ayaklanması</span> <span xml:lang="en-US">kitabımda Avrupa ulusları için daha ileri bir ortak yaşam biçimini ileri sürüyor ve savunuyorum, yani Avrupa birliğinin hukuksal ve siyasal düzenlenmesinde yeni bir adımı. Bu Avrupa fikri o çetrefil enternasyonalizmin tam tersi. Avrupa ulus-arası nitelikli değildir, olmayacaktır da, çünkü net tarih kavramlarıyla konuşursak, kofluk, boşluk, bir hiç anlamına gelir o. Avrupa ulus-ötesi olacaktır. Batı dünyasının uluslarını biçimlendirmiş bulunan o aynı esin yeraltında mercan resiflerini oluşturan yavaş ve sessiz çoğalmayla işini görmeyi sürdürmektedir. Enternasyonalizmin temsil ettiği metotlu çarpıtma, Avrupa’nın somut ve eksiksiz birliğine ancak ve ancak bir zıvanadan çıkmış milliyetçilikler döneminden geçerek ulaşılabileceğinin görülmesini engellemiştir. Daha önceki geleneksel yaşam biçimi son haddine değin yaşanmadıkça yeryüzünde yeni bir yaşam biçimi yerleşemez. Avrupa ulusları şimdilerde son sınırlarına ulaşmaktalar, en ileri aşama ise Avrupa’nın yeni bütünleşmesi olacaktır. Çünkü olgu budur. Ulusları yaprak yaprak bir araya getirmek değil, Batı dünyasının tüm zengin engebelerini yerinde bırakarak bütünleştirmek. Şimdilerde, az önce dolaylı olarak anlattığım üzere, Avrupa toplumu buharlaşmış gibi görünüyor. Ama bunun ortadan yok olduğu ya da hepten dağıldığı anlamına geldiğini sanmak hata olur. Avrupa toplumunun bugünkü anarşik durumu ve paramparçalığı onun gerçekliğinin yeni bir kanıtıdır. Öyle, çünkü eğer Avrupa’da bu oluyorsa, onun ortak inancında, Avrupa inancında, toplumsallaşmasını oluşturan</span> <span class="char-style-override-11" xml:lang="en-US">geçerli ilkeler</span> <span xml:lang="en-US">konusunda bunalıma düşmesindendir. Yani tutulduğu illet ortaktır. Avrupa hasta da, şu ya da bu uluslar pek sağlıklı, dolayısıyla Avrupa’nın ortadan kaybolup yerini başka bir tarihsel gerçeğe bırakması –örneğin birbirinden kopuk uluslar ya da batı Avrupa’dan köküne değin kopmuş bir doğu Avrupa– demek değildir bu. Ufukta hiç de öyle bir şeyler görünmüyor, illet ortak bir Avrupa illeti olduğuna göre, toparlanması da yine öyle olacaktır. Böylece, sıra Avrupa’nın iki ayrı kamusal yaşam biçiminde</span> <span class="char-style-override-11" xml:lang="en-US">eklemlenmesine</span> <span xml:lang="en-US">gelecektir: Yeni bir liberalizm biçimi ve, uygun olmayan bir deyimle, “totaliter” diye adlandırılan biçim. Daha ufak halklar geçiş dönemini ve aracılık konumlarını benimseyeceklerdir. Avrupa’yı bu kurtaracaktır. Her yaşam biçiminin kendi karşıtına gereksindiği bir kez daha ortaya çıkacaktır. “Totalitarizm” sulandırma, arıtma yoluyla “liberalizm”i kurtaracaktır, o sayede yakın zamanda yeni bir liberalizmin totaliter rejimleri yumuşattığını göreceğiz. Bu salt mekanik ve geçici denge yeni bir asgari sükûnet aşamasına olanak sağlayacaktır; bu, ruhların derininde var olan ormanda yeni bir inancın pınarının bir kez daha fışkırması için şarttır. Tarihin asıl yaratıcı gücüdür bu, ama kargaşanın ortasında fışkırmaz o pınar, ancak topluluklar ihtiyatla kendi benliklerine daldığında fışkırır.</span></p>

      <p class="ara-bas-1 para-style-override-12" xml:lang="en-GB"></p>

      <p class="ara-bas-1 para-style-override-15" xml:lang="en-GB"><span xml:lang="en-US"><br />
      <br /></span></p>

      <p class="ara-bas-1 para-style-override-15" xml:lang="en-GB"><span class="char-style-override-2" xml:lang="en-US">Paris, Aralık 1937</span></p>

      <div class="footnotes">
        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-94-backlink" id="footnote-225-94">94</a> <span>Bu sayfalar, İngilizce versiyonunda –“Prof. A. Pastor tarafından çevrilip uyarlanmış olarak”–</span> <span class="char-style-override-11">The Nineteenth Century</span> <span>dergisinin Temmuz 1938 sayısında basılmıştır. (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-95-backlink" id="footnote-225-95">95</a> <span class="char-style-override-11">homo faber</span><span>: yapıcı insan</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-96-backlink" id="footnote-225-96">96</a> <span>Bir oranda çağdışılık politikanın doğasında vardır. Politika bir topluluk olgusudur ve topluluğa ait, yani toplumsal olan her şey mucit durumundaki azınlıkların kişisel yaşamlarına kıyasla eskimiştir. Kitleler o azınlıklardan uzaklaştıkları oranda toplumun köhneliği de artar, kendi doğasından gelen normal bir kendilik olmaktan çıkar, illetli bir niteliğe dönüşür. Milletler Cemiyeti’nin kuruluşunda payı olan kişilerin listesi gözden geçirilirse, zamanında zihinsel niteliklerinden ötürü beğenilebilecek hiç kimse bulunmadığı, hele şimdi bakıldığında hiç mi hiç beğeni hak etmedikleri görülür. Elbette ki, bu sözlerim uzmanlarla teknisyenlere değil, onlar o politikacıların saçmalıklarını yürürlük kazandırıp uygulamak zorundaydılar.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-97-backlink" id="footnote-225-97">97</a> <span>Yazar İspanyolca</span> <span class="char-style-override-11">Estàtico</span><span>: durağan ve</span> <span class="char-style-override-11">Estado</span><span>: devlet sözcükleriyle oynuyor. (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-98-backlink" id="footnote-225-98">98</a> <span class="char-style-override-11">rebus sic stantibus</span><span>: işler bu durumdayken (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-99-backlink" id="footnote-225-99">99</a> <span class="char-style-override-11">res stantes</span><span>: bir durumda bulunan işler (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-100-backlink" id="footnote-225-100">100</a> <span>Arthur James Balfour (1848-1930): İngiliz politikacı ve devlet adamı; 1902-1905 yıllarında başbakanlık görevinde bulunmuştur (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-101-backlink" id="footnote-225-101">101</a> <span class="char-style-override-11">refining, discussing or defining</span><span>: ayrıntılı belirtme, tartışma ya da tanımlama.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-102-backlink" id="footnote-225-102">102</a> <span>İngilizler, doğru bir uzlaşmayla onu “birlik” olarak adlandırmayı tercih ettiler. Bu sözcük yanılgıyı önlüyor, ama aynı zamanda devletler grubunu hukukun dışına yerleştiriyor, dosdoğru politikanın eline teslim ediyor.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-103-backlink" id="footnote-225-103">103</a> <span>Avrupa’nın tekilliği ve çoğulluğunun başka bir bakış açısından görünümü konusunda bkz. “Fransızlar İçin Önsöz”.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-104-backlink" id="footnote-225-104">104</a> <span>Dolayısıyla Avrupa toplumu üyeleri uluslardan oluşan bir toplum değildir. Her gerçek toplumda olduğu gibi, üyeleri insanlar, bireyler, yani Avrupalılardır, onlar Avrupalı olduktan başka İngilizler, Almanlar, İspanyollardır.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-105-backlink" id="footnote-225-105">105</a> <span>Leopold von Ranke (1795-1886): Alman tarihçisi, XIX. yüzyılın başta gelen tarih incelemecilerindendir, bilimsel tarihin kurucusu olarak bilinir. Ortega’nın değindiği</span> <span class="char-style-override-11">Roma ve Cermen Halklarının Tarihi</span> <span>(1824) başlıklı yapıtında, Fransa ve İspanya monarşilerinin İtalya topraklarını sahiplenme amacıyla giriştikleri çatışmayı inceler, Avrupa’nın Roma ve Cermen halklarının savaşımları olarak doğduğu savını ileri sürer (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-106-backlink" id="footnote-225-106">106</a> <span>Örnek: The Times gazetesine gönderilen mektuplarda pek sık tekrarlanan, o gülünç “uygarlaşmış dünya” ya da “dünyanın vicdanı” denen bir şeye göndermeler.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-107-backlink" id="footnote-225-107">107</a> <span>Yüz elli yıldan beri, İngiltere uluslararası politikasını işine her geldiğinde –ve ancak işine geldiğinde–</span> <span class="char-style-override-11">women and children</span><span>, “kadınlar ve çocuklar” melodramatik ilkesini ortaya sürerek bereketlendirmiştir; buyrun size bir örnek.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-108-backlink" id="footnote-225-108">108</a> <span>“İlkel icatlar” diye adlandırabileceklerimizi –balta, ateş, tekerlek, sepet, çanak çömlek, vb.– hiç saymıyoruz. Öbür tüm icatların gerisinde bulunan ve binyıllık süreler içinde ulaşılmış şeyler olduklarından, onları daha ileri aşamadaki ya da tarihsel diye niteleyebileceğimiz icatlar yığınıyla karşılaştırmak çok zor.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-109-backlink" id="footnote-225-109">109</a> <span>Şunu da eklemeliyiz ki, o görüşlerde tüm Batı dünyası için yürürlükte bulunan ortak ilkelerin her zaman için büyük payı vardı.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-110-backlink" id="footnote-225-110">110</a> <span>Bu nisan ayında,</span> <span class="char-style-override-11">The Times</span><span>’ın Barcelona muhabiri gazetesine durumu anlatmak üzere en ayrıntılı veriler ve kılı kırk yaran sayılar yollamakta. Ama o ayrıntılı verilerle o kılı kırk yaran sayıları işleyen ve anlamlandıran yazı, herkesçe bilinen ve hepsini açıklayan bir şey olarak, atalarımızın Mağripliler olduğundan yola çıkıyor. O muhabirin ne denli çalışkan, ne denli yansız olursa olsun, İspanyol yaşamının gerçeği konusunda bilgi verme yeteneğinden tümüyle yoksun olduğunu kanıtlamak için yeter bu. Şurası kesin ki, halkların karşılıklı olarak birbirlerini tanımalarını amaçlayan yeni bir teknik, gazeteci milletinin kökten bir reforma sokulmasını gerektiriyor.</span></p>
        </div>
      </div>
    </div>
  </div>
</body>
</html>
