<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Knut Hamsun - Rosa</title>
</head>

<body>
  <p id="u39208936-d336-404b-b170-8bd07632702c"><span style="font-weight:bold;">Knut Hamsun,</span> 1859’da Norveç’te doğdu. Asıl adı Knut Pedersen’dir. Yazarlıkta kullandığı Hamsun adını, babasının 1863’te yerleştiği Hamsund Köyü’nden aldı. Çocukluğu ve gençliği kırsal bölgede geçti. Hemen hemen hiç resmî eğitim görmedi. Genç yaşta çeşitli işlerde çalışmaya, bir yandan da yazmaya başladı. 1890’da yayımladığı ilk romanı <span style="font-style:italic;">Açlık'ın</span> büyük başarı elde etmesinden sonra, hayatını yazarlıkla kazanmaya başladı. Hamsun, <span style="font-style:italic;">Göçebe</span> adlı romanıyla 1920’de Nobel Edebiyat Ödülü’nü aldı. 1930’larda ülkesindeki faşist partiye katıldı. 2. Dünya Savaşı’nda Norveç’in işgali sırasında Almanları destekledi. Savaştan sonra bu nedenle tutuklandı, ancak ileri yaşı dolayısıyla yalnızca para cezasına çarptırıldı. Hamsun’un yalın ve çocuksu üslubu incelikle örülmüş bir düzyazı şiirini andırır. Yapıtlarında Rus yazarlarının, özellikle de Dostoyevski’nin ruhsal yaklaşımı ile Amerikan edebiyatının etkilerini taşıyan kara mizahı birleştirmiştir. Romanlarındaki neşeli hava, insanın çevresini saran boşluğu gizlemekten uzaktır. 20. yüzyıl başında gelişen yeni-romantizmin edebiyattaki öncüsü olmuş ve romanı aşırı bir doğalcılığa kaymaktan kurtarmıştır. Yapıtları ancak ölümünden sonra ilgi görmüştür. <span style="font-style:italic;">Göçebe</span>, <span style="font-style:italic;">Viktorya,</span> Pan, <span style="font-style:italic;">Hüzünlü Havalar</span>, <span style="font-style:italic;">İstanbul'da İki İskandinav Seyyah</span>, <span style="font-style:italic;">Son Mutluluk</span> başlıca yapıtlarıdır. Hamsun 1952’de Norveç’te öldü.</p>

  <p><span style="font-weight:bold;">Behçet Necatigil,</span> 1916’da İstanbul’da doğdu. İstanbul Yüksek Öğretmen Okulu’nu bitirdikten sonra 1940-72 yılları arasında öğretmenlik yaptı. Çağdaş Türk Edebiyatı’nın en seçkin şairlerinden biri olan Necatigil’in 1945’ten başlayarak yayımlanan şiir kitapları arasında <span style="font-style:italic;">Eski Toprak</span>, 1957 Yeditepe Şiir Armağanı’na; Yaz <span style="font-style:italic;">Dönemi</span>, 1964 Türk Dil Kurumu Şiir Ödülü’ne değer görüldü. Radyo oyunları da yazan Necatigil, <span style="font-style:italic;">Edebiyatımızda İsimler Sözlüğü</span> ile <span style="font-style:italic;">Edebiyatımızda Eserler Sözlüğü<sup>'</sup></span> nü hazırladı. Almanca’dan çeviriler yaptı; sekizi Knut Hamsun’dan olmak üzere otuza yakın kitap çevirdi. 1979’da İstanbul’da öldü.</p>
</body>
</html>
