<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_18"><br class="chapter" />
  <br class="chapter" />
  ONSEKİZİNCİ BÖLÜM<br class="chapter" />
  <br class="chapter" />
  DOĞAN AŞK<br class="chapter" />
  <br class="chapter" /></h1>

  <p class="normal">«Bebek Evi» büyük bir başarı kazandı. Çok heyecanlanan Bayan Schoville, yanında duran Jacob Welse'e beğenisini öyle ateşli sözlerle anlattı ki, adam, öfkeyle onun beyaz boynuna atılıp sıkmamak için kendisini zor tuttu. Dave Harney, oyunun güzelliğini övdü. Ama Nora'nın felsefesini eleştirdi ve Tordvald'ın yeryüzünde atlayan eşeklerin en uzun kulaklısı olduğuna yemin etti. Bayan Mortimer de, oyuncuların, Ibsen'in yapı tındaki zavallılığı örtbas ettiklerini söyledi. MacCarthy ise, sevgili kızı Nora'ya hiç çatmadı, ama altın komiserinin kulağına yavaşça, bir balenin ya da küçük bir romansın daha iyi gideceğini fısıldadı.</p>

  <p class="normal">Mac Carthy ve Harney. Frona'ya veda edip gazinoya gitmek üzere, yıldızların ışığı altında dışarı çıktılar.</p>

  <p class="normal">Gregory Saint-Vincent, derin derin içini çekti.</p>

  <p class="normal">«Çok şükür!»</p>

  <p class="normal">«Neden öyle diyorsunuz?» diye sordu Frona şaşırarak.</p>

  <p class="normal">«Sonunda, sizi başarınızdan dolayı kutlama fırsatı buldum. Son sahneyi öyle güzel oynadınız ki, sizi gerçekten kendi yaşamımdan çıkıyor sanıyordum.»</p>

  <p class="normal">«Size çok acıyorum!»</p>

  <p class="normal">«Alay etmeyin. Çok heyecanlıydı.»</p>

  <p class="normal">«Gerçekten mi?»</p>

  <p class="normal">«İnanın doğru söylüyorum. Kendimi gerçek hayattaymış gibi sandım. Nora yerine, Frona oluyordunuz. Ben de Porvald yerine Gregory idim. Başınızda şapkayla sahneye çıktığınız zaman, tiradımı sonuna dek söyleyemeyeceğimden korkuyordum. Kapı, arkanızdan kapanınca, perdenin in işiyle kendime geldim ancak, gerçeğe dönebildim. Halkın gözü önünde, peşinizden koşacaktım nerdeyse.»</p>

  <p class="normal">«Bir oyuncunun, rolünü böyle ciddiye alması çok şaşırtıcı!» dedi Frona.</p>

  <p class="normal">«Değil mi?»</p>

  <p class="normal">Her ikisi de sessizce yürüdü. Frona, hâlâ gecenin etkisindeydi. Arkadaşının düşüncelerini sezebiliyor, en ciddi anlarda bir kadının, bir erkeğin yanında duyabileceği çekingenliği duyuyordu.</p>

  <p class="normal">Soğuk geceyi tatlı bir aydınlık kaplamıştı, bu, ne aydan ne de yıldızlardan geliyordu. Şafağın açık yeşil ışığı, ufka yayılmıştı. Gökyüzünü, beyaz bir ışık demeti doldurdu birden..</p>

  <p class="normal">O anın güzelliğinde, yeryüzünün sessizliğini on binlerce kurt köpeğinin havlaması bozdu. Kurt köpekleri konserlerine başlamıştı. Şafaktan da renk cümbüşü yayılıyordu.</p>

  <p class="normal">«Konuşmaya gerek var mı?» diye mırıldandı erkek.</p>

  <p class="normal">Kız, başını Saint-Vincent'in omzuna dayadı. Birlikte solgun yıldızların teker teker sunduğu kubbeye baktılar. Gökyüzü kızıl bir mantoya büründü. Daha sonra görünmeyen eller bu örtüyü çekip alıyormuş gibi oldu. Bu ahengi, karanlık bir kol bozdu birden. Kara bulutlar belirdi ve boşlukta birleşti. Renklerin büyüsü, ufka doğru çekildi. Yeryüzünü yeniden gecenin karanlığı kapladı. Yıldızlar, teker teker yandı ve kurt köpekleri yeniden ulumaya başladı.</p>

  <p class="normal">«Size verecek öyle az şeyim var ki, sevgilim,» diyordu genç adam, acılı bir sesle.</p>

  <p class="normal">Frona, adamın elini aldı ve yüreğinin üzerine götürdü:</p>

  <p class="normal">«Birlikte olduktan sonra bir çadır ve bir dilim ekmek bana yeter, Gregory!»</p>
</body>
</html>
