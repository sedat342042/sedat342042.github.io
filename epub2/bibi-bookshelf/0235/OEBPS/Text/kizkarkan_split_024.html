<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_23"><br class="chapter" />
  <br class="chapter" />
  YİRMİÜÇÜNCÜ BÖLÜM<br class="chapter" />
  <br class="chapter" />
  IRMAĞIN ÇÖZÜLMESİNDEN ÖNCE<br class="chapter" />
  <br class="chapter" /></h1>

  <p class="normal">Birden, ılık ve güzel bir bahar gelmişti. Şimdi de yerini yaza bırakmadan önce uzayıp gidiyordu. Vadilerdeki kar kalkmıştı. Yalnızca dağların kuzey yamaçları karlıydı. Erimiş kar sularıyla iyice bollaşan ırmaklar cavlan gibi akıyordu. Güneş her gün daha erken doğuyor, daha geç batıyordu. Soğuk şafak saat üçte söküyor, akşam dokuzda da günbatımının tatlı ışığı yeryüzünü örtüyordu. Biraz sonra gökyüzünde, altın renkli bir çember beliriyor, gece yarısı, hava öğle gibi aydınlık oluyordu. Uzun süredir tomurcukta olan kayaklar ve söğütler, şimdi yemyeşil olmuştu.</p>

  <p class="normal">Artık iyice uyanan doğa, harekete geçmişti. Geceleri sessiz kulübelerde cırcırböcekleri ötüyordu. Sinekler ağaç kovuklarından ve saklanmış oldukları çatlaklardan gündüzleri çıkıyordu. Her türlü tırmanıcı, bağırıcı, uçucu yaratıklar yeryüzünü doldurmuştu. Her şey bir soluk, gibi geçiverecek, sonra yine uzun kış gelecekti. Tüm canlılar bunu biliyor ve bu güzel günlerden yararlanmaya bakıyordu. Yamaçların yumuşak çamurunda köstebekler tünel kazıyor; saksağanlar, çamla kaplı adalarda cıvıldıyordu. Ağaçkakanlar, ağaçların kabuklarını gagalıyor, keklikler ormanın içlerinde ötüşüyordu.</p>

  <p class="normal">Bu canlılığı, bir tek Yukon Irmağı paylaşmıyordu. Buzlu ve cansız Yukon, binlerce kilometre boyunca uzanmıştı. Güneyden gelmiş büyük kuş süreleri boş yere ırmağın yüzüne bakıyor, aramalarını daha kuzeyde sürdürüyordu. Acımasız buz bir uçtan öteki uca dek suyu tutsak etmişti.</p>

  <p class="normal">İhtiyar Yukon, buzdan örtüsünden kurtulmak için yaz başını bekledi. Her yer çatırdıyordu. Şurda burda beliren çatlaklar büyüyor, suyun düzeyi yükseliyordu. Ama ırmak, buzdan örtüsünü pek yavaş salıveriyordu, Akıllı cüce olan ve doğaya, suyu yerden çıkartarak yardım eden insan, Bering Denizine inmek istemeyen milyonlarca tonluk buz tabakasına güçsüz güçsüz bakıyordu.</p>

  <p class="normal">Irmaklar, her zaman yeni ülkelerin ilk ana,-yolları olmuştur, Yukon da Alaska yöresinin tek büyük yoluydu. Herkes, yoluna devam etmek için Separation Adası'nda buzların çözülmesini bekliyordu. Irmağın yukarısına giden adamlar kayıklarını ziftliyor, kancalarının ucunu demirle kaplıyordu. Bazıları da kayıklarını, balta ve bıçaklarla onarıyordu.</p>

  <p class="normal">Jacob Welse de bu zorunlu tatilden alabildiğine yararlanıyor, boş zamanlarım Frona'yla geçiriyordu. Ama uzun kıştan sonra, kanı kaynayan Baron, bu gecikmeye sövüp duruyordu. Alaycı güneş, düşgücünü kamçılıyordu bir yandan da.</p>

  <p class="normal">«Oh, ne âlâ! Buz hiç kırılmayacak!»</p>

  <p class="normal">Irmağa bakıyor, duygularını seçmiş olduğu sözcüklerle dile getiriyordu:</p>

  <p class="normal">«Ama bu, bir gizli düzendir, zavallı Bijou! Gerçek bir komplo!»</p>

  <p class="normal">Kayığına «Bijou» adını takmıştı. Onu, bir atı okşar gibi okşayıp seviyordu,</p>

  <p class="normal">Frona ve Saint-Vincent gülüyor ve ona sabır diliyorlardı. Yine böyle yanıp yalanırken Jacob Welse, sözünü kesti:</p>

  <p class="normal">«Söyleyin Coubertin, şu ilerde bir şeyler görmüyor musunuz?»</p>

  <p class="normal">«Evet, bir köpek.»</p>

  <p class="normal">«Belki de köpek değildir, çok ağır hareket ediyor. Frona, bana dürbünümü getir.»</p>

  <p class="normal">Saint-Vincent ve Coubertin, dürbünü getirmek için koştu. Vincent, dürbünün saklı olduğu yeri bildiğinden, getirirken gururla bakıyordu. Jacob Welse, ırmağın, öte yakasına uzun uzun baktı. Ada, Yukon'un kıyısından bir kilometre açıktaydı ve güneşin buz üzerindeki yansıması görüşü engelliyordu.</p>

  <p class="normal">Jacob Welse, bir süre sonra: «Bu bir adam,» dedi.</p>

  <p class="normal">Dürbünü Baron'a uzattı. Adam, bağırdı: «Evet, dört ayağı üstünde sürünüyor. Bakın!»</p>

  <p class="normal">Titrek bir elle dürbünü Frona'ya uzattı.</p>

  <p class="normal">Genç kız, adamı oldukça belirgin görmüştü. Biraz sonra gözleri uçsuz bucaksız beyazlığa alışınca da, yere yıkılmış bir çam ağacının gövdesini tırmanan adamın hareketlerini iyice gördü. Adam, iki kez tutunmayı denedi. Üçüncüsünde başaramadı ve öne düştü.</p>

  <p class="normal">«Bu, bir adam,» dedi dürbünü Saint-Vincent'e uzatarak. «Güçlükle tırmanırken, ağacın öte yanına düştü.»</p>

  <p class="normal">«Hâlâ kımıldıyor mu?» diye sordu Welse.</p>

  <p class="normal">Saint-Vincent'in başını sallaması üzerine çadıra tüfeğini almaya koştu.</p>

  <p class="normal">Havaya, altı el ateş etti.</p>

  <p class="normal">«Adam, kımıldıyor,» dedi gazeteci. «Kıyıya dönüyor. Ah!., bir saniye... Yere uzanıyor ve sopanın üstünde bir şey sallıyor.»</p>

  <p class="normal">Jacob Welse, altı kez daha ateş etti.</p>

  <p class="normal">«İşaret ediyor hâlâ. Şimdi sopayı bıraktı, kımıldamıyor.»</p>

  <p class="normal">Her üçü de Jacob Welse'e soru sorarcasına baktı. Adam, omuzlarını silkti.</p>

  <p class="normal">«Tam olarak bir şey söyleyemem. Yerli mi beyaz mı acaba, aç mı yoksa yaralı mı?»</p>

  <p class="normal">«Belki de ölmek üzere,» dedi Frona.</p>

  <p class="normal">Gözleriyle babasına yalvarırcasına bakıyordu kız.</p>

  <p class="normal">«Bir şey yapamayız, kızım.» .</p>

  <p class="normal">Ah, ne korkunç!» diye bağırdı Baron, ellerini ovuşturarak. «Gözlerimizin önünde biri ölüyor ve biz bir şey yapamıyoruz! Olamaz! Buzun üzerinden ırmağı geçeceğim.</p>

  <p class="normal">Sözünü eyleme geçireceği anda, Jacob Welse, onu kolundan yakaladı.</p>

  <p class="normal">«Acele etmeyin.. Baron!»</p>

  <p class="normal">«İyi ama...»</p>

  <p class="normal">«Durun. Adamın belki ilaca ve yiyeceğe gereksinimi vardır. Onu birlikte kurtarmaya çalışalım.»</p>

  <p class="normal">«Ben de!» dedi Saint-Vincent.</p>

  <p class="normal">Frona'nın gözleri parladı.</p>

  <p class="normal">Çadıra doğru gitti, bir paket yiyecek hazırladı. Adamlar yanlarına yirmi metrelik, bir ip aldılar. Jacob Welse ve Saint-Vincent iki uca kendilerini bağladı. Saint-Vincent, geniş omuzları üzerinde yiyecek paketini taşımak istedi.</p>

  <p class="normal">Frona, kıyıdan olayı izliyordu. İlk yüz metreyi kolayca geçtiler. Buzun sağlam bölümünü geçtikten sonra da olay olmadı. Jacob Welse, önden gidiyor, bastonuyla önünü, sağı solu yokluyordu.</p>

  <p class="normal">Sıranın sonunda olan Saint-Vincent, buz ta-bakasının araşma battı, ama çatlağın arasına bastonunu güzelce sokunca, akıntıya karşın, başını suyun üzerinde tutabildi. İki adam, ipe tüm güçleriyle asılıp onu oradan çıkardılar.</p>

  <p class="normal">Frona, onları bir dakika daha gördü. Sonra Saint-Vincent, ipten ayrıldı ve koşar adımlarla kıyıya vardı.</p>

  <p class="normal">«Br... r...rr!»</p>

  <p class="normal">Frona'ya doğru gelirken, titriyordu.</p>

  <p class="normal">«Ötekiler neden dönmedi?» diye sordu kız.</p>

  <p class="normal">«Bir kez daha deneyeceklerini söylediler. Bu Coubertin, katır gibi inatçı.»</p>

  <p class="normal">«Babamın da ondan kalır yeri yoktur,», dedi kız gülerek. «Belki üstünüzü değiştirmek istersiniz. Kulübede üstünüze giyecek bir şeyler bulursunuz.».</p>

  <p class="normal">«Ah, gerek yok. Zahmet etmeyin! Ben güneşte kurunurum.»</p>

  <p class="normal">Yere, kızın yanma oturdu. Bir saat boyunca, şimdi iki nokta olarak görünen iki adamın çabalarına baktılar. Irmağın ortasında yukarıya doğru bir kilometre kadar gitmişlerdi. Frona, onları dürbünle izliyordu. Ama adamlar sık sık buz kütlelerinin arkasında gözden yitiyordu.</p>

  <p class="normal">Genç kız, Vincent'in mırıldandığım duydu:</p>

  <p class="normal">«Bu onlar için iyi olmayacak! Bana, bir kez daha deneyeceklerini söylemişlerdi. Onların devam edeceklerini bilseydim, bırakmazdım. Ama başaramayacaklar!»</p>

  <p class="normal">«Hayır!.. Başaracaklar!.. İşte, geliyorlar,» dedi kız. «İşitiyor musunuz? Ne oluyor?»</p>

  <p class="normal">Buz kütlesinden, gök gürültüsünü andıran bir ses yükseldi.</p>

  <p class="normal">«Gregory, belki de buz çözülüyordur, ha?»</p>

  <p class="normal">«Hayır, hayır. Sakin olun! Bitti artık.»</p>

  <p class="normal">Gerçekten, gürültü uzaklaştı.</p>

  <p class="normal">«Yine başlıyor!»</p>

  <p class="normal">Birincisinden daha korkunç ve acı bir gürültü yükseldi. Saksağanlar ve sincaplar sustu. Öncekilerden daha uzun bir gürültü koptu.</p>

  <p class="normal">«Âh! Neden hâlâ dönmüyorlar?»</p>

  <p class="normal">İki adam durmuştu. Bir karara varmak üzere oldukları belliydi. Frona, dürbünüyle ırmağı durmadan tarıyordu. Yeni bir inilti daha duyuldu, Ama buz yerinde duruyordu hâlâ. Suyun üstünde de hiçbir kımıltı yoktu.</p>

  <p class="normal">Saint-Vincent, koruyucu bir tavırla kolunu kızın omzuna atarak:</p>

  <p class="normal">«Korkacak bir şey yok, Frona,» diyordu. «Babanız ne yapacağını iyi bilir.»</p>

  <p class="normal">«Bir ırmakta buzun çözülüşünü hiç görmemiştim,» dedi kız, Sonra olayların akışına bıraktı kendini.</p>

  <p class="normal">İniltiler hızlandı ve kesildi. Ama buzun üstünde hiç kırık görünmüyordu. Bir süre sonra, iki adam bata çıka kıyıya vardı. Üstlerinden sular akıyordu ve titriyorlardı.</p>

  <p class="normal">«Sonunda gelebildin!» diye bağırdı Frona, babasının ellerini sıkarken. «Bir daha hiç dönmeyeceğini sanıyordum.»</p>

  <p class="normal">«Sakin ol canım. Gidip yemek yiyelim,» dedi Jacob Welse, gülerek, «Hiç tehlike yoktu.»</p>

  <p class="normal">«Ne oldu peki?»</p>

  <p class="normal">«Steawart Irmağı'nın buzu çözülüyor. Buz parçaları da Yukon'a gidiyor. Gürültüleri oradan işitebiliyorduk.»</p>

  <p class="normal">«Ah, evet! Ama çok korkunçtu!..» dedi Baron. «Oradaki zavallı adam... Onu kurtaramadık.»</p>

  <p class="normal">«Her şey henüz bitmiş1 değil. Yemekten sonra, köpekleri göndereceğiz. Çabuk olalım, Frona!»</p>

  <p class="normal">Köpekler de başarılı olamadı. Jacob Welse, en iyi ye akıllı köpekleri seçmişti. Onları yiyecek paketleriyle yüklemiş ve kıyıdan uzağa götürmüştü. Köpekler geri dönünce, sopalarla ve söverek uzaklaştırıyorlardı. Hayvanlar yeniden gidiyorlar, başlarını kıyıya doğru çevirip acıklı acıklı uluyorlardı.</p>

  <p class="normal">«İçlerinden biri oraya varsa, ötekiler de onu izler. Haydi Chouk! Miriam! Önemli olan, birinciyi ırmağı geçmesi için kandırmak!»</p>

  <p class="normal">Sonunda Jacob Welse, Miriam'ı bu işe razı etti. Hayvan, kırılmış buzların üstünde, bata çıka yüreklice ilerliyordu. Ama son uca varınca, dur aksadı, diz çöktü ve yerinden kımıldamadı. Biraz sonra döndü ve yakınlardaki ıssız bir adaya çıktı. Bir saat sonra da kampa döndü, yanında yiyecek paketleri yoktu. Jacob Welse, öteki iki köpeği gönderdi. Ama onlar gitmek istemedi, birbirlerinin yükünü parçaladılar. Adam da yeni bir denemeye girişmekten vazgeçmek zorunda kaldı.</p>

  <p class="normal">Gürültü, öğleden sonra da yinelenip durdu. Akşam olunca sürekli hale geldi. Suyun düzeyi ilci metre artmıştı ve bazı yerlerde buz tabakası kırılmaya başlıyordu.</p>

  <p class="normal">«Adalar arasında ve ırmağın ağzında toplanan buzlar, su baskınına neden olacak,» diye açıkladı Jacob Welse. Buzlar çözülünce, tüm bu buz parçaları sürüklenecek ve su alçalacak.»</p>

  <p class="normal">«Ve o zaman?» dedi Baron neşeyle.</p>

  <p class="normal">«O zaman, kayığınız Bijou, yeniden yüzecek.»</p>

  <p class="normal">Gün1 ışığında, adamı görebilmek amacıyla karşı kıyıyı gözlediler. Adam önceki yerinde duruyordu. Tüfek atışına karşılık, eliyle onlara işaret etti.</p>

  <p class="normal">«Buzlar erimeden yapacak bir şey yok. O zaman, Baron'la Bijou'ya binip o zavallıyı kurtarmaya gideceğiz. Saint-Vincent, siz battaniyelerinizi gidip alın ve burada uyuyun bu gece. Üç kürekçi fazla gelmeyiz. MacPherson da bize yardım eder.»</p>

  <p class="normal">«Burada yatmam gereksiz,» diye aceleyle karşılık verdi gazeteci. «Kanal buz tutmuş, yarın şafakla kalkacağım.»</p>

  <p class="normal">«Ya ben?» diye sordu Baron.</p>

  <p class="normal">«Siz, henüz ilk kayık kullanma dersinizi almadınız,» dedi Frona gülerek.</p>

  <p class="normal">«Yarın hava bozacak,» diye ekledi Jacob Welse. «Irmak, buzdan kurtulunca, çağlayan gibi hızlı akar. Saint-Vincent ve MacPherson'la ben hep birlikte gideriz. Sizi1 götüremediğim için üzgünüm Baron. Bizimle daha bir yıl kalırsanız, bizi izleyecek duruma gelirsiniz.»</p>

  <p class="normal">Baron de Coubertin, yarım saat suratını astı.</p>
</body>
</html>
