<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_28"><br class="chapter" />
  <br class="chapter" />
  YİRMİSEKİZİNCİ BÖLÜM<br class="chapter" />
  <br class="chapter" />
  TUZAK<br class="chapter" />
  <br class="chapter" /></h1>

  <p class="normal">Madenciler toplantısında herkes, Jacob Welse'i saygıyla dinledi. «Bu tür toplantılar,» dedi, «geçmişte, daha yasaların olmadığı zamanlarda vardı. Ama şimdi, yasalar ülkenin her yerinde uygulanmakta olduğundan, hükümet de bunlara uyulmasını titizlikle istemekte. Onun yetkisini elinden almak uygarlığı bir yana itip karanlığa geri dönmektir. Bu ayaklanmayı, devlete karşı işlenmiş bir cinayet olarak ele alacaktır, bu durumda da buradaki herkes suçlu duruma düşecektir.» Söylevini bitirirken, mahkeme üyeleri gelinceye dek, oturumu ertelemelerini önerdi. Ama öneri oybirliğiyle reddedildi.</p>

  <p class="normal">«Görüyorsunuz ya,» diyordu Vincent, Frona'ya. «Hiç umudum kalmadı.»</p>

  <p class="normal">«Var! Beni iyi dinleyin.»</p>

  <p class="normal">Birkaç sözcükle, ona dünkü tasarılarından söz etti.</p>

  <p class="normal">Vincent, genç kızın coşkusunu paylaşamadan üzgün üzgün dinlemekle yetindi. Kız sözünü bitirince de.</p>

  <p class="normal">«Bu, düpedüz çılgınlık!» dedi.</p>

  <p class="normal">«Asılmak mı istiyorsunuz? Yaşamınızın hiç mi önemi yok?»</p>

  <p class="normal">«Elbette var!»</p>

  <p class="normal">Tanık olarak ilk önce, iki İsveçli geldi. Borg'u kızdıran çamaşır teknesinin devrilmesini anlattılar. Bu olay ilk anda önemsiz göründü. Daha sonra adamlar, alalarında tartışmaya başladı. Kulübedeki adamlar, ne denli kaba olurlarsa olsunlar, Saint-Vincent'in bu davranışım o anda yapılacak en iyi davranış olarak yorumladılar, başlarını birbirine yaklaştırıp fısıldaştılar.</p>

  <p class="normal">Salona yarım düzine kadar tanık girdi. Hepsi de cinayet alanını iyice incelemişlerdi. Adayı araştırmışlar, ama kaçak iki adamı bulamamışlardı.</p>

  <p class="normal">Frona'nın şaşkınlığı karşısında, Del Bishop tanık olarak geldi. Genç kız, onun Saint-Vincent' ten nefret ettiğini biliyordu. Bu yüzden de ne diyeceğini merakla bekliyordu. Yemin edip, adını, yaşını ve mesleğini söyledikten sonra, Del, gülmeye başladı.</p>

  <p class="normal">«Bay Bishop,» dedi ona Bill Brown, «tutukluyu çok iyi tanıdığınız anlaşılıyor. Onun karekteri hakkında bildiklerinizi mahkeme önünde anlatır mısınız?»</p>

  <p class="normal">«Her şeyden önce, bu adam çok kavgacıdır...»</p>

  <p class="normal">«Özür dilerim! Bu adamın tanıklığını kabul etmiyorum!» diye bağırdı sanık öfkeden titreyerek. «Pöh! Beni bir kez görmüş olan bu deli...»</p>

  <p class="normal">Madenci, ona doğru döndü.</p>

  <p class="normal">«Bak hele! Beni tanımıyor musunuz, Gregory Saint Vincent?»</p>

  <p class="normal">«Hayır,» dedi öteki, horgörüyle. «Sizinle bir kez karşılaştım. O da çok kısa olarak, Dawson' da.»</p>

  <p class="normal">«Bitirmeden önce, izin verin de size anımsatayım,» diye alayla söylendi Del. «Bu ülkede 1884 yılından beri yaşadığımı belirteyim.»</p>

  <p class="normal">Saint-Vincent, birden ona ilgiyle baktı.</p>

  <p class="normal">«Evet, Bay Gregory Saint-Vincent. Anılarınızı anımsamaya başlamanız beni çok sevindirdi. O zamanlar, bıyığım vardı ve adım da Joe Brown'di.»</p>

  <p class="normal">Gülerek alay etti. Gazeteci, onu tanımıyormuş gibiydi.</p>

  <p class="normal">«Del Bishop, doğru mu söylüyor, Vincent?» diye mırıldandı Frona.</p>

  <p class="normal">«Vallahi... onu tanıyorum sanırım... daha fazla bilmiyorum... bu olamaz! Joe Brown... uzun yıllar önce öldü!»</p>

  <p class="normal">«1884'de diyordunuz, Bay Bishop,» diye sordu Bill Brown.</p>

  <p class="normal">«Evet, doğru. 1884'de. Bir gazete tarafından gönderilen bu adam, Alaska ve Sibirya'dan geçerek dünya gezisi yapıyordu. Ben de, bir balina teknesinden kaçmıştım ve bu nedenle, kırk dolar aylıkla bu adamın hizmetine, Brown adıyla girdim. Benimle kavga etti...»</p>

  <p class="normal">Bu sözler üzerine dinleyiciler, kıkır kıkır güldü. Frona bile kendini tutamadı. Yalnızca sanık gülmüyordu.</p>

  <p class="normal">«Dyea'daki ihtiyar Andy'yle, sonra Başkan Georges'le ve Peyy postacısıyla kavga çıkarmak için bahane aradı. Bizi çok zor durumda bıraktı...»</p>

  <p class="normal">«Bay Başkan, şiddetle itiraz ediyorum!» dedi Frona ayağa kalkarak. «Bu olayları anlatmanın yararı yok. Davayı aydınlatmaz. Tanığın yalnızca cinayetle ilgili olanları anlatmasını istiyorum.»</p>

  <p class="normal">Bill Brown, gülerek ayağa kalktı.</p>

  <p class="normal">«Sayın Başkan, savunma avukatının isteklerini kabul ediyoruz. Ama şu olay üstünde duruyoruz: Şimdiye dek anlatmış olduğu şeyler davayla doğrudan ilgilidir. John Borg'un ölümünü gören tanık getiremiyoruz. Bize ancak, sanığı böyle bir eyleme iten nedenler ve yerler konusunda bilgi edinmek kalıyor. Bence, bu adamın karakteri konusunu daha fazla uzatmak anlamsız olur. Jürinin etkilenmemesi için, onun yalancı ve alçak olduğunun bilinmesi yeterlidir sanıyorum. Onu akşam olmadan asabilmek için, sağlam ve uzun bir ip örmek istiyoruz. Sayın Başkan, sizden tanığın sözlerini yeterli bulup, konuşma sim bitirtmenizi rica ediyorum.»</p>

  <p class="normal">Frona'nın isteğine başkan karşı çıktı. Bili Brown, Bishop'a devam etmesi için işaret etti.</p>

  <p class="normal">«Biraz önce de söylediğim gibi, Saint-Vincent, canımızı çok sıktı. Şimdi size bu kişisel ayrıntıyı söylemeliyim: Suyla ben hiç anlaşamayız. Ona bir türlü alışamadım gitti. Saint-Vincent de bunu biliyordu ve kendisi yaya yürürken, beni Box Canyon'u geçmeye zorladı. Sonuçta, tekne devrildi, yiyeceklerin ve tütünün yarısı kayboldu, Saint-Vincent de bana kızdı. Bir süre sonra, Barge Gölü üzerindeki yerlilerle kapıştı ve açlıktan nerdeyse ölecektik.»</p>

  <p class="normal">«Niçin?» diye sordu, Bill Brown.</p>

  <p class="normal">«Kendisine tatlı tatlı bakan bir yerli kadın yüzünden. Bu işten kurtulunca, ona kadınlar, özellikle yerli kadınlar konusunda öğütler verdim. İyileşeceğine söz verdi ama sözünde durmadı. Petit Soumon'larla başımız derde girdi yine. Bu kez, kurnazlık etti. Ama onun ne yapacağını öğrendim, kendisine babaca öğütler verdim. Bey, öfkelendi, onu dövmek için kıyıya çıkardım. Daha sonra, bana surat astı ve Renne Irmağının ağzına girince, yüzü gülmeye başladı. Orada balık avlamakta olan bir Swashi kabilesi gördük. İçlerinde, şimdiye dek görmüş olduğum en güzel yerli kızı da vardı. Kampta uzun süre kaldı... gerektiğinden fazla...»</p>

  <p class="normal">Başkan, Frona'ya uzun uzun baktıktan sonra:</p>

  <p class="normal">«Yeter artık, Bilshop,» diye sözünü kesti. «Yeterince dinledik.»</p>

  <p class="normal">«Rica ederim, tanığa anlatması için zaman verin,» diye üsteledi Frona. «Anlattıkları çok ilginç.»</p>

  <p class="normal">«Size şimdi ne söyleyeceğimi biliyor musunuz?» diye sordu Del, Başkan'a. «Susun ve konuşmama izin verin.»</p>

  <p class="normal">Bill Brown, bir kavgayı önlemek için ayağa kalktı ama Başkan, kendini tuttu.</p>

  <p class="normal">«Beni engellemeseydiniz, şu an bitirmiş olacaktım,» dedi Del. «Benden kurtulmak için, Saint-Vincent, günün birinde, başıma vurarak beni bayılttı, genç kadını kayığımızın arkasına bağladı ve beni en yakın köye bir kilometre uzakta bırakıp gitti. O çağda, Yukon'daki ülkelerin ne durumda olduğunu biliyor musunuz? Ama yine de kendimi kurtardım. Onun Sibirya öykülerini siz de biliyorsunuz.» Del, etkili bir şekilde ara verdi. «Ben de bazı şeyler biliyorum.»</p>

  <p class="normal">Elini ceketinin kocaman ceplerinden birine daldırdı ve eski görünüşlü küçük, ciltli bir kitap çıkardı.</p>

  <p class="normal">«Bu kitabı, bana Pete Whipple'in karısı verdi. Ona da amcalarından birinden kalmış, hangisinden olduğunu anımsamıyorum şimdi. Kısacası, burada Rusça bilen biri varsa, bu Sibirya yolculuğunun ayrıntılarını öğreneceğiz. Ne yazık ki kimse...»</p>

  <p class="normal">«Coubertin! Coubertin, çok iyi Rusça bilir,» dedi, kalabalıktan biri.</p>

  <p class="normal">Karşı çıkılmasına rağmen, Fransız'ın önünde bir yol açıldı, onu ön sıraya ittiler.</p>

  <p class="normal">«Bu dili biliyor muşunuz?» diye sordu Del.</p>

  <p class="normal">«Biraz... Uzun zamandır konuştuğum yoktu.»</p>

  <p class="normal">«Haydi! Kimse sizi eleştiremez burada.» «Hayır... Ama...» «Başlayın!» dedi Başkan. Del, ilk sayfası açık olan kitabı eline tutuşturdu.</p>

  <p class="normal">«Aylardan beri sizin gibi bir bilgin arıyordum ben de!» diye sevinçle bağırdı Del. «Haydi, hepimiz merak ediyoruz.»</p>

  <p class="normal">Coubertin, titrek bir sesle çevirdi;</p>

  <p class="normal">«Yakoutsk Baba'nın, Hommes-Daims'ler arasında, Sibirya'da yaşamış olduğu serüvenlerin günlüğüdür.»</p>

  <p class="normal">Baron, gözlerini kitaptan kaldırdı.</p>

  <p class="normal">«Bu kitap, hangi tarihte basılmış?» diye sordu Del.</p>

  <p class="normal">«1807 yılında, Varşova'da.»</p>

  <p class="normal">Madenci, dinleyenlere mutlulukla baktı. «Duydunuz, değil mi? Bu tarihi aklınızda iyi tutun. 1807.»</p>

  <p class="normal">Baron, ilk paragrafı okudu:</p>

  <p class="normal">«Bu, Tamerlan'ın suçudur,» diye sürdürdü, çeviriyi, iyi bildiği bir cümleyi anımsatarak.</p>

  <p class="normal">Daha ilk sözcüklerde, Frona sarardı, okuma boyunca da yüzü solgun olarak kaldı. Arasıra babasına baktı, onun da başının eğik olduğunu gördü. İçin için öfkeleniyordu. Öte yandan, Saint-Vincent'in gözlerini kendisinden ayırmadığını hissetmesine karşın, onu görmemiş gibi yapıyordu.</p>

  <p class="normal">«...Tamerlan, Doğu Asya'yı kana ve ateşe buladığı zaman,» diye sürdürdü Coubertin, «Devletler devrildi, kentler yıkıldı, kabileler, yıldız tozları gibi dağıldı. Bunun üzerine, tüm halk, kıtaya yayıldı. Fatihlerin durmak bilmeyen talanından kaçan bir bölüm halk, Sibirya'nın sonuna ve Kuzey Kutbu'nun çevresine yerleşti.»</p>

  <p class="normal">«Birkaç sayfa atlayın,» dedi Bill Brown. «Kalanını da biraz kısaltın. Gece boyu1 burada kalmaya niyetimiz yok.»</p>

  <p class="normal">Coubertin, kahramanın, ihtiyar Şefin kızı Ilsvunga ile evlenmeye zorlandığı yere dek okumasını sürdürdü.</p>

  <p class="normal">«Burada durabilir miyim?» diye sordu Coubertin.</p>

  <p class="normal">«Evet. Bu kadar yeter,» diye karşılık verdi Bill Brown. «Bana bu kitabın yayım tarihini bir daha söyler misiniz?»</p>

  <p class="normal">«1807 yılında. Varşova'da.»</p>

  <p class="normal">«Bir dakika Baron. Size bir iki soru sormak istiyorum.» Del Bishop, jüriye döndü. «Baylar, hepiniz tutuklunun Sibirya anılarını ve Yakoutsk Baha'nın öyküsünü dinlediniz. Bu anıların yüz yıl Önce yayımlanmış olması dikkatinizden kaçmamışta. Sanığın kandırmak istemesi daha nereye kadar yaracak acaba? Bu kişi, beni Ren Ir-mağı'nda 1888 sonbaharında bıraktı, o zaman Sibirya'ya gidiyordu. Anlattıklarına göre, orada 1889 -1890 yılları arasında yaşadı ve 1891'de Amerika'ya döndü. San Francisco'da ‹büyük işletmecilik yaptı. Bakalım, Fransız, bilgilerimi tamamlayabilecek mi? Siz, Japonya'daydınız değil mi Bay Coubertin?»</p>

  <p class="normal">«Evet,» dedi Del'i dinleyen Baron. Aklından bir hesap yapınca, şaşkınlığım gizleyemedi.</p>

  <p class="normal">«Tutukluyu orada mı tanıdınız?»</p>

  <p class="normal">«Tabii.»</p>

  <p class="normal">«Hangi yılda?» Boyunlar öne uzandı. «1889 yılında»</p>

  <p class="normal">«Bu olanaksız, Baron, Saint-Vincent o tarihlerde Sibirya'daydı,» dedi Del, alaylı alaylı.</p>

  <p class="normal">Coubertin, omuzlarını silkti aldırmazlıkla ve kalabalığın araşma karıştı. Birkaç dakika, adamlar birbirleriyle, başlarını sallayarak fısıldattılar.</p>

  <p class="normal">«Tüm bunlar uydurma!» diye bağırdı Saint-Vincent, Frona'nın kulağına.</p>

  <p class="normal">Kız, onu duymamış gibi davrandı.</p>

  <p class="normal">«Olaylar bana karşı gibi ama açıklayabilirim.»</p>

  <p class="normal">Frona kımıldamıyordu. Başkan, Saint-Vincent'i çağırdı. O zaman, genç kız, babasına döndü. Babası elini tutunca, gözlerine yaş doldu.</p>

  <p class="normal">«Çıkmak ister misin?» diye sordu babası.</p>

  <p class="normal">Başını salladı ve Saint-Vincent, söz aldı. Frona'ya anlatmış olduğu aynı öyküyü yineledi. Ama daha ayrıntılı olarak ve önceki tanıkların söylediklerine değinmeden anlattı. Çamaşır teknesi olayını anımsattı. Basit bir kibarlık gösterisi, John Borg'u öfkelendirmeme yetmişti. Bella, onun tabancasıyla öldürmüştü, bunu yadsımıyordu. Ama bu silahı Borg ondan günlerce önce ödünç almış ye geri vermemişti, Bella'nın kendisini suçlamasına bir anlam veremiyordu. Son soluğunu verirken, neden yalan söylemişti acaba? Sırdı. Del Bishop'un söylediklerine gelince: Bu yalanların gerçekle hiçbir, bağlantısı yoktu. Adam, gerçekten 1888'de Alaska'yı gezmişti. Ama o çağdaki olayları çarpıtıyordu. Baron'un anlattığında da bir tarih yanılgısı vardı. Hepsi bu kadar. Sorgulama sırasında, Bill Brown, şaşırdı. Tutuklunun öyküsüne göre, kendisiyle iki gizemli kişi arasındaki dövüş, çok sıkı geçmişti.</p>

  <p class="normal">«Söyleyin bakalım., böyle bir dövüşten nasıl yara bere almadan kurtuldunuz? Oysa Borg'un sağlam yeri kalmamıştı.»</p>

  <p class="normal">Saint-Vincent, bunu kendisine bile açıklayamamıştı. Kendisini çok halsiz ve pestili çıkmış gibi hissetmişti yine de. Bu ayrıntıların önemi yoktu. Borg'u ve karısını o öldürmemişti, tüm söyleyeceği bu kadardı.</p>

  <p class="normal">Frona, Saint-Vincent'i savunmak için söz aldığında, insan yaşamının kutsal olduğunu söyledi önce. Sonra da, yeterli kanıt olmadan, bir adamı ölüm cezasına çarptırmanın sakıncalarından, sanığın haklarından söz etti. Gereksiz tartışmalardan kaçınarak, suçunun sabit olmadığını belirtti. Çamaşır teknesi olayına gelince, bu yalnızca kıskanç bir kocanın kabalık gösterisiydi. Yargılama ve olayları değerlendirme hakkını onlara bırakıyordu.</p>

  <p class="normal">Tutuklu, saldırgan ve ahlaksız biri olarak gösterilmek istenmişti. Borg'un karakterini anlatmak gerekli değildi: Herkes onun çok öfkeli olduğunu, bu huyu yüzünden kimseyle dost olamadığını biliyordu. Birçok düşmanı olduğu kesindi. Onu neden öldürmüşlerdi? Bu konuda bir şey bilmiyordu. Borg'un o iki adama kendini öldürtecek nedenleri bulmak da yargıya düşüyordu.</p>

  <p class="normal">Tanıkların anlattıklarına göre, o iki adamın hiç izine rastlanmamıştı. Saint-Vincent'in, John'un ve La Flitche'nin anlattıklarından başka, da ipucu yoktu. O gece yolların çok sert olduğunu ve hiç bir ayak izinin kalmayacağını herkes biliyordu. Katiller, ırmak çözülmeden önce gelip gitmiş olabilirlerdi.</p>

  <p class="normal">La Flitche, başıyla onayladı.</p>

  <p class="normal">«Saint-Vincent'in ellerinin kanlı olmasına, çok önem veriyorsunuz. Şu anda Bay Flitche'in giydiği ayakkabılara yakından bakarsak, onların da aynı şekilde, kırmızı lekeli olduğunu görürüz. Bu da bize, Bay Flitche'in katil olduğunu kanıtlamaz.</p>

  <p class="normal">«Üstelik, Bay Brown, mahkemeye, tutuklunun vücudunda hiç yara izi olmadığını söylemişti. Borg, Saint-Vincent'ten daha güçlü ve sağlam olmasına karşın, çok yara almıştı. İddia edildiği gibi, Saint-Vincent, katil olsaydı, Borg'la girişmiş oldukları zorlu dövüş sonunda, onun da yaralanması gerekirdi. Yoksa, Saint Vincent'e bir şey olmamıştı: Bu noktanın açıklığa kavuşması gerekirdi Başka bir şey daha: Saint-Vincent, neden yola koşmuştu? İnanın bana, bir katil, giyinmeden, kulübelere gidip sığma cağı yerde, yola koşar mı hiç? Hayır. Saint-Vincent, gerçek suçluları yakalayabilme umuduyla, yola koşmuştu.»</p>

  <p class="normal">Frona, konuşmasını bitirince, kulübe alkıştan inledi.</p>

  <p class="normal">Başarı elde etmek için, Bill Brown, Frona'nın kanıtlarını çürütmekte gecikmedi. Savunmayı iyi biliyordu. Biraz sonra, iki gizemli ziyaretçi cinlere benzetildi.</p>

  <p class="normal">«Evet, Baylar,» diye sürdürdü konuşmasını, «Bella'nın son sözleri tartışılmaz. Gerçeği yalnızca Bella biliyordu ve ölmek üzere olan biri nasıl yalan söyleyebilir? Son uykusuna dalmadan önce, güçlükle doğruldu ve parmağıyla bu adamı gösterip: ‹O! O!' dedi. ‹Suçlu Saint-Vincent' dır.'»</p>

  <p class="normal">Bill Brown'un suçlayıcı parmağı kendine doğru dönük olduğu halde, Saint-Vincent, ayağa kalkmaya çalıştı. Yüzü, birden ihtiyarlamış gibiydi. Tek söz etmeden çevresine bakındı.</p>

  <p class="normal">«Zavallı!» diye söylendi halk.</p>

  <p class="normal">Dilini birçok kez dudaklarında gezdirdikten sonra, sonunda birkaç sözcük söyleyebildi:</p>

  <p class="normal">«Size tekrar ediyorum: Ben kimseyi öldürmedim. Tanrının huzurunda yemin ederim ki, ben suçsuzum...» Korkulu gözlerini İskoç John'a çevirdi ve: «Ben değilim! Ben değilim!» diye bağırdı.</p>

  <p class="normal">«Düşünceye dalmış görünüyordu.. Frona, onu elinden tuttu ve yavaşça oturttu. Kalabalıktan birisi bağırdı:</p>

  <p class="normal">«Gizli oylama!»</p>

  <p class="normal">Bill Brown, hemen sıçradı.</p>

  <p class="normal">«Hayır, hayır! Açık oylama istiyorum! Biz, erkeğiz! Düşüncemizi açıkça göstermekten korkuyor muyuz?»</p>

  <p class="normal">Bir kargaşalık oldu ve oylama başladı. Adı okunan herkes, Coubertin, Frona ve Jacob Welse dışında, «suçlu!» diye bildirdi.</p>

  <p class="normal">Başkan ayağa kalktığı zaman, Baron de Coubertin, kapının yanına geldi ve küçük bir konserve varilinin üstüne çıktı. Jacob Welse, masanın öteki ucuna yerleşti, sırtını sobaya verdi. Başkan, boğazını temizledi ve sessizliği sağladı.</p>

  <p class="normal">«Baylar!» diye başladı. «Tutuklu...»</p>

  <p class="normal">«Eller yukarı!» diye buyurdu Jacob Weise, otoriter bir sesle.</p>

  <p class="normal">Bir saniye sonra, Coubertin'in tiz sesi duyuldu:</p>

  <p class="normal">«Eller yukarı, baylar!»</p>

  <p class="normal">Tabancalarıyla, kalabalığa öne arkaya gitmeleri için emir veriyorlardı. Tüm eller havadaydı; tokmağı tutan başkan dışında. Hiçbir düzensizlik olmadı. Herkes olduğu yerde kaldı. Sonunda tüm bakışlar Jacob Welse'e çevrildi.</p>

  <p class="normal">Kımıldamadan duran Saint-Vincent, şaşırmış gibiydi. Frona, eline bir tabanca tutuşturdu ama adamın parmakları kapanmak istemiyordu.</p>

  <p class="normal">«Haydi, Gregory!» diye yüreklendiriyordu kız. «Çabuk ol! Corliss sizi kayıkta bekliyor. Zaman yitirmeyelim! Gelin!»</p>

  <p class="normal">Onu sarstı ve tabancayı verdi. Kız, üzerine nişan alınca, ayağa kalktı. Saint-Vincent, uykudan uyanıyormuş gibiydi. O zaman Frona, onu arkasından sürükleyerek kapıya doğru gitti. Adaman dizleri titriyor, uyurgezerler gibi yürüyordu. Parmakları gevşeyince, tabanca yere düştü, almaya bile kalkışmadı. Frona, hemen eğildi, ama Flitche, ayağını tabancanın üzerine bastı. Kız, gözlerini kaldırınca, adamı gördü. Flitche' in ayağını çekmeye çalıştı. Saint Vincent, şaşkın şaşkın yere bakıyordu.</p>

  <p class="normal">Durum, Jacob Welse'in ilgisini çekti. Başkan, tokmağını Jacob Welse'in kulağının arkasına indirmek için bu andan yararlandı. Welse, düştü, düşerken de tabancasını bıraktı, onu da İsveç'li John yakaladı.</p>

  <p class="normal">Aynı anda, Baron, yere uzandı. Del Bishop, ellerini havaya kaldırmış, masum masum dururken varile bir tekme atmış ve Fransız'ı devirmişti. Fransız'ın silahı ateş aldı ve kurşun, kulübenin tavanını deldi. La Flitche, Frona'yı kollarından tuttu. Birden uyanan Saint-Vincent, kapıya doğru koştu. Ama La Flitche'in çelmesiyle hızı kesildi. Başkan, yumruğuyla masaya vurup sonucu bildirdi:</p>

  <p class="normal">«Baylar, tutuklunun iki olayın da suçlusu olduğunu duyuruyorum, Asılmayı hak etmiştir!»</p>
</body>
</html>
