<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_21"><br class="chapter" />
  <br class="chapter" />
  YİRMİBİRİNCİ BÖLÜM<br class="chapter" />
  <br class="chapter" />
  ALBAY TREATHAWAY'IN SÜRPRİZİ<br class="chapter" />
  <br class="chapter" /></h1>

  <p class="normal">«Söyleyin, Treathaway, ne demek istiyorsunuz?»</p>

  <p class="normal">Corliss, tembelce geriniyordu. Ayaklarını masaya dayadı. Gün boyu yollarda koşturup durmuştu, şimdi de örtülerin arasında uzanmış olmanın tadını çıkarıyordu. Ama Albay, durmadan konuşuyordu. Corliss'in onu dinlediği yoktu.</p>

  <p class="normal">«İşte, ben Albay Treathavvay. Uzun yıllarıma karşın, hâlâ toplumda iyi karşılanıyorum. Bankada da hatırı sayılır bir param var. Geriye yan gelip yatmaktan başka bir şey kalmıyor. Ama ben, yine de bir delikanlı gibi durmadan çalışıyorum. Neden? Yemek, uyumak, içmek için mi? Ama ‹Alaska' denen bu dünyanın ucunda yemek içmek çok bol. Yiyeceğim ve yirmi kişiyi barındıracak yerim var. Ben de günde üç öğünden fazla yiyemem. Tüm bunları neden bir başkasıyla paylaşmayayım?»</p>

  <p class="normal">Corliss, ayaklarını indirdi ve sandalyesinde doğruldu,</p>

  <p class="normal">«Daha acık konuşun, rica ederim.»</p>

  <p class="normal">«Evleneceğim. Haber sizi şaşırttı, değil mi?»</p>

  <p class="normal">«Tek bir kadın sözkonusu olabilir.»</p>

  <p class="normal">«Onunla,» dedi Treathaway.</p>

  <p class="normal">Corliss'in uzattığı eli sıktı.</p>

  <p class="normal">Vance Corliss'in yüzü birden allak bullak oldu, .Albay'a sordu:</p>

  <p class="normal">«Ya, Saint-Vincent?»</p>

  <p class="normal">«Bu sizin işiniz, benim değil.»</p>

  <p class="normal">«Peki ya Lucile?»</p>

  <p class="normal">«Lucile onu hiç sevmez. Kendine göre bir oyun oynuyor ve... ama oyunu iyi oynuyor, ha.»</p>

  <p class="normal">«Ben... anlamadım.»</p>

  <p class="normal">Corliss, eliyle alnını sıvazladı.</p>

  <p class="normal">Albay güldü.</p>

  <p class="normal">«Pöh! Bunun hiç önemi yok. «Benim için önemli olan, bana tanıklık edip etmeyeceğinizi öğrenmek.»</p>

  <p class="normal">«Tabii! Yeter ki işler o düzeye gelsin.»</p>

  <p class="normal">Resmi görevinin gereği, Kuzeybatı Atlı Polis Yüzbaşısı, ivedi durumlarda sivil devlet memuru görevini üstlenerek, nikâh kıyabilirdi. Albay Treathavvay, Yüzbaşı Alexandre'ı görmeye gitti ve ertesi sabah için ondan randevu aldı.</p>

  <p class="normal">Daha sonra da Lücile'e danışmadan Frona'nın evine gidip haber verdi. Lucile, Dawson'da başka kadın tammıyordu; yüreklilik gösterebilmiş olsaydı, gidip Frona'yı kendisi çağıracaktı. Sözkonusu olan kendisiydi. Evlenme haberinin Frona'yı hem sevindireceğini ve hem de şaşırtacağını umuyordu.</p>

  <p class="normal">Ertesi gün dördü birden Yüzbaşı Alexandre' m bürosunda buluştu. Aralarında sıkıntılı bir hava esiyordu. Çok heyecanlanan Lucile, ağladı ağlayacak durumdaydı, Frona, topluluğun üzerindeki sıkıntıyı gideremedi. Vance bile Albay'a karşı soğuktu.</p>

  <p class="normal">Treathaway, sanki yirmi yaş daha gençleşmiş gibiydi. Çiftin arasındaki yaş farkı Önceleri Frona'yı şaşırtmıştı ama artık o da bunu yadırgamıyordu.</p>

  <p class="normal">Belli belirsiz bir kaygıyla) Frona, Vance'a döndü. Vance'dan sağlık ve güç fışkırıyordu. Son görüşmelerinden sonra, kara bıyığını kestiği için, tıraşlı yüzü ona çocuksu bir anlam vermişti. Üst dudağı enerjik bir şekilde kıvrılmış, bakışla^ rina sert ve kararlı bir anlam vermişti....</p>

  <p class="normal">Kısa tören bitince Frona, yeni gelini öptü. Lucile, bu geleneksel öpücükteki kayıtsızlığı sezdi ve gözlerine yaşlar doldu. Başından beri Frona'daki soğukluğu sezen Albay, Lucile'in Corliss'le konuşmasından yararlanarak onunla baş başa kaldı.</p>

  <p class="normal">«Ne oluyor, Frona?» diye sordu birden. «Buraya isteksiz gelmediğinizi umarım. Kendim için değil ama, Lucile'e karşı yapılan bu davranışı bağışlayamam... O, böyle bir sertliğe layık değil.»</p>

  <p class="normal">«Bu öyküde, her şey içtenlikten uzak. (Sesi titriyordu.) Kendimde duygularımı sonuna dek saklama gücü bulurum sanıyordum ama şimdi bunu yapamayacağımı anlıyorum. Düşkırıklığına uğradım, size artık hak veremiyorum.»</p>

  <p class="normal">«Frona, açık olalım birbirimize. Sözkonusu olan Saint-Vincent mi?»</p>

  <p class="normal">Kız, başını olumlu bir şekilde salladı,</p>

  <p class="normal">«Tahmin etmiştim.» Yana bakınca, Lucile'in kaygıyla baktığını gördü. «Birincisi: Lucile size geldi ve Saint-Vincent konuşunda olay çıkardı. İkincisi ise, Lucile'in beni sevmediğini, param için evlendiğini sanıyorsunuz, değil mi?»</p>

  <p class="normal">«Bu oyunu alçakça bulmuyor musunuz? Ah, ne büyük düşkırıklığı!»</p>

  <p class="normal">«Budalalık etmeyin. Sizi çok severim, Frona. Sağduyunuza da inanırım. Bu iş öyle çabuk oldu ki, iyice düşünmeye zamanımız kalmadı. Durumu daha sonra anlayacaksınız. Şimdiye dek kimseye bir şey söylemedik, ama şunu iyi bilin ki Lucile, Fransız Dağı'nda en çok gelir getiren damarın sahibi. Tüm belgeler adına düzenlendi. İstediği an payını satabilir ve parasıyla da dünyanın neresinde isterse yeni bir yaşama başlayabilir. Ama siz yine de benim, onunla çıkarım için evlendiğimi sanabilirsiniz. Beni seviyor, Frona, onu mutlu edeceğimi sanıyorum.</p>

  <p class="normal">«Onun bana karşı olan duygularının çok ani olduğunu düşünüyorsunuz, değil mi? Size şunu söylememe izin verin. Bu ülkeye geldiğimden beri, karşılıklı sevgimiz büyüdü, Saint-Vincent mi? Pöh! Gizli bir anlaşma yapmıştık Lucile'le ben. O, bu adamın size layık, olmadığım düşünüyordu, sizinle bozuşması için elinden geleni özellikle yaptı. Onun ne dolaplar çevirdiğini bilemezsiniz. Ona, Welse'lerin inadını henüz bilmediğini söyledim. Daha sonra o da anladı. İşte, size söyleyeceklerim bunlar.»</p>

  <p class="normal">«Siz Albay, Saint-Vincent konusunda ne düşünüyorsunuz?»</p>

  <p class="normal">«Tüm içtenliğimle, Lucile'in düşüncesini paylaşıyorum. Ama sorun bu değil. Şimdi olayları bildiğinize göre, bundan sonra kanma karşı nasıl davranacaksınız?»</p>

  <p class="normal">Albay'a karşılık vermeden, Frona, bekleyen gruba döndü. Lucile, genç kızın yüzüne baktı.</p>

  <p class="normal">«O, size söyledi mi...»</p>

  <p class="normal">«Çok budalaymışım ben. O, haklı.»</p>

  <p class="normal">Düğün gecesi dolmalarını o anda anımsayan Yüzbaşı Alexandre, hemen sobanın üzerindeki tencereye koştu. Vance onları izledi.</p>

  <p class="normal">«Ah, Frona! Bu benim ilk gerçek aşkım. Ev-lenmenin benim gözümdeki önemi öteki kaçanlardan bambaşka. Kararımı onaylıyor musunuz, Frona? Bu mutluluğu bana çok görmüyorsunuz ya!»</p>

  <p class="normal">Adamlar, kadınların yanına gelince, heyecanı son noktaya varan Lucile hıçkırarak bağırdı: «Frona! Sevgili Frona!» Kürküne bürünmüş olan Jacob Welse, kapıyı çalmadan içeri girdi. Bundan daha iyi bir zamanlama olamazdı, tam zamanında gelmişti.</p>

  <p class="normal">«Davetsiz misafir geldi,» dedi. «Tören bitti mi?»</p>

  <p class="normal">Lucile'i kucaklayıp havaya kaldırdı.</p>

  <p class="normal">«Albay, elimi sıkın ve beni bağışlayın. Aynı zamanda, bana duyulmadığınız için de özür dileyin bakalım. Haydi, durmayın! Selam, Alexandre! Merhaba Corliss. Albay, bugün için ne tasarladığınızı bilmiyorum. Zaten pek önemi yok! Evde küçük bir şölen hazırladım ve çok eski bir kasa şampanya açtım. Davetlimsiniz. Corliss de tabii ve...»</p>

  <p class="normal">Yüzbaşı, Alexandre'a göz attı.</p>

  <p class="normal">«Tabii!» diye karşılık yerdi yüzbaşı çabucak.</p>

  <p class="normal">Kuzeybatı'nın başsavcısı, resmî kurallara pek uygun olmayan böyle bir gezintinin doğurabileceği sonuçları düşünüyordu.</p>

  <p class="normal">«Ya arabalar?» diye sordu.</p>

  <p class="normal">Jacob Welse, gülmeye başladı ve ayaklarım kaldırdı.</p>

  <p class="normal">«Yürüyerek... Şaka ediyorsunuz, dedi yüzbaşı kapıya giderek. «Arabalar, birazdan burada olacak. Üç kızak ve bir yığın çıngırak!»</p>

  <p class="normal">Böylece tüm Dawson halkı, anacaddeye inen, kamçılı üç polis memurunun kullandığı üç kızağı gördü. Taşıtların içindekileri gören meraklıların gözleri fal taşı gibi açıldı.</p>

  <p class="normal">«Klondike'de oturduğumuz sürece, insanlardan uzak bir yaşam süreceğiz,» diyordu Lucile, Frona'ya.</p>

  <p class="normal">Ama Jacob Welse, aynı kanıda değildi:</p>

  <p class="normal">«Her şeyi düzenlemek sizin işiniz,» dedi Yüzbaşı Alexandre'a.</p>

  <p class="normal">Adam, arkadaşlarını bırakmak amacında olmadığını söyledi.</p>

  <p class="normal">Aforoz eden ilk önce Bayan Schoville oldu. Öteki kadınları da kandırmıştı ve çileden çıkmış gibiydi.</p>

  <p class="normal">Luciie, Frona dışında, kimseyle görüşmüyordu. Ama genellikle pek çıkmayan Jacob Welse, geceleri sık sık Treathaway'e gidiyordu. Oraya yalnız da gitmiyordu. Yolda rastladıklarına, çalı gibi kaşlarının altında bir ışık parlayarak, laf olsun diye «Bu akşam için bir tasarınız var mı? Yoksa, benimle, gelin,» diyordu safça. Konuğunu götürüyordu. Bu adamlar da akşamı nasıl geçirdiklerini kanlarına anlatıyordu. Böylece komplo kuranlar arasında bir gevşeme başladı.</p>

  <p class="normal">Albay Treathaway'in evinde çay niyetine bitki suyu içilmezdi. Konuşmalar da çok canlı olurdu. Mühendisler, gazeteciler, serüvenciler ve Klondike kralları bile evine gitmek için yola düzerlerdi.</p>

  <p class="normal">Treathawayler'deki bu gecelerin tek hoş olmayan sonucu, Bayan Schoville'in ve Dawson'daki öteki kadınların yaşamını daha tekdüze yapması oldu. Ama onlar da söylentilerin düzmece olduğunu anlamakta gecikmedi. Bundan başka, Yüzbaşı Alexandre, kentin en büyük resmî memuru olarak, ülkede resmî bir, otoriteydi ve Jacob Welse de şirketi temsil ediyordu. Bu güçlü kişilere karşı çıkmak iyi bir davranış olmazdı.</p>
</body>
</html>
