<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_3"><br class="chapter" />
  <br class="chapter" />
  ÜÇÜNCÜ BÖLÜM<br class="chapter" />
  <br class="chapter" />
  CHİLCOOT YOLU<br class="chapter" />
  <br class="chapter" /></h1>

  <p class="normal">Frona, Andy'ye eliyle veda etti ve yola koyuldu. Yalnızca fotoğraf makinesini ve sırtında sıkıca bağlı olan çantayı taşıyordu. Nipousa' nın armağan ettiği sağlam bir söğüt dalı kullanıyordu. Basit bir kül rengi giysi giymişti. Kısa etekleri hareketlerine serbestlik veriyordu.</p>

  <p class="normal">Del Bishop'un buyruğu altındaki bir düzüne kadar yerli tarafından taşman malzemeleri, saatler önce yola çıkmıştı. Bir gün önce Matt Mc-Carthy ile Svash kampına dönüşünde, Del Bishop, onu mağazada bekliyordu. Pazarlık çabucak yapıldı. Çünkü ona yaptığı öneri belirli ve kesindi. Ülkenin içine gidiyordu. Yanında birisi gerekliydi. Kız, henüz seçimini yapmışsa, onun emrindeydi adam. Hareketinden önce, bölgeyi çok iyi tanıdığını ona söylemeyi unutmuştu.</p>

  <p class="normal">Sudan hoşlanmadığı gerçekti. Yolculuğun büyük bir bölümü gemiyle yapılacaktı. Ama Önemli değildi, hiçbir şeyden korkusu yoktu. Hayatı pahasına da olsa Frona'yı savunmaya hazırdı.</p>

  <p class="normal">Para işine gelince, Dawsoh'a varır varmaz, Jacob Welse'in yanında, bir yıllık yiyecek ve malzeme isteyecekti. Hayır, hayır! Gündelik almak sözkonusu değildi. Kesesi altınla dolunca, hepsini daha sonra öderdi. Karar ona kalmıştı. Prona düşündü. Sonunda, adam güneş batmadan taşıyıcı aramaya gitmişti.</p>

  <p class="normal">Kız, yoldakilerden daha hızlı ilerlediğini far-ketti. Çok yüklü olduklarından, adamlar, sık sık dinlenmek zorunda kalıyorlardı. Önünde yürümekte olan bir grup İskandinav'a yetişeceğim derken, oldukça yorulmuştu kız. Güçlü ve sağlam yapılı olan bu devler, sırtlarında elli kilodan fazla yük taşıyor, arkalarında çekmiş oldukları küçük arabalarda da üç yüz kiloya yakın yük bulunuyordu.</p>

  <p class="normal">Güneş gibi parlayan yüzlerinden yaşama sevinci fışkırıyordu. Bu yük onlara göre çocuk oyuncağıydı. Bilmediği bir dilde konuşuyorlar, sık sık kahkaha atıyorlardı. Ötekiler, onlara yol vermek için kıyıya çekiliyor, onlara imrenerek bakıyordu.</p>

  <p class="normal">Gölgeli bir ormana daldılar ve bir ırmak geçidine çıktılar. Suda boğulmuş bir adam, kumların üstüne yatmış, açıkgözleriyle güneşe bakar gibiydi. Bir adam, öfkeli bir sesle: «Ortağı nerede? Ortağı yok muymuş?» diye bağırıyordu. Malzemelerini yere bırakmış olan öteki iki kişi, ölünün mallarının sayımını yapıyordu. İçlerinden biri, yüksek sesle malları numaralıyor, öteki de bir deftere yazıyordu. Islanmış mektuplar, kâğıtlar, belgeler yere saçılmıştır. Kayıklarla ırmağa gidip gelenler, ona hiç dikkat bile etmiyordu,</p>

  <p class="normal">İskandinavlar, bu görüntüye bakınca, yüzleri karardı. «Bir ortağı olup olmadığını biliyor musunuz?» diye sordu, yorulmak nedir bilmeyen adam. Ötekiler, başlarını salladı. İngilizce bilmiyorlardı, Kararlı bir şekilde suya girdiler.</p>

  <p class="normal">Karşı kıyıda, birisi uyarıda bulundu. Birbirlerine danışmak için durdular, sonra ilerlemeye başladılar. Sayımla uğraşan iki adam, onlara baktı. Su, hemen hemen kalçalarına çıkıyordu. Akıntının gücüyle sallanıyordu, adamlar. Araba, arasıra yana kayıyordu.</p>

  <p class="normal">Sonunda, tehlike geçmiş gibiydi. Frona, derin bir nefes aldı. Arabaya en yakın olanın sırtındaki kayış koptuğu zaman, su ancak dizlerine geliyordu. Yana yıkılan malzemeler adamı sürükledi. Yanındaki kaydı ve her ikisi de birbirlerini tutmak isteyerek suya gömüldü. Hemen su yüzüne çıkan iki adam, arabayı kurtarmak için, tüm güçleriyle kayışlara asıldı. Harcadıkları çaba, boşuna gitti. Su tarafından, sürüklenerek gözden kayboldular.</p>

  <p class="normal">Ekiptekiler, kayışı kopan dışında, tüm adamları yakaladı. Adam, suyun üstünde göründüğünde, kıyıya çıkmayı hiç düşünmedi ve arkadaşlardın yardımına gitti. Yirmi adım aşağıda akıntı, bir kayaya çarpıyordu. Hâlâ yüklü olan araka göründü ve kayaya çarptı, akıntıya karıştı. İskandinavlar, kayaya fırlatıldı. Biri dışında hepsi de akıntıya karıştı.</p>

  <p class="normal">Bir düzine kadar kayık, onları kurtarmaya çalışıyordu. Frona, kayığın birinin içinden, adamın kanlı elleriyle kayaya tutunduğunu gördü. Yüzü sapsarıydı. Paketleri atan ve iyi yüzücü olan arkadaşı, tam kayayı bırakacağı anda, onu yakaladı. Akıntıya kapılarak, yeniden sürüklendiler. Bir an sonra suyun yüzünde güründüler yeniden. Tüm güçleriyle savaşıyorlardı.</p>

  <p class="normal">Bir kayık, yüzücüyü yakaladı. Ama ötekiler, suda kaybolup gitmişlerdi. Kayıktakiler kazaya uğrayanları bulmak için on beş dakika kadar uğraştılar. Sonunda ırmak, cesetleri kıyıya bıraktı.</p>

  <p class="normal">Frona, kumun üzerinde kemikleri kırılmış olarak uzanmış bu beş deve baktı. Hâlâ arabaya bağlıydılar, yükleri de sırtlarındaydı. Altıncısı, kuru gözlerle arkadaşlarının cesetlerine aval aval bakıyordu.</p>

  <p class="normal">Oradan dört adım ötede, yaşayanlardan oluşan ırmak, sanki bir şey olmamışçasına çağıldayıp gidiyordu.</p>

  <p class="normal">Dyee Geçidi'nde dağların tepelerindeki çam ormanları öyle sıktı ki, güneş ışınları içeri sızmazdı. Nemli toprağı çiğneyen altın arayıcıları patikaları yer yer çatlatmışlardı. Bu yollardan birinde Frona, çamurun içine yan gelip yatmış bir adam gördü. Adam, sırtındaki ağır yükün etkisiyle yanlamasına yatıyordu. Yanaldan çamura bulanmıştı, yüzünde sakin bir anlam vardı. Genç kızı görünce, gözleri sevinçle parladı.</p>

  <p class="normal">«Tam zamanında geldiniz!» dedi, selam yerine. «Bir saattir birinin gelmesini bekliyordum.»</p>

  <p class="normal">Frona, ona doğru eğilip, yüklerini çözmeye başladı.</p>

  <p class="normal">«Ah, çok teşekkür ederim! Lanet malzemeler! Yükü çözemedim bu durumdayken.»</p>

  <p class="normal">«Yaralı mısınız?» diye sordu genç. kız. Adam kayışlardan kurtulunca, birkaç ha-* reket yaptı, kolunu yokladı.</p>

  <p class="normal">«Değilim. Yeni bir dolar kadar sağlamım. Sağolun!..»</p>

  <p class="normal">Küçük çam dallarına doğru gitti ye ellerini sildi.</p>

  <p class="normal">«Bu da benim şansım!» dedi. «Ama yine de dinlenmiş oldum hiç olmazsa. Kazayı büyütmek neye yarar? Şu köke çarptım ve cump çamurun içine! Tek başıma kayışları çözemeyince, bir saat kadar uzanıp kaldım. Herkes aşağıdaki yoldan gidiyordu.»</p>

  <p class="normal">«Neden yardım istemediniz?»</p>

  <p class="normal">«Tepeyi tırmanarak kim bana yardıma gelirdi? Hiç kimse! Adamın biri, beni böyle bir şey için rahatsız etmiş olsaydı, onu çamurdan çıkarırdım, ama dana sonra iyice içine atardım. Hem, buradan birinin nasılsa geçeceğini biliyordum.»</p>

  <p class="normal">«İşinizi iyi biliyorsunuz. Bu ülkede başarılı olursunuz! dedi Frona.</p>

  <p class="normal">«Evet, öyle umuyorum ben de.»</p>

  <p class="normal">Adam yükünü omuzlarının üstüne yerleştirdi ve çevik adımlarla yola koyuldu.</p>

  <p class="normal">Kaygan yol, dimdik ırmağa iniyordu. Çağlayanın üstüne köprü niyetine bir çam kütüğü atılmıştı. Kütüğün ortası bel veriyor, suya değiyordu. Akıntı yüzünden de hafifçe sallanıyordu. Her zaman ıslak olan yüzünü, taşıyıcıların ayakları iyice cilalamıştı. Yirmi metre uzunluğundaki bu köprü hiç de güvenli değildi. Frona, ayağını atınca, kütüğün sallandığını hissetti ve çağlayanın gürültüsünü duydu. Su, azgınca akıyordu altında... Geri çekildi, ayakkabılarının bağını çözdü, yeniden bağlıyormuş gibi yaptı. O anda çamurlu yoldan bir grup yerli göründü.</p>

  <p class="normal">Başta üç dört adam vardı, ardından da, sırtlarında ağır yükler sarılı bir çok yerli yürüyordu. Daha arkada çocuklar, en arkada da dilleri dışarıda, yarım düzine kadar köpek vardı. Yükler yüzünden, kafile güçlükle yol alıyordu.</p>

  <p class="normal">Adamlar Frona'ya yan gözle baktılar. İçlerinden biri yavaşça düşüncesini söyledi. Genç kız onu duymadı, ama yerlilerin alaylarından, ne olduğunu, anladı ve kızardı. Yanakları alev alev yanıyordu. Yine de belli etmemeye çalıştı.</p>

  <p class="normal">Yerlilerin başkanı sıradan çıktı, birbiri ardına, teker teker bu tehlikeli geçidi aştılar. Ortadaki eğimde, ağaç ağırlıkları altında iyice bel veriyor, adamların ayakları dizlerine dek buz gibi suyun içinde kalıyordu. Çocuklar ve köpekler de geçtikten sonra başkan, Frona'ya döndü, parmağıyla dağın yamacını göstererek:</p>

  <p class="normal">«Siz, atla dolaşın,» dedi. «Çok daha kolay. Uzundur, ama en iyi yoldur.»</p>

  <p class="normal">Frona, başını salladı ve adamın karşıya geçmesini bekledi. Gururuna dokunmuştu. Bu yerlilere karşı, soyunun onurunu savunmak istiyordu. Bu yabancıların bakışları altında, ayağını kütüğe bastı ve ırmağın beyaz köpükleri arasında karşıya geçti.</p>

  <p class="normal">Yolun kıyısında bir adam ağlıyordu. İyi bağlanmamış yükü, yerde duruyordu. Ayakkabılarından birini çıkarmıştı, çıplak ayağı şişmişti.</p>

  <p class="normal">«Neyiniz var?» diye sordu Frona, önünde durarak.</p>

  <p class="normal">Adam, gözlerini ona doğru kaldırdı ve sonra Dyea Irmağı'nın kesildiği derin boğaza doğru indirdi. Gözlerinden hâlâ yaşlar boşanıyordu.</p>

  <p class="normal">«Ne oldu?» diye üsteledi kız. «Size yardım edebilir miyim?»</p>

  <p class="normal">«Hayır,» dedi adam. «Bana nasıl yardım edeceksiniz? Ayaklarım soyuldu, sırtım kırıldı. Artık gidemiyorum.</p>

  <p class="normal">«İnanın bana,» dedi kız. «Durumunuz daha kötü olabilirdi. Biraz önce karaya çıkanları düşünün. Buralara gelmeleri on-on beş gün sürer.»</p>

  <p class="normal">«Evet, ortaklarım yolda beni bıraktılar, Şimdi tek adım bile atamıyorum. Birleşik Devletler'deki karımı ve çocuklarımı düşünüyorum! Onlar beni bu durumda görseler! Ne onlara geri dönebilir, ne de yoluma devam edebilirim artık. Ağır yükümü taşıyamam. İşim bitik, biliyorum. Ah, ne yapayım bilmem ki?»</p>

  <p class="normal">«Arkadaşlarınız sizi neden bıraktı?»</p>

  <p class="normal">«Çünkü yeterince güçlü ve dayanıklı değilim. Benimle alay ettikten sonra, ekip gittiler.</p>

  <p class="normal">«Güçlüklerle karşılaşmadınız mı hiç?» diye sordu Frona.</p>

  <p class="normal">«Hayır!...»</p>

  <p class="normal">«Ama yine de sağlam görünüyorsunuz. En, azından seksen kilo varsınız.»</p>

  <p class="normal">«Seksen beş,» diye doğruladı adam. «Hasta ve yaralı gibi de durmuyorsunuz.» «Ha... hayır!..»</p>

  <p class="normal">«Ya arkadaşlarınız? Onlar da madenci mi?»</p>

  <p class="normal">«Hayır!..</p>

  <p class="normal">Benimle aynı ticarethanede çalışırlar. Bu da işi daha güçleştiriyor ya. Birbirimizi yıllardır tanırız. Beni bıraktılar, çünkü onlara ayak uyduramıyordum!»</p>

  <p class="normal">«Dostum,» dedi Frona, «güçlüsünüz, arkadaşlarınız gibi yükünüzü taşıyacak durumdasınız. Ama, kafanızı çalıştırmıyorsunuz! Burası tembellere göre değildir. Siz, bir at gibi çalışamazsınız... Daha doğrusu, çalışmak istemezsiniz. Bu ülkenin size gereksinimi yok. Kuzey, yalnızca sağlam yüreklileri kabul eder. Evinize geri dönün. Burada kalırsanız, ölürsünüz. Karınız ve çocuklarınız ne olur sonra? Malzemelerinizi satın ve Birleşik Devletler'e dönün. Üç hafta sonra, ailenize kavuşursunuz. İyi yolculuklar!»</p>

  <p class="normal">* * *</p>

  <p class="normal">Krona, Koyunlar Kampını geçti. Dağın bir yerinde, geniş bir buzul, toprağın içinden gelen bir basınçla çatlamıştı ve kayalık boğaz boyunca, yüz bin ton su ve buzu aşağı yuvarlamıştı. Selin bıraktığı balçık, yolu kayganlaştırmıştı.</p>

  <p class="normal">Karmakarışık çadırlar arasında insanlar, kaynaşıp duruyordu. Ama ara sıra arkadaşlarının yardımına da koşuyorlardı. Yolun kıyısındaki cesetler, felaketin büyüklüğünü kanıtlıyordu. Birkaç yüz metre uzakta, altına hücum, aralıksız sürüyordu. Öteki madenciler, yüklerini kayalara dayayıp biraz soluklandıktan sonra, yeniden yola koyuluyorlardı</p>

  <p class="normal">Öğle güneşi «Taş Merdiven» i yakıyordu, ama biraz sonra kayalıktan dağa doğru yükseldi. Buzlar yer yer eriyor ve toprağı ıslatıyordu. Fırtınayla dövülen Chilcaat, görünüme hakimdi. Bayırdan yukarı ince bir sel gibi akıyordu insanlar. Bu sel, tepenin eteğinden başlıyordu. Aşağıda yolun kıyısında yemeğini yiyen Frona, gözlerini kaldırınca bir karınca alayı gördü.</p>

  <p class="normal">Frona, bu görüntüye bakarken, Cilcoot'un tepesi karardı ve güçlükle tırmanan cücelerin üstüne bir dolu sağanağı boşandı, Güneş ışığı kaybolup yerini karanlığa bıraktı. Frona şimdi göremiyordu, ama karıncaların tırmanmaya devam ettiklerini biliyordu. İnsanın, doğaya olan üstünlüğü karşısında gururla titredi. Kararlı bir şekilde sıraya girdi.</p>

  <p class="normal">Sonunda geçidin içine girdi. Emekleye emek-leye güçlü Chilcoot Boğazı'ndan indi. Volkan kraterini dolduran gölün kıyısında durdu. Suyun yüzünü, beyaz bir köpük örtmüştü. Geçmek isteyen bir yığın insana karşılık, hiçbir gemi bu işe yanaşmıyordu. Üzerine katranlı ‹bir yelken geçirilmiş küçük bir kayık kayalığın ardına sığınmıştı. Frona, kayığın sahibiyle konuştu. Adam, gençti, delici bakışları vardı. Sandalcı oydu, ama günün geri kalan bölümünü eli kolu bağlı geçiriyordu. Söylediğine göre su çok kötüydü. Yolcu başına yirmi beş dolar istiyordu. Bugün ısrar etmek boşunaydı, kimseyi almayacaktı.</p>

  <p class="normal">«Beni yine de götürürsünüz değil mi?» diye sordu Frona.</p>

  <p class="normal">Adam, başını salladı ve göle baktı.</p>

  <p class="normal">«Öte yaka daha da kötü. Büyük kayıklar bile gidemez. Bir grup yolcu götüren son kayık, gölün batı kıyısında karaya oturdu. Olayı buradan gördük. Fırtına dininceye kadar, hiç bir kayık gidemez,»</p>

  <p class="normal">«Ne de olsa, onlar benden daha şanslıymış. Benim kamp takımlarım Mutlu-Kamp'ta bulunuyor. Burada kalamam.»</p>

  <p class="normal">Frona, gülümsedi. Ama bu gülümsemede hiç bir yalvarma yoktu.</p>

  <p class="normal">«Haydi, kararınızdan, vazgeçin. Beni geçirin.»</p>

  <p class="normal">«Olmaz!»</p>

  <p class="normal">«Size elli dolar veririm.»</p>

  <p class="normal">«Size, olmaz dedim!»</p>

  <p class="normal">«Ama, inanın bana, korkmuyorum!»</p>

  <p class="normal">Genç adamın gözlerinde öfke kıvılcımları parladı. Birden ona döndü, ama biraz düşündükten sonra, dilinin ucuna gelen sözleri söylemedi.</p>

  <p class="normal">Birbirlerinin gözlerinin içine bakıyorlardı. Adamın saçları, ıslak bukleler halinde alnına yapışmıştı. Frona'nın saçları da yüzünü dövüyordu.</p>

  <p class="normal">«Haydi, gelin!» dedi adam.</p>

  <p class="normal">Öfkeli bir hareketle kayığını suya itti ve kürekleri aldı.</p>

  <p class="normal">«Atlayın! Sizi geçirmeye razı oluyorum. Ama elli dolarınızı almam. Bana her zamanki fiyatı ödeyin.»</p>

  <p class="normal">Bir dalga, hafif kayığı kaldırdı ve yana yatırdı. Su serpintisi içeriye doldu. Frona, çamçakla suyu boşaltmaya başladı hemen.</p>

  <p class="normal">«Rüzgârın bizi kıyıya fırlatıp atmasını isterdim,» diye bağırdı adam. O zaman çok hızlı ilerlemiş olursunuz, değil mi?»</p>

  <p class="normal">Kıza öfkeyle baktı.</p>

  <p class="normal">«Geceyi örtüsüz, ateşsiz geçirmek, ikimiz için de kötü olur,» dedi kız, «İnşallah dediğiniz gibi olmaz.»</p>

  <p class="normal">Frona, kaygan kayalığa atladı ve adamın küçük kayığını çekmesine yardım etti. Sağda ve solda, ıslak kayalar vardı. Hava gittikçe karalıyordu.</p>

  <p class="normal">«Acele etseniz daha iyi olur,» dedi adam, yardımı için teşekkür ettikten sonra, «Buradan Mutlu-Kamp'a üç kilometrelik yolunuz, var. Acele edin. İyi yolculuklar!»</p>

  <p class="normal">Frone, elini uzattı.</p>

  <p class="normal">«Çok iyisiniz!»"</p>

  <p class="normal">«Pöh! Bilmem ki...»</p>

  <p class="normal">Kızın elini kuvvetle sıktı. Bakışlarında hayranlık okunuyordu.</p>

  <p class="normal">Mutlu-Kamp Ormanının son sınırında, bir düzine kadar çadır, fırtınaya karşı iyi kötü direniyordu. Yorgunluktan tükenen Frona, birinden ötekine gidiyordu. Islak eteği ağırlaşmıştı. Rüzgârda hızla savruluyordu.</p>

  <p class="normal">Bir çadırın arkasında, Del Bishop'un gökgü-rültüsünü andıran sesini duyar gibi oldu. İçeriye bakınca, yanıldığını anladım. Kampın son çadırına kadar boş yere dolaştı. Perdeyi açtı ve bakmak için başını soktu. Bir mum, çadırda oturan tek kişiyi aydınlatıyordu. Diz çökmüş bir adam, ciğerlerinin tüm gücüyle küçük bir Yukon sobasını yakmaya çalışıyordu.</p>
</body>
</html>
