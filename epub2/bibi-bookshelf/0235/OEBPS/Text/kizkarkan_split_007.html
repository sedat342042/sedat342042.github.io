<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_6"><br class="chapter" />
  <br class="chapter" />
  ALTINCI BÖLÜM<br class="chapter" />
  <br class="chapter" />
  FRONA'NIN GELİŞİ<br class="chapter" />
  <br class="chapter" /></h1>

  <p class="normal">«Bana: kalırsa durumun önemini abartıyoruz yüzbaşı,» dedi Jacob Welse, konuğunun uzun kürkünü çıkarmasına yardım ederken. «Olayın daha da büyümemesine dikkat etmek durumundayız. Siz ve ben, birlikte büyük kıtlıklar atlattık. Çok geç olmadan, halk arasında panik yaratmalıyız. Dawson'dan beş bin kişiyi çıkaralım, ötekiler için yeterince yiyecek kalır o zaman. Bu beş bin kişi, Dyea'da ve Skagway'de», burada açlık olduğunu yayarlarsa, buraya gelmeye hazırlanan beş bin kişiyi kararlarından vazgeçilirler.»</p>

  <p class="normal">«Çok iyi! Polisin işbirliğine güvenin, Bay Welse.»</p>

  <p class="normal">Kır saçlı, güçlü görünüşlü olan konuk, paltosunun yakasını kaldırdı ve elini kapının mandalına koydu.</p>

  <p class="normal">«Sizin sayenizde,» diye sürdürdü, «yeni gelenler, köpek satın almak için, malzemelerini satıyor. Irmak buz tutunca, ne hücum olacak bir görün! Beş yüz kilo yiyeceğini sattıktan sonra, bu işten vazgeçen herkes, sorunu çözmede yardımcı olacak. Böylece doyurulacak bir mide eksilmiş olur. Laura, ne zaman gidiyor?»</p>

  <p class="normal">«Bu sabah, yiyeceksiz üç yüz yolcuyla yola çıkacak. Üç bin olmasını isterdim doğrusu!»</p>

  <p class="normal">«Ben de! Ha, yeri gelmişken, kızınız ne zaman geliyor?»</p>

  <p class="normal">«Bugünlerde bekliyorum,» diye karşılık verdi Jacob Welse, gözleri parlayarak. «Geldiği gün, bize akşam yemeğine gelmenizi istiyorum. Kışladan birkaç delikanlı da getirirsiniz. Hepsini adlarıyla tanımıyorum, ama hepsini tek tek benim adıma davet edin. Kimseyle pek görüştüğüm yok... Zamanım olmuyor... Kızımın eğlenmesi için gerekeni yapmanızı rica ediyorum, yüzbaşı... Birleşik Devletlerden ve Londra'dan dönünce, burada canı sıkılmasın istiyorum. Size güveniyorum, yüzbaşı!»</p>

  <p class="normal">Jacob, kapıyı kapadı, sandalyeyi ters çevirip ayaklarını dayadı. Gözünün önüne kızının hayali geldi. Kapı yeniden açıldı.</p>

  <p class="normal">«Bay Welse! Bay Forster, beni, gelenlere mal verip vermeyeceğimizi sormam için size gönderdi.»</p>

  <p class="normal">«Tabii! Yalnız, Bay Forster'e söyleyin, istediklerinin yansını versin. Biri gelir de beş yüz kilo isterse, ona iki yüz elli kilo versin.»</p>

  <p class="normal">Bir sigara yaktı ve yerine oturdu.</p>

  <p class="normal">«Kaptan MacGregor, sizinle görüşmek istiyor, efendim.»</p>

  <p class="normal">Kaptan, içeri girdi ve kapının yanında durdu.</p>

  <p class="normal">«Bir saat sonra hareket ediyoruz, Bay Welse. Sizden son buyruklarınızı almaya geldim.» «Pekâlâ!»</p>

  <p class="normal">Jacob Welse, MacGregor'a döndü:</p>

  <p class="normal">«Bu kış, size başka görev vermeyi düşünüyordum, ama fikrimi değiştirdim. Size Laura gemisinin komutasını neden verdim, biliyor musunuz?»</p>

  <p class="normal">Kaptan, bir ayağını ötekinin üstüne dayadı ve yüzünde bir gülümseme belirdi.</p>

  <p class="normal">«Kavga çıkacak,» diye homurdandı.</p>

  <p class="normal">«Ben de düzeni' sağlayacak sizden başka birini göremiyorum. Bay Bailly, gemide size daha ayrıntılı bilgi yerecek. Bu arada size şunu söylememe izin verin-. Bu ülkeden yeterince insanı gönderemezsek; yiyecekleri idareli kullanmalıyız. Fort-Yukon'da yarım kilo bile fazlası yok. Anladınız, mı?»</p>

  <p class="normal">«Evet, efendim!..»</p>

  <p class="normal">«Öyleyse savurganlık etmeyin. Gemiyle üç yüz kişi götüreceksiniz. Irmağın yüzü, yeterince kaim buzla örtülür örtülmez, iki kat daha fazla insan geleceğinden emin olun. Böylece de kış boyu beslenecek binlerce, kişi olacak. Onları çalıştırın. Geminin yanaşabileceği kıyılara yığmak üzere, onlara odun kestirin. Bağına altı dolar ödeyin. Çalışmayana yemek yok. İyice anlaşıldı mı?»</p>

  <p class="normal">«Evet!»</p>

  <p class="normal">«Bin tane boşta gezer kişi, tehlikeli olabilir. Yiyeceklere dikkat edin. Onları çalmaya kalkışırlarsa, görevinizi yapın.»</p>

  <p class="normal">Adam, başıyla onayladı. Ellerini ovuşturdu. Alnındaki et beni morardı.</p>

  <p class="normal">«Beş buharlı gemi, buzların arasında duruyor. Onları ilkbaharın sellerine karşı koruyun. İlk önce içindeki yükü güvenli bir yere taşıtın. Fort Burr'a bir haberci yollayıp Bay Carter'den üç yüz adam isteyin. O adamlara gereksinimi yoktur. Çünkü Circle City'de durum aşağı yukarı normaldir. Bay Burdvell'den de kontenjanıma yansını isteyin. Çok sayıda silahlı adama karşı zorlanacaksınız. Ama işi başından sıkı tutun. Şunu da aklınızdan çıkarmayın, tetiği ilk çeken, genellikle postunu kurtarır. Yiyecekler konusunda gözünüzü dört açın.»</p>

  <p class="normal">«Ve silahlara karşı,» diye mırıldandı kaptan kapıyı çekerken.</p>

  <p class="normal">«Bay John Melton sizinle görüşebilir mi?»</p>

  <p class="normal">«Bak hele Welse, ne oluyor?»</p>

  <p class="normal">John Melton denen adam, memurun ardından hışımla içeri girdi. Şirketin başkanının burnuna bir kâğıt dayadı.</p>

  <p class="normal">«Şunu okuyun! Üzerinde ne yazılı?»</p>

  <p class="normal">Jacob Weise, kâğıda bir göz attı ve sakince karşılık verdi:</p>

  <p class="normal">«Beş yüz kilo yiyecek.»</p>

  <p class="normal">«Ben de öyle dedim. Ama memurunuz 'hayır' diyor. Bana iki yüz elli kilo vermek istiyor.»</p>

  <p class="normal">«Adam, haklı.»</p>

  <p class="normal">«Ama...»</p>

  <p class="normal">«Burada beş yüz gösteriyor, ama mağazada yansı verilir.»</p>

  <p class="normal">«Bu sizin imzanız değil mi?» dedi John Melton, kâğıdı Welse'in gözlerinin önüne sokarak.</p>

  <p class="normal">«Evet!»</p>

  <p class="normal">«O halde, ne yapmak istiyorsunuz?»</p>

  <p class="normal">«Size iki yüz elli kilo yiyecek vereceğim.»</p>

  <p class="normal">«Kabul etmiyorum.»</p>

  <p class="normal">«Pekâlâ. Tartışmayalım artık.»</p>

  <p class="normal">«Özür dilerim ama artık sizinle iş yapamam. Yiyeceğimi Geçit'ten getirecek kadar zenginim. Gelecek yıl böyle yapacağım.»</p>

  <p class="normal">«Bence hiç sakıncası yok. Evimdeki depomda, üç yüz bin dolarlık altın tozunuz var. Bay Atscheter'i gidip bulun ve hepsini çekin onların.»</p>

  <p class="normal">Adam, odayı umutsuzca arşınlıyordu.</p>

  <p class="normal">«Şu iki yüz elli kilo yiyeceği alamaz mıyım? Onların parasını verdim. Açlıktan ölmemi istemezsiniz sanırım?»</p>

  <p class="normal">«Dinleyin, Melton.» dedi Jacob Welse, sigarasını söndürerek. «Şu anda ne demek istiyorsunuz? Ne istiyorsunuz?»</p>

  <p class="normal">«Beş yüz kilo yiyecek istiyorum.»</p>

  <p class="normal">Yalnızca sizin için mi?»</p>

  <p class="normal">Bonanza kralı, evet anlamında başını salladı.</p>

  <p class="normal">«Şu arıda midenizle ve benimle çarpışıyorsunuz. Bense yirmi bin kişinin haklarını savunuyorum.</p>

  <p class="normal">«Ama dün, Tim MacReady'nin isteğini yerine getirdiniz. O da benim gibi beş yüz kilo istemişti.»</p>

  <p class="normal">«Bu kısıtlama, bugünden geçerli.»</p>

  <p class="normal">«Ben neden kurban olayım?»</p>

  <p class="normal">«Neden dün gelmediniz? Tim de neden bugün gelmedi?»</p>

  <p class="normal">Melton'un yüzü sarardı. Jacob Welse, kendi sorusunu omuzlarını silkerek karşılık verdi.</p>

  <p class="normal">«Durum bu, Meton. Ayrıcalık yok. Beni Mac Ready'yi korudum diye suçlarsanız, neden dün mağazaya gelmediğinizi sorarım size. Fortynile' deki açlığı gördünüz. Bonanza'daki tüm altınlar, size yoksulların yiyeceğine el koyma hakkını vermez. Bana inanın... Bir damla yiyeceğim oldukça, açlıktan ölmezsiniz. Haydi, elimi sıkın. Gülümseyin ve payınızı alın.»</p>

  <p class="normal">Her zaman asık yüzlü olan ama çabucak yumuşayan altın kralı, Welse'in uzattığı eli sıktı ve çabucak çıktı. Kapı kapanmadan önce, bir Amerikalı içeri girdi. Altına bir iskemle çekti, bacaklarını açarak oturdu.</p>

  <p class="normal">«Eh!» dedi sır verircesine, «adamlar sizi beğenmemeye başladı.»</p>

  <p class="normal">«Bak hele, siz misiniz Dave?»</p>

  <p class="normal">«Galiba. Size söylediğim gibi, ırmak donar donmaz herkes gidecek.»</p>

  <p class="normal">«Öyle mi sanıyorsunuz?»</p>

  <p class="normal">«Hımmm!...»</p>

  <p class="normal">«Daha iyi ya! Bunu ülkenin iyiliği için isterim. Siz de gidecek misiniz?»</p>

  <p class="normal">«Ben mi? Bin yıldan önce olmaz.» Dave Har-ney, sırtını gururla doğrulttu. «Dün hamallarımı madene gönderdim. Ama söyleyin... Başıma tuhaf bir şey geldi. Bütün şeker yüküm son kızaktaydı. Yolda bu kızak buzu kırdı! Böyle bir şey hiç görmedim. Son kızağım, şekerle birlikte sulara gömüldü... Buraya elli kilo kadar şeker almaya geldim. Beyaz ya da kırmızı... Ne olursa olsun.»</p>

  <p class="normal">Jacob Welse, gülerek başım salladı. Harney, sandalyeye yaklaştı.</p>

  <p class="normal">«Memurunuz anlamıyor ve bana yardım etmek istemiyor. Size başvurmamı söyledi. Fiyatı önemli değil. Bana elli kilo şeker verin. İşimi görür.»</p>

  <p class="normal">Tüccarın, başını olumsuzca sallaması üzerine Dave, pohpohlamayı denedi.</p>

  <p class="normal">«Biliyorsunuz, şekeri çok severim. Preacher Creek'de icat ettiğim arpa şekerini anımsıyor musunuz? Zaman nasıl da geçiyor! Sanki yedi yıl olmamış gibi! Ama ben, tütünden vazgeçerim de şekerden vazgeçemem. Bizim şeker işi ne olacak? Köpeklerim kapının önünde bekliyor. Mağazaya gidip alsak nasıl olur?»</p>

  <p class="normal">Welse'in ağzından çıkacak olumsuz yanıtı bildiğinden, ona karşılık yermek için zaman tanımadı.</p>

  <p class="normal">«Oh, obur olduğumu sanmayın. Sıkışık du-rumdaysanız» otuz kiloyla da yetinirim... Hatta yirmi beş de yeter. Durumunuzu anlıyorum, değerli vaktinizi almak istemem.»</p>

  <p class="normal">«Değerli zamanımı tartışmayla geçirmek neye yarar, Dave? Bir kilo bile fazla şekerimiz yok.»</p>

  <p class="normal">«Size söylüyorum, ben obur değilim. Ama on iki kilo da işime yarar.» «Bir gram bile yok!»</p>

  <p class="normal">«Gerçek mi? Pekâlâ, öfkelenmeyin! İsteğimi unutun... Daha uygun, bir zamanda yeniden gelirim. Hoşça kalın!» Çenesini yana uzatıp, daha iyi duymak için* kulak kabarttı. «Bu, Laura'nın düdüğü. Birazdan gidecek, Onun gidişini görmek istemez misiniz? Benimle gelin.»</p>

  <p class="normal">Jacob Welse, ayı postundan paltosunu giydi ve eldivenlerini eline geçirdi. Bürodan çıkıp ana mağazaya geçtiler. Mağaza öyle genişti ki tezgâhın önündeki iki yüz müşteri bile dolduramıyordu. Müşterilerin çoğunun yüzleri asıktı. Memurlar, yiyecek dışında her şey satıyordu... Herkes de yiyecek istiyordu.</p>

  <p class="normal">«Fiyatı yükseltmek için depoluyorlar!» dedi, kızıl sakallı bir madenci.</p>

  <p class="normal">Jacob Welse, bunu duydu, ama oralı olmadı.</p>

  <p class="normal">Dışarıda, kaldırımın üstünde ve mağazamın duvarlarına, yapıştırılan afişlere baktı. Yitirilen, bulunan ve satılık köpek ilanları çoktu. Kalanı da satılık malzemeye ayrılmıştı. Un dahil iki yüz elli kilo yiyeceğin kilosu bir dolar, un hariç yarım dolardı.</p>

  <p class="normal">Jacob Welses Melton'un yeni gelen biriyle konuştuğunu gördü. Bonanza Kralı'nın duruşundan, Melton'un kışlık yiyeceğini sağladığı anlaşılıyordu.</p>

  <p class="normal">Jacob Welse, Melton'a afişleri göstererek: «Burada şeker kokusu almıyor musunuz?</p>

  <p class="normal">Dave?» diye sordu.</p>

  <p class="normal">«Yeterince koklatmadığımı mı sanıyorsunuz?</p>

  <p class="normal">Şeker avı yüzünden, köpeklerimi çatlattım. Klon-dike'den hastaneye dek, ne altın ne de para karşılığı şeker bulmak olanaksız.»</p>

  <p class="normal">Yaya kaldırımı izlediler. Karın içine yatmış,, efendilerini bekleyen köpekleri gördüler. Kar yağıyordu. Alışveriş yapmak için, sonbaharda karın yağmasını beklerdi maden arayıcıları.</p>

  <p class="normal">Ana caddeden geçerlerken, Dave:</p>

  <p class="normal">«Çok ilginç değil mi?» dedi. «Eldorado'da iki zengin maden ocağının ve beş milyon doların sahibiyim, ama gel gör ki, kahveme koyacak bir parça bile şekerim yok! Şeytan götürsün beni! Her şeyimi satıp Birleşik Devletler'e geri döneceğim»</p>

  <p class="normal">«Hayır, bunu yapmayın! İlk kez söylemiyorsunuz böyle bir şeyi. İyi anımsıyorum, Stuart Irmağı kıyılarında bir yıl yalnızca et ve balık yiyerek yaşadınız. Daha önce de iki kez açlıkla karşılaştınız ve dayandınız.. Burada ölünceye dek kalacaksınız. Cenazenizi kurşun tabutta San Francisco'ya göndermek için burada olmak isterdim doğrusu! Siz, bu ülkeye aitsiniz. Yaşadığınız sürece de onu terkedemezsiniz, Dave!»</p>

  <p class="normal">Konuşurken, gelip geçenlerin de selamlarına karşılık veriyordu. Yeni gelenler de tanıyordu onu.</p>

  <p class="normal">Düdük öttü. Kaptan Mac Gregor güvertede durmuş Jacob Welse'e eliyle veda işareti yapıyordu. Laura yavaşça uzaklaşıyordu. Kıyıda kalanlar, gidenlere iyi şanslar diliyordu. Ama altın ve yiyecek düşünü terkeden üç yüz yolcu, bu coşkuya karşılık vermiyor, sessizce duruyordu gemide. Laura, buzun arasındaki kanalı izledi, sonra akıntıya girdi. Son kez düdük çalıp dumanlar arasında gözden yitip gitti.</p>

  <p class="normal">Halk dağıldı; herkes işine döndü. Jacob Welse, bir düzine kadar adamın arasına girdi. Açlıktan söz ediyordu adamlar. Dave Harney de ülkeye lanetler yağdırdı; çünkü burada bir parça şeker bile yoktu. Daha sonra yeni gelenlerden konuştular. Birden ırmağın üzerinde kara bir nokta göründü.</p>

  <p class="normal">«Balan!» diye bağırdı biri. «Bir Patersborough kayığı geliyor!»</p>

  <p class="normal">Bazen kürekle, bazen de yüzen buzlara kapılarak gelen tekneyi iki kişi yönetiyordu. Adamlar onu buzun kıyısına çekip, serbest bir geçit aradı. Buharlı geminin geçmiş olduğu öteki kanalda küreklerini kullanıp sakin sulara girdiler.</p>

  <p class="normal">İzleyenler, onları kollarım açarak karşıladı ve kayıklarını sudan çıkarmada yardım etti. Teknenin dibinde iki çanta, iki battaniye, bir kahvelik, bir. kızartma tavası ve bir yiyecek çantası vardı. Soğuktan donmuş durumda olan içindekiler, ayakta güçlükle duruyordu. Dave Harney, onları hemen viski içirmeye götürmek istedi. Ama içlerinden biri, Jacob Welse'in koca elini sıkmaya koştu.</p>

  <p class="normal">«Kızınız geliyor!» diye haber verdi. «Gemisini bir saat önce geçtik. Gemi, birazdan kayalığı döner. Telgrafları size birazdan veririm. Şimdi bir şeyler içmeliyim.»</p>

  <p class="normal">Hamey'i izlemek için geri döndü, birden durup parmağıyla ırmağı gösterdi.</p>

  <p class="normal">«Bakın! Geliyorlar i Burnu döndüler!»</p>

  <p class="normal">«Haydi çocuklar, doğru viski içmeye!» diye bağırdı Harney, arkadaşlarına. «Benim hesabımdan birer duble için. Sizinle kadeh tokuşturamayacağım için beni bağışlayın. Anlıyorsunuz değil mi; burada kalmalıyım ben.»</p>

  <p class="normal">Klondike, yarı sağlam, yarı erimiş kaim bir buz kütlesini sürüklüyor ve tekneyi Yukon'un ortasına yolluyordu. Adamlar, kıyıda durmuş, savaşı izliyordu... Koca kütlelerin arasında dört adam, küreklerle yol açmaya uğraşıyordu.</p>

  <p class="normal">Tekne yaklaşınca, arkada uzun dümen yekesini tutan bir kadın görüldü.</p>

  <p class="normal">Bunu görünce, Jacob Welse'in gözleri parladı. Kızı da savaşçı Welse soyundan geldiğini belli ediyordu. Kentteki öğrenim yılları onu hiç yumuşatmamıştı. Kent yaşamının hoşluğunu beğenmişti kuşkusuz. Ama çok daha sert bir yaşama hazır olarak, içi cesaretle dolu, ülkesine geri geliyordu.</p>

  <p class="normal">Yaklaşmakta olan kayığa bakarken, Jacob Welse, böyle düşünüyordu. Teknedeki tek beyaz adam buzun üstüne atladı ve tekneyi kanala sokmak için eliyle manevra yaptırdı. Ama buz tabakası kırıldı ve adam suya gömüldü. Genç kız, hemen kolunu adama uzattı ve yakasından kavradı. Aynı anda tiz ve görkemli bir sesle, yerlilere kürek çekmeleri için buyruk verdi.</p>

  <p class="normal">Adamın başını suyun üstünde tutarak, genç kız parmaklıktan eğildi ve tekneyi geçidin ortasına itti. Tekne kıyıya yanaşınca, dişleri titreyen adamın yakasını Dave Harney'e verdi. Harney, adamı sudan çıkarıp ötekilerin arasına yolladı.</p>

  <p class="normal">Frona, ayakta duruyordu. Gösterdiği çabalardan yanakları kızarmıştı. Jacob Welse, duraksıyordu. Çok yakında olmasına karşın, üç yıllık ayrılık onları şimdilik birbirinden uzak tutuyordu. Şimdi gördüğü yirmi yaşındaki genç kızla, on yedi yaşındaki ufaklık arasında çok fark vardı! Bu güzelliği kucaklaması mı, yoksa kıyıya atlaması için elini mi tutması gerektiğine karar veremiyordu bir türlü.</p>

  <p class="normal">Ama bu durumdan çabucak kurtuldu. Frona, ona doğru atıldı ve babasını kucakladı. Rıhtımda, duran madenciler, birden dönüp onlara baktı. El ele tutuşan iki Welse, onlara doğru yaklaştı.</p>

  <p class="normal">«Baylar, size kızımı tanıtayım!» diye bağırdı Jacob Welse. Yüzünde büyük bir gurur okunuyordu.</p>

  <p class="normal">Frona, gülümsedi ve hepsini dostça selamladı. Herkes, Frona'nın bakışlarındaki dürüstlüğü ve iyimserliği görmüştü.</p>
</body>
</html>
