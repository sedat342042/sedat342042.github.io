<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_11"><br class="chapter" />
  <br class="chapter" />
  ONBİRİNCI BÖLÜM<br class="chapter" />
  <br class="chapter" />
  DAWSON'UN GAZİNOSU<br class="chapter" />
  <br class="chapter" /></h1>

  <p class="normal">Barın bir köşesinde, piyanoya dayanmış olan Vance Corliss, Albay Tteathaway'le gevezelik ediyordu. Albay, canlı, sinirliydi, aklaşmış saçlarına ve altmış yaşına karşın, otuz yaşındaki biri gibi genç duruyordu. Amerikan Hükümeti'nin gönderdiği eski maden mühendisi olarak, Klondike'da İngiltere'nin çıkarlarını savunan Corliss kadar sayılıyordu.</p>

  <p class="normal">Bu iki adam arasında çok içten bir dostluk kurulmuştu. Birbirlerine de çok yardımları dokunuyordu, iki ülkenin büyük kapitallerini elinde tutan bu iki başkan arasındaki anlaşma, herkesin hayranlığını kazanıyordu.</p>

  <p class="normal">Salonun havası, tütün dumanından ağırlaşmıştı. Kürk ve canlı renkli sıcak yünlü kumaşlar giyinmiş yüz kadar adam, duvar boyunca dizilmişti. Konuşmaların uğultusu, dostların toplantısını andırıyordu. Gün bitiminde tüm ailenin toplandığı büyük ev salonu gibiydi sanki. Büyük sobanın yandığı bu odayı, petrol lambaları ve mumlar aydınlatıyordu.</p>

  <p class="normal">Yirmi kadar çift bir valsın ahengine uyarak dönüyordu. Burada ağır gece giysileri görünmezdi. Adamların başlarında kurt derisinden başlıklar, ayaklarında da geyik derisinden makosenler vardı. Makosenli birkaç kadın dışında, dans edenler ince satenden iskarpin giymişlerdi.</p>

  <p class="normal">Balo salonunun dibindeki bir kapı, başka bir odaya açılırdı. Burası daha da kalabalıktı. Müzik kesilince, bardak şangırtıları, oyun fişlerinin şakırtıları ye ruletin tıkırtıları duyuldu.</p>

  <p class="normal">Balo salonunun öbür giriş kapısı birden açıldı ve kürkler giyinmiş bir kadın göründü. Onunla birlikte sıcak odaya soğuk doldu.</p>

  <p class="normal">«İyi akşamlar, sevgili Lucile. Vallahi, çok güzelsiniz,» dedi Albay Treathaway, genç kadına dönerek.</p>

  <p class="normal">Kadın, başını salladı, gülmeye başladı ve mantosunu çıkarırken adamla konuştu. Corliss, ona çok yakın olmasına karşın, Lucile, ona dikkat etmedi. Dansetmek isteyen yarım düzüne kadar adam, onun Albay'la konuşmasını bitirmesini bekliyordu. Müzik başlayınca kadın, uzaklaşmak üzereyken, Corliss, birden kendisini kadının önünde buldu.</p>

  <p class="normal">«En derin özürlerimin kabulünü rica ederim,» diye başladı.</p>

  <p class="normal">Kadın, öfkeyle parlayan bakışlarını, ona doğru kaldırdı.</p>

  <p class="normal">«Ciddi söylüyorum,» diye sürdürdü Corliss elini uzatırken. «Size çok kaba ve alçakça davrandım. Beni bağışlar mısınız?»</p>

  <p class="normal">Kadın dur aksadı, sonra alışkanlığın vermiş olduğu uysallıkla erkeğin elini tuttu. Yüzü yumuşamış, bakışları tatlılaşmıştı.</p>

  <p class="normal">«Teşekkür, ederim,», dedi yalnızca.</p>

  <p class="normal">Ama beklemekte olanların sabrı taşıyordu. Kurt postundan kasket giymiş genç bir adam, kadını kollarının araşma aldı. İçi rahatlamış olan Corliss, arkadaşının yanma döndü.</p>

  <p class="normal">Lucile'i gözleriyle izleyen Albay, «Rezalet!» diye bağırdı. Vance, onun düşüncesini anladı. «Şunlara bakın! Kahkahalar, gülmeler, şarkı söylemeler, cehennem gibi sanki. Yalnızca Lucile'den söz etmiyorum, herkes öyle. Şu melek yüzlü ve yılan dilli May'a, Dawson'dakileri eğlendirmek için İngütere'den gelen şu ihtiyar yosma Myrtle'e bakın hele! Ya şu Laura, çok iyi bir aile anası olabilirdi! Açıkça söylemek gerekirse, biz burada iyiyiz yine de. Yeni ülkeye hep en iyiler gelir. Yeni bir sosyal ve ekonomik İncil getirecek olan yeni bir İsa'yı saygıyla selâmlarım. Dünyanın buna çok gereksinimi var!»</p>

  <p class="normal">Dans aralarında salon boşalırken, oyuncular, şişe mantarlarının sesleri gelen küçük odadan piste hücum ediyordu. Albay ve Corliss, elli kadar kadın ve erkeğin oturmakta olduğu bara doğru ilerledi. Lucile ve kurt postundan kasketi giymiş adamın yanma sıkıştılar. Doğrusu, adam çok yakışıklıydı. Yanakları kırmızıydı, gözbebeklerinde yumuşak bir parıltı yansıyordu. Sarhoş değildi, çünkü hareketleri çok ölçülüydü. Çok neşeli görünüyordu. Bazen yüksek sesle şakalar yapıyordu.</p>

  <p class="normal">Tam bardağını kaldırmıştı ki, yanındaki adam koluna çarptı, şarap koluna döküldü. Adam, gömleğinin yenini silkeledi ve hatırı sayılır bir küfür savurdu, öteki adamın yumruğu, Lucilele dans edenin çenesine öyle hızla indi ki adam, Corliss'in üstüne yıkıldı. Küstah adam, daha hızlı vurmaya başladı. Kadınlar, arkaya kaçıştılar. Bazı erkekler de kavgaya karışmak için can atıyordu. Bazıları da iki rakip arasında kurala uygun bir dövüş olmasını istiyordu.</p>

  <p class="normal">Sarı kasketli adam, açık açık dövüşeceği yerde, ellerini yüzüne siper edip geri çekildi. İzleyiciler, dövüşmesi için onu kışkırtıyordu. Adam geri dönüp iki büklüm oldu. Öteki yaklaşınca da kaçmak istedi.</p>

  <p class="normal">«Bırakın onu!» dedi Albay, araya girmek isteyen Vance'a. «Bu korkak dövüşmeyecek. Kendini savunmuş olsaydı, geri çekilmesini hoş görürdüm.»</p>

  <p class="normal">«Onun dayak yemesine, göz yumamam,» dedi Vance. «Karşılık vermiş olsaydı, bu dövüş öyle sert olmazdı.»</p>

  <p class="normal">Sarı kasketli adamın burnu kanıyordu, alnında da yara vardı. Corliss, ayırmak için iki adamın arasına atıldı. Ama öylesine sert bir şekilde itildi ki dengesini yitirip sırtüstü devrildi. Daha ne olduğunu anlamaya fırsat kalmadan, yerdeki adamın bir yumruğuyla sendeledi. Olayı gören Del Bisnop, patronuna vuran adamın üzerine çullandı. Çevredekiler kararım verince, kargaşa başladı.</p>

  <p class="normal">Albay Treathaway, gençlik tutkularının geçmiş olduğunu unutarak, üç ayaklı bir tabureyi yakaladı ve kavgaya karıştı. İzinde olan iki polis memuru da yanına geldi, bir düzine adamla birlikte san kasketli adamı korudular.</p>

  <p class="normal">Kavga gürültüye karşın, kadın, yerinden kımıldamadı. Barın öteki ucunda garsonlar, durmadan içki dolduruyordu. Bitişikteki salonda müzik çalıyor, dans devam ediyordu. Oyun Oynayanlar, da oyunlarını bırakmamışlardı.</p>

  <p class="normal">Del Bishop, öfkeden, kuduruyor, «Gebertelim onu!» diye böğürüyordu.</p>

  <p class="normal">Corliss, bir köpek sürücüsünün saldırısına yumrukla karşılık verdi, her ikisi de yere yuvarlandı. Adam dişlerini Corliss'in kulağına geçirmişti. Corliss kulağının kopacağını anlayınca, işaret parmaklarını rakibinin gözbebekleri-ne batırdı hemen. Halk, adama yöneldi ve tekmelemeye başladı... Her şey gözünde kararmıştı, tek bir düşüncesi vardı: Kulağını kurtarmak. Parmaklarını batırdıkça, dişler gevşiyordu. Biraz daha sıkınca, dişler avını bıraktı. Parmağını biraz daha sıkmış olsaydı, adam kör olacaktı.</p>

  <p class="normal">Corliss, kargaşadan sürünerek çıktı ve kendini barın yanında buldu. Kavgadan hoşlanmış olduğunu anladı. O da Ötekilerle aynı hamurdan yoğrulmuştu; bir organını yitirme korkusu, bir anda yirmi yıllık eğitimi silip götürmüştü. Sağlık kurallarına uygun olarak yapılan jimnastikle, göğüs göğüse dövüşmek arasındaki ayırımı anlamıştı artık.</p>

  <p class="normal">Güçlükle doğrulup tezgâhın kıyısına tutunurken, iki adım ötede, sincap postundan bir parka giymiş olan bir adamın, elindeki bira bardağını Treathaway'a atmak üzere olduğunu gördü.</p>

  <p class="normal">Elleri kalem ve deney kabı tutmaya alışkın olmasına karşın, Corliss'in parmakları kendiliğinden kasıldı ve parkalı adamın çenesine sıkı bir yumruk patlattı. Adam, bira bardağını bıraktı ve yere yıkıldı. Vance, şaşırdı bir an, sonra ömründe ilk kez, birini yumrukla yere yıkmış olmanın sevinciyle titredi.</p>

  <p class="normal">Albay Treathavay ona bakışlarıyla teşekkür etti ve bağırdı:</p>

  <p class="normal">«Çıkın, Corliss! Kapıya doğru gidin!»</p>

  <p class="normal">Kapılar açılmadan kavga düzene girdi. Taburesine tünemiş olarak duran Albay; adamları ayırdı ve gazino, çok hızlı müşterilerini dışarı attı. Bu kavga da ötekiler gibi bitti ve halk dağıldı. Düzeni sağlamak için iki polis geldiğinde, Corliss, Albay, Del Bishop ve ardında sarı kasketli adam caddeye çıkıyordu.</p>

  <p class="normal">«Kan ve ter! Kan ve Ter!» diye bağırıyordu Albay. «Yaşamak buna denir! Bugün kendimi yirmi yaş gençleşmiş hissettim. Corliss, sizi bütün kalbimle kutlarım. Açık söylemek gerekirse, sizden böyle bir davranış beklemiyordum. Beni şaşkına çevirdiniz, bayım!»</p>

  <p class="normal">«Yaptıklarıma ben de şaşırdım.»</p>

  <p class="normal">Etki kendini yavaş yavaş göstermeye başlamıştı. Rahatsızlanmak üzere olduğunu anladı Vance.</p>

  <p class="normal">«Tabureyi çok iyi kullanıyordunuz gerçekten, Albay. Çok şaşırdım.»</p>

  <p class="normal">«Değil mi ya? Bu işten çok gurur duyuyorum doğrusu.»</p>

  <p class="normal">Albay kolunu kaldırdı ve hâlâ elinde tuttuğu silahı salladı; ötekilerle birlikte gülmeye başladı.</p>

  <p class="normal">Sokağın köşesinde biraz durunca, yardım ettikleri adam sordu:</p>

  <p class="normal">«Baylar, hanginize teşekkür borçluyum? Benim adım Vincent, Gregory Saint-Vincent...»</p>

  <p class="normal">«Adınız ne dediniz?», diye sordu Del Bishop birden ilgilenerek.</p>

  <p class="normal">«Saint-Vincet. Gregory Saint-Vincet...»</p>

  <p class="normal">Del Bishop'un yumruğu bir yay gibi fırladı ve Saint-Vincent, karların üstüne yuvarlandı. Ani bir hareketle Albay, tabureyi kaldırdı ve öfkeli madenciyi tutmak için Corliss'e yardım, etti.</p>

  <p class="normal">«Aklınızı mı kaçırdınız siz, Del Bishop!» diye bağırdı Corliss.</p>

  <p class="normal">«İğrenç herif! Onunla, hesabım, daha bitmedi!» diye karşı koydu Del Bishop. «Bırakın beni, rica ederim. Ona dokunmayacağım artık, söz yeriyorum. Bırakın beni. Kulübeye gidiyorum, îyi geceler!»</p>

  <p class="normal">Saint-Vincent'in ayağa kalkmasına yardım ederlerken, Vance, Albay'ın bıyık altından güldüğünü gördü.</p>

  <p class="normal">«Çok acayip ve beklenmeyen bir şeydi,» diye açıkladı Albay, daha sonra.</p>

  <p class="normal">Treathaway, Saint-Vincent'i evine kadar götürdü.</p>

  <p class="normal">Kulübeye varınca Corliss, dördüncü kez Del Bishop'a:</p>

  <p class="normal">«Ona neden vurdunuz?» diye soruyordu.</p>

  <p class="normal">«Rezil herif!» diye homurdandı madenci, battaniyelerin arasından. «Neden ona vurmamı engellediniz? Hak ettiğinin ancak yarısını aldı.»</p>
</body>
</html>
