<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_4"><br class="chapter" />
  <br class="chapter" />
  DÖRDÜNCÜ BÖLÜM<br class="chapter" />
  <br class="chapter" />
  KONUKSEVER BİR ADAM<br class="chapter" />
  <br class="chapter" /></h1>

  <p class="normal">Frona, çadırın perdesini araladı ve içeri girdi. Genç kızı farketmeyen adam, ateşi hâlâ üflüyordu. Kız, aksırdı. Adam, dumandan kızarmış gözlerini, kıza doğru kaldırdı.</p>

  <p class="normal">«Girsenize,» dedi. «Perdeyi kapatın, rahatınıza bakın.»</p>

  <p class="normal">Yeniden, ateşe döndü.</p>

  <p class="normal">«Bu da konukseverlik: işte, dedi Frona, kendi kendine. Ateşe yaklaştı.</p>

  <p class="normal">Bir köşede bir yığın ıslak ve kısa kesilmiş çam odunu duruyordu. Sobanın K fırınına baktı ve boş olduğunu gördü. Fırını ıslak odunlarla doldurdu. Adam, ayağa kalktı, ciğerlerine dolan dumanı çıkarmak için öksürdü. Frona'ya beğendiğini belirten bir işaret yaptı.</p>

  <p class="normal">«Oturun,» dedi adam. «Akşam yemeğini şimdi hazırlarım.»</p>

  <p class="normal">Ateşin üzerine bir çaydanlık koydu, içine de kovadaki suyu boşalttı. Su almak için dışarı çıktı. Zaman yitirmeden, Frona, çantasına koştu. Adam geri döndüğünde, kuru bir eteklik giymiş, çıkardıklarını da sıkıyordu. Adam, yiyecek sandığından tabak çıkarırken, kız, çadırın direğine bir ip bağladı, kuruması için etekliğini astı. Tabaklar kirliydi. Adam, onları yıkamak için eğilince, çabucak çoraplarını değiştirdi. Çocukluğundan beri, ayakları ıslanınca, gerekeni hemen yapmasını öğrenmişti. Islak ayakkabılarım sobanın arkasındaki odunların üstüne koydu, yerlilerin yapmış olduğu yumuşak mokasenlerini ayağına geçirdi. Ateş, şimdi gürül gürül yanıyordu.</p>

  <p class="normal">İkisi de konuşmuyordu. Adam dalıp gitmişti. Kendisinin açıklamalarını bile dinleyeceğe benzemiyordu. Gece vakti, genç bir kadının ondan sığınacak bir yer istemesini çok doğal karşılar gibi bir hali vardı. Böyle davranması kızın hoşuna gidiyordu; ama bir yandan adamın ne düşündüğünü de öğrenmek istiyordu.</p>

  <p class="normal">Bir iki kez konuşmayı denedi. Ama adam, onun varlığını önemsemez göründüğünden, bundan vazgeçti.</p>

  <p class="normal">Bir kutu öküz eti konservesi açtıktan sonra, yarım düzine domuz yağı dilimi kızarttı ve kahve için ateşe su koydu. Yiyeceklerin arasından yarım çavdar ekmeği çıkardı. Bu yiyeceğin yenmeyecek gibi olduğunu görerek, dışarı attı. Daha sonra, bir bezin üzerine bir kutu peksimetten kalan kırıntıları boşalttı.</p>

  <p class="normal">«Ekmek olarak bunlar kalmış,» dedi sonunda. «Oturun!»</p>

  <p class="normal">«Bir dakika!..»</p>

  <p class="normal">Frona karşı çıkması için zaman bırakmadan, peksimet parçalarını, kızarmış domuz yağlarının içine boşalttı. İçine iki bardak su koyup iyice karıştırdı. Karışım iyice ısınınca, konserve öküz etini, dilim dilim kesip içine attı. Tuz ve biber koydu. Biraz sonra çadırı nefis bir koku doldurmuştu.</p>

  <p class="normal">«Oh, çok güzel olmuş!» dedi genç adam, oburca atıştırırken.</p>

  <p class="normal">Frona, kahve doldururken adamı dikkatle süzdü. Yüzü hoştu, bedeninden de bir tür enerji yayılıyordu. «Öğrenci olmalı,» dedi içinden. Çünkü gözlerinden, lamba ışığında uykusuz geçen gecelerin yorgunluk belirtileri vardı. Gözleri güzeldi. Bu fındık renkli gözlerin, gündüz ışığında külrengi göründüğüne kuşku yoktu... Kolejdeki arkadaşlarından birinin gözleri de aynı renkti. Genç adamın açık kumral saçları, mum ısımda altın parıltılar saçıyordu. Kıvırcıklığı da yığma daha vahşi bir anlam katıyordu. İyice tıraş edilmiş yüzü, düzgündü. Avurtları biraz çökük görünüyordu. Ama Frona, onun geniş omuzlarına ve çıkık göğsüne ‹bakınca, bu zayıflığın güçlü oluşundan kaynaklandığını anladı. Yirmi beş, otuz yaşları arasında görünüyordu.</p>

  <p class="normal">«Bu akşam için battaniyem yok,» dedi adam birden. «Yerlilerim, Linderman Gölü'nden geçtiler, yarın sabahtan önce gelmezler. Budalalar, her şeyi sarıp sarmalamışlar. Geriye iki kaim şaldan başka bir şey bırakmamışlar. Belki işinizi görür.»</p>

  <p class="normal">Karşılık beklemiyormuş gibi arkasını döndü ve dengini çözdü. Bir giysi çantasından iki kaput çıkardı ve yatağın üstüne attı.</p>

  <p class="normal">«Sanatçısınız galiba, değil mi?»</p>

  <p class="normal">Adam, bu soruyu önemsemeden sormuştu. Yalnızca laf olsun diye konuştuğu belliydi. Konuğunun yanıtını önceden, biliyor gibiydi. Bu sözler, Frona'nın yüzüne bir tokat gibi indi. Bu yöreye dolan beyaz kadınlar için, Nipousa'nın dediklerini anımsadı. Erkeğin gözlerinde oku-, muş olduğu düşüncenin anlamını çözdü.</p>

  <p class="normal">Adam, kıza açıklaması için zaman bırakmadan:</p>

  <p class="normal">«Dün gece, iki müzikhol yıldızını konuk ettim, daha önce de üç tane gelmişti,» dedi. «Ama o zaman battaniyem vardı. Onların bu şekilde, malzemelerini yitirmeleri çok üzücü. Benim başıma böyle bir şey gelmedi daha. Siz de yıldızsınız, değil mi?»</p>

  <p class="normal">Frona'nın yanaklarına kan hücum etti, bu duruma öfkelendi. Çünkü kızdığı zaman, yanakları kıpkırmızı olurdu hep.</p>

  <p class="normal">«Hayır,» dedi kısaca. «Ben, müzikhol yıldızı filan değilim.» Sonra un çuvallarını üst üste yığarak, yatak yaptı.</p>

  <p class="normal">«Siz, sanatçıya benziyorsunuz yine de,» diye söylendi adam, hor gören bir sesle.</p>

  <p class="normal">«Yanılıyorsunuz. Ben sanatçı değilim,» dedi.</p>

  <p class="normal">Adam, katladığı örtüyü elinden aldı ve ayağa kalktı. Şimdiye dek genç kıza iyice bakmamıştı. Şimdiyse tepeden tırnağa, giysisinin dikişine, saçlarının biçimine varıncaya dek inceliyordu.</p>

  <p class="normal">«Oh, özür dilerim,» dedi adam. Sonra onu bir daha inceledi ve: «Siz tehlikelerden yılmayan şu budala kadınlardan olmalısınız,» dedi. Zengin olmayı mı düşlüyorsunuz, yoksa? Bu ülkeye iki tür kadın gelir: Kimisi babaları ve kocaları için sınırı aşarak gelir. Bunlar, saygıya değer kadınlardır. Ötekilere de sanatçı ya da ‹müzikhol yıldızı' denir... Ama şunu da aklınızdan çıkarmayın. Yola koyulan her kadın, bu iki gruptan birine girmek zorundadır. Bunun ortası yok.»</p>

  <p class="normal">Adam, konuşmaya devam etti:</p>

  <p class="normal">«Bana inanın, siz zavallı, aklı kıt kadınlardan birisiniz. Geri dönerseniz çok iyi yapmış olursunuz. Geri dönmek isterseniz, yol paranızı ödünç olarak veririm. Yarın da Dyea yolundan geri dönmeniz için, yanınıza kılavuz bir yerli bulurum.»</p>

  <p class="normal">Frona, bir iki kez adamın konuşmasını kesmek istedi. Ama adam, eliyle susmasını işaret etti.</p>

  <p class="normal">«Size teşekkür ederim, ama...» dedi kız.</p>

  <p class="normal">Adam, sözünü kesti yine.</p>

  <p class="normal">«Rica ederim, önemli değil.»</p>

  <p class="normal">«Oh, teşekkür ederim. Tamamen yanılıyorsunuz. Ben, Dyea'dan geliyorum. Mutlu-Kamp' ta ekip arkadaşlarımı bulacağımı sanıyordum. Adamlarım benden saatler önce hareket etmişti. Nasıl oldu da ben onları geçtim anlayamıyorum. Ah, anladım! Bugün öğleden sonra, rüzgâr tekneyi Krater Gölü'nün kıyısına atmıştı. Onlar da sanırım o teknedeydi. Dönmem konusundaki nazik öğüdünüze ve önerinize teşekkür ederim. Ama babam, Dawson'da oturur. Ben de onu, üç yıldır görmedim. Üstelik de Dyea'dan bu sabah ayrıldım daha. Çok yorgunum. Bu gece beni konuk ederseniz, yatacağım.» «Olamaz!»</p>

  <p class="normal">Adam, bir tekmeyle battaniyeleri yana itti ve un çuvallarının üstüne oturup genç kızı süzmeye başladı.</p>

  <p class="normal">«Öteki çadırlarda kadınlar var mı? Ben görmedim. Belki de iyi bakmadım.</p>

  <p class="normal">«Bu sabah kamptan bir adamla karısı ayrıldı, Bir çadırda iki üç kadın var ama... durumları size uymaz.»</p>

  <p class="normal">«Konukseverliklerini geri çevireceğimi mi sanıyorsunuz? Dediğiniz gibi, bunlar şey kadınlar...»</p>

  <p class="normal">«Ama durumlarının size uygun, olamayacağını söyledim.» Dalgın dalgın fırtınanın yırttığı deliğe bakıyor, rüzgârın sesini dinliyordu. «Böyle bir gecede kimse dışarda kalmaya dayanamaz. Öteki çadırlar da yıkılacak gibi. Ne dediğimi bilirim ben. Yağmur ve fırtına yüzünden, tüm yiyecek ve malzemeyi içeri aldılar; içerde güçlükle hareket ediyorlar. Fırtınaya tutulmuş birçok yolcu da aldılar içeri. Bana da geldiler, ama yerim yok diye kabul etmedim...»</p>

  <p class="normal">Adam, umutsuzca sustu. Durum iyiden iyiye nazikleşiyordu.</p>

  <p class="normal">«Bu akşam, Derin Göl'e gidebilir miyim? diye sordu Frona.</p>

  <p class="normal">Sonra da isteğinin saçmalığını anlayarak, kahkahayla gülmeye başladı.</p>

  <p class="normal">Adam onun bu tasasızlığı karşısında kaşlarını çattı.</p>

  <p class="normal">«Çavlanı karanlıkta geçemezsiniz. Üstelik de yol üstünde hiç bir kamp yeri yok.»</p>

  <p class="normal">«Koruyor musunuz?» diye sordu kız, alayla. «Kendim için değil.» «Öyleyse yatacağım.»</p>

  <p class="normal">«Ben, ateşe bakacağım,» dedi, biraz sustuk-[tan sonra.</p>

  <p class="normal">«Beni kandırıyorsunuz! Böyle yaparak, gülünç ve dargörüşlü ahlak anlayışınızı doyuma mı ulaştırmak istiyorsunuz? Uygar ülkede değil, Hutup yolunda olduğumuzu unutmayın. Haydi, gidip yatın!» Adam, omuzlarını silkti. «Olur. Ne yapmalıyım?» «Yatağımı hazırlamada bana yardım edin. Kemiklerim ve kaslarım çok naziktir. İşte, böyle yapacaksınız.» Adam, onun gösterdiği şekilde, çuvalları iki sıra halinde yan yana dizdi. Arayı biraz çukur bıraktı. O zaman kız, battaniyeleri katladı ve çukuru dolduracak biçimde yaydı.</p>

  <p class="normal">«Hımm, şimdi neden rahatsız uyuduğumu anlıyorum,» diye kendi kendine söylendi adam. Kendi çuvallarını da hemen aynı şekilde dizdi.</p>

  <p class="normal">«Bu yolda, daha yeni olduğunuz görülüyor,» Frona, örtüyü yayarken.</p>

  <p class="normal">«Belki. Ya siz? Bu yabanıl, yaşam hakkında ne biliyorsunuz?»</p>

  <p class="normal">«Kendime yetecek kadarını,» diye karşılık verdi, kız.</p>

  <p class="normal">Frona, fırından kurumuş odunları çıkarıp, yerine ıslakları koydu.</p>

  <p class="normal">«Şu rüzgârı dinleyin,» dedi adam. «Fırtına gittikçe kuvvetleniyor.»</p>

  <p class="normal">Sağanak, çadırı sarsıyor, başlarının üzerinde yağmur damlaları tıpırdıyordu.</p>

  <p class="normal">Çadırın tavanındaki çatlaklardan suyun aktığını duydular. Adam, parmağıyla deliği tıkadı. Dokunmasıyla birlikte, sular yön değiştirip yiyecek sandığının üstüne akmaya başladı.</p>

  <p class="normal">«Böyle yapmayacaktınız!» diye bağırdı. Frona sıçrayarak.</p>

  <p class="normal">Parmağını, suyun aktığı yere koyup, çadır bezini iyice sıkıştırdı. Akıntı, hemen kesildi.</p>

  <p class="normal">«Bir daha yapmayın!» dedi azarlar gibi.</p>

  <p class="normal">«Rahat olun!» diye karşılık verdi, adam. «Demek bugün Dyea'dan geldiniz? Çok yorgun olmalısınız.»</p>

  <p class="normal">«Biraz,» dedi kız, «Uykum var...»</p>

  <p class="normal">Sıcak örtülerin araşma girdikten sonra, «iyi geceler,» dedi.</p>

  <p class="normal">Onbeş dakika sonra, kız bağırdı:</p>

  <p class="normal">«Hey! Uyanık mısınız?»</p>

  <p class="normal">«Evet! Ne var?»</p>

  <p class="normal">«Odun hazırladınız mı?»</p>

  <p class="normal">«Ne odunu?» diye sordu adam, yarı uykulu bir sesle.</p>

  <p class="normal">«Yarın sabah ateş yakmak için. Haydi kalkın, biraz odun kesin.»</p>

  <p class="normal">Adam, bir şey demeden söz dinledi. İşini bitirmeden, Frona, derin uykuya dalmıştı bile.</p>

  <p class="normal">Sabahleyin kız, gözlerini açtığı zaman, kızarmış nefis bir domuz kokusu yayılmıştı havaya.</p>

  <p class="normal">Fırtına, şafakla birlikte kesilmişti. Güneş parlıyordu. Kampta çalışma başlamıştı. Eşyalarını yüklemiş olanlar yola düşmüşlerdi. Frona, yana döndü. Kahvaltı hazırdı. Ev sahibi, eti ve kızarmış patatesleri firma koymuş, iki tahta parçasından: oluşan kapağı açmaya çalışıyordu.</p>

  <p class="normal">«Günaydın!» dedi kız.</p>

  <p class="normal">Adam doğruldu ve su kovasını aldı.</p>

  <p class="normal">«İyi uyuyup uyumadığınızı sormuyorum. Çünkü iyi uyudunuz.»</p>

  <p class="normal">Frona, gülümsedi.</p>

  <p class="normal">«Biraz su arayacağım,» dedi adam. «Dönüşümde kahvaltı için hazır olunsunuz sanırım.»</p>

  <p class="normal">Yemekten sonra, Frona, güneşte ısınırken, yol boyunca ilerleyen bir grup adam gördü.</p>

  <p class="normal">«Bunlar, benim taşıyıcılarım!» diye bağırdı Sellerini çırparak. «Del Bishop, kendisini geçtiğim için, utancından kızarır.»</p>

  <p class="normal">Fotoğraf makinesini yerine koyarken, kız ev sahibine döndü:</p>

  <p class="normal">«Hoşça kaim bayım! Konukseverliğiniz için çok teşekkür ederim.»</p>

  <p class="normal">«Oh, bir şey değil. Kim olursa olsun, böyle yapardım...»</p>

  <p class="normal">«Ne gülünç!»</p>

  <p class="normal">Adam ona kızarak baktı ve ekledi:</p>

  <p class="normal">«Adınızı bilmiyorum ve öğrenmek istiyorum.</p>

  <p class="normal">— Bu konuda sizi üzmem, çünkü ben sizin adınızı biliyorum, Bay; Vance Corliss. Yüklerinizin üstündeki etiketten okudum,» diye açıkladı kız. «Dawson'a geldiğimizde, beni arayıp bulmanızı rica ederim. Adım, Frona Welse. Hoşça kalın!»</p>

  <p class="normal">Kız, yola koyulurken, adam:</p>

  <p class="normal">«Jacob Welse'in kızı mı?» diye bağırdı.</p>

  <p class="normal">Frona, geri döndü ve başını salladı.</p>

  <p class="normal">Del Bishop, utanmış ve tasalanmış görünmüyordu.</p>

  <p class="normal">«Bir Welse, her zaman işini bilir,» diyordu bir gün önce, kendini yatıştırmak için.</p>

  <p class="normal">«Merhaba,» dedi kıza. Yüzünüze bakılırsa, iyi bir geçe geçirmiş olmalısınız. Ama benim için aynı şey söylenemez.»</p>

  <p class="normal">«Benim için tasalanmadınız mı?»</p>

  <p class="normal">«Sizin için tasalanmak, mı? Hiç de değil! Krater Gölü'ne çok öfkelendim. Sudan nefret ederim, bana daj iyi oyun oynadı hani... Ama yine de korkmadım!»</p>

  <p class="normal">Sonra yerlilerden birine dönüp:</p>

  <p class="normal">«Haydi, Pete, kımılda biraz! Öğleye Linderman'a varmamız gerek.»</p>

  <p class="normal">Vance Corliss, kendi kendine: «Frona Welse» diye yineliyordu.</p>

  <p class="normal">Düş gördüğünü sanıyordu. Serüvenin gerçekliğinden emin olmak için, genç kızın ardından baktı. Del Bishop ve yerliler gözden ırak-laşmıştı. Frona da kayanın çevresini dönüyordu.</p>

  <p class="normal">Kız, ona şapkasını salladı ve Vance Corliss, onu selamlamak üzere kasketini çıkarırken, Frona, kayalığın ardında görünmez oldu.</p>
</body>
</html>
