<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_22"><br class="chapter" />
  <br class="chapter" />
  YİRMİİKİNCİ BÖLÜM<br class="chapter" />
  <br class="chapter" />
  JOHN BORG<br class="chapter" />
  <br class="chapter" /></h1>

  <p class="normal">Henderson üzerinde bir altın damarının bulunduğu haberi üzerine, Saint Vincent, nisan oralarına doğru, Steawart Irmağına, doğru yola çıktı. Bir süre sonra da Jacob Welse, Blanche Irmağı kıyısındaki bakır madeninin çekiciliğine kapılarak aynı bölgeye gitti. Bu yolculuğu, bir değişiklik olarak gören Frona da, babasıyla birlikteydi.</p>

  <p class="normal">Aynı zamanlarda Corliss ve Bishop da Mayo ve MacQuestion yörelerindeki yollarda koşuşturuyor, Henderson'un öteki ucundaki mülklerini geziyorlardı.</p>

  <p class="normal">Mayıs ayı başında, ilkbahar çok erken başlamıştı; akarsuların üzerindeki buzlar, maden kuyuları için çok tehlikeli oluyordu. Buzun çözülmesini bekleyen madenciler, Yukon'daki adacıklarda zamanlarını geçiriyor ve kulübelerde kalıyorlardı.</p>

  <p class="normal">Corliss ye Bishop, Separation Adası'nda. Tommy MacPherson'un rahat evinde kalıyordu, iki gün sonra, rastlantı sonucu Frona ve Jacob Welse de aynı adanın en yüksek kesimine çadırlarını kurdu. Yukon'daki buzların çözülmesini bekleyen birkaç yerli de oraya kamp kurmaya gelmişti. Ötekiler de, gemi yaptırmak ve yerli kayığı satın almak için kıyıya koşuyordu. Aralarında' Baron de Courbertin de bulunuyordu.</p>

  <p class="normal">«Ah, inanılmaz bir şey! Çok güzel!»</p>

  <p class="normal">Adam, Frona'yı, odada rastladığı gün, büyüleyici sözlerle selamladı.</p>

  <p class="normal">«Neymiş?» diye sordu kız elini uzatırken.</p>

  <p class="normal">«Sizin burada olmanız! Benim için büyük bir mutluluk...»</p>

  <p class="normal">«Bundan kuşkum yok...»</p>

  <p class="normal">«Hayır! Hayır! (Başını salladı). Sözkonusu olan siz değilsiniz! Bakın!»</p>

  <p class="normal">Parmağıyla, MacPherson'un kendisine üç kat fazla fiyata satmış olduğu Peterborough kayığım gösterdi.</p>

  <p class="normal">«Bu yerli kayığı! Bayan Schoville'in evinde vermiş olduğunuz sözü anımsıyor musunuz? Size, yerli kayıkları konusundaki bilgisizliğimden söz etmiştim, siz de bana...»</p>

  <p class="normal">«İlle dersinizi vermeyi kabul etmiştim.»</p>

  <p class="normal">«Evet. Çok güzel olacak bu. Dinleyin, suyun gürültüsünü, ırmağın çağıltısını duyuyor musunuz? Çok geçmeden su rahatça akacak. İsterseniz, ilk dersimiz için burada yeniden buluşalım. Tanrım, ne güzel olacak!</p>

  <p class="normal">Séparation Adası'nın biraz aşağısında, dar bir kanalla ayrılmış olan Roubeau Adası bulunuyordu. Kış yolunun son yolcusu olan Saint-Vincent yüzerek artık ilerlemeyecek duruma gelince, adaya çıktı. Yalnız yaşayan ve karanlık biri olan John Borg'un kulübesinin kapısını çaldı. Bu, Saint Vincent için çok kötü bir rastlantıydı. Adadaki tüm kulübeler arasında, buzların çözülmesini beklemek üzere, John Borg'un kulübesini seçmişti.</p>

  <p class="normal">«İyi,» dedi adam, Saint-Vincent sorularına karşılık vererek, «örtülerinizi şu köşeye atın. Bella, boş yatağı getir.»</p>

  <p class="normal">Akşam olmadan da ağzını bir daha açmadı.</p>

  <p class="normal">«Yemeğinizi pişirecek kadar büyüksünüz,» dedi konuğuna. «Kadının ateşe gereksinimi kalmadığı zaman, yiyeceklerinizi pişirmek için sobayı kullanabilirsiniz.» Bella denen kadın, yerliydi. Genç ve güzeldi. Yüzü de öteki yerli kadınlar gibi çok esmer ve yağlı değil, hafifçe yanık tenliydi.</p>

  <p class="normal">Akşam yemeğinden sonra, iki dirseğini masaya dayamış ve elleriyle yanaklarını ve çenesini tutan Borg, yerli tütününün dumanıyla havayı kirletiyor, büyülenmiş gibi önüne bakıyordu.</p>

  <p class="normal">«Bu ülkeye geleli çok oldu mu?» diye sordu Saint-Vincent, konuşma konusu yaratmak için.</p>

  <p class="normal">Borg, kara gözlerine Vincent'e çevirdi ve dik dik yüzüne baktı. Boğa boynunu andıran boynunun üzerindeki kocaman başı, büyük bir çamur hamurundan yoğrulmuş gibiydi. Bakımsız kara saçlarının örgüsü arasından birkaç tutam gri saç göze çarpıyordu. Kirpi dikeni gibi olan sakalı da kırarmıştı. Sakalı, göğsüne dek iniyor ve yüzüne korkunç bir anlam veriyordu. İlkel yüzünün üstündeki alnı, çok güzeldi. Çıkıntılı oluşu, onun çok akıllı olduğunu gösteriyordu.</p>

  <p class="normal">Bella, bulaşık yıkıyor ve tabakları Borg'un arkasındaki rafa diziyordu. Elindeki ağır tabağı, sakarca yere düşürdü. Kulübe, bu madeni sesle yankılandı. Aynı anda, Borg, vahşi bir hayvan gibi çığlık atarak sandalyesini devirdi ve gözleri kıvılcım saçarak Bella'ya doğru döndü. Kadın, korkudan anlaşılmayan çığlıklar atıp, ayaklarına kapandı. Saint-Vincent, saçlarının diken gibi olduğunu hissetti ve sırtı ürperdi. Borg, sandalyesini kaldırdı, ilk durumuna getirdi ve yine düşüncelere daldı. Tek söz bile etmemişti. Bella, hiçbir şey olmamış gibi, işine döndü. Saint-Vincent, elleri titreyerek yeni bir sigara sardı ve adamın yeniden düşlere dalıp dalmadığına baktı.</p>

  <p class="normal">Gazeteci, bu olayı Jacob Welse'e anlatınca, adam, kahkahayla güldü.</p>

  <p class="normal">«Bu, onun huyudur! Göründüğü kadar da vahşi biridir. Toplum içinde yaşamayan bu kaba adam, yıllardır bu ülkededir, tek dostu bile yoktur, yerliler arasında bile. Kaba ve çok öfkelidir. Article City'deki mağazanın yöneticisiyle bozuştuktan sonra, şirkete sırt çevirdi ve bir yıl boyunca yalnızca etle yaşadı. Borg, davranışında haklıydı. Bir gün ona Tanana'da rastladım, bizden alışveriş yapmaya razı oldu.»</p>

  <p class="normal">«Bu kızı, Blanche Irmağı'nın kaynağındaki bir yerden aldı,» diye söze karıştı Bill Brown, Saint-Vincent'e. «Welse, bu toprakları kendisinin keşfettiğini sanıyor ama Borg, ülkeyi ondan daha iyi tanır. Ama yine de çok acayip biridir! Onunla birlikte yaşamayı ve kulübesinde yatmayı hiç istemem doğrusu.»</p>

  <p class="normal">Saint-Vincent, Borg'un tuhaflıklarına aldırış etmiyordu. Zamanının büyük bir bölümünü Séparation Adası'nda, Frona ve Baron Coubertin'le birlikte geçiriyordu. Ama başına bir kez acayip bir olay geldi. Sincap avına çıkan ilci İsveçli ondan kibrit istemek için durup biraz konuşmuştu. Borg ve Saint-Vincent, onlara tek heceli sözcüklerle karşılık verdi. Biraz ötede, kulübenin kapısı önünde Bella, çok geniş, orta boylu bir kadına göre fazla ağır olan bir teknede çamaşır yıkıyordu. Kadının ağır yükü kaldırmak üzere olduğunu gören gazeteci, ona yardım etmek için koştu.</p>

  <p class="normal">Tekneyi aralarında taşıyarak, suyu kulübeden uzağa boşaltmak için yokuşa doğru yürüdüler. Saint-Vincent, yanlış bir adım atınca, sabunlu su devrildi. Bella da, karda kaydı ve ikisi de kahkahayla gülmeye başladı. Dengesini bulmaya çalışırken, Bella bir daha kaydı ve yere oturdu. Gazeteci, gülerek kadım iki eliyle yakalayıp doğrultmak istedi. Öfkeden morarmış, yüzüyle Borg, onlara doğru geldi, ellerini ayırdı. Sajnt-Vincent, boşta kalınca arkaya yıkıldı.</p>

  <p class="normal">Q zaman, kulübedeki olay yinelendi. Bella, karın içinde efendisinin ayaklarına dek süründü. Adam, ona, korkunç bakışlarla baktı.</p>

  <p class="normal">Yaşam, hiçbir şey olmamış gibi yeniden başladı. Saint-Vincent, varlığını sanki unutmuş gibi, Bella'yla hiç ilgilenmiyordu. Ama, adanın öteki ucuna giden iki İsveçli, bu olayı anlatıp anlatıp kahkahayla güldü.</p>
</body>
</html>
