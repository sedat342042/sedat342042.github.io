<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_10"><br class="chapter" />
  <br class="chapter" />
  ONUNCU BÖLÜM<br class="chapter" />
  <br class="chapter" />
  AÇIKLAMALAR<br class="chapter" />
  <br class="chapter" /></h1>

  <p class="normal">Ertesi sabah, yatak keyfi yapan Corliss, Jacob «Weise'in yerli hizmetçilerinden biri olan Bash tarafından yataktan kaldırıldı. Adam, ona Frona'nın yolladığı küçük bir kâğıt verdi. Genç kız, maden mühendisine ilk fırsatta kendisini gelip görmesini rica ediyordu. Corliss, bu haberin anlamını uzun uzun düşündü. Özellikle bir gün önceki olaydan sonra Frona'yı hiç anlamaz olmuştu. Onunla sonsuza dek bozuşmak mı istiyordu? Onu aşağılamak mı istiyordu? Yoksa, dünkü davranışından utanıp da özür mü dilemek istiyordu? Kâğıtta kendisiyle neden konuşmak istediğini belirten hiçbir ipucu yoktu. Yalnızca görüşmek isteğini bildiriyordu.</p>

  <p class="normal">Öğleye doğru merak ve kaygıyla, Welse'lerin evine doğru yollandı. Frona, onu her zamanki içtenliğiyle karşıladı. Kız daha bir şey bile söylemeden, elini uzatışından her şeyin yolunda olduğunu anladı.</p>

  <p class="normal">«Sizi gördüğüme sevindim,» dedi kız. «Dünkü davranışım yüzünden duyduğum üzüntüyü size açıklamadan rahat edemeyeceğimi anladım. Çok utanıyorum.»</p>

  <p class="normal">«Üzülmeyin! Önemli bir şey değildi.»</p>

  <p class="normal">Genç adam, kıza doğru bir adım attı.</p>

  <p class="normal">«İnanın bana, davranışınızın nedenini anlıyorum,» diye ekledi, «iyi yürekliliğinize hayranlık duyuyorum!. Aslında bu duygularınız saygıya değer duygular. Ama toplum açısından, ne yazık ki hoş görülmüyor! Bana karşı suç işlemiş değilsiniz, bu nedenle üzülmeniz yersiz.»</p>

  <p class="normal">«Bu, sizin iyiliğinizden geliyor,» dedi kız kibarca. «Ama bunun yanlış olduğunu biliyorsunuz. Size hakaret ettim, bana ne kadar kızsanız haklısınız...»</p>

  <p class="normal">«Hayır, olamaz! Hayır!»</p>

  <p class="normal">Kızın vereceği karşılığı önlemek istercesine elini kaldırdı.</p>

  <p class="normal">«Evet, evet, kendime kızmam için yeterince nedenlerim var. Tek özürüm de şu: Bu kadın beni çok etkilemişti. Siz geldiğinizde, ağlamak üzereydim. Ne yaktığınızı anımsıyorsunuzdur. Bu zavallı yaratığa karşı büyük bir acıma duyarken, size karşı büyük bir öfke duydum ye... öfkem baskın çıktı. Hiç böyle sinirli olmamıştım, zaten değilimdir.»</p>

  <p class="normal">«Ben de değilim.»</p>

  <p class="normal">«Oh, evet! Böyle kendinizi nasıl tutabiliyorsunuz, anlatın. Oturmaz mısınız lütfen? Sizi böyle ayakta gören, ilk sözümle- kapı dışarı edeceğimi sanır.»</p>

  <p class="normal">«Dünkü kadar korkunç görünmüyorsunuz,» dedi genç adam gülerek.</p>

  <p class="normal">Sandalyesini Frona'yı iyice görebileceği bir yere çekti.</p>

  <p class="normal">«Size alçak demek cüretini gösterdim. O zaman benden tiksinmişsinizdir, değil mi? Az daha size vuracaktım. Kırbacı başınıza doğru kaldırınca, kendinizi savunmak için elinizi bile kaldırmadınız. Ben buna yüreklilik derim.»</p>

  <p class="normal">«Siz vurduktan sonra, köpeklerinizin elinizi yalayıp sizden sevecenlik beklediklerini far-kettim.»</p>

  <p class="normal">«Ve bu yüzden de...» dedi alaylı bir sesle. «Belki.»</p>

  <p class="normal">«Demek, beni bağışlıyorsunuz?»</p>

  <p class="normal">«Bana kızmamanız koşuluyla.»</p>

  <p class="normal">«Beni çok sevindirdiniz... ama sizin bağışlanacak bir şeyiniz yok. Siz de, ben de, içimizden geldiği gibi davrandık. Şuna inanın ki benim bakış açım, sizinkinden, daha insanca. Ah, anlıyorum!» diye bağırdı kız. «Dün sizin kişiliğinize saldırmıyordum; ben, temsil ettiğiniz topluma saldırıyordum. Bu yüzden öfkeme hedef oldunuz. Anlıyor musunuz?»</p>

  <p class="normal">«Evet, çok iyi anlıyorum. Beni darkafalı, tutucu bir adam olarak görüyorsunuz. Haksızlık ediyorsunuz. Birkaç dakika önce, davranışınızın kuramsal olarak çok iyi olduğunu ama toplumsal açıdan kınanacak bir davranış olduğunu söylemiştim size.»</p>

  <p class="normal">«Beni anlayamıyorsunuz, Vance. Dinleyin! Dünyayı değiştirmeyi ummuyorum ve bu işte erkeklerin yargılarını kabul ediyorum. Bunu uygun görmüyorum ama insan olarak, soruna başka açıdan bakmaya hakkım var sanırım. Dün, ait olduğunuz toplumun oldukça sert düşüncelerini savundunuz.» Genç kız, erkeğin elini tuttu.</p>

  <p class="normal">«Böylece iki öğretiyi savunmuş oluyorsunuz: birisi, seçkinler için; öteki de sürünün kalanı için, değil mi? Sonuçta, siz kuramsal olarak demokrat, uygulamada ise bir aristokrat mısınız? Tüm bunlar ikiyüzlülüğe benziyor biraz.»</p>

  <p class="normal">«Görürüz, siz insanların eşit ve özgür doğduklarına inanıyorsunuz, değil mi? Ama Del Bishopa yanınızda çalışmasını söyleyeceksiniz. Doğuştan sizinle eşit olan bir insanı hizmetçiniz yaparak, ilkelerinize ters düşmüş oluyorsunuz.»</p>

  <p class="normal">«Hayır, ben yalnızca bu eşitlik ve hak kavrarlarını değiştirmek istiyorum.»</p>

  <p class="normal">«Bu durumda, mahvoldunuz, demektir,» diye neşeyle, bağırdı kız. «Rica ederim, sonuçsuz tartışmalarla' zamanımızı boşa harcamayalım. Bana bu kadından söz edin.»</p>

  <p class="normal">«İşte, pek de hoş olmayan bir konuşma konusu daha,» dedi Corliss.</p>

  <p class="normal">«Hakkında bilgi edinmek istiyorum.»</p>

  <p class="normal">«Bu ne işinize yarayacak?»</p>

  <p class="normal">Frona, sabırsızlanarak ayağıyla yere vurdu ve genç adama baktı.</p>

  <p class="normal">«Güzel biri, çok güzel. Onun hakkında ıie düşünüyorsunuz Vance?»</p>

  <p class="normal">«Evet, çok güzel.»</p>

  <p class="normal">«Gerçekten de,» dedi genç kız.</p>

  <p class="normal">«Ama güzel olduğu kadar acımasız ve sinsi.»</p>

  <p class="normal">«Ama yine de onu yolun üstünde tek başına* gördüğümde, yüzü yumuşadı, gözlerinden de yaşlar akıyordu. Belki de sizin için gizemli kalacak olan yanlarından birini içgüdümle gördüm. Beni öyle altüst etti ki sizi yolda gördüğümde, yalnızca bu kadının üzüntüsünü düşünüyordum...</p>

  <p class="normal">Erkek, sözünü kesti.</p>

  <p class="normal">«O, geçen hafta, bir gecede, Jack Dorsey'e ait otuz bin dolarlık altın tozunu kumarda yitirdi... Dorsey, zaten gırtlağa kadar borç içinde. Ertesi saban adamı karda buldular; beynine bir kurşun sıkmıştı.»</p>

  <p class="normal">Frona, muma doğru gitti, parmağını aleve tuttu. Sonra ona Çorliss'in gözlerinin önüne, mumun yaktığı yeri görebilmesi için yaklaştırdı.</p>

  <p class="normal">«İşte bir örnek. Ateş, değerli bir nimet. Onu yanlış kullandım ve cezamı çektim.»</p>

  <p class="normal">«Ateşin yalnızca doğa yasalarına uyduğunu unutuyorsunuz. Oysa Lucile, kendi istencini kullanmakta özgürdür. Elindeki tüm kozları oynayabilir.»</p>

  <p class="normal">«Özür dilerim ama Dorsey'in de özgürce oynama hakkı olduğunu unutuyorsunuz. Bu kadının adı Lucile, değilmi? Onu daha iyi tanımak isterdim.»</p>

  <p class="normal">Corliss irkildi.</p>

  <p class="normal">«Frona, sözlerinizin beni ne denli incittiğini bilemezsiniz.» «Neden?»</p>

  <p class="normal">«Çünkü... çünkü...» «Eeee?»</p>

  <p class="normal">Genç adam birden durdu. Biri salona giriyordu. Ağır adımlar yaklaştı.</p>

  <p class="normal">«Sizi rahatsız etmiyorum ya?»</p>

  <p class="normal">Dave Hamey, anlamlı anlamlı gülümsedi ve çevresine bakındı.</p>

  <p class="normal">«Hiç de değil» diye karşılık verdi Corliss. «Üçüncü kişinin gelişiyle biraz rahatladık. Çünkü kavga etmek üzereydik. Değil mi, Bayan Welse?»</p>

  <p class="normal">«Aslında,» dedi kız, «başlamıştık bile.» «Gerçekten ele biraz hareketli görünüyorsunuz,» dedi Dave, divan yastıklarına yayılarak.</p>

  <p class="normal">«Kıtlık ne durumda?» diye sordu Corliss. «Yardım sandığı bir şeyler yapmayı düşünüyor mu?»</p>

  <p class="normal">«Bayan Frona'nın babasının ileri görüşlülüğü sayesinde, yardım sandığına başvurmak gereksiz olacak. İnsanları açlıkla öyle korkuttu ki üç bin kişi buz üstüne indi, üç bini de gizlice kaçtı. Herkes köpeklerini ve malzemelerini ucuza satıp yiyecek alıyor. İnanın bana, şimdi vurgunun tam zamanı! Köpekler yok pahasına satılıyor. İlkbaharda, göç yeniden başlayınca:, değeri çok artacak. Şimdiden yüz kadar köpek topladım. Herbiri bana yüz dolar kazandırır en azından.»</p>

  <p class="normal">«Buna inanıyor musunuz?»</p>

  <p class="normal">«Hem de nasıl! Size bir sır vereceğim. Gelecek hafta, BasPays'ye köpek alması için iki genç göndereceğim. Ne yaptığımı bilirim ben. Bu ülkede bunca yıl boşuna pabuç eskitmedim.»</p>

  <p class="normal">Frona, kahkahayla güldü.</p>

  <p class="normal">«Şeker işini yoluna koydunuz galiba, Dave.»</p>

  <p class="normal">«Alı, hayır!» diye karşılık verdi gülümseyerek. «Bu arada gerçeği anımsattı bu bana. Dört haftalık yeni bir gazetem var. Adi: Seattle Postası.</p>

  <p class="normal">«Birleşik Devletler mi, Almanya mı...» .</p>

  <p class="normal">«Bu kadar çabuk değil.»</p>

  <p class="normal">Amerikalı iki eliyle onları susturdu.</p>

  <p class="normal">«Onu yine de okumuş olmalısınız,» diye sordu iki genç.»</p>

  <p class="normal">«Evet, ilanlarına kadar, bir satır bile atlamadan.»</p>

  <p class="normal">«Öyleyse, söyleyin bana» diye başladı Frona, «bu...»,</p>

  <p class="normal">«Sakin olun, Bayan Frona. Bırakın da amaçlarımı açıklayayım. Bu gazete bana elii dolara mal oluyor... Postayı Klondike City'de yakalayıp satın aldım. Kente gelinceye dek beklemiş olsaydı, budala, onu yüz dolara satardı.»</p>

  <p class="normal">«Ama bu gazetede ne yenilik var? Bu...»</p>

  <p class="normal">«Size dediğim gibi, bu gazete bana elli dolara mal oldu, Gelen tek gazete o. Herkes de haberleri öğrenmek için can atıyor. Bu nedenle, seçkin kişileri bu akşam buraya davet ettim, Bayan Frona. En uygun yer burası. Gazeteyi yüksek sesle okuyacaklar ve bundan çok hoşlanacaklar. Tabii onları evinize kabul ederseniz.»</p>

  <p class="normal">«Tabii Dave, buyursunlar. Çok kibarca bir...»</p>

  <p class="normal">Övgülerini eliyle susturdu.</p>

  <p class="normal">«Kabul edeceğinizi biliyordum! Dediğiniz gibi, şeker yüzünden canım sıkılıyor. Bu akşam, gazeteme bir göz atmak için gelenler, beş fincan şeker ödeyecek. Beş büyük fincan beyaz, kızıl ya da topak şeker. Onlardan küçük bir kâğıt imzalamalarını isteyeceğim, yarın da adamlarımdan birini evlerine yollayıp şekeri toplatacağım.»</p>

  <p class="normal">Frona'nın yüzü sarardı, sonra gülümsemeye, başladı.</p>

  <p class="normal">«Çok eğlenceli olacak. Olay çıkarsa kötü. Öyleyse, akşama görüşelim, Dave. Anlaştık.»</p>

  <p class="normal">«Size söz veriyorum. Salonunuza konukları kabul ettiğiniz için, herkes sizi kutlayacak.»</p>

  <p class="normal">«Babam da beş fincan verecek. Bunun için onu zorlayacağım, Dave.»</p>

  <p class="normal">Dave'in gözleri kurnazlıkla parladı. «Şeker toplayıp toplanamayacağımı düşünüyorsunuz!»</p>

  <p class="normal">Adam, ayağa kalktı ve eklemlerini çatırdattı.</p>

  <p class="normal">«Zamanımı boşa harcamadım. Konuklarımız bütün gece ayakta kalırlarsa, Dave Harney'e olan borçlarını ödemek için, sabahleyin erken kalkmak zorunda kalacaklar.»</p>
</body>
</html>
