<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_30"><br class="chapter" />
  <br class="chapter" />
  OTUZUNCU BÖLÜM<br class="chapter" />
  <br class="chapter" />
  KIZGIN NİŞANLI<br class="chapter" />
  <br class="chapter" /></h1>

  <p class="normal">Ertesi sabah, milyoner olmasına karşın, Jacob Welse, odununu kendi kesti. Bu iş bitince, bir sigara, yaktı ve Baron Coubertin'i aramaya çıktı. Frona, öğlen bulaşığını yıkadı, battaniyeleri havalandırdı ve köpeklere yal verdi. Daha sonra çantasından Wordsworth'un bir kitabım çıkardı ve çam ağacından yapılmış bir sandalyeye oturdu. Şiir kitabı açıktı, gözleri ırmağın yukarısında, yalıyarlara kadar uzanan tüm kıyıyı araştırıyordu. Telgrafçının kurtarılışını, ırmağın üzerindeki koşuyu anımsıyordu. Ama bazı ayrıntıları unutmuştu.</p>

  <p class="normal">Corliss'le geçirdiği son üç gün geldi gözünün önüne. Adını bile anmak istemediği öteki adamı düşüncelerinden kovdu. Er ya da geç, gerçekle yüz yüze gelecekti. Bugün için acı çekiyordu.</p>

  <p class="normal">Tommy'yi düşündü. Toronto'da yaşayan dul karısını ve çocuklarını unutmamaya söz verdi. Kuru bir dalın kırılmasıyla gözlerini kaldırdı ve Saint-Vincent'le göz göze geldi.</p>

  <p class="normal">«Asılmaktan kurtulduğum için henüz beni kutlamadınız,» dedi adam. «Dün akşam çok yoruldunuz gerçekten. Ben de öyle. Bir de ırmaktaki yolculuğunuzun yorgunluğu var tabii.»</p>

  <p class="normal">Yüzündeki anlamı keşfetmeye çalışarak, kıza gizlice bakıyordu.</p>

  <p class="normal">«Siz bir kahramansınız, Frona,» dedi heyecanla. «Telgrafçıyı kurtardığınız için değil yalnızca, yargılamayı ertesi güne aldırmayı başararak; beni de asılmaktan kurtardınız. Tanık, bir gün sonra bulunmuş olsaydı, çoktan, darağacını, boylamış olacaktım. Şu Gow, çok yürekli biri. Ne yazık ki ölmek üzere!»</p>

  <p class="normal">«İşe yaradığım için mutluyum,» dedi Frona.</p>

  <p class="normal">«Ama yine de beni kutlamalısınız...»</p>

  <p class="normal">«Davranışınızın kutlanacak bir yanı yok,» dedi, adamın yüzüne bakarak. «Olayın böyle sonuçlanmasına sevindim, benden daha fazlasını beklemeyin.»</p>

  <p class="normal">«Ah, ah! Neye kızdığınızı biliyorum.»</p>

  <p class="normal">Dudaklarında tatlı bir gülümsemeyle, kızın yanma oturmak için, bir adım attı. Kız, ona yer vermeyince, ayakta durmak zorunda kaldı.</p>

  <p class="normal">«Beni bu şekilde savunmanızdan sonra, sanmıştım ki...»</p>

  <p class="normal">«Ah, beni anlamıyorsunuz,» dedi kız. «Bana iyi bakın: Varlığınızın beni ne denli rahatsız ettiğini görmüyor musunuz? Bunun gerçek nedenini bilmek ister misiniz?»</p>

  <p class="normal">Kürek gürültüleri ve erkek sesleri onlara kadar ulaşıyordu Frona, ırmağa baktı ve akıntıya kapılan bir kayıkta Del Bishop'u gördü. Kıyıda duran Corliss, öne eğilmiş, halatı çekiyordu.</p>

  <p class="normal">«Gregory.» dedi Frona, «bir adamla tuzunu ve ekmeğini paylaştıktan sonra ona ihanet ettiniz. Onun dövüştüğünü gördünüz ama yardım elinizi uzatmadınız. Onu savunurken ölmüş olsaydınız, çok daha iyi olurdu. Sizin ölmüş olmanızı isterdim. Bir alçağa acır gibi acıyorum size.»</p>

  <p class="normal">«Bunu yürekten mi söylüyorsunuz? Sevgiye rakip olmaz. Tanrım! Siz de öteki kadınlar, gibi düşlerinizi ellerinizle yıkıyorsunuz!»</p>

  <p class="normal">«Bu konudaki eğitiminizin bitmiş olduğunu sanıyordum!»</p>

  <p class="normal">«Ne yapmak istiyorsunuz şimdi?» diye sordu adam. «Benim gibi birinin kolay kolay terkedilmeyeceğini bilin. Buna izin vermeyeceğim, sizi uyarıyorum. Eski davranışlarınız kuşku uyandırdı. Benim de gözlerim ve kulağım var!»</p>

  <p class="normal">Genç kız ona acıyarak baktı, bu da adamı çileden çıkardı.</p>

  <p class="normal">«Ah, demek beni alay edilecek biri olarak görüyorsunuz, öyle mi? Eğer ben düşersem, sizi de peşimden sürüklerim. Bunu bilmiş olun!»</p>

  <p class="normal">O sırada, halatın altında iki büklüm olmuş olan Corliss, yanlarına geldi. Frona, onu selamladı ve:</p>

  <p class="normal">«Corliss, babam öyle önemli telgraflar aldı ki, hemen Birleşik Devletlere gitmek zorunda. Baron de Couıbertin'le birlikte, Bijou ile gidiyorlar. Benimle' Dawson'a gelir misiniz? Hemen, bu gün gitmek istiyorum. Mahkemenin kararı, sonunda gözlerimi açtı ve bana bu adamın ne kadar alçak ve yalancı olduğunu gösterdi,» diye ekledi Saint-Vincent'i parmağıyla işaret ederek. «Onda sevdiğim... sizsiniz... evet... Asıl sevdiğim sizsiniz Corliss.»</p>

  <p class="normal">Corliss, genç kızı kollarına alıp sıktı ve kayığa götürdü.</p>

  <p class="normal">Del Bishopun yüzü, geniş bir gülümsemeyle aydınlandı.</p>

  <p class="resim">-&nbsp;&nbsp;&nbsp;S&nbsp;O&nbsp;N&nbsp;&nbsp;&nbsp;-</p>
</body>
</html>
