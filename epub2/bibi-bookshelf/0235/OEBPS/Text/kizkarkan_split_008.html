<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_7"><br class="chapter" />
  <br class="chapter" />
  YEDİNCİ BÖLÜM<br class="chapter" />
  <br class="chapter" />
  VANCE CORLİSS<br class="chapter" />
  <br class="chapter" /></h1>

  <p class="normal">Vance Corliss, evine aldığı genç kızla daha yakından ilgilenmek istiyordu. Aklı fikri, koyu renk fon üzerinde uzaklaşan güneşli hayaldeydi. İnce uzun gövdesi, taze gülümseyişi ve bir güneş gibi doğuşu, gözlerinin önünden gitmiyordu.</p>

  <p class="normal">Frona'yı yeniden görmek istiyordu. İkinci bir karşılaşmanın düşüncesiyle, tatlı bir ürperti duydu içinde. Bu genç kız, onun içinde, şimdiye dek bulamadığı bir kadrom yeni hayalini doldurmuştu. Kahverengi iki göz ona bakıp gülümsüyor, yumuşak bir el kendisine dostça sallanıyordu. Bu görüntü, onu durmadan kendine çekiyordu.</p>

  <p class="normal">Vance Corliss, budala değildi; keşişler gibi de yaşamıyordu. Ama almış olduğu eğitim onu ilkelerine bağlı biri yapmıştı. Bu yüzden serbestliğe alışamamıştı. Akü ve geniş bilgisiyle, sert bir annenin etkisini biraz hafifletmişti, ama büsbütün silememişti.</p>

  <p class="normal">Yalnızca iki grup kadın olduğunu savunan annesinden daha geniş düşünüyordu. Kadınları üçe ayırmıştı: İyiler, kötüler ve ne tam iyi ne de tam kötü olanlar. Bu son gruba, girenlerin, sonunda baştan çıktıklarına kesinkes inanıyordu. Bunlar, en iyiyle en kötü arasında bir yerdeydi.</p>

  <p class="normal">Frona'yı alıştığı şekilde sınıflamadı. Onu daha önce ayırmış olduğu üç sınıftan birine sokmayı kabul etmedi. Kesin yargısını vermek için onu dana iyi tanımaya karar verdi.</p>

  <p class="normal">Kuşkusuz Vance Corliss, bir aziz ve saf biri değildi. Çünkü saflık, görece bir nitelikti. İyi yürekliydi, çünkü kötü olmaya fırsatı olmamıştı. Koşullar kötü olsaydı, belki de kötü olurdu.</p>

  <p class="normal">Vance Corliss, gerçek bir sera bitkisiydi. Şimdiye dek sağlıklı koşullarda yetiştirilmiş, temiz hava solumuştu. Sıcak havalarda güneşlenir, yağmur yağar yağmaz da eve giderdi. Aklı başına gelince, öğrenimi ve oyunları yüzünden annesinin çizmiş olduğu doğru yoldan ayrılmayı düşünemedi bile.</p>

  <p class="normal">Gençlik coşkunluğu geçmeyegörsün, bir daha geri gelmez. Vance Corliss de sağlıklı beslenme ve hareketlilikle çalışmalarını geçirmişti. Fazla gücünü annesinin salonunda, akıllı insanlarla bilimsel konuşmalara dalarak harcamıştı. Bu eğitimin sonunda da her annenin genç kızını sakınmadan emanet edeceği sevimli bir genç adam olmuştu. Yale Üniversitesi'nden maden mühendisi olarak mezun olmuş, kendinden çok emin, bencil bir ‹kişilik edinmişti.</p>

  <p class="normal">Ama yine de, annesinin tüm çabalarına karşın Vance Corliss, ataları gibi sertleşmemişti. Şimdiye dek, yaşamış olduğu toplumla en küçük bir sorunu olmamıştı. Ama şimdi içinde bulunduğu koşullara katlanmasını biliyordu.</p>

  <p class="normal">«Yuvarlanan taş yosun tutmaz» atasözünde bazı gerçekler vardır belki... Değişiklik gereksinimi, hayatta, az çok önem kazanmıştır. Bu serüven tutkusu ona en değerli atalarının birinden miras kalmıştı.</p>

  <p class="normal">Vance Corliss, Frona'yı yeniden görmeye can atıyordu. Bu yüzden de sık sık onu gözünün önüne getiriyordu. Parası sayesinde gölleri, ırmağı ve Geçit'i geçmesine karşın, Frona, Dawson'a genç adamdan on beş gün önce vardı. Bunda en önemli etmen, Welse adı olmuştu.</p>

  <p class="normal">Dawson'a varınca, yerleşme sorunuyla uğraştı. Kulübesini satın alması, yerleşmesi ve tavsiye mektuplarını vermesi iki haftasını aldı. Bir akşam Jacob welse'in evine yöneldi. Altın komiserinin karısı Bayan Schoville de ona eşlik ediyordu</p>

  <p class="normal">Corliss, gözlerine inanamadı. Klondike'nin ortasında merkezi ısıtma vardı! Küçük holü ve kapıları geçtikten sonra, kendini gerçek bir salonda buldu! Geyik derisinden yapılma mokasenleri yumuşak halının içine gömülmüştü. Duvarda Turner'in «Güneşin Doğuşu» tablosunu far-ketti. Odayı başka resimler ve sanat yapıtları süslüyordu. İki Hollanda şöminesinde çam odunları çıtırdıyordu.</p>

  <p class="normal">Piyanonun başına oturmuş olan Frona, şarkı söylüyordu. İçeri girince, kız tabureden hemen kalktı ve ellerini uzatarak ona doğru geldi. İçerideki sıcaklık nedeniyle yanakları kızarmış olan güzel kızı görünce, onun iki elini avuçlarının araşma aldı. Yüreği hızla çarpıyordu. Heyecandan dili tutulmuştu. Bayan Schoville, onu sıkıntıdan kurtardı:</p>

  <p class="normal">«Oh,» diye bağndı. «Bay Corliss'i tanıyor musunuz?»</p>

  <p class="normal">«Evet,» dedi Frona, «Dyea yolunda karşılaştık. Böyle tanışan iki insan birbirini hiç unutmaz.»</p>

  <p class="normal">«Ne romantik bir serüven!»</p>

  <p class="normal">Altın komiserinin karısı alkışladı. Kırk yaşlarındaki bu şişman kadın, ellerini çırpıyordu.</p>

  <p class="normal">«Bu nasıl oldu, bana anlatın,» dedi. «Sizi batmaktan mı kurtardı,, anlatın bana! Bay Corliss, bana hiçbir şey söylemedi. Ayrıntıları öğrenmeye can atıyorum.»</p>

  <p class="normal">«Oh, pek basit,» dedi adam. «Ben... yani biz…»</p>

  <p class="normal">Frona, sözünü kesince, yüzü karardı.</p>

  <p class="normal">«Bay Corliss, bana konukseverlik gösterdi, hepsi bu. Onun kızarmış patateslerini öneririm size, çok nefisti... Hele kahvesi... Özellikle soğuk olduğu zaman.»</p>

  <p class="normal">«Nankör!» dedi genç adam.</p>

  <p class="normal">Kız, gülümsedi, şöminenin yaranda duran ve biriyle konuşan yakışıklı bir polis teğmeniyle tanıştırdı.</p>

  <p class="normal">Ailesinin toplumsal durumu sayesinde Corliss, gruptan gruba rahatça geçip sohbet ediyordu. İlk sandalyenin üstüne oturmuş olan Del Bişhop'un hayranlığını kazandı. Adam sıkıntıdan patlıyordu. Frona'ya hoşça kal demek gerektiğini biliyordu. Ama elini sıkıp s uçmamayı düşünüyordu. Yalnızca Frona'yı görmek ve ona bir merhaba demek için uğramıştı. Tanımadığı yabancılar arasında bulmuştu kızı...</p>

  <p class="normal">Corliss, Bayan Mortimer adındaki bir kadınla Fransız Sembolizmi hakkında biraz konuştuktan sonra1, Del Bishop'a doğru ilerledi. Madenci, onu Mutlu Kamp'taki çadırın kapısında görmüştü. Hemen tanıdı. Frona'ya göstermiş olduğu konukseverlik için teşekkür etti ve bunu hiç unutmayacağını söyledi. Genç kızın varlığı yüzünden, dışarda yatmak zorunda kalmamış olduğunu umuyordu. Bayan Frona, ona, o gece dışarda kalmayacağını söylemişti. Bereket versin, hava çok soğuk değildi...</p>

  <p class="normal">Konuşma, tehlikeli olmaya başlayınca, Corliss, ilk fırsatta uzaklaştı. Madenci yine tek başına kaldı.</p>

  <p class="normal">Bu salona bilerek girmiş olan Dave Harney, ilk sandalyeye oturmamaya özen gösterdi. Sayısız milyonlarının sağladığı toplumsal düzeyine uygun olarak bu salonda bulunmayı, hakkı olarak görüyordu. Kolayca ilişki kurmayı bilirdi. Zarif giysisi ve rahat davranışıyla dikkati çekerdi. Aklına geleni söylerdi. Paris Fransızcası'yla konuşan Bayan Mortimer, onunla sembolizm konusunda konuşmayı denedi. Kanadalı serüvencilerin kullandığı argoyla, adam ona, on ilâ kilo şeker bulup bulamayacağını sordu. Ama kadın, bu konuda yetenekli değildi. O zaman Dave, aynı soruyu önüne gelene sordu.</p>

  <p class="normal">Frona'ya «Ülkemi senin için terkettim,» adlı parçayı çalması için yalvarınca, herkesin hayranlığını kazandı. Kız, bu parçayı bilmiyordu. Ama Dave, ona alçak sesle mırıldanınca, kız piyanoyla eşlik etti. Dave, yüksek sesle söylemeye' başlayınca, Del Bishop da nakaratlarda onlara katılma yürekliliğini gösterdi. Birden kendisini iyi hissetti ve sandalyesinden kalktı. Çadıra gidince de, Welse'lerde geçirdiği güzel geceyi anlatmak için, arkadaşım tekmeyle uyandırdı.</p>

  <p class="normal">Gülümseyen Bayan Schoville, bu dünyayı çok sevimli ve güzel buluyordu. Yurttaşlarını dinlemekten çok hoşlanmıştı.</p>

  <p class="normal">«Böyle toplantılara artık gelmeyin,» diye mırıldandı Frona, Corliss'e. «Üç sözcük bile konuşamadık! İkimizin iyi dost olacağımızı sanıyorum. Dave Harney, sizden biraz şeker kopara,-bildi mi?» Birlikte gülüştüler. Corliss, şafak sökerken evine gitti ve duygularını çözümlemeye çalıştı.</p>
</body>
</html>
