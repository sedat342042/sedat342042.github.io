<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_29"><br class="chapter" />
  <br class="chapter" />
  YİRMİDOKUZUNCU BÖLÜM<br class="chapter" />
  <br class="chapter" />
  YERLİ GOW<br class="chapter" />
  <br class="chapter" /></h1>

  <p class="normal">Frona, kendine gelen babasının yanma koştu. Bileği ezilmesine karşın şaşırtıcı bir gevezelikle halâ konuşan Coubertin'i kaldırdılar. Tartışarak zaman geçirmemek için, Bill Brown, şöyle dedi:</p>

  <p class="normal">«Sayın Başkan, adaletle alay ederek tutukluyu kaçırma girişiminde bulunan Jacob Welse'i, Frona Welse'i ve Coubertin'i kınamakla birlikte, onların bu iyi davranışlarına anlayış gösteriyoruz. Böylece işi daha çabuk bitirebilmek için, üstlerinin aranmasını ve salıverilmelerini istiyorum.»</p>

  <p class="normal">Bu istek kabul edilerek, iki adam çabucak arandı. Frona üzerinde hiç silah bulunmadığını söyleyerek bu işlemden kurtuldu. Salon yavaş yavaş boşaldı ve mahkemenin kararının uygulanması düşünüldü.</p>

  <p class="normal">«Ne yapayım, başka çarem yoktu,» dedi Başkan, Jacob Welse'e.</p>

  <p class="normal">«Uygun zamandan yararlandınız, size kızmıyorum,» diye karşılık verdi. Jacob Welse, gülerek.</p>

  <p class="normal">Kulübenin öteki ucundan sesler yükseldi.</p>

  <p class="normal">«Al sana, alçak! Tim, onun parmaklarını ez! Bıraksana! Ah, beni ısırıyor! Ağzını açsana!»</p>

  <p class="normal">Saint-Vincent'in çevresinde bir grup adam gören Frona, yaklaştı. Tutuklu yere yıkılmıştı, deli gibi çırpmıyordu. îriyarı Tim-Dugan, onu tutmaya çalışıyordu ama Saint-Vincent'in dişleri koluna geçmişti.</p>

  <p class="normal">«Ez onu Tim! Ez onu!»</p>

  <p class="normal">«Nasıl yaparım, budala! Ağzına bir levye sok!»</p>

  <p class="normal">«Bırakın, ona bir şey söyleyeceğim.»</p>

  <p class="normal">Frona'nın tutuklunun yanma geçmesi için, adamlar yana çekildiler. Kız yanına diz çöktü.</p>

  <p class="normal">«Gregory! Bu adamın kolunu bırak!»</p>

  <p class="normal">İnsana benzemeyen bir bakışla kıza baktı. Soluk soluğaydı Vincent.</p>

  <p class="normal">«Benim, Gregory,» dedi, alnını yavaşça okşayarak, «Duymuyor musun? Ben, Frona'yım. Bu adamın kolunu bıraksana!»</p>

  <p class="normal">Vincent'in vücudu gevşedi, çenesini yavaş yavaş koyverdi. Adamın kolu serbest kaldı.</p>

  <p class="normal">«Şimdi, beni iyi dinle, Gregory,» dedi kız. «Öleceksin...»</p>

  <p class="normal">«Ölmek mi! Ama ben ölmek istemiyorum! Size güvenmemi söylemiştiniz bana, hani her şey düzelecekti!»</p>

  <p class="normal">Kız, ona kaçma olanağı vermeyi düşündü ama bundan söz etmedi.</p>

  <p class="normal">«Ah, Frona! Frona!»</p>

  <p class="normal">Adam, hıçkırıyordu. Yüzünü genç kızın dizleri araşma sakladı.</p>

  <p class="normal">«Gregory, yalvarırım insan gibi davran. Bütün istediğim bu.»</p>

  <p class="normal">«Gelin! diye emretti Tim Dugan. «Sizi rahatsız ettiğim için üzgünüm, Bayan Welse. Ama onu dışarı götürmemiz gerek. Haydi çocuklar! Blackey, Johnson, şu adamı ayaklarından sürüyelim.»</p>

  <p class="normal">Bu sözler üzerine, Saint-Vincent'in bedeni kasıldı. Gözlerindeki kararlı ışık söndü ve parmaklarıyla Frona'nın elini sıkıca kavradı. Kız, adamlara yakaran bir bakışla bakınca, adamlar geri çekildi.</p>

  <p class="normal">«Bana bir dakika zaman verin, fazla değil!» diye yalvardı kız.</p>

  <p class="normal">«Zahmete değmez!» diye alay etti Dugan.</p>

  <p class="normal">«Bu herife acıyorum! dedi Blackey.</p>

  <p class="normal">Frona, Saint-Vincent'in saçlarını okşuyor ve kulağına bir şeyler mırıldanıyordu.</p>

  <p class="normal">Adamlar, ne dediğini duymuyordu. Biraz sonra, Şaint-Vincent, ayağa kalktı ve kendini genç kıza bıraktı. Irmağın kıyısına dek uyurgezer gibi yürüdü, oraya varınca, Yukon'un çamurlu sularına baktı. Madenciler, kıyıdaki bir çamın çevresine toplanmıştı. Corliss, kıyıda göründü ve Frona'ya doğru geldi.</p>

  <p class="normal">«Ne oluyor?» diye sordu, yavaşça. «Planımız yürümedi mi?»</p>

  <p class="normal">«Buradan, Gregory.»</p>

  <p class="normal">Adamı kolundan tutarak, ipin altındaki sandığa doğru götürdü.</p>

  <p class="normal">Corliss, yanlarında yürüyordu, Kalabalığa baktı, cebini karıştırdı.</p>

  <p class="normal">«Frona, yardımım dokunabilir mi? İsterseniz şu adamları dağıtırım.»</p>

  <p class="normal">Genç kız, şükran dolu bakışlarım ona çevirdi. Bu adamlara karşı koyabileceğini biliyordu, ama bu tehlikeli olurdu.</p>

  <p class="normal">«Hayır, Vance. Artık çok geç, bir şey yapamayız.»</p>

  <p class="normal">«Bırakın, hiç olmazsa denemiş oluruz,» diye diretti Vance.</p>

  <p class="normal">«Olmaz, Planımızın yürümemesi, bizim hatamız değil... (gözleri yaşla doldu.) Rica ederim, fazla üstelemeyin.»</p>

  <p class="normal">«Öyleyse, sizi buradan götürmeme izin verin. Böyle bir görüntüye dayanamazsınız»</p>

  <p class="normal">«Sonuna dek kalacağım,» dedi Frona. Saint Vincent'e baktı.</p>

  <p class="normal">Plackey, yağlı ipi hazırlıyordu.</p>

  <p class="normal">«Sarıl bana, Gregory,» dedi Frona, elini kolunun üstüne koyarak.</p>

  <p class="normal">Adam, bu dokunuşla sarsıldı, üzerine dikilmiş olan gözleri gördü, elinde iple duran celladı farketti. Adamı uzaklaştırmak istercesine kollarını kaldırdı ve bağırdı;</p>

  <p class="normal">«Hayır! Hayır! Her şeyi açıklayacağım! Bırakın da size gerçeği anlatayım, bana inanacaksınız.»</p>

  <p class="normal">«Konuşun,» dedi Başkan. «Ama bizi akşama dek bekletmeyin.»</p>

  <p class="normal">«Sesinin duyulması için sandığın üstüne çıksın! Sandığın üstüne!» diye bağırdı kalabalık.</p>

  <p class="normal">Sandığın üstüne çıkarıldı ve hemen konuşmaya başladı:</p>

  <p class="normal">«Bu cinayeti ben işlemedim, ama tanık oldum. İki1 kişi yoktu, biri vardı yalnızca..., Borg'u öldürdü ve Bella da ona yardım etti.»</p>

  <p class="normal">Açıklama, alaylarla karşılandı.</p>

  <p class="normal">«Yavaş ol,» dedi Bili Brown. «Bella'nın kendisini öldürmesi için bu adama nasıl yardım ettiğini anlatın.»</p>

  <p class="normal">«O gece, yatağına yatmadan Borg, alarm aracını hazırlamıştı.»</p>

  <p class="normal">«Alarm aracını mı?»</p>

  <p class="normal">«Evet, Borg'un kapının üzerine bir kayışla asmış olduğu bir tencereye ben bu adı verdim.</p>

  <p class="normal">Kapı açıldığı zaman, tencereye yere düşüyordu. Sanki hırsızlardan korkuyormuş gibi; her gece tencereyi oraya koyardı... Cinayet gecesi, kulübenin içinde birinin dolaşmakta olduğunu hissederek uyandım. Lamba kısıktı. Kapının yanında Bella'yı gördüm. Borg, horluyordu. Bella, dikkatle tencereyi kaldırdı ve kapıyı açtı. İçeri, ayaklarının ucuna basarak bir yerli girdi. Maskesi yoktu, onu bin kişinin arasında bile tanırım. Çünkü, alnında, gözünün üstüne kadar inen bir yara izi vardı.»</p>

  <p class="normal">«Tabii, siz de yardım çağırmak için hemen ayağa kalktınız, değil mi?»</p>

  <p class="normal">Saint-Vincent başını eğerek:</p>

  <p class="normal">«Hayır,» dedi. «Soluk bile almadan ne olacağını bekledim.»</p>

  <p class="normal">«Ne düşünüyordunuz?»</p>

  <p class="normal">«Bella'nın yerliyle işbirliği yaptığını ve Borg'u öldüreceklerini düşünüyordum.»</p>

  <p class="normal">«Kimseye haber vermediniz mi?» «Hayır.»</p>

  <p class="normal">Başını eğdi, düşmemesi için sandığın yanında duran Frona'ya baktı. Kız ilgisiz gibi görünüyordu.</p>

  <p class="normal">«Bella, bana doğru geldi. O zaman, gözlerimi kapadım ve düzenli bir şekilde soluk aldım. Lambaya yaklaştı ve benim uyuduğumu sandı. Daha sonra bir homurtu ve çığlık duydum, gözlerimi açtım. Yerli., bıçağını Borg'a saplamaya çalışıyordu, ama öteki de onu itiyordu İkisi birden kapışınca, Bella arkadan olaştı ve kolunu kocasının boynuna dolayarak sıktı. Diziyle de sırtına bastırıyordu. Elbirliğiyle Borg'u yere yıktılar.»</p>

  <p class="normal">«Bu arada, siz ne yapıyordunuz?»</p>

  <p class="normal">«Bakıyordum.»</p>

  <p class="normal">«Silahınız var mıydı?»</p>

  <p class="normal">«Evet.»</p>

  <p class="normal">«Borg'a verdiğinizi söylediğiniz bıçak mı?»</p>

  <p class="normal">«Evet ama baktım sadece.»</p>

  <p class="normal">«John Borg, yardım istedi mi?» «Evet.»</p>

  <p class="normal">«Ne dediğini söyleyebilir misiniz?»</p>

  <p class="normal">«Şöyle seslendi: 'Saint-Vincent! Ah, Saint-Vincent! Tanrım! Yardım edin, Saint-Vincent!'»</p>

  <p class="normal">Tutuklu, bu anıyla titredi ve ekledi.</p>

  <p class="normal">«Çok korkunçtu!»</p>

  <p class="normal">«Öyledir sanırım!» diye homurdandı. Brown.</p>

  <p class="normal">«Daha sonra ne yaptınız?»</p>

  <p class="normal">«Bakıyordum,» diye karşılık verdi inatla.</p>

  <p class="normal">Halktan küçümseyici bir homurtu yükseldi.</p>

  <p class="normal">«...Borg, kurtuldu ve doğruldu. Elinin tersiyle Bella'yı kulübenin bir köşesine itti, yeniden yerlinin üzerine atıldı. Bıçağını düşürmüştü, Borg'un yumruklan altında öleceğini sandım. Vahşi hayvanlar gibi dövüşüyorlardı, yere yuvarlanıyor, eşyaları kırıyorlardı. O anda Bella, bıçağı kaptı ve kocasına sapladı durdu. Borg, yerliyle kucak kucağa geldi. Kolları boşta olmamasına karşın, Bella'yı tekmeyle itti. Kadının bacakları kırılmıştı, çünkü düştüğü yerden kalkamadı. İki adam, sobanın yanına düştü.»</p>

  <p class="normal">«Yeniden yardım istemedi mi?»</p>

  <p class="normal">«Benden yardıma koşmamı istedi.»</p>

  <p class="normal">«Sonra ne oldu?»</p>

  <p class="normal">«Olayı izliyordum. Borg, yerlinin elinden kurtulmayı başardı ve sallanarak bana doğru geldi. Yüzünden ter damlıyordu ve hiç gücü kalmamıştı. ‹Bana tabancanı ver, çabuk ol!' dedi. Kör gibi eliyle yokluyordu. Sonra birden anımsadı. Duvarda asılı kılıfından silahı aldı. Yerli, yeniden üzerine çullandı, bıçağını çekti. Kendini savunmaya çalışmadan Bella'ya doğru yürüdü. Borg, yerliyi yeniden itti, yerli kadının önüne diz çöktü ve yüzünü ışığa çevirdi. Ama gözlerinden akan kan, görmesini engelliyordu. Yüzünü sildi ve kadına uzun uzun halktı. Daha sonra, tabancayı kadının göğsüne dayadı ve tetiği çekti. Kızgın yerli, üzerine atıldı, elinden tabancayı aldı. Tam o anda, lambanın bulunduğu küçük masa devrildi. İki adam karanlıkta düvüşmeye başladı. Silah sesleri duydum. Kimin ateş ettiğini bilmiyorum. Yatağımdan çıktım, beni ittiler, Bella'nın üstüne düştüm. İşte, ellerim o anda kanlandı. Dışarı çıkarken, yeni ateş sesleri geliyordu. Dışarıda La Flitche ve John'a rastladım. Gerisini biliyorsunuz. Söylediklerim gerçektir, yemin ederim!»</p>

  <p class="normal">Gözlerini Frona'ya, çevirdi. Kız, ilgisizce sandığa dayanmış duruyordu hâlâ. Sonra kalabalığa baktı, alaylı alaylı kendisine bakıyorlardı.</p>

  <p class="normal">«Bunları neden daha önce anlatmadın?» diye sordu Bill Brown.</p>

  <p class="normal">«Çünkü... Çünkü...»</p>

  <p class="normal">«Neden?»</p>

  <p class="normal">«Çünkü Borg'a yardım edebilirdim...» Gülüşmeler çoğaldı, Bill Brown, kurula döndü.</p>

  <p class="normal">«Baylar!» dedi, «ilkinden daha vahşi, yeni bir haydutluk öyküsü daha dinlediniz. Oturumun başında, size bu adamın yalancı olduğunu kanıtlamaya çalıştım. Bunda başarılı olduğumu gö-rüyorum. Bu yalana da inanacak mısınız? Düşüncenizi söylemenizi istiyorum. Hâlâ kuşkuda olan varsa, ikinci olarak anlatılanların gerçek olduğunu söyleyeyim. Eğer Saint-Vincent, ekmeğini ve tuzunu Borg'la paylaşır ve ev sahibi öldürülürken karşıdan bakarsa, bu sahneden de hiç insanca duygu duymayarak, onun yardımına koşmazsa, önünüzdeki adam asılmaya bile değmez bence. Kararınız nedir?»</p>

  <p class="normal">«Ölüm! Asılsın!»</p>

  <p class="normal">O sırada, madencilerin dikkatini Separation Adası'nı dönüp, kıyıya yaklaşan büyük bir salın gelişi çekti. Yakma gelince içindeki iki adamdan biri bir -halat atarak Samt-Vincent'in altında durduğu ağaca doladı. Parçalanmış ve güneşten korumak için çam dallarına sarılmış olan geyik eti paketi kanlanmıştı. Saldaki adamlar, kıyıda duranlara gururla bakıyordu.</p>

  <p class="normal">«Bu yükü Dawson'a götürmek istiyorduk,» diye açıkladı adamlardan biri. «Ama hava çok sıcak.»</p>

  <p class="normal">«Olur mu öyle şey?» diye karşılık verdi öteki. «Bu malı burada satabileceğimizi sanmıyorum. «Dawson'da kilosuna bir buçuk dolar kazalınız. Oraya varmak için elimizi çabuk tutalım. Bu arada, size yarı ölü birinin iskeletini bırakacağız.»</p>

  <p class="normal">Arasında bir insan şeklinin göründüğü battaniye yığınını parmağıyla gösterdi.</p>

  <p class="normal">«Onu bu sabah, Steawart'ın ağzından oluz kilometre kadar ötede bulduk,» diye ekledi. «Bakılması gerek. Zavallı şeytan nasıl bu duruma geldiğini bize anlatamadı. Çabuk, olalım, çünkü et bozulacak. Yaralıyı nereye bırakalım?»</p>

  <p class="normal">Saint-Vincent'in yanında duran Frona, adamı gördü. Battaniyelerin arasından yanık bir yüz çıkmıştı. Taşıyanlar, yüklerini koyacakları yeri söylemesi için karşısında duruyordu. O anda Saint-Vincent, genç kızın kolunu sıktı.</p>

  <p class="normal">«Bakın! Bakın!» diye bağırdı, yaralının üstüne eğilerek. «Şu yara izine bakın!»</p>

  <p class="normal">Yerli, gözlerini açtı ve ağzını buruşturdu. «Bu, o! Bu, o adam!» Heyecandan titreyen Saint -Vincent, halka döndü: «Hepiniz tanık olun, işte, John Borg'u bu adam öldürdü!»</p>

  <p class="normal">Bu açıklamaya öyle içtendi ki kimse gülmeye kalkışamadı. Bill Brown ve Başkan, boş yere yaralıyı konuşturmaya çalıştılar. Bir madenci, yerli diliyle anlaşmaya uğraştı, o da başaramadı.</p>

  <p class="normal">O zaman Flitche'i çağırdılar. Yakışıklı melez, adamın üzerine eğildi ve onunla çeşitli dillerde konuşmaya çalıştı ve umudu kırılınca vazgeçti. Sonra, aklına yeni bir şey gelmiş gibi yeniden denemeye başladı. Aynı anda, yaralının yüzü canlandı ve ağzından sesler çıktı.</p>

  <p class="normal">«Blanche Irmağı'nın yukarısında oturan Sticks'lerin dilini konuşuyor,» diye açıkladı melez.</p>

  <p class="normal">Kaşlarını çatarak ve sözcükler arayarak, Flitche adamı soru yağmuruna tuttu. Halka göre, bu sorgulama pandomime benzemişti. İki adam, kollarını sallıyor, homurdanıyordu. Yerlinin yüzü kararınca Flitche'nin yüzü parlıyordu.</p>

  <p class="normal">Yerli susunca. Flitche:</p>

  <p class="normal">«Size, sözlerini yineleyeceğim,» dedi. «Bu adam gerçeği söylüyor. Blanche Irmağı'nın kaynağından geliyor. Yaşamında hiç bu kadar beyaz adam görmemiş. Adı, Gow ve son nefesini vermek üzere. Borg üç yıl önce Gow'un ülkesine gelmiş. İyi avcı olduğundan, kampa çok et getirirmiş. Bu yüzden de Sticks yerlileri onu severlermiş. Gow'un Pi-kou adında bir karısı varmış. John Borg, ayrılmadan önce ona: ‹Gow, bana karını ver. Karşılığında sana çok mal vereyim,' demiş. Gow, kabul etmemiş. Pi-kou'yu seviyormuş. Mokasen dikmekte ve geyik derisi tabaklamada kadının üstüne yokmuş. John Borg, üstelemiş, iki adam dövüşmüş ve Borg kadını kaçırmış. Ona ‹Bella' adını takmış, armağanlara boğmuş. Ama kadın, Gow'u seviyormuş.»</p>

  <p class="normal">Flitche, yerlinin alnındaki yara izini gösterdi.</p>

  <p class="normal">«Bu yarayı Borg yapmış. Gow, az kalsın ölecekmiş, uzun süre hasta yatmış. Ne babasını, ne annesini ne de kimseyi tanımıyormuş, küçük bir bebek gibiymiş. Sonunda, bir gün, beyninde bir aydınlanma olmuş ve eski kişiliğine dönmüş. Belleği yerine gelince, karısını anımsamış. Babası ona, John Borg'un ırmağa indiğini söylemiş. Bahar gelince Gow, buz üstünde iz sürmeye başlamış. Bu kadar çok beyaz adamı görünce çok korkmuş. Bu ülkeye gelince, geceleri yolculuk yapabiliyormuş ancak. Kedi gibi karanlıkta dolaşıyormuş. Bir rastlantı onu Borg'un kulübesine götürmüş.»</p>

  <p class="normal">Saint-Vincent, Frona'nın elini sıktı, ama genç kız parmaklarını çekti ve bir adım geriledi.</p>

  <p class="normal">«Gow, Pi-kou'nun köpeklere yiyecek verdiğini görünce onunla konuşmuş. O gece gelmiş. Kadın, ona kapıyı açmış. Daha sonra ne olduğunu biliyorsunuz. Saint-Vincent, suçlu değildir. Borg, Bella'yı öldürdü, yerli Gow da Borg'u öldürdü. Gow, Borg'un attığı yumruklarla, birazdan ölecek. Ama Pi-kou ölmüş olduğu için, o da yaşamak istemiyormuş.»</p>

  <p class="normal">«Olaydan sonra, buz üzerinde, ırmağın öteki kıyısına geçmiş. Ona böyle bir yürekliliğin görülmediğini söyleyince, gülümsedi. Steawart Irmağı'na, kadar sürüklenmiş. İki beyaz adam, onu bulup buraya getirmiş. Ona göre, hiçbir şeyin önemi yokmuş artık, çünkü son saatinin çalmış olduğunu hissediyormuş.»</p>

  <p class="normal">Flitche, birden konuşmayı kesti. Kimseden çıt çıkmıyordu. O zaman, ekledi:</p>

  <p class="normal">«İnanın bana, Gow, çok yürekli biri!»</p>

  <p class="normal">Frona, Jacob Welse'e yaklaştı.</p>

  <p class="normal">«Baba, beni kulübeye götür. Yorgunluktan bayılacağım.»</p>
</body>
</html>
