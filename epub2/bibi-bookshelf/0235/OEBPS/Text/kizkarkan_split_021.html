<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_20"><br class="chapter" />
  <br class="chapter" />
  YİRMİNCİ BÖLÜM<br class="chapter" />
  <br class="chapter" />
  BEKLENMEYEN ZİYARETLER<br class="chapter" />
  <br class="chapter" /></h1>

  <p class="normal">Vance Corliss, son tabağı kuruladı ve kulübesinin rafına yerleştirdi. Sonra piposunu yaktı. Yatağına uzandı ve tavandaki yosunla tıkanmış, aralıklara baktı. Eldorado'dan pek uzakta; olmayan Fransız Dağı'nın eteklerine kurulmuş olan bu kulübe, anayola çok yakındı, tek penceresi gece yansına dek neşeyle parlar ve karanlıkta yoldan geçen yolculara cesaret verirdi.</p>

  <p class="normal">Del Bishop, kapıyı tekmeyle açtı. Sırtında odun taşıyordu, girerken takıldı. Ağzından çıkan soluğu yüzünün çevresinde buzdan bir maske oluşturuyor, bu da canını sıkıyordu. Yüzünü sobaya tuttu. Biraz sonra, eriyen buzlar, sobanın üstünde cızırdamaya başladı.</p>

  <p class="normal">«İşte, maddenin üç durumunu kanıtlayan olay, Del,» dedi Corliss. «Katı hali, sıvı hali ve buhar hali. Isı kaç derece?»</p>

  <p class="normal">«.Bilmiyorum. Termometredeki cıva uzun zamandır donmuş, soğuk da durmadan artıyor. Uyumadan önce bir el kâğıt oynayalım mı?»</p>

  <p class="normal">«Evet, seni yeneyim de gör,» diye karşılık verdi Corliss. Sonra kalktı ve rafın üstündeki gaz lambasına aldı. «Işık, yetecek mi acaba?» diye sordu lambanın içindeki gazı ölçerek.</p>

  <p class="normal">Bishop, kâğıtları masanın üzerine koydu ve:</p>

  <p class="normal">«Onu doldurmayı unuttum,» dedi. «Şimdi de geç oldu. Sanırım, oyunun sonuna kadar yeter.»</p>

  <p class="normal">Bishop, kâğıtları karıştırdı. Birden dışarda gürültüler duyuldu ye birisi kapıyı sarstı.</p>

  <p class="normal">«Vurmayı bırakın ve girin.» diye bağırdı Del.</p>

  <p class="normal">Corliss, hemen kalktı; Bishop, başını çevirdi. Kapının yanında gözleri ışıktan kamaşan iki kadınla bir erkek duruyordu.</p>

  <p class="normal">«Vay canına! Cornell!» Madenci, kalktı ve adamın elini sıkarak onu odanın ortasına çekti. «Corliss, Cornell'i anımsamıyor musun? Jake Cornell'i!»</p>

  <p class="normal">Mühendis, Cornell'in elini sıktı.</p>

  <p class="normal">«Seni nasıl unutabilirim! Geçen sonbaharda, bize çok kötü günler geçirtmiştin. Buna karşın, yemekteki kızarmış geyik pek nefisti,» dedi ona.</p>

  <p class="normal">Yabanıl ve ölü görünüşlü yüzüyle Jake Cornell, başını salladı. Çevresine kaygılı ve araştırıcı bakışlarla baktı. Soba, dikkatini çekmişti. Ona doğru koştu, kapağını kaldırdı ve içine tükürdü. Sonra geri çekildi.</p>

  <p class="normal">«Şu ünlü geceyi anımsıyorum, tabii,» dedi sonunda. «Seni burada bulduğum için çok sevindim.»</p>

  <p class="normal">Birden, yeniden başladı:</p>

  <p class="normal">«Kulübenizi görünce, her üçümüz de çok mutlu olduk, değil mi çocuklarım?» Yanındaki iki arkadaşına göz attı. «Sevgili Blanche, sana Bay Corliss'i tanıtayım. Caribu Blanche, beyefendi»</p>

  <p class="normal">«Sizinle tanıştığıma çok memnun oldum,» dedi Caribu Blanche.</p>

  <p class="normal">Elini genç adama uzatırken yüzüne baktı kadın.</p>

  <p class="normal">Açık renk tenli ve sarışın kadın, eskiden çok güzel olmalıydı. Ama yüzünün çizgileri, acık havada yaşayan insanlar gibi zayıflamış ve sertleşmişti.</p>

  <p class="normal">Toplumsal ilişkilerle ilerleme yaptığı için gururlanan Jake Cornell, ağzını açtı ve ikinci kadını öne itti.</p>

  <p class="normal">«Bay Corliss, size Vierge'i tanıtayım. Vierge!» diye bağırdı. «Yalnızca Vierge...</p>

  <p class="normal">Kadın, gülümseyerek eğildi. Ama elini uzatmadı. Corliss, selamına karşılık verdi ve bu ince bedenli güzel, esmer kadına ilgiyle baktı. Bambaşka bir güzelliği olmasına karşın, karşı konamayan bir sevimliliği vardı kadının. Her yanından sağlık fışkırıyordu.</p>

  <p class="normal">Blanche, kendisini ateşin yanındaki tabureye götüren Corliss'e gülümsedi. Enerjik ağzından, güçlü bir yaşam sürdüğü anlaşılıyordu. Vierge, Blanche'ın ıslak pabuçlarını ve çoraplarını çıkarırken uzaklaştı. Bishop, kulübede çorap ve mokasen arayıp duruyordu.</p>

  <p class="normal">«Ayak bileklerinin üstü hiç ıslanmamış,» dedi Cornell. «Ama böyle buzlu gecelerde, bu kadarı bile yeter. Pencerenizde ışık olduğunu görünce, evinize girdik. Rahatsız etmiyoruz ya?»</p>

  <p class="normal">«Hayır, hayır.»</p>

  <p class="normal">«Gerçekten mi?»</p>

  <p class="normal">Corliss, adamın sırtına vurarak yatıştırdı, oturmasını rica etti. Bianche, rahatlayarak içini çekti. İpe serilen çoraplarından bahar çıkmaya başlamıştı, ayakları da Bishop'un kocaman ayakkabıları içinde ısınıyordu. Vance, konuğuna tütün sundu ama Cornell, cebinden bir avuç sigara çıkardı ve dağıttı.</p>

  <p class="normal">«Buralarda, yol çok berbat!» dedi. «Kaynakların üstü ince bir buz tabakasıyla örtülü olduğundan, ancak ayak basınca ne olduğu anlaşılıyor. Nasılsın, Blanche?» diye sordu yanında oturan kadına.</p>

  <p class="normal">«Daha iyiyim,» dedi kadın. «Ama ayaklarım henüz çözülmedi.»</p>

  <p class="normal">Cornell, koltuğunun altındaki damacanayı eğdi ve. Corliss'e bakarak maşrapasını ve Del'in masaya bıraktığı reçel kavanozunu yarıya kadar doldurdu.</p>

  <p class="normal">«Punça ne dersiniz?» diye sordu Vierge. «Limon suyunuz var mı?» dedi Corliss'e. «Evet, çok güzel!»</p>

  <p class="normal">Kara gözlerini Bishop'a çevirdi.</p>

  <p class="normal">«Çabuk ol, çeşnicibaşı! Tencereni çıkar da su ısıt. Jake, şölen çekecek. Şeker var mı Bay Corliss? Kaba şeker de olur. Çabuk ol, çeşnici başı!»</p>

  <p class="normal">Vierge'in sıcak içkiyi karıştırmasına bakan Jake Cornell, «O, çok güzel, değil mi?» diye fısıldadı Corliss'in kulağına.</p>

  <p class="normal">Ama Vierge, tüm dikkatini mühendise vermişti.</p>

  <p class="normal">«Onu sakın dinlemeyin,» diye uyardı Vance'a. «Şimdiden çakırkeyif oldu. Her durduğumuz yerde, şişeyi okşadı.»</p>

  <p class="normal">«Görürüz... canım,» diye karşı çıktı Jake.</p>

  <p class="normal">«Bana 'canım' deme, rica ederim. Her şeyden önce, seni sevmiyorum.»</p>

  <p class="normal">«Neden?»</p>

  <p class="normal">«Çünkü...»</p>

  <p class="normal">Kadın, bardaklara punç boşaltırken, içinden: «Çünkü numara yapıyorsun, iyi tıraş olmamışsın... ben, yumuşak tenli genç erkeklerden hoşlanırım,» diyordu.</p>

  <p class="normal">«Onun saçmalığına kulak asmayın,» dedi Cornell. «Beni kızdırmak istiyor.»</p>

  <p class="normal">«Herkese verildi. Ayağa kalkın!» diye buyurdu Vierge.</p>

  <p class="normal">«Kimin sağlığına içeceğiz?» diye sordu Blanche.</p>

  <p class="normal">Kaldırılmış bardaklar, yarı yolda durdu.</p>

  <p class="normal">«Kraliçenin sağlığına, Tanrı onu kutsasın!»</p>

  <p class="normal">«Ve de Bill'in sağlığına!» diye bağırdı Del Bishop.</p>

  <p class="normal">«Kim bu Bili?» diye sordu Vierge.</p>

  <p class="normal">«Bill MacKinley!»</p>

  <p class="normal">Kız, ona gülümsedi.</p>

  <p class="normal">«Sağol, çeşnicibaşı, sen iyi birisin. Haydi, Kraliçenin ve Bill MacKinley'in sağlığına içelim.»</p>

  <p class="normal">«Alkışlayalım! Bardaklarınızı ters çevirin!» dedi Jake Cornell.</p>

  <p class="normal">Herkes, bardağım boşalttı, ters çevirdi ve masaya vurdu.</p>

  <p class="normal">Vance Corliss çok eğleniyordu; şu anda, Frona'nın deyimiyle, yaşam ve insanlar konusunda bilgi edinmeyi öğrendiğini düşünüyordu alayla. Biraz sonra, Frona'yla Saint-Vincent'in nişan töreni geldi aklına; Vierge'e şarkı söylemesini rica etti. Kız, buna çok sevindi. Biraz cılız sesle, duyarak, «Altını geri,» şarkısını söyledi.</p>

  <p class="normal">Bu romans, Cornell'in gözlerinden boncuk boncuk gözyaşı getirdi.</p>

  <p class="normal">Şarkıcıyı coşkuyla alkışladılar. Del Bishop, onuruna kadeh kaldırdı ve ona «Sainte-Marie Çanlarının Büyüleyicisi» adını taktı. Hep birlikte içtiler. Jake Cornell, Vierge'in onuruna yeniden kadeh kaldırdı.</p>

  <p class="normal">Cornell'in, Vance'ın kapısını çalmasından iki saat sonra, Frona, kulübenin kapısına ısrarla vuruyordu. Corliss, hemen kapıyı açtı.</p>

  <p class="normal">Frona'yı görünce, neşeyle çığlık attı.</p>

  <p class="normal">«Bakın hele! Vance Corliss! Sizin burada oturduğunuzu bilmiyordum!»</p>

  <p class="normal">Kızın elini, sıktı ve kapıyı araladı. Arkasında Vierge, gülüyor, Jake de şarkı söylüyordu.</p>

  <p class="normal">«Başınıza he geldi?» diye sordu Corliss.</p>

  <p class="normal">«Beni içeri buyur edebilirsiniz,» dedi Frona. «Buzda yanlış bir adım attım ve ayaklarım dondu.»</p>

  <p class="normal">Corliss'in omzunun üstünde, Bishop'un, Vierge'in ve Blanche'ın kahkahaları duyuluyordu. Vance Corliss, kanının yüzüne çıktığını hissetti.</p>

  <p class="normal">«Olamaz, Frona. Onları duymuyor musunuz?»</p>

  <p class="normal">«Burada kalamam. Ayaklarım donmak üzere diyorum size!»</p>

  <p class="normal">Vance, genç kızı içeri aldı ve kapıyı kapadı. Karanlıktan çıkınca, Frona bir an duraksadı. Gözü ışığa alışınca, sahneyi birden gördü. Punç tenceresinden bir buhar sütunu yükseliyordu.. Alkolle ve tütün dumanıyla ağırlaşan hava, dışardan gelen biri için iç bulandırıcıydı.</p>

  <p class="normal">Çaresiz kalan Vance, kapıya dayandı. Bu durum ona öyle gülünç gelmişti ki sonu öksürükle biten bir kahkaha krizine tutuldu. Ayaklarının ağırlaşmasıyla kendine gelen Frona, öne bir adım attı.</p>

  <p class="normal">«İyi akşamlar, Del,» diye bağırdı.</p>

  <p class="normal">Bu içten sesle, madencinin gülüşü yüzünde dondu. İstemeye istemeye geri döndü.</p>

  <p class="normal">Frona, parkasının başlığını arkaya atmıştı. Koyu renk kürkün üstündeki kızarmış yüzü güneş ışığı gibi parlıyordu. Hepsi de Jacob Welse' in kızını tanıyordu.</p>

  <p class="normal">Bishop, sonunda, «Merhaba!» diyebildi. Ama başka bir şey söylemedi.</p>

  <p class="normal">Bir an sonra Frona, tümünü selamladı.</p>

  <p class="normal">«Herkese iyi akşamlar!»</p>

  <p class="normal">«Buraya gelin, Frona.»</p>

  <p class="normal">Vance, Frona'yı sobanın yanına götürüp Blanche'in karşısına oturttu.</p>

  <p class="normal">«Ayakkabılarınızı hemen çıkarın ve ateşe fazla yaklaşmayın. Sizin için bir şeyler bulayım.»</p>

  <p class="normal">«Biraz soğuk su verir misiniz, Del, lütfen,» dedi Frona.</p>

  <p class="normal">«Önemli bir şey olmadığını umarım, Bayan Frona.»</p>

  <p class="normal">«Hayır, hayır!» Gülümseyerek başını eğdi. Buzla kaplı mokasenlerini çıkarıyordu. «En kötüsünden, derisi soyulur o kadar.)</p>

  <p class="normal">Uzun bir sessizlik oldu. Yalnızca Bishop'un küvete boşalttığı suyun sesi duyuluyordu. Frona, ayaklarını iyice ovuşturdu, sonra başını kaldırdı.</p>

  <p class="normal">«Eğlencenizi bozmak istemem. Siz devam edin, rica ederim.»</p>

  <p class="normal">Jake Cornell, yutkundu, Vierge kendini toparladı. Blanche, Frona'nın elinden bezi aldı ve yanma diz çöktü.</p>

  <p class="normal">«Ayın su birikintisinde benim ayaklarım da ıslandı,» dedi Blanche.</p>

  <p class="normal">Hızla ovalayınca, Frona'nın ayakları biraz ısınmıştı.</p>

  <p class="normal">Corliss, en iyi terliklerini ve en kalın çoraplarını arıyordu.</p>

  <p class="normal">Bulduklarını iki kadına verirken:</p>

  <p class="normal">«Umarım ayalarınıza olur,» dedi.</p>

  <p class="normal">Kadınlar, gülmelerini tutarak, alçak sesle konuşarak, çorapları giydi.</p>

  <p class="normal">«Frona, bu saatte tek başınıza yolda ne işiniz vardı?» diye sordu Corliss.</p>

  <p class="normal">«Kuşkusuz beni kınayacaksınız,» dedi genç kız, Blanche'in ıslak giysileri asmasına yardım ederken. «Bayan Stanton'daydım. Önce size şunu söyleyeyim, Bayan Mortimer ve ben, haftayı Pentleyler'de geçirdik. Bayan Stanton'dan erken ayrılmak istiyordum, ama bebeği birden ateşlendi, onu bırakamadım. Küçük, ancak yarım saat önce kendine geldi. Kocası Dawson'da olduğundan, kadın, benim yalnız gitmemi istemedi. Ama yol tehlikeli değil. Ben de böyle çabuk don olacağını ummadım. Geldiğimde şarkı söylüyordunuz. Devam edin, rica ederim.»</p>

  <p class="normal">«Ben… ben... bi...tir... dim,» diye kekeledi Jake Cornell.</p>

  <p class="normal">«Sıra sizde, Del. 'Uçan Bulut'u söyleyin.»</p>

  <p class="normal">«Of, onu daha önce dinledik,» dedi Vierge.</p>

  <p class="normal">«Bize bir şeyler söyleyin, bayan. Sesinizin güzel olduğundan eminim,» dedi Frona.</p>

  <p class="normal">Genç kadın, içli sesiyle bir romans söyledi. Aradaki buzlar erimişti artık. Frona, kendisine sunulan içkiyi içti ve karşılık olarak ‹Annie Laurie' şarkısını söyledi.</p>

  <p class="normal">Konukları inceliyor ve Jake ile Vierge üzerinde içkinin etkilerini görüyordu. Bu küçük yaşam deneyimleri hoşuna bile gidiyordu. Corliss'in konuklarını ağırlamasında biraz beceriksizlik bile seziyordu.</p>

  <p class="normal">Corliss de: «Yerinde başka bir kadın olsaydı...» diye düşünüyordu. Eskiden annesinin salonunda rastladığı genç kızların, kulübesinin kapısını çalıp bu kabare' havasına daldıklarını gözünün önüne getirmeye çalışıyordu. Ama biraz önce, Blanche'ı Frona'nın ayaklarını ovalarken görünce ondan tiksinmişti. Ama şimdi Frona'nın bu durumu hiç de tuhaf karşılamadığını görmek onu sevindirmişti. Acaba içkinin etkisiyle mi olmuştu? Blanche'a acıyor, onun sert yüzünde bambaşka bir güzellik buluyordu.</p>

  <p class="normal">Kuru mokasenleri giyen Frona, ayağa kalktı. Saçmalayan Jake Cornell'i sabırla dinliyordu.</p>

  <p class="normal">«Yaşasın Frona!» diye bağırdı Del, İçkiden yanakları kıpkırmızı olmuştu.</p>

  <p class="normal">Blanche, Frona'nın kulağına eğildi: «Elinizi bir kez sıkmama izin verin,» diye mırıldandı.</p>

  <p class="normal">Ötekiler bir ağızdan: «Yaşasın Jacob Welse! Yaşasın Frona!» diye bağırırken, iki kadın içtenlikle el sıkışıyordu.</p>

  <p class="normal">Genç kız, eldivenlerini giydi. Kürk başlığını giymiş olan Corliss de onu götürmeye hazırdı.</p>

  <p class="normal">«Hayır, benimle gelmenizi istemiyorum,» dedi Frona. «Blanche, bana Pentley'lerin buradan bir kilometre ötede oturduklarım söyledi. Yol düzgün. Ben tek başıma giderim, hayır!» Hayır, sözcüğünü öyle kesin söylemişti ki Corliss, baş-lığını yatağın üstüne attı.</p>

  <p class="normal">«Hepmize iyi geceler!» dedi Frona gülerek.</p>

  <p class="normal">Corliss, onunla dışarı çıktı. Kıza doğru döndü. Başlığın altodaki yüzü yıldızların ışığında çok güzel görünüyordu.</p>

  <p class="normal">«Frona... ben... ben...»</p>

  <p class="normal">«Sakin olun, bundan kimseye söz etmem, dedi, alaylı bir sesle.</p>

  <p class="normal">«Size olayları açıklamak isterdim...»</p>

  <p class="normal">«Gereği yok. Ama yine de sizi kutlayacak değilim.»</p>

  <p class="normal">«Frona!»</p>

  <p class="normal">Bu haykırışta öyle bir üzüntü vardı ki genç kız heyecanlandı.</p>

  <p class="normal">«Delisiniz siz! Blanche, bana her şeyi anlattı. O da, benini gibi bir su birikintisinde ıslanmış ve kapıyı çalmış... onlar da benim gibi.»</p>

  <p class="normal">Corliss, başını eğdi.</p>

  <p class="normal">«Frona, siz, şimdiye dek rastladığım en anlayışlı kadınsınız gerçekten.» Doğrulurken ekledi: «Henüz tüm umudumu yitirmiş değilim, haberiniz olsun.»</p>

  <p class="normal">Kız, onun sözünü kesmek istedi ama o, sürdürdü:</p>

  <p class="normal">«Birazdan olaylar bambaşka olacak.» Frona, yola doğru koştu. «Frona! Geri dönün! Frona, beni bağışlayın!»</p>

  <p class="normal">«Bağışlanacak bir şey yapmadınız. İyi geceler!</p>

  <p class="normal">Kızın karanlıkta uzaklaşmasına baktı, sonra kulübesine girdi. İçerde olup bitenleri bir an için unutmuştu. Görüntü onu gerçeğe döndürdü.</p>

  <p class="normal">Caribou Blanche, alçak sesle ağlıyordu. Islak ve parlak gözlerini Corliss'e doğru çevirdi. Vierge, dökülmüş içkilerin ve bardakların arasında, masanın üzerine eğilmiş, elleriyle yüzünü kapamıştı.</p>

  <p class="normal">Kendine öfkelenen Corliss, bağırmadan önce, sakinleşmelerini bekledi.</p>

  <p class="normal">«Şimdi, giyinin ve gidin! Defolun çabuk!»</p>

  <p class="normal">Corliss, kapıyı kapadı, Bishop'a baktı, karışık ve pis masanın üzerine bir göz attı. Arkadaşı, dirseklerini masaya dayamış, piposunu çekiştiriyordu. Lamba titredi ve söndü. Del, piposunu çekiştirerek ve arasıra kibrit yakarak masada öylece oturuyordu hâlâ.</p>

  <p class="normal">«Del, sen yatmıyor musun?» diye sordu Corliss.</p>

  <p class="normal">«Adam, homurdanarak karşılık verdi. «Onları kapı dışarı etmekle çok kaba davrandım.» «Evet.»</p>

  <p class="normal">Uzun bir sessizlik oldu. Del, piposunun küllerini yere silkti ve kalktı.</p>

  <p class="normal">«Uyuyor musun?» diye sordu.</p>

  <p class="normal">Karşılık alamayınca, yatağa doğru gitti ve uyuyan mühendisin üzerini örttü.</p>
</body>
</html>
