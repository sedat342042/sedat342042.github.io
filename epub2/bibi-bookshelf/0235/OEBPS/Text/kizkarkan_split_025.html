<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_24"><br class="chapter" />
  <br class="chapter" />
  YİRMİDÖRDÜNCÜ BÖLÜM<br class="chapter" />
  <br class="chapter" />
  «BİJOU»NUN TAYFALARI<br class="chapter" />
  <br class="chapter" /></h1>

  <p class="normal">«Uykucular, kalkın!»</p>

  <p class="normal">Del Bishop'un ilk seslenişinde, Frona, kürklerinden dışarı fırladı. Ama o henüz etekliğini, mokasenlerini giymeden önce, babası dışarı çıkmıştı bile.</p>

  <p class="normal">Şafağın gri ayazında, kız, kıyılarından taşan ırmağı gördü. Bazı yerlerde ırmak, yamacı aşmıştı; üzerinde, yığınla buz parçaları vardı. Kulübeden yüz metre ötede, ırmağın beyaz ve buzlu yüzeyi, külrengi gökyüzüne karışmıştı. Dev bir değirmenin gıcırtılarına benzer sesler, çatırtılar, karanlıkta yükseliyordu.</p>

  <p class="normal">«Irmak ne zaman kabaracak?» diye sordu Frona. Del'e.</p>

  <p class="normal">«Bu iş ne denli erken olursa, o denli iyi olur! Balon!»</p>

  <p class="normal">Ayağıyla buzu kaldırarak, kendilerine doğru ilerleyen suyu gösterdi.</p>

  <p class="normal">«Çeyrek saatte elli santim yükseliyor...» «Tehlike var mı?»</p>

  <p class="normal">«Tehlike mi? Asla!» diye alayla güldü Del. «Bu, uzun süre böyle sürmez. Irmağın üzerindeki alçak adalara bakın, onlar belirli bir basınca dayanabilir. Buz, uzun zaman toplu olarak kalırsa, ağırlığıyla bu adaları Yukon'a dek sürükler ve ırmak serbestçe akmaya başlar. Ama benim kurtulmam gerek. Kulübemiz, alçak yerde bulunuyor, bu yüzden su altında kaldı. Yiyecekleri güvenceye almadı Corliss'e ve MacPherson'a yardım etmeye gitmeliyim.»</p>

  <p class="normal">«MacPherson'a söyleyin, ilk çağrımda hazır olsun!» diye bağırdı, Jacob Welse. «Saint-Vincent de birazdan gelir,» dedi kızma.</p>

  <p class="normal">Çeneleri birbirine çarpan Baron, saatini çıkardı.</p>

  <p class="normal">«Üçe on var!» dedi.</p>

  <p class="normal">«Gidip mokasenlerinizi giyin,» dedi, Frona. «Daha vaktiniz var.»</p>

  <p class="normal">«Bu görüntüyü görememe tehlikesini göze mi alayım? Yaşamım boyunca pişman olurum sonra.»</p>

  <p class="normal">Ansızın büyük bir çatırtı koptu. Buz harekete geçmişti. Ağır ağır yer değiştiriyordu. Buz parçaları, birbirlerine öyle yakındı ki bir damla su bile görünmüyordu aralarında. Karışık bir uğultu, sağır edici bir çatırtı duyuldu.</p>

  <p class="normal">«Dana kocaman bir şey bekliyordum. Bu gerçek bir üç kâğıtçılık ama.»</p>

  <p class="normal">Baron, yumruğunu öfkeyle ırmağa doğru sallıyordu. Jacob Welse, alaylı gülümsemesini saklamak için başını çevirdi.</p>

  <p class="normal">«Bana gösterecekleriniz bu mu? Eh, Yukon'unuz beni hiç de korkutmadı!»</p>

  <p class="normal">Coubertin, ayağına dokunan bir buz kütlesinin üstüne atladı. Jacob Welse, onu durdurmaya kalktığında, hayli uzaklaşmıştı.</p>

  <p class="normal">Buz ilerliyordu, hızı git gide artıyor, daha tehlikeli oluyordu. Fransız, sirkteki at cambazları gibi zarif hareketlerle kayan buzun üstünde durmaya çalışıyordu. Böylece üç dört metre gittikten sonra, kıyıya atladı. Hepsi gülümsüyordu. Adam, Jacob Welse'in yanma geldi.</p>

  <p class="normal">«İyi ama, ben ne yaptım ki?» diye ordu Coubertin, gücenmiş bir şekilde.</p>

  <p class="normal">«Ne yaptım ki?» diye yineledi Welse, Baron' un sesini taklit ederek. «Bakın, şimdi anlarsınız.»</p>

  <p class="normal">Eliyle, kendilerinden on metre kadar ötede, suyun içinde sallanan bir buzu gösterdi. Buz, kendi çevresinde döndü ve çatlayıp kâğıt gibi buruştu. Sonra buz parçasının bir ucu göründü. Öteki kütleler ona öyle hızla çarptı ki havaya sıçradı ve binlerce parçaya bölünerek geri düştü. Parçacıklar, izleyicilerin ayakları dibine dek yayılmıştı.</p>

  <p class="normal">«Vay canına!» diye bağırdı Baron, korku ve saygıyla karışık bir sesle.</p>

  <p class="normal">Frona, bir eliyle onun elini, öteki eliyle de babasınınkini tuttu. O anda buz, deli gibi bir hızla sıçrayıp duruyordu. Koca bir buz tabakası, kıyıya doğru döndü ye ayaklarının altındaki toprağı sarstı. Arkadan ikincisi gelince, geri çekildiler. Buz kütlesi, ardında bir ton toprak sürükleyerek içeri yöneldi. Üçüncü kütle de kıyıya çarptı ve üç ağacı kökleyip sürükledi.</p>

  <p class="normal">Güneş doğmuştu. Yukon, bir uçtan öteki uca dek pırıl pırıl yanıyordu. Akıntının gücüyle, buzlar kıyıları yıkarak büyük bir hızla, ırmaktan aşağı iniyordu.</p>

  <p class="normal">«Ah! Ne güzel bir görüntü! Çok görkemli!» diye bağırdı Frona. «Pekâlâ, Baron; Yukon konusunda şimdi ne düşünüyorsunuz?»</p>

  <p class="normal">Coubertin, başını salladı:</p>

  <p class="normal">«Bana korkak deyin isterseniz! Hepsi de çok güzel! Şu yana bakın!»</p>

  <p class="normal">Irmağın dirsek yaptığı yerde suya batan küçük adacıkları gösteriyordu. Orada, bir kilometreden geniş olan su akıntısı birçok kola ayrılıyordu. Adalar en uçlarına dek suya gömülmüştü, Buz parçaları bu engellere çarpınca, büyük gürültü çıkararak havaya sıçrıyordu. Birbiri üzerine yığılan küçük buz parçacıkları, kocaman buz dağları oluşturdu, sonra da ağaçların arasından korkunç bir gürültüyle « sallanarak geçti.</p>

  <p class="normal">«Bu küçük adacıkların yukarısında bir baraj oluşacak,» dedi Jacob Welse. «Frona, bana dürbünü ver!»</p>

  <p class="normal">Uzun uzun, ırmağın o kıyısına baktı.</p>

  <p class="normal">«Kütleler iyiden iyiye parçalanıyor.»</p>

  <p class="normal">«Ama ırmak alçalıyor!» diye bağırdı Frona.</p>

  <p class="normal">Gerçekten de, buz kıyının iki metre üzerine inmişti, Baron de Coubertin, sopayla su düzeyini ölçtü.</p>

  <p class="normal">«Adamımız hâlâ orada, ama artık kımıldamıyor,» dedi Jacob Welse.</p>

  <p class="normal">Hava açıktı, güneş kuzeydoğudan yükseliyordu. Herkes sırayla dürbünle baktı.</p>

  <p class="normal">Coubertin, sopanın üzerinde çizili işareti göstererek:</p>

  <p class="normal">«Çok şaşırtıcı,» dedi. «Su, durmadan alçalıyor. Barajı göremeyeceğiz. Çok yazık!»</p>

  <p class="normal">Jacob Welse, onu ciddi' ciddi süzdü.</p>

  <p class="normal">«Söyleyin, Bay Welse, buzun suyu engelleyeceğini mi sanıyorsunuz?» diye sordu. Frona, babasına tasalı bakışlarla bakıyordu.</p>

  <p class="normal">«Bir barajda her zaman ilginç şeyler görünmez. Ona güvenmemek gerek. Her şey, onu izlemek için seçilen yere bağlıdır.»</p>

  <p class="normal">«Bay Welse, hiçbir tehlike yok. Irmak gözle görülür biçimde alçalıyor.»</p>

  <p class="normal">«Şimdiden bir şey söylenemez.»</p>

  <p class="normal">Jacob Welse, parmağıyla buz parçalarının adacıklar arasına yönelip ırmağın akıntısını kapadığı dirseği gösterdi.</p>

  <p class="normal">«Coubertin, çadıra gidip sobanın yanındaki bir çift mokaseni alın. Manzarayı kaçılmazsınız. Frona, sen de ateş yak ve kahveyi hazırla.»</p>

  <p class="normal">Yarım saat sonra, ırmak düzeyi üç metre inmişti; ama buz yine de sağır edici bir gürültüyle aşağıya doğru yığılıyordu yavaşça.</p>

  <p class="normal">«Şenlik başladı başlayacak. Gözünüzü iyi açın, sevgili Coubertin. Irmağın sol koluna iyi bakın.»</p>

  <p class="normal">Coubertin, ırmağın, sol kolunun tıkandığını gördü, sonra büyük beyaz bir engel koptu ve adadan adaya yuvarlanıp gitti. Önlerine gelince, hızı azaldı. Daha sonra ırmak, şişti ve öyle hızla yükselmeye başladı ki, artık hiçbir şey onu durduramazdı. Düşteymişcesine, buz parçalarının engeli yıkıp kıyıya yayıldığını gördüler.</p>

  <p class="normal">«Tanrım! Hiç de acayip değil»</p>

  <p class="normal">«Ama çok görkemli, değil mi Baron!» diyordu Frona, ona takılarak. «Bu arada, ayaklarınız ıslanacak.</p>

  <p class="normal">Adam, tam zamanında geri çekildi. Ayrıldığı yere küçük bir buz parçası kopup düştü. Su, adanın çevresinde insan göğsüne varan yükseklikteki buzu kaldırıyordu.</p>

  <p class="normal">«Bu duvar birazdan kırılacak. Bakın, yavaşlıyor. Baraj çökmüş olmalı.»</p>

  <p class="normal">Dürbünle bakan Frona. «Yanılıyorsunuz! Hâlâ dayanıyor,» dedi.</p>

  <p class="normal">«Su artık hızla yükselmez, ne de olsa.»</p>

  <p class="normal">«Ama yükselmesi durmadı hâlâ!»</p>

  <p class="normal">Bu söz onu şaşırttı, yüzü aydınlandı birden.</p>

  <p class="normal">«Ah, anladım! Oralarda bir set daha var. Bu açıklamanın gerçek olduğunu söyleyin bana, Frona!»</p>

  <p class="normal">Frona, Baron'un elini tuttu.</p>

  <p class="normal">«Evet, ama şunu dinleyin: Yukardaki ve aşağıdaki barajın dayandığını düşünün.»</p>

  <p class="normal">Kıza uzun uzun baktı ve sonunda söylediklerinin önemini kavradı. Yüzü kızardı, derin derin soluk aldı ve başını geriye attı. Kollarım açarak bütün adayı gösterdi.</p>

  <p class="normal">«Bu durumda, siz, ben, çadır, tekneler, kulübeler, ağaçlar ve kayığım! Hepsini de götürecek!»</p>

  <p class="normal">Frona, başını salladı. «Çok yazık...»</p>

  <p class="normal">«Neden olsun? Tam tersine, çok güzel!»</p>

  <p class="normal">«Hayır, hayır, Baron. Size şunu demek istiyorum: Anglosakson olmamanız çok yazık. O zaman sizinle çok gurur duyardık!»</p>

  <p class="normal">«Siz de Frona, Fransız soyuna onur verirdiniz!»</p>

  <p class="normal">«Birbirinize iltifat etmek için tam zamanını seçmişsiniz,» dedi Del Bishop, alay ederek. «Geldiği hızla çabucak uzaklaştı. Siz daha yerinizde durun, bakalım!» diye bağırdı onlara. «Malları çıkarmak için kulübeye gelsenize. Size gereksinimimiz var. Gelin de çadırdaki hastaları çıkaralım,» diye ekledi ağaçların arasına dalarak.</p>

  <p class="normal">Irmak, durmadan yükseliyordu. Yüksekten iner inmez, ayak bileklerine dek suyun içine daldılar. Ağaçların arasında dolandıktan sonra, ırmağa çok yakın olan açıklıktaki bir kulübeye vardılar. Kulübenin düz tavanının üstünde battaniyelere sarınmış iki hasta vardı. Del Bishop, Corliss ve Jacob Welse içerde giyecekleri ve yiyecek çuvallarım arıyordu.</p>

  <p class="normal">Adada, suyun düzeyi altmış santimi geçiyordu. Ama kulübenin tabanı, ısıyı saklaması için kazılmış olduğundan, su, bir insanın beline geliyordu.</p>

  <p class="normal">«Tütünü kuru yere koyun!» dedi hastalardan biri, zayıf sesiyle.</p>

  <p class="normal">«Tütünü şeytan götürsün.» diye karşılık verdi arkadaşı, «önce unu ve şekeri kurtarın.»</p>

  <p class="normal">«Bill, sigara içmez. Bu yüzden alay ediyor. Bayan, rica ederim, tütünüme göz kulak olun.»</p>

  <p class="normal">«Al, işte tütünün. Zırlamayı kes artık.»</p>

  <p class="normal">Del, ona değerli kutusunu attı, adam sanki altın doluymuş; gibi kutuyu göğsünde sıktı,</p>

  <p class="normal">«Onları yatıştırmak için bir şeyler yapabilir miyim?» diye sordu, Frona.</p>

  <p class="normal">İskorbüt hastalığının hiçbir ilacı yoktur,» dedi Del, «Çiğ birkaç patates, onlara yeter. Söyleyin, Bayan Frona, burada ne yapıyorsunuz? Şu küçük tepeye çıkın da ayaklarınızı kurutun.»</p>

  <p class="normal">Baraj, kulakları sağır edici bir gürültüyle patladı. Her yer, köpüklü suyla kaplanmıştı. Elli ton ağırlığındaki koca bir buz kütlesi kapının önüne çarptı, daha küçük bir parça kulübenin kıyısına vurdu ye sarstı. Coubertin ve Jacob Welse, açıklığa doğru gitti. Frona, Baron'un, babasına:</p>

  <p class="normal">«Peşinizdeyim, Bay Welse!» dediğini duydu.</p>

  <p class="normal">Fransız, kütükten duvarla engel arasına gi-rebildiğince sokuldu.</p>

  <p class="normal">Elinde tütün kutusunu tutan adam, arkadaşına; «Baksana, Bili, aşağıdaki baraj bir süre daha dayanırsa, hapı yutarız,» dedi.</p>

  <p class="normal">«Dayanacağa benziyor, bana inanabilirsin. Nulato'da, aynı durumdaki Bixie Adası'nın sü-pürüldüğünü gördüm.»</p>

  <p class="normal">Erkekler, Frona'nın sığınmış olduğu yere koştu.</p>

  <p class="normal">«Bu iki adamı ölmeye bırakamayız. Onları sizin kulübeye taşıyalam, Corliss,» dedi Jacob Welse.</p>

  <p class="normal">Jacob Welse, hastaların uzanmış olduğu çatıya tırmandı ve aşağıdaki barajı inceledi. Sonra kolunu uzatarak gösterdi:</p>

  <p class="normal">«Buz kırılıyor. İşte yürüyen bir ırmak!»</p>

  <p class="normal">«Bill, dostum, demek ki süpürülmeyeceğiz,» dedi tütünlü adam.</p>

  <p class="normal">Irmak, sanki sıçramaya hazırlanmak üzere toparlanıyor gibiydi. Hareket halindeki suyun basıncıyla, buzdan duvar yüzden fazla yerde çöküp kaldı, kıyı boyunca kökünden kopan ağaçların çatırtısı duyuldu.</p>

  <p class="normal">Corliss ve Del, Bill'i MacPherson'un kulübesine taşıdı. Jacob Welse ve Baron, öteki hastayı sürüklerken, koca bir buz kütlesi kulübeye çarparak iskambil kâğıdı gibi devirdi. Olaya tanık olan Frona, Coubertin'in ve hastanın yıkıntılar arasından sağ salim çıktıklarını gördü. Babası, çamurlu sulara kapılmıştı.</p>

  <p class="normal">Olay yerine koştu ve kazaya uğrayanın ağzım suyun dışında tutmaya çalıştı. Ama başaramayınca bıraktı... Babası çamurlu sulara gömülmüştü. Adamın sağ kolunun kütüklerin arasına sıkışmış olduğunu gördü. Onu kendi elleriyle çıkaramayınca, yakılan çatıdan bir kazık aldı, onu ağaçların gövdesine dayadı ve bu kaldıracın üzerine tüm gücüyle abandı. Biraz sonra, kütüklerden biri gevşedi ve Jacob Welse, su yüzüne çıktı. Başı çamur içinde kalmıştı. Uzun uzun soludu ve:</p>

  <p class="normal">«Oh, hava ne güzel!» diye bağırdı; sonra çevresine bakındı: «Frona, Del Bishop'un gözünden hiçbir şey kaçmıyor.»</p>

  <p class="normal">«Hangi konuda?» diye sordu Frona.</p>

  <p class="normal">«Senin günün birinde yüksek düzeyde bir kadın olacağını söylerken. Anımsıyor musun?»</p>

  <p class="normal">Kızını kucakladı. Her ikisi de gülerek çamura tükürdü. Öte yandan Coubertin, hastanın yanında çırpınıp duruyordu.</p>

  <p class="normal">«Böyle birini ömrümde görmedim!» diye açıkladı. «Vallahi, zincire vurulacak deli bu adam! Düşerken kafasını çarptı ve tabakasını yitirdi. Durmadan onu istiyor.»</p>

  <p class="normal">Adamın yarası ağır değildi.</p>

  <p class="normal">«Ötekilerin dönmesini bekleyin, sizi yalnız başıma taşıyamam,» dedi Jacob Welse hareketsiz duran sağ kolunu göstererek. «Küçük bir burkulma,» diye açıkladı. «Kırık yok.»</p>

  <p class="normal">Baron, Frona'nın ayağını göstererek hayranlığını belirtti:</p>

  <p class="normal">«Ah, dalga çekilirken, bize çok değerli bir mücevher bıraktı, değeri ölçülemeyen bir inci!»</p>

  <p class="normal">Eski ve suyun aşındırmış olduğu mokasenleri arasından orta parmağının ucu görünüyordu. Parmak, bu çamurlu dünyaya, arsızca bakar gibiydi,</p>

  <p class="normal">«Benim gerçek bir hazinem var, Baron,» diye şaka yaptı Frona. «Çünkü bir tane daha var.»</p>

  <p class="normal">«Tersini kim söyleyebilir?»</p>

  <p class="normal">«Siz hayran olunacak bir çılgınsınız!»</p>

  <p class="normal">«Elinizi öpmeme izin verin.»</p>

  <p class="normal">Baron, saygıyla çamura diz çöktü.</p>

  <p class="normal">Kız, elini çekti ve Baron'un kıvırcık saçları arasına soktu, sonra başı öne arkaya salladı.</p>

  <p class="normal">«Bu adamı ne yapayım, baba?»</p>

  <p class="normal">Jacob Welse, omuzlarını silkti ye kahkahayla güldü.</p>

  <p class="normal">Coubertin'in başını kendine doğru kaldırarak, onu iki yanaklarından öptü Frona. Jacob Welse, kızının bu davranışının onun için çok anlamlı olduğunu anladı.</p>

  <p class="normal">Irmak, kıyısına yirmi metre yüksekliğinde kırık buzları yığarak, kış aylarındaki düzeyine yeniden ulaşıyordu. Bu duvardan kopan kütleler, sökülmüş ağaçların arasında yuvarlanıyordu. Balçıkla kaplı otlar, dev Kuzey Adamının kusmuklarını andırıyordu.</p>

  <p class="normal">Bu arada güneş de boş durmuyordu. Eriyen buzdan yükselen buhar, buz dağlarını temizliyor, ona parlaklık veriyordu. Buzlarda kırılan gün ışığı, gökkuşağının yedi rengini oluşturuyordu. Boşluklardan birinde, Seperation Adası'nda oturanlar, hastalara vs yerliler dışındakiler, Coubertin'in kayığının çevresine toplanmışlardı.</p>

  <p class="normal">«Hayır, hayır dostum! İki adam yeterli,» diyordu Tommy Pherson. Kendisini onaylayacak bakışlar bulma umuduyla çevresine bakıyordu bir yandan da.</p>

  <p class="normal">«Ama Tommy, üç kişi olursak, daha kolay olurdu.»</p>

  <p class="normal">«Bir daha söylüyorum: İki kişi yeter!»</p>

  <p class="normal">Al kişiyle yetinmemiz gerek, sanıyorum.»</p>

  <p class="normal">İskoç, sevincini açıkça belirtti.</p>

  <p class="normal">«Daha fazla insan almak, sakıncalı olur. Senin geçeceğinden kuşkum yok, oğlum.»</p>

  <p class="normal">«Tabii, bu iki kişiden, biri de sen olacaksın, Tommy,» dedi Corliss.</p>

  <p class="normal">«Hayır. Benden önce başkaları var.»</p>

  <p class="normal">«Yanılıyorsun, Coubertin, Bijou'nun yönetiminden hiçbir şey anlamaz. Saint-Vincent de, bataklığı geçemez. Jacob Welse'in de kolu sakat, Geriye sen ve ben kalıyoruz, Tomm.»</p>

  <p class="normal">«Saygısızlık etmek istemem. Ama şu adam işinize yarar,» dedi İskoç, Del Bishop u göstererek.</p>

  <p class="normal">Tommy, üçkâğıtçı madenciye karşı dostluk duyguları beslemiyordu hiç. Ama onun yürekli olduğunu bilirdi. Ötekini boşluğa yollayarak, kendisi işin içinden sıyrılmış oluyordu. Del Bishop, gruba doğru ilerledi, konuşmadan önce, herkesin gözünün içine tek tek baktı.</p>

  <p class="normal">«İçinizden biri, bana alçak, diyebilir mi?» diye sordu damdan düşercesine. Sonra yeniden herkesi gözden geçirdi: «Pekâlâ, dinleyin! Sudan nefret ederim ama korkmam. Yüzmeyi bilmem ama birçok kez suya gömüldüm. Kayığın içine sırtüstü düşmeden kürek çekemem. Dümen kullanmaya gelince... bu işin ustaları, pusulanın kadranında otuz derece olduğunu söylerler. Ben dümen yekesini elime alınca, ibreyi otuz derece daha ileri götürürüm. Ama ne olursa olsun, Baylar, ben, Bijou'da olacağım ve gerekirse onu cehenneme dek götürürüm, yeter ki yolda bozulmasın.»</p>

  <p class="normal">Baron de Coubertin, bağırarak onu kucakladı:</p>

  <p class="normal">«Tanrı'nın varlığına inancım olduğu kadar, bu adımın da erkek olduğuna inanıyorum!»</p>

  <p class="normal">Öfkeden sararan Tommy, susanlara bağırdı:</p>

  <p class="normal">«Hiç kimse benim iyi kayık kullandığımdan kuşku duyamaz... Rüzgâr da bugün çok iyi, ama yine de gidemeyiz... Irmağın biraz daha düzelmesini beklemeliyiz.»</p>

  <p class="normal">«Haydi, Tommy, bahane arama,» diye söylendi Jacob Welse.</p>

  <p class="normal">«Ama...»</p>

  <p class="normal">«Tamam,» dedi Corliss. «Geliyorsun...»</p>

  <p class="normal">«Hiç de değil. Ben…»</p>

  <p class="normal">«Sus!» diye bağırdı. Del Bishop, var gücüyle. Bu sesten ürken İskoç, yelkenleri suya indirdi.</p>

  <p class="normal">«Bakın!» diye bağırdı Frona. «Su serbest kaldı! Irmak düzeldi. Bir dakika bekleyin, ben de sizinle geliyorum!»</p>

  <p class="normal">Beş kilometre yukarıda, Yukon'un batıya vardığı ve geniş bir kavis çizerek yönünü değiştirdiği yerde, başıboş su görünüyordu. Bu olay, gerçek olamayacak kadar güzel bir şeydi. Ama yine de MacPherson, düşgücünden yoksun olan bu adam, sudan bir bahaneyle geri çekilmeyi düşündü.</p>

  <p class="normal">«Bir dakika, pipomu unuttum.»</p>

  <p class="normal">«Burada kal,» diye alay etti Del, giysilerinden tutarak, «Seninki cebinden çıkmazsa, benimkinden arasıra bir nefes çekersin.»</p>

  <p class="normal">«Tütünümü demek istemiştim.»</p>

  <p class="normal">«Al, bunun içine koyarsın!» Del, tütün kesesini Tommy'nin titreyen ellerine verdi. «Paltonu çıkarırsan, daha iyi olur. Sana elimi veririm. Dinle Tommy, adam gibi davranamazsan, benden çekeceğin var. Kendine gel.»</p>

  <p class="normal">Corliss, hareketlerinde dana rahat olmak için, kalın flanel gömleğini çıkarmıştı. Frona yanlarına gelince, onun da ceketini ve etekliğini çıkarıp dizlerinin hemen altına inen koyu renk bir eteklik giymiş olduğunu gördü.</p>

  <p class="normal">Jacob Welse, kızma kaygıyla baktı, yanma yaklaştı. Frona, kürekleri deniyordu.</p>

  <p class="normal">«Yapamayacak...» dedi.</p>

  <p class="normal">Kız, başıyla olumlu bir işaret yaptı.</p>

  <p class="normal">«İşte yürekli bir kız!» dedi MacPherson. «Evde bir karımın ve üç çocuğumun olması çok yazık doğrusu...»</p>

  <p class="normal">«Demir al!»</p>

  <p class="normal">Corliss, Bijou'nun önünü kaldırdı ve arkaya bir göz attı.</p>

  <p class="normal">Coubertin, inerken pupayı yakaladı. Del, pek hızlı koşmayan MacPherson'u azarladı. Hafifçe eğik yassı bir buz parçası iskele olarak kullandı.</p>

  <p class="normal">«Öne, Tomm!»</p>

  <p class="normal">İskoç, homurdanmaya başladı. Ama arkasında Del Bishop'un öfkeli soluğunu duyunca, söz dinledi. Ağırlığı dengelemek için Frona, arkaya kaydı.</p>

  <p class="normal">«Dümeni kullanmayı bilirim,» dedi Corliss'e.</p>

  <p class="normal">Corliss, razı olup olmadığım anlamak için Jacob Welse'e baktı. Baba, başıyla razı olduğunu belirtti.</p>

  <p class="normal">«Çabuk olun!» diye bağırıyordu Del. «Gün ışığını boşa harcamayın!»</p>
</body>
</html>
