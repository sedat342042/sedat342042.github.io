<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_19"><br class="chapter" />
  <br class="chapter" />
  ONDOKUZUNCU BÖLÜM<br class="chapter" />
  <br class="chapter" />
  ALÇAK BİR ADAM<br class="chapter" />
  <br class="chapter" /></h1>

  <p class="normal">Çiğ et ve balık yiyen Kızılderililerin soyundan gelen Hao-Ha, soydaşları gibi ilkel ve sert huyluydu. Beyazların arasında uzun süre yaşamış olması, onları tanımasına yetmişti. Kimi zaman içinden onları beğenmez ve yaşama ilişkin düşüncelerini hiç kavrayamazdı. On yıl önce, Jacob Welse'in yanına aşçı olarak girmişti, o zamandan beri de bağlılıkla hizmet ediyordu.</p>

  <p class="normal">Soğuk bir ocak sabahı, kapının çalınması üzerine koştu, gelen kadını görünce donakaldı. Kadını baştan aşağı süzdü. Kadının yüz çizgilerini saklayan kalın tülün arasından, zenci kadın, ateşli bakan gözler gördü. Saçlarını saklayan kaim parkasının içine büzülmüş olan kadının her yanı sıkıca örtülüydü. Bu yüzden kim olduğu anlaşılmıyordu.</p>

  <p class="normal">Hao-Ha, kadına üçüncü kez baktı. Bu tanımadığı kadının duruşunda hoşuna gitmeyen bir şeyler vardı. Belleğini yokladı, bir an için geçmiş, gözlerinin önünde aralandı. Hao- Ha, genç kadının öyküsünü biliyordu.</p>

  <p class="normal">«Hemen çekip gitmek, çabuk!» dedi ona.</p>

  <p class="normal">«Bayan Welse'i görmek istiyorum.»</p>

  <p class="normal">Yabancı kadın, kararlı bir sesle konuşuyordu. Ama Hao-Ha, yumuşamadı.</p>

  <p class="normal">«Hemen gitmek daha iyi!» diye yineledi.</p>

  <p class="normal">«Şunu Frona Welse'e verin ve... (Dizini kapının, aralığından içeri soktu.) Kapıyı açık bırakın.</p>

  <p class="normal">Hao-Ha, kâğıdı, yüzünü buruşturarak aldı. Beyazların yanındaki on yıl onu söz dinleyen biri yapmıştı.</p>

  <p class="normal">Kağıtta, «Sizi görebilir miyim? - Lucile.» yazılıydı.</p>

  <p class="normal">Frona, yerli kadına sorarmış gibi baktı. «Ben ona çabuk gitmek, değil mi? O, iyi değil...»</p>

  <p class="normal">«Hayır, onu içeri al,» dedi Frona. «Ama...»</p>

  <p class="normal">«Sana, git diyorum.» ..</p>

  <p class="normal">Hao-Ha, homurdandı ama söz dinledi. Fro-na'nın odasına giden merdivenlerden inerken, kafası, karmakarışıktı. Deriler arasındaki renk ayıranınım insanlar arasında böyle ayrıcalık yaratmasına şaşıyordu.</p>

  <p class="normal">Lucile, Frona'nın elini uzatarak kendisine doğru geldiğini gördü. Odada, genç bir kadının varlığını belli eden çok güzel bir masa vardı. Burnuna gelen tatlı bir parfüm kokusu, onu çocukluk yıllarına götürdü. Şu andan sonra, Frona hakkında söylenenlere kulak ardı edemezdi.</p>

  <p class="normal">«Sizi gördüğüme çok sevindim,» diyordu</p>

  <p class="normal">Welse'in kızı. «Sizi tanımayı çok istiyordum. Şu ağır parkayı çıkarın. Ne güzel bir kürk, ne güzel işçiliği var!»</p>

  <p class="normal">«Evet, Sibirya'dan geldi.»</p>

  <p class="normal">«Bu, Saint-Vincent'in armağanı,» demeyi çok isterdi ama sustu. «Sibiryalılar, henüz bozuk mal yapmayı öğrenmediler,» diye ekledi.</p>

  <p class="normal">Lucile güzellikle karışık doğal bir incelikle, alçak bir koltuğa yerleşti. Başını gururla dikleştirerek, Frona'nın gevezeliklerini dinledi. Genç kızın, konuşmayı derinleştirmek için harcadığı çabaya, sevinçle bakıyordu.</p>

  <p class="normal">Frona, kürklerden, havadan ve başka konulardan söz ederken, içinden de: «Acaba neden geldi?» diyordu.</p>

  <p class="normal">«Lucile, bir şey söylemiyorsunuz,» dedi Frona sonunda. «Bu nazik ziyaretinizi neye borçluyum?»</p>

  <p class="normal">Lucile, ayağa kalktı, aynaya doğru gidip duvara asılı bir resmi gösterdi.</p>

  <p class="normal">«Bu, sizsiniz, değil mi? Kaç yaşındaydınız?»</p>

  <p class="normal">«On altı yaşında.»</p>

  <p class="normal">«Buz ruhlu bir Kuzey perisi.»</p>

  <p class="normal">«Bizde, tutku geç uyanır,» dedi Frona, «ama...»</p>

  <p class="normal">«Fazla yakıcı değildir, yine de,» dedi Lucile, .gülerek. «Şimdi kaç yaşındasınız?» «Yirmi yaşındayım.»</p>

  <p class="normal">«Yirmi yaş...» diye yineledi yavaşça Lucile. «Ben, yirmi dört yaşındayım.»</p>

  <p class="normal">«Arada büyük fark yok.»</p>

  <p class="normal">Frona, merakını güçlükle saklıyordu. Lucile, resme bir kez daha baktıktan sonra yerine oturdu.</p>

  <p class="normal">Ve Lucile, acılarını Frona'ya anlattı. Kız, onu kucakladı ve ağladı. Ama biraz sonra Lucile'in öfkeli durumu geçti ve Frona'nın saçlarını sevecenlikle öptü. Daha sonra kaşlarını çattı, dudaklarını sıktı ve Frona'yı eliyle uzaklaştırdı.</p>

  <p class="normal">«Gregory Saint-Vincent'le evlenecek misiniz?» ;</p>

  <p class="normal">Frona, şaşkın şaşkın baktı. Vincent, ona bu niyetini, açalı daha on beş gün olmuştu. Ama ot bu konuda kimseyle konuşmamıştı.</p>

  <p class="normal">«Bunu nereden biliyorsunuz?»</p>

  <p class="normal">«Biraz önce, siz söylediniz.»</p>

  <p class="normal">Lucile, Frona'nın savunmasız görünen yüzüne bakıyordu. Kahkahayla güldü birden.</p>

  <p class="normal">«Nereden mi biliyorum? Anlaması kolay...»</p>

  <p class="normal">Biraz sonra, konuşmasını sürdürdü:</p>

  <p class="normal">«Dinleyin, Bayan Welse. Saint-Vincent, size layık biri değildir. Sizi çekecek hiçbir yanı yok, sevgisi sizinki kadar derin değil. Bir kadına verebileceği tüm şey, biraz tutku ve saman alevi. Sizse ona tüm varlığınızı vereceksiniz... Ne haksız bir talan! Babanızın tüm altını...»</p>

  <p class="normal">«Susun! Daha fazla dinlemek istemiyorum.»</p>

  <p class="normal">Frona, koltuğuna iyice gömüldü ve konuğuna baktı.</p>

  <p class="normal">«Öyle mi?» diye sordu Lucile tuhaf bir sesle.</p>

  <p class="normal">«Yok bir şey. Sözünüzün sonunu bekliyorum yalnızca.»</p>

  <p class="normal">«Size artık söyleyecek sözüm yok.»</p>

  <p class="normal">Sizi artık anlamıyorum,» dedi Frona, buz gibi bir sesle. «Davranışınızın nedenini anlayamıyorum. Bugün ters konuşuyorsunuz. Geçen gün yolda rastladığım gerçek Lucile'e hiç benzemiyorsunuz. Bu yeni Lucile'i tanıyamıyorum. Bu adamla ilgili konularda bana yalan söylüyor gibi geliyor. Hepsi yalan, öyle değil mi?»</p>

  <p class="normal">«Frona, çok ince düşünceli bir kadınsınız siz. Bazı konularda pek anlayışlısınız. Ama bu konuda, kör gibi davranıyorsunuz.»</p>

  <p class="normal">«Bazı yönlerinizi çok beğeniyorum. Ama bugün o iyi yanlarınızı gizli tutuyorsunuz nedense.»</p>

  <p class="normal">Lucile, konuşmaya çalışıyordu ama dudakları titriyordu. Parkasına sarındı ve çıktı.</p>

  <p class="normal">Yine de Frona, onu kapıya kadar geçirdi.</p>

  <p class="normal">«Girin!»</p>

  <p class="normal">Matt MacCarthy, tokmağı çevirdi, kapıyı itti ve arkasından yavaşça kapadı.</p>

  <p class="normal">«Bak hele! Siz misiniz!» Saint-Vincent, konuğuna dalgın dalgın baktı, sonra elini uzattı. «Merhaba, dostum Matt. İçen girdiğinizde, aklım başka yerdeydi. Bir sandalye alın ve rahatınıza bakın. Tütün buyurun, İyi misiniz?»</p>

  <p class="normal">«Aklın elbette başka yerde olacak!» dedi içinden Matt. Yolda gelirken alaca karanlıkta rastladığı kadının Lucile olduğunu sanmıştı.</p>

  <p class="normal">«Uyanıkken düş görüyorsunuz, ne var?» dedi yüksek sesle.</p>

  <p class="normal">«Nasıl?» diye sordu gazeteci, neşeyle.</p>

  <p class="normal">«Biraz önce, Lucile'e rastladım. Bu kızın dili yılan gibi,» diye alay etti Matt.</p>

  <p class="normal">«Canımı o sıkıyor ya!» diye bağırdı Saint-Vincent atağa geçerek.</p>

  <p class="normal">«Eski tutkulardan kolayca kurtulunur mu, ha?»</p>

  <p class="normal">«Size. inanırım!» Saint-Vincent, kahkahayla gülerek konuğunun sırtına vurdu.</p>

  <p class="normal">«Ben sizin tırnağınız bile olamam, Saint-Vincent. Siz, Don Juan gibi acımasızsınız.»</p>

  <p class="normal">«Pek anlayamadım.»</p>

  <p class="normal">«Peki öyleyse, ben de size açıklarım. Bu küçük kız, şimdi koskoca bir kadın oldu. Ben de onu babası kadar severim. Ömrümde bir tek kadın sevdim. Kötü şansım yüzünden, kadın evli çıktı, ben de ona duygularımı hiç açıklayamadım. Şu an ölmüş bulunuyor... Tanrı toprağını bol etsin!»</p>

  <p class="normal">Çenesi, göğsüne düştü. Gözlerinin önünde, Dyea Irmağı'nın kıyısındaki mağazada, sarışın bir genç kadının imgesi belirdi. Birden başını kaldırınca, Saint-Vincent'in gözlerini yere dikmiş, düşünmekte olduğunu gördü.</p>

  <p class="normal">«Olaya geliyorum, Saint-Vincent!»</p>

  <p class="normal">Gazeteci, kendine geldi ve ona bakan İrlandalının küçük mavi gözlerini gördü.</p>

  <p class="normal">«Saint-Vincent, bir şeyiniz mi var?»</p>

  <p class="normal">İki adam, bir saniye kadar birbirlerine baktılar. Matt, ötekinin gözbebeğinin hafifçe titrediğini gördü.</p>

  <p class="normal">Masanın üstüne bir yumruk indirdi.</p>

  <p class="normal">«Allah aşkına! Hayır! Kalbinizde hiç bir şey yok!»</p>

  <p class="normal">Gazeteci, tütün tabakasını kendisine doğru çekti ve bir sigara sardı. İnce kağıdı parmaklarının arasında yavaş yavaş çeviriyordu. Gömleğinin yakasının açık yerine kan hücum ediyordu. Biraz sonra da yanakları ve şakakları kızardı.</p>

  <p class="normal">«İyi. Beni pis bir işten kurtarıyorsunuz, Saint-Vincent, kendisine analık yapmış olduğum genç kız şimdi Dawson'da uyuyor. Ne siz, ne de ben, onun kadar saf olamayız. Size küçük bir nasihatta bulunacağım Saint-Vincent: Onu, bundan sonra rahat bırakın.»</p>

  <p class="normal">Lucile'in bıraktığı kötü etki, öfke olarak kendini gösteriyordu.</p>

  <p class="normal">«Bana sevimli görünmüyorsunuz, Saint Vincent. Size hak veremiyorum. Ama dikkatli olun: İşi, bu genç kızla evlenmeye kadar vardırırsanız, düğün gününüz, yaşamınızın son günü olur. Gerekirse, sizi kendi ellerimle öldürürüm ama buna meydan vermezsiniz, sanırım.»</p>

  <p class="normal">«Pis İrlandalı!»</p>

  <p class="normal">O anda Matt, birden gözlerinin önünde bir tabanca gördü.</p>

  <p class="normal">«Dolu mu? diye sordu. Pekala, çekin bakalım! Ne bekliyorsunuz? Çekin, diyorum size! Bu korkak gözlerle, sanki çekebilirmiş gibi!..»</p>

  <p class="normal">Saint-Vincent, başını çevirdi.</p>

  <p class="normal">«Yüzüme bakın!» diye bağırdı MacCarthy. «Haydi, ateş etsenize! Çekin tetiği.»</p>

  <p class="normal">Gözleri karşılaştı.</p>

  <p class="normal">Saint-Vincent, dişlerini gıcırdattı ve kabzayı sıktı... Düşünde genellikle yapmış olduğu gibi, yine ateş edeceğini sandı. Ama içindeki alçaklık, ateş etme isteğini yok etmişti.</p>

  <p class="normal">«Titrek parmağınız felç mi oldu?» diye alay etti Matt. «Silahınızın namlusunu çevirin ve onu yavaşça yere koyun.»</p>

  <p class="normal">Saint-Vincent, tabancayı bıraktı, hafifçe içini çekerek, sandalyesine yığıldı. Yeniden doğrulmayı denedi ama külçe gibi çöküp yüzünü elleriyle sakladı.</p>

  <p class="normal">Matt, paltosunu giydi. Bu inşam kalıntısına acıyan bakışlarla baktı ve kapıyı ardından gürültüsüzce kapadı.</p>
</body>
</html>
