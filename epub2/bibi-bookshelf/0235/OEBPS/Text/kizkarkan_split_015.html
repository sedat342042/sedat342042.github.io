<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_14"><br class="chapter" />
  <br class="chapter" />
  ONDÖRDÜNCÜ BÖLÜM<br class="chapter" />
  <br class="chapter" />
  AŞK İLANI<br class="chapter" />
  <br class="chapter" /></h1>

  <p class="normal">«Size söylediğim gibi, Bayan Welse, okyanusu, uçsuz bucaksız tuzlu suları, dalgaları, fırtınadaki ve sakin denizlerdeki gemileri, her şeyi bilirin: ben, onlar da beni tanır. Ama bana tatlı sudan, yerli -kayıklarından, ceviz kabuklarından söz edin! Bir esintiyle, bir iç çekişle, hızlı bir yürek atışıyla, hepsi de devrilir. Ne yazık ki, bu güzel duyguları henüz tatmadım.»</p>

  <p class="normal">Baron Coubertin acı acı gülümsedi ve konuşmasını sürdürdü:</p>

  <p class="normal">«Bunları çok güzel buluyorum. Her zaman böyle bir spor yapmayı düşünmüşümdür. Günün birinde yapacağım.»</p>

  <p class="normal">‹ «Bu, hiç de zor değil,» dedi Saint-Vincent. «Değil mi, Bayan Welse? Biraz soğukkanlılık, dengeli düşünme, biraz fizik yeterli..»</p>

  <p class="normal">«Evet, gergin telin üstündeki bir cambaz gibi.»</p>

  <p class="normal">«Ah, Baron, siz adam olmazsınız,» dedi Frona gülerek. «Yerli kayıkları konusunda, bizden daha bilgili olduğunuza eminim.»</p>

  <p class="normal">«Bunu siz nasıl bilebilirsiniz? Bir kadın olarak!»</p>

  <p class="normal">Ne denli hoşgörülü olursa olsun, Amerikan kadınının yürekliliği ve özgürlüğü Coubertin'i hep şaşırtırdı:</p>

  <p class="normal">«Yerli kayığını kullanmayı nereden öğrendiniz?»</p>

  <p class="normal">«Dyea'da, çok küçükken yerlilerin arasında öğrendim. Önümüzdeki ilk baharda, buzlar çözülünce, Bay Saint-Vincentle birlikte size ilk dersinizi vereceğiz. Böylece de uygar ülkeye birkaç yeni beceriyle dönmüş olursunuz. Hoşunuza gideceğinden eminim.»</p>

  <p class="normal">«Böyle sevimli bir öğretmen olursa,» diye mırıldandı Baron Coubertin. «Söyleyin Saint-Vincet, bu sporda başarılı olacağıma inanıyor musunuz? Siz, içekapanık, alçakgönüllü biri olarak, onu seviyor musunuz?»</p>

  <p class="normal">Baron, Frona'ya döndü:</p>

  <p class="normal">«Saint-Vincent'le ben, eskiden beri tanışırız. İşte bu yüzden ona takılıyorum. Öyle değil mi, Bay Saint-Vincent?»</p>

  <p class="normal">Gregory, başıyla olurladı. Frona, gülerek sordu:</p>

  <p class="normal">«Dünyanın öteki ucunda bir yerlerde karşı-laşmışsınızdır sanırım, değil mi?»</p>

  <p class="normal">«Yokohama'da,» diye kısaca karşılık verdi Saint-Vincent. «On bir yıl önce, kiraz mevsiminde. Ama Baron, büyük bir yanlışlık yapıyor bence. Ben, daha kendimden söz etmeye yeni başlıyorum, henüz bitirmedim.»</p>

  <p class="normal">«Zavallı, dostluk kurbanı!» dedi Frona, «Serüvenlerinizi öyle canlı anlatıyorsunuz ki size yalvarmaktan kendimizi alamıyoruz.»</p>

  <p class="normal">«Bize bir kayık öyküsü anlatın,» diye yalvardı Baron. «İyi olsun, saçlarımızı diken diken eden bir öykü olsun.»</p>

  <p class="normal">Sandalyelerini Bayan Schoville'in büyük sobasının çevresine çektiler, Saint-Vincent, Box Kanyonu burgacından, Beyaz At'ın korkunç serüveninden, kendisini tehlikeli geçitte tek basana bırakan arkadaşının alçaklığından söz etti. Bu olay, dokuz yıl önce, Yukon henüz bulunmamışken olmuştu.</p>

  <p class="normal">Yarım saat sonra Bayan Schoville, arkasında Corliss olduğu halde, soluk soluğa eve geldi.</p>

  <p class="normal">«Ah, bu tepe! Nefes nefese kaldım,» diye mırıldandı ayakkabılarını çıkarırken.</p>

  <p class="normal">Biraz sonra, konuşmasını sürdürdü:</p>

  <p class="normal">«Şansızlık peşimizi bırakmıyor. Bu piyesi oynayamayacağız bir türlü. Bayan Lindon'u oynayamayacağımı söyleyecek herkes. Krogstad, ır-</p>

  <p class="normal">maktan yola çıktı, ne zaman döneceğini, Tanrı bilir.»</p>

  <p class="normal">Corliss'e dönerek açıkladı: «Krogstad, yani Bay Maybrick. Öte yandan Bayan Alexandre'm baş ağrıları tuttu, dışarı çıkamıyor. Bugün prova yapamayız. Ne sıkıcı yaşam!»</p>

  <p class="normal">Kadın, tiyatrovari bir durum aldı ve yüksek sesle okudu:</p>

  <p class="normal">«Evet, ilk büyük korkumu yaşıyorum! Ama bir gün geçti ve bugün, bu evde inanılmayacak şeyler gördüm! Helmer'in her şeyden haberi vardır. Bu bahtsız gizle yaşamıma son vermeliyim. Ey Krogstad, sensiz yaşayamam... ve siz de bir yerli kayığıyla kaçıyorsunuz. Sizi artık göremeyeceğim!»</p>

  <p class="normal">Herkes alkışladı.</p>

  <p class="normal">«Sizi beklettiğim için özür dilerim. Bu kaçağı getirdiğim için beni bağışlarsınız umarım.» Corliss'i öne itti. «Ah, özür dilerim, sizi tanıştırmadım henüz. Baron de Coubertin, Bay Corliss. Baron, zengin bir altın damarı bulur bulmaz, onu Bay Corliss'e satmanızı öneririm. Kendisi Krezüs kadar zengin, ne olursa satın alıyor. Bir şey bulamasanız bile, yine de sözümü tutun. Bay Corliss meslekten yetişme bir insanseverdir.</p>

  <p class="normal">«Buna inanacak mısınız?» dedi kadın, bütün gruba dönerek. «Bu genç adam, benimle buraya kadar gelme kibarlığını gösterdi. Yolda gevezelik ediyorduk. Kapının önüne gelince, provada bulunmak için içeri girmek istemedi. Ama provanın yapılmayacağını öğrenince, fikrini değiştirdi. Şimdi aramızda. Miller Creek'ten geldiğini söylüyor. Onun karanlık işler çevirdiğini kim söyleyebilir...»</p>

  <p class="normal">«İşte kanıtı!» diye sözünü kesti Frona, Vance'ın cebinden çıkan bir pipo kılıfını parmağıyla gösterek. «Bir pipo! Kutlarım!»</p>

  <p class="normal">Kız, ona elini uzattı ve sıktı.</p>

  <p class="normal">«Tüm bunlar, Derin suçu,» dedi adam gülerek. «Öbür dünyada, bu günahın cezasını çekecek.»</p>

  <p class="normal">«Bana gelince, bu iyileşmeyi onaylıyorum,» dedi Frona. «Sizde eksik olan şey, ara sıra küfür etmemeniz.»</p>

  <p class="normal">«Ah, emin olun» onu da beceririm! Küfretmeden, sabahtan akşama, kadar köpek sürülmez ki! Her türlüsünü bilirim, ne yazık ki koleksiyonumdaki en güzel küfürleri kadınların karşısında söyleyemem. Size söz veriyorum...»</p>

  <p class="normal">«Oh, diye bağırdı Bayan Schville eliyle kulaklarını tıkayarak.</p>

  <p class="normal">Baron Coubertin, ciddi bir sesle:</p>

  <p class="normal">«Hanımefendi,» dedi,' «Kuzeyin köpekleri yüzünden ruhlarımız cennetten kovulacak. Değil mi baylar?»</p>

  <p class="normal">Corliss'le Saint-Vincent, onayladılar ve köpek öyküleri anlatmaya başladılar.</p>

  <p class="normal">Saint-Vincent ye Baron, komiserin karısıyla yemeğe kaldılar. Frona ve Corliss, birlikte tepeyi indi. Yolu uzatmak için, sanki anlaşmış gibi düz yoldan ayrıldılar. Bu soğuk ve açık Aralık gününde, cılız öğle güneşi arkalarında gölgeleri uzatarak, kuzeye doğru yükseldi ve sanki utancını saklıyor gibi, ufukta gözden yitmeye başladı. Buz üzerinde yansıyan eğik ışınları, havayı yanıp sönen tozlarla dolduruyordu.</p>

  <p class="normal">Bu büyüleyici güzellikte, mokasenleriyle karları ezerek ve soluklarıyla buharlar saçarak yürüyorlardı. Gökyüzü kubbesinin altında kent, sonsuz beyazlıktaki bir nokta gibi görünüyordu.</p>

  <p class="normal">Belli belirsiz çığlıklar ve sesler onlara kadar geliyordu. Durup kulak kabarttılar. Bir köpek havlaması ve ayak sesi işitildi. Biraz sonra, salyalı ağızlarından dilleri sarkan, buz tutmuş köpekler tepeyi tırmanıp patikayı döndü. Kızağın üstündeki uzun ve dar sandık, yükün ne olduğunu gösteriyordu. İki köpek sürücüsü, sallanarak yürüyen, bir kadın ve bir papaz, cenaze alayını oluşturuyordu.</p>

  <p class="normal">Köpekler tepeyi tırmandı. Dualar ve ağlayıp sızlamalar arasında, ceset, tepenin yamacındaki buzdan mezarına indirildi.</p>

  <p class="normal">«İşte bir fatih daha.,» diye içini çekti Frona.</p>

  <p class="normal">Corliss de aynı şeyi düşünüyordu. Biraz sonra mırıldandı:</p>

  <p class="normal">«Evet, inanç ve güçlü dolu bu serüvencilerden biri... soğuğa ve açlığa karşı savaşan adamlardan biri. Dünyaya egemen olmak için, neden kuzeylilerin geldiğini şimdi anlıyorum.»</p>

  <p class="normal">Frona, ona baktı. Vance, konuşmasını sürdürdü:</p>

  <p class="normal">«Aslanlar gibi dövüştük. Yangın, insanların evlerini yok etti ve her yeri kana buladı, biz uyuduk.»</p>

  <p class="normal">«Bunları yeniden duyuyor musunuz Vance?» diye sordu Frona, elini erkeğin elinin üstüne koyarak.</p>

  <p class="normal">«Bunu anlamaya başlıyorum. Kuzey, eğitimimi yemliyor ve eski düşüncelerim, değişmiş olarak aklıma geliyor.»</p>

  <p class="normal">Ufukta alçalan güneş, Frona'yı kızıla boyamıştı. Corliss, kendi soyundan gelen bu güzel kıza bakıyordu. Kızın ince bedeni, parıldayan havada yükseliyor, saclarında altın tozları oynaşıyor ye buz parçacıkları, kirpiklerini beyazlaştırıyordu. Corliss, yüzyıllık geleneklerin tutsağı olmuştu. Geçmiş, önünde canlanıyor, varlığının derinliklerinde eski savaşların sarsıntısı çınlıyordu. Fırtınaların uğultusu ye köpüklü dalgaların çağıltısı, yirmi yüzyıl süren savaşların uğultusu gibi çınlıyordu kulaklarında.</p>

  <p class="normal">Kızın ellerini tutkuyla yakaladı.</p>

  <p class="normal">«Frona, karım olmak ister misiniz?»</p>

  <p class="normal">Şaşıran kız, soran gözlerle baktı. Ne demek istediğini anlayınca, geri çekildi. Güneş, dünyaya son solgun bakışıyla baktı ve karardı.</p>

  <p class="normal">Üstlerindeki tepede, cenaze alayının köpekleri acı acı havlıyordu.</p>

  <p class="normal">Vance, Frona'nın ağzından çıkacak sözcükleri beklemeden susturdu:</p>

  <p class="normal">«Konuşmanızın yararı yok,» dedi. «Cevabınızı biliyorum. Duygusuz biri gibi davrandım... Haydi, inelim.»</p>

  <p class="normal">Irmağın kıyısına varınca, yaşamın gürültüsü içinde konuşma gereğini duydular. O zamana dek Corliss, gözleri hüzünle kıza dikili olarak yürümüştü. Frona da başını sağa sola çevirerek, arkadaşının yüzünde bir anlam yakalamaya çalışıyordu. Bıçkıhaneye giden tahtadan yola varınca, Corliss, düşmesin diye kızın kolundan tuttu, bakışları karşılaştı.</p>

  <p class="normal">«Özür dilerim,» dedi kız duraksayarak. «Sizden böyle bir soru beklemiyordum, en azından şu anda.»</p>

  <p class="normal">«Yoksa konuşmamı engellerdiniz, değil mi?» dedi Corliss acı bir sesle.</p>

  <p class="normal">«Evet, üzülmedesiniz diye. Vance, ben, Klondike'a evlenmek için gelmedim. Başlangıçta sizden hoşlandım, yine de hoşuma gidiyorsunuz, ama...»</p>

  <p class="normal">«Ama beni bir koca olarak görmediniz hiç, Bana bunu anlatmaya çalışıyordunuz, değil mi?».</p>

  <p class="normal">Hem konuşuyor, hem de kırılmış gibi bakıyordu kıza. Bir ara gözleri Frona'nın sevimli ve içten gözleriyle karşılaştı. O zaman, onu sonsuza dek yitirme düşüncesiyle sersemledi.</p>

  <p class="normal">«Ah, eğer ciddi olmadan evlenmeyi düşünmüş olsaydım. Neden? Bunu açıklamakta güçlük çekerdim. Sizde öyle nitelikler buluyorum ki...»</p>

  <p class="normal">Vance, sözünü kesmek istedi ama kız, sürdürdü:</p>

  <p class="normal">«Bende canlı bir dostluk ve içten bir arkadaşlık duygusu uyandırıyorsunuz, başka bir şey değil. Daha fazlasını da istemezdim. Duygularım daha derin olsaydı... Tanrım, o zaman size evet derdim...»</p>

  <p class="normal">«İstenmeyen bir konuğu kabul eder gibi.»</p>

  <p class="normal">«Bana yardımcı olacağınız yerde, konuşmamızı neden güçleştiriyorsunuz, Vance? Sözlerim canınızı sıkıyorsa, sizi üzmek bana zevk mi veriyor sanıyorsunuz? Sizi ne kadar üzdüğümü biliyorum ve sizi reddederken de çok iyi bir dostumu yitireceğimin farkındayım. Üstelik, arkadaşlarımdan ayrılırken, yüreğim yağ bağlamaz hiçbir zaman.»</p>

  <p class="normal">«Anlıyorum. Hem arkadaşınızı ve hem de sevgilinizi aynı anda yitirmekten korkuyorsunuz. Ama bunların yerleri kolayca doldurulur. Ne olacağımı biliyordum zaten. Benim için değişen bir şey yok. Zaman, acıları dindirir. Yeni insanlarla tanışır, yeni yüzler görür, başka serüvencilerle karşılaşırsınız...»</p>

  <p class="normal">Kız, eliyle susturdu Vance'i:</p>

  <p class="normal">«Vance, istediğinizi söyleyin. Sizinle kavga etmeyeceğim. Acınızı anlıyorum...»</p>

  <p class="normal">«Öyleyse en iyisi uzaklaşmak.»</p>

  <p class="normal">Birden durdu.</p>

  <p class="normal">«Bakın, Dave Harney orada. O, sizi evinize götürür.»</p>

  <p class="normal">«Bana ve kendinize haksızlık ediyorsunuz,» dedi kız. «Bunu kesin ayrılık olarak görmüyorum. Şu anda, bu üzücü durumu gereğince tartışacak durumda değiliz Daha sakinleşince, beni görmeye gelin. Hakkımdaki yargılarınıza layık değilim. Çocuk gibi davranıyorsunuz.»</p>

  <p class="normal">Yaklaşan Eldorado kralına şöyle bir göz attı ve ekledi:</p>

  <p class="normal">«Vance, arkadaşlığınıza çok önem veriyorum. Rica ederim, beni görmeye gelin. İyi ilişkilerimizi bozmayalım.»</p>

  <p class="normal">Vance, başım salladı.</p>

  <p class="normal">Dave Harney, elini kasketine götürdü ve adımlarını yavaşlattı.</p>

  <p class="normal">«Selam! Benim gecen günkü önerimden neden yararlanmadınız? Dünden beri köpeklerin kilosu on dolar, fiyat da durmadan yükseliyor. Eve dönüyorum. Siz de mi aynı yere gidiyorsunuz?»</p>

  <p class="normal">«Bayan Welse, dönüyor, ben değil,» dedi Vance. Sonra da elini kaldırıp yarı döndü. «Nereye gidiyorsunuz?» diye sordu Dave. «Biriyle buluşacağım da...» Yalan söylüyordu.</p>

  <p class="normal">«Beni görmeye gelmeyi unutmayın sakın,» dedi Frona.</p>

  <p class="normal">«Korkarım ki, işlerimden zaman bulamayacağım. Hoşça kalın!»</p>

  <p class="normal">«Ne adam!» diye bağırdı Dave onun uzaklaşmasına bakarak. «Bir yığın işin içine gömülür hep. Şu köpeklerden de ne demeye almadı ki?»</p>
</body>
</html>
