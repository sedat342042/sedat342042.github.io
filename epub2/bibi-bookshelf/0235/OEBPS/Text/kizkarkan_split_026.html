<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_25"><br class="chapter" />
  <br class="chapter" />
  YİRMİBEŞİNCİ BÖLÜM<br class="chapter" />
  <br class="chapter" />
  KURTARMA<br class="chapter" />
  <br class="chapter" /></h1>

  <p class="normal">Zarif, ince, hafif ve bir ceviz kabuğu gibi nazik bir kayık olan Bijou, buz parçalarıyla dolu ırmakta pek güvenli değildi. Bereket versin, Frona'nın dümen kullanmadaki becerisi Corliss'i rahatlattı. Irmak, kara sularını buz duvarlar arasından akıtıyordu, uzakta, yeşil ormanlar, birkaç bulut bulunan gökyüzüne doğru uzanıyordu. Kızgın güneş de bu görüntüye ışınlarını yağdırıyordu.</p>

  <p class="normal">Corliss'in aklı annesine ve onun bitmek tükenmek bilmeyen çay partilerine, tüylü halılarına, hizmetçilerine gitti1. Kendi kendine, annesinin arkada dümen kullanmakta olan kadını anlayıp anlayamayacağını kendi kendine sordu. Annesinin dostlarını teker teker gözünün önüne getirdi: Bu solgun yaratıklar, toprağı işgal eden ve gerçek insanlar yetiştiren kadınların karikatürüydü.</p>

  <p class="normal">Bijou, dar bir kanaldan çıktı ve başıboş akan suya girdi.</p>

  <p class="normal">«Aferin!» diye yüreklendiriyordu Corliss.</p>

  <p class="normal">Arkalarındaki buz duvarları birbirlerine çarpıyordu. Tommy homurdandı:</p>

  <p class="normal">«Ne çılgınlık! Biraz daha bekleyemez miydi?»</p>

  <p class="normal">Bu sözleri duyan Frona güldü. Vance, adamın omuzunun üzerinden Frona'ya baktı. Kız, gülümseyerek ona karşılık verdi. Başlığı geriye kaymış, güzel yüzünü altın renkli saçlar çevrelemişti.</p>

  <p class="normal">«Soluğumu harcamaktan çekinmesem, şarkı söylerdim,» dedi kız. «Kılıç Şarkısını ya da Demir Şarkısı'nı söyleyin!»</p>

  <p class="normal">«Ya da İlk Şarkı'yı.» diye ekledi Corliss. Ve bu duygulu şarkıyı mırıldanmaya başladı.</p>

  <p class="normal">Kız, bir buz kütlesinden sakınmak için küreğini aşırttı. Corliss'i duymazdan geldi.</p>

  <p class="normal">«Tüm yaşamımı böyle geçirmek isterdim,» diye bağırdı Frona.</p>

  <p class="normal">«Ben de,» dedi Corliss.</p>

  <p class="normal">Ama kız, bu sözleri, anlamazlıktan gelerek ekledi:</p>

  <p class="normal">«Biliyor musunuz, Vance, yine arkadaş olarak kaldığımıza öyle seviniyorum ki!»</p>

  <p class="normal">«Bundan daha ileri olamadıysak, bu benim suçum değil!»</p>

  <p class="normal">«Kürek çekmeyi unutuyorsunuz, bayım,» diye azarladı kız. Vance, küreklerin üstüne iyice eğildi</p>

  <p class="normal">Akıntıya karşı 45 derecelik bir açıyla gidiyorlardı. Karşı kıyıya varınca, oradan, ırmağın en sakin sularına geçeceklerdi. Kurtarmak istedikleri adamla aralarında bir kilometrelik bir yalıyar kalıyordu.</p>

  <p class="normal">«Biraz yavaşlayalım,» diye önerdi Vance.</p>

  <p class="normal">«Mayıs ayında olduğumuza inanasım gelmiyor,» dedi Frona. «Vance, tüm bunların gerçek olduğuna inanıyor musunuz?»</p>

  <p class="normal">Vance, başını olumsuzca salladı.</p>

  <p class="normal">«Bana da gelmiyor! Tüm bildiğim, benim Frona Welse olduğum ve yanımda iki erkekle, Alaska'daki Yukon Irmağı'nda bulunan birini kurtarmak üzere bu kayıkta kürek çekiyor oluşum. İşte su ve buz. Kollarım yorgun, yüreğim hızlı atıyor ve soluk alıyorum yine de... Düş gördüğümü sanıyorum. Düşünsenize: Geçen yıl, bu zamanlarda ben Paris'teydim!»</p>

  <p class="normal">İçini çekti ve gözlerini arkaya, Jacob Welse'in çadırının, ormanın yeşilliği arasında beyaz bir mendil gibi göründüğü adaya doğru çevirdi.</p>

  <p class="normal">«Bu kentin yar olduğunu bile düşünemem,» diye ekledi. «.Paris diye bir yer hiç yok!»</p>

  <p class="normal">«Ben, geçen yıl Londra'daydım,» dedi Corliss, düşünceli düşünceli. «O zamandan bu yana, yeniden doğdum. Londra mı? Orası bir düş. Böyle dar bir alan, o kadar insanı barındırabilir mi? İşte gerçek dünya: Orada pek az kişi yaşıyor, yoksa çevremizde «bu kadar yer, su ve gökyüzü olmazdı. Tommy, Toronto'yu özlemle anıyor. Bu kent ancak düşlerinde var... daha düşük bir yaşamın imgesi ancak. Tabii, o, böyle düşünmez, çünkü Tommy, filozof değildir, hiçbir şeyden kaygı duymaz...»</p>

  <p class="normal">«Bitirdiniz mi?» diye homurdandı Tommy, vahşi bir sesle. «Saçmalıklarınız bize uğursuzluk getirecek!»</p>

  <p class="normal">Kuzey toprağında yaşam kısadır. Felaket ha-bercileri, kehanetlerinin çabucak gerçekleştiğini görürler. Havada bir titreme oldu ve duvar üzerlerine yıkıldı. Üçü de aynı anda küreklerini suya daldırdı ve Bijou, sıçrayarak yükseldi. Duvar yıkıldı ve binlerce tonluk buz kütlesi, büyük bir gürültüyle arkalarına yığıldı. Yer değiştiren su, köpük köpük akıyordu. Bijou, köpüklü dalgaların çukuruna düştü.</p>

  <p class="normal">«Size söylememiş miydim, şom ağızlılar!»</p>

  <p class="normal">«Sus ve suyu boşaltmaya başla!» dedi Corliss.</p>

  <p class="normal">Frona'ya başıyla işaret etti, o da onu onayladı. Sonra her ikisi de gülmekten yerlere yattı.</p>

  <p class="normal">Bijou, yavaş yavaş kendisine buz dağının arasından bir yol açıyordu. Yalıyarın kıyısını döndü. Yüzyılların aşındırdığı, tabamın kemiren ırmaktan nefret ediyormuş gibi duran bu dev kayalık, pek görkemliydi. Yağmurlar derin çatlaklar açmıştı, üzerindeki bitkiler de çirkinliğini biraz olsun örtüyordu. Yukon oyulan mağara ve inlerden tüm gücüyle homurdanarak akıyordu. Görünmeyen, sinsi bir savaş açmış gibiydi.</p>

  <p class="normal">«Küreklere dikkat edin!»</p>

  <p class="normal">Corliss'in sesi, cırcırböceğinin bağırtısının yer sarsıntısında yok olması gibi, bu büyük gürültüde eriyip gitti. Bijou, öne atıldı ve kürekler alçalıp yükseldi. Her yönden savrulan ince kayık titriyor, ansızın sağa sola dönüyordu. Ama Frona dümene sımsıkı yapışmıştı. Bir metre, ötedeki bir kaya çatlağı onlarla alay eder gibiydi. Bijou, öne sıçradı, üzerlerine boşalan su onları, yendi, tekne çatlağın içine girdi.</p>

  <p class="normal">Çok uzun süren beş dakika sonunda, kayalığı aştılar. Akıntının sürüklediği bir buz kütlesi, Tommy'nin küreğinin basıncıyla kalktı ve köpük püskürttü. Derken, Tommy, döndü ve suyun dibine yuvarlandı.</p>

  <p class="normal">Tommy, mahvolduğunu sandı. Akıntı içinde ellerini ve ayaklarını vurup duruyordu. Akıntı kayığı sürükledi.</p>

  <p class="normal">Başını arkaya atan Frona, acı bir çığlık attı. Corliss, soluk soluğa teknenin dibine uzandı. Gücünün son sınırına varan İskoç da başım dizlerine dayadı.</p>

  <p class="normal">Bijou, buzlu kıyıya birkaç kez vurduktan sonra, hareketsiz kaldı. Buz duvarından-yansıyan güneş ışınlan ortalığı aydınlatmıştı.</p>

  <p class="normal">Burada kımıldamadan kalmak çok güzeldi! Ama birazdan havadaki büyü bozuldu ve Corliss gerçeğe geri döndü.</p>

  <p class="normal">«Buradan çıkmalıyız!» diye bağırdı.</p>

  <p class="normal">Kuru sesi, kendisini de korkuttu. Doğruldu ve kürekleri suya daldırdı.</p>

  <p class="normal">«Evet, yeniden yola koyulalım,» dedi Frona ölgün bir sesle.</p>

  <p class="normal">Tommy, başın kaldırdı ve çevresine korku dolu gözlerle baktı.</p>

  <p class="normal">«başaramayacağız korkarım.»</p>

  <p class="normal">«Küreklere!»</p>

  <p class="normal">«Bu işe yarar mı?»</p>

  <p class="normal">«Haydi, küreklere dedim!» diye yineledi Corliss.</p>

  <p class="normal">«Yüreğiniz duruncaya dek kürek çekin, Tommy!» diye ekledi Frona.</p>

  <p class="normal">Yeniden savaşa giriştiler. Kaya çatlağı ve köpükten başka bir şey görmüyorlardı. Santim santim ilerliyorlardı ve bu tehlikeli geçidin çıkışında tek bir dağ kolu vardı. Bijou, bir kez daha sallandı ve durdu.</p>

  <p class="normal">Düzenli aralıklarla, durmadan kürek çekiyorlardı. Büyük sarkaçlar gibi öne ve arkaya sallanıp duruyorlardı. Çıktıkları noktaya götüren akıntının yönüne baktıkları yoktu.</p>

  <p class="normal">Dalgaların çarpmasına ve yüzlerini donduran suya aldırmıyorlardı...</p>

  <p class="normal">Yeni bir dünyanın kıyısıymış gibi önlerine çıkan Separation Adası'nı görünce, akılları başlarına, geldi. Acele etmeden kürek çekmeye başladılar.</p>

  <p class="normal">«Üçüncü kez denememiz boşuna,» diye mırıldandı Corliss.</p>

  <p class="normal">«'Buna da gücümüz yetmez,» dedi Frona,</p>

  <p class="normal">«Aynı fikirdeyim,» diye bağırdı Tommy.</p>

  <p class="normal">Kendisini, kulübede keyif çatarken düşlüyordu. Başını kaldırınca, kıyıda Jacob Welse ve iki adamı gördü. Frona, kayığı kıyıya koşut olarak yanaştırdı. Tommy küreği bıraktı. Kürek kayığın dibine yuvarlandı.</p>

  <p class="normal">«Git onu al!» diye buyurdu Corliss,</p>

  <p class="normal">«Hiçbir şey yapamam.»</p>

  <p class="normal">İskoç, öfkeyle döndü, dişlerini gıcırdattı.</p>

  <p class="normal">Frona, akıntıyla sürüklenen kayığı tutarken çok zorlanıyordu. Corliss, diz çöküp öne doğru gitti.</p>

  <p class="normal">«Sana kötülük etmek istemem, Tommy,» dedi alçalt ve kararlı bir sesle. «Çabuk küreği al ve adam gibi davran!»</p>

  <p class="normal">«Hayır! Almayacağım!»</p>

  <p class="normal">«Pekâlâ, bunun hesabını senden sorarım!» dedi Corliss aynı yavaş sesle. Av bıçağını kılıfından çıkardı.</p>

  <p class="normal">«İnsan, ne zamandan beri istediğini yapamıyor!» diye bağırdı İskoç, yavaşça gerileyerek.</p>

  <p class="normal">Corliss, bıçağı Tommy'nin sırtına, tam yüreğinin arkasına dayadı. Çelik uç, gömleği deldi, ete değdi. Ama orada durmadı, Aynı yavaş hareketle ete giriyordu, Tommy, titremeye başladı.</p>

  <p class="normal">«Ne oluyor! Çıkar şunu!» diye hırladı, «Kürek çekeceğim.»</p>

  <p class="normal">Frona, sarardı ama gözlen kararlı kararlı parlıyordu. Corliss'e onaylarmış gibi baktı.</p>

  <p class="normal">«Irmağın bu kıyısından deneyeceğiz ve oraya geçeceğiz!» diye bağırdı babasına. «Tommy, biraz akimi yitirdi ama önemli değil!»</p>

  <p class="normal">Küreğiyle kıyıdaki adamları selamladı.</p>

  <p class="normal">«Birazdan döneriz. Hoşça kal, sevgili babacığım!»</p>

  <p class="normal">Önlerinde Steawart Irmağı açılıyordu. Ağzına varmadan önce üç yüz metre kadar çıktılar.</p>

  <p class="normal">Ama insan boyu yüksekliğe erişince, önlerine yeni bir engel çıktı. Irmağın yatağında bir ada kalıntısı dolanıp duruyordu. Ucundaki kumsalda binlerce tonluk buz kütleleri bir dağ zinciri oluşturmuştu.</p>

  <p class="normal">«Kayığı üzerinden aşırmamız gerekecek,» dedi Corliss.</p>

  <p class="normal">Bijou, kum tarlasını izledi ve suyun üstünden on metre kadar yükselen bir buz kütlesine yanaştı. Kayığı çekerek tepeye tırmandılar, göz kamaştıran görünüme baktılar.</p>

  <p class="normal">Koca kütleler karmakarışık dizilmişti. Üzerlerinde de dey gibi kütleler vardı.</p>

  <p class="normal">«Ne güzel ibir gezinti yeri!» diye alay etti Tommy. «Bu kütleler bizi ezecek.» Kararlı bir şekilde oturdu. «Hayır, bu bana göre değil, sağ-olun!»</p>

  <p class="normal">Frona ve Corliss, kayığı taşıyarak aşağı indiler.</p>

  <p class="normal">«Pereler, tutsaklara savaşa kamçıyla götürürlermiş,» dedi Frona. «Şimdiye dek nedenini anlamamıştım. Bu korkağa gelmesi için zor kullanmanız daha iyi olmaz mı?»</p>

  <p class="normal">Corliss, Tommy'yi tekmeyle kaldırdı ve yürümeye zorladı. Kayık, hafifti. Ama kaygan yokuşta taşınması güçtü. Güneş kızgın ışıklarını taşıyıcılara yolluyor, beyaz ışığın yansıması gözleri acıtıyordu. Ter içinde kalmışlardı.</p>

  <p class="normal">«Ah, Vance, bilseniz...»</p>

  <p class="normal">«Neyiniz var, Frona?»</p>

  <p class="normal">«Yemekte keşke daha çok yeseydim.»</p>

  <p class="normal">Corliss, gülümsedi ve Frona'nın alnındaki terleri elinin tersiyle sildi. Tepenin zirvesine varmışlardı, ırmağın öteki yakasını görüyorlardı.</p>

  <p class="normal">Orada sular daha; sakindi ve adam acıklı işaretler yapıyordu. . .</p>

  <p class="normal">Arkalarında Séparation Adası uzanıyordu. Ayaklarının dibinde, yumuşak eğimli bir iniş vardı, inişin sonu dar bir boğaza acılıyordu.</p>

  <p class="normal">«Gayret, Tommy» dedi Frona. «Şimdi yarı yoldayız, aşağıda da su var.»</p>

  <p class="normal">«Suyu arıyorsunuz, ha? Demek, beni ölüme yollamak istiyorsunuz?»</p>

  <p class="normal">«Tommy, ölümden böyle korktuğunuza göre, büyük günahları işlemiş olmalısınız.» Kız, kayığın ucunu kaldırdı ve içini çekti: «Ne de olsa, doğaldır. Nasıl ölünür bilmiyorsunuz.»</p>

  <p class="normal">«Bunu öğrenmeye de niyetim yok...»</p>

  <p class="normal">«Hepimizin belli bir saati var... Elimizden bir şey gelmez. Belki de şu anda öleceğiz, kim bilir...»</p>

  <p class="normal">Tommy, dikkatle kaydı ve düz bir kütle üstüne düştü.</p>

  <p class="normal">«Moraliniz yerinde. Ama bana iyi gelecek şeyi, benden iyi mi bileceksiniz? Neden seçimi bana bırakmıyorsunuz?»</p>

  <p class="normal">«Çünkü, bunu yapamazsınız. Sizin gibi alçaklara ölüme nasıl gidileceğini güçlülerin öğretmesi gerekir.»</p>

  <p class="normal">«Çok iyi konuşuyorsunuz, davranışlarınız daha da iyi.»</p>

  <p class="normal">«Ne iğrenç adam!» diye bağırdı Corliss, Tommy'nin boğaza indiğini görünce.</p>

  <p class="normal">«Kürek çekmeyi nerede öğrendiniz, Vance?» diye sordu Frona.</p>

  <p class="normal">«Kolejde. Ama şuna bakın. Çok güzel değil mi?»</p>

  <p class="normal">Eriyen buz boğazın dibinde küçük bir gölcük oluşturmuştu. Frona, kıyısına uzandı ve yanan dudaklarım bu serinliğe batırdı. Mokasenleri ve çorapları paramparça olduğundan ayaklarının alta görünüyordu. Buza değen yerlerinden kan sızıyordu.</p>

  <p class="normal">«Çok ince, ama çok güzel!» diye kekeledi Tommy. «Bu ayakların bir adamı cehenneme kadar götüreceğine inanır mısın?»</p>

  <p class="normal">«Homurdanmana bakılırsa, seni çabucak götüreceğe benziyor,» diye karşılık verdi Corliss, öfkeyle.</p>

  <p class="normal">Tommy, uzaklaşırken:</p>

  <p class="normal">«Saatte altmış kilometre hızla!» diye söylendi.</p>

  <p class="normal">«Bir dakika! Senin iki gömleğin var, birini bana ver.»</p>

  <p class="normal">İskoç'un şaşkınlığı yüzünden okunuyordu. Corliss'in niyetini öğrenince, başını salladı ve yoluna devam etti. Frona, ayağa kalktı.</p>

  <p class="normal">«Ne var?»</p>

  <p class="normal">«Hiç bir şey. Oturun.» «Ama...»</p>

  <p class="normal">Corliss, elleriyle Frona'nın omuzlarına bastırdı ve onu oturttu.</p>

  <p class="normal">«Ayaklarınız... Bu durumda yürüyemezsiniz. Çok kötü olmuş. Bakın!»</p>

  <p class="normal">Elini genç kızın ayaklarından birinin altına soktu ve kana bulanmış topuğunu gösterdi.</p>

  <p class="normal">«Bunu bana neden daha önce, söylemediniz?»</p>

  <p class="normal">«Oh... canımı acıtmıyordu ki.»</p>

  <p class="normal">«Etekliklerinden birini bana verin.»</p>

  <p class="normal">Corliss, çevresine bakındı. Tommy, buz kütleleri arasında gözden yitiyordu.</p>

  <p class="normal">«Yola devam edelim,» dedi Frona kalkmaya çalışarak.</p>

  <p class="normal">Corliss kızı oturttu:</p>

  <p class="normal">«Ayaklarmıza bakmadan olmaz! Bekleyin. Gözlerinizi yumun.»</p>

  <p class="normal">Kız, sözünü dinledi. Gözlerini açtığında Corliss, beline dek çıplaktı. Uzun uzun ayırdığı parçalarla, kızın ayaklarım sardı.</p>

  <p class="normal">«Arkamda yürüyordunuz ve benim de...»</p>

  <p class="normal">«Özür dilemeyin hiç. Size bu durumu söylemeliydim.»</p>

  <p class="normal">«Özür dilemiyorum. Tam tersine, ses çıkar-madığınız için size kızıyorum! Şimdi de öteki ayağınızı kaldırın.»</p>

  <p class="normal">Sargının son düğümünü attı ve genç kızın ayağını yere koydu.</p>

  <p class="normal">«Şu Saint-Vincent'in Tanrı belasını versin! Haydi yola düşelim!»</p>

  <p class="normal">«Sizin yerinizde olsaydım, dilimi tutardım, Vance,» dedi Frona kayığın ucunu tutarken. «Dyea yolundan sonra ne kadar değiştiniz! O zamanlar, küfretmeyi bilmiyordunuz.»</p>

  <p class="normal">«Gerçekten de Frona, sizin ve Tanrının sayesinde artık aynı adam değilim. Ama kendimi sizden dana dürüst sayıyorum. Çünkü ben, her zaman ilkelerime göre davranırım.»</p>

  <p class="normal">«Haksız olduğunuzu ve çok ileri gittiğinizi itiraf edin.»</p>

  <p class="normal">«Hiç bile değil!»</p>

  <p class="normal">«Bana olan duygularınız ağabeyce olabilir ancak... Bu durumda, gerçekten istiyorsanız...»</p>

  <p class="normal">«Susun!» diye bağırdı Vance, «yoksa tam bir budala gibi davranacağım.»</p>

  <p class="normal">Zorlu yürüyüş, soluklarını kesmişti. Mac-Pherson'un beklemekte olduğu yere varıncaya dek sessizce indiler.</p>

  <p class="normal">«Del, Saint-Vincent'den nefret ediyor, neden acaba?»</p>

  <p class="normal">«Bilmiyorum. Del, gittiği her yere, okumasını bile bilmediği Rusça bir kitap götürüyor. Ama bunu da Vincent'in mahkûmiyeti olarak görüyor. Sonunda, bu kitaba olan inancım bana da aşıladı. Bana doğru gelip gelmeyeceğinizi bilmiyorum, ya da yüreğim...»</p>

  <p class="normal">Kız, kayığı bıraktı ve kahkahayla güldü. Vance, buna alındı, yüzü kızardı.</p>

  <p class="normal">«Böyle surat asmayın. Şu anda size hiç yakışmıyor. Darmadağınık saçlarıyla kıyıya çıkmaya hazırlanan bir korsana benziyorsunuz. Sövün, lanet edin, öfkelenin, istediğiniz her şeyi yapın, ama suratınızı asmayın. Yanımda fotoğraf makinem olsaydı, ah! Daha sonra arkadaşlarıma şöyle diyeceğim: İşte ünlü madenci Corliss, ünlü yolculuğunda aynen böyleydi.»</p>

  <p class="normal">Kıza doğru parmağını salladı ve sordu:</p>

  <p class="normal">«Etekliğiniz nerde?»</p>

  <p class="normal">Genç kız, elinde olmadan aşağı baktı. Paçavralara sarınmış olduğunu görünce kızdı ve kızarmış yüzünü arkadaşını kaldırdı.</p>

  <p class="normal">«Utanmalısınız!» dedi Corliss.</p>

  <p class="normal">«Bakın, kızmayın öyle! Ah, keşke, fotoğraf makinem yanımda olsaydı.»</p>

  <p class="normal">«Susun! Yola koyulalım... Tommy bizi bekliyor.»</p>

  <p class="normal">«Dilerim güneş sırtınızı yakıp kavurur!»</p>

  <p class="normal">Kayığı ırmağın suyuna bıraktılar. On dakika sonra da, zavallı adamın umutsuzca işaretler yapmakta olduğu kıyıya varmak için, buz duvarını aşıyorlardı. Geç kalmış olduklarını sanarak adımlarım sıklaştırdılar. Adam, başını güçsüzce kımıldattı ye inledi. Kaba giysileri paramparçaydı. Mokasenlerinin delikleri arasından yaralı ayaklarının kara derisi görünüyordu. Bitkin gövdesindeki kemikleri derisinden fırlayacakmış gibiydi. Corliss, nabzını yokladı. Adam, gözlerini açtı ve ona cam gibi gözlerle baktı. Frona, bu görüntü karşısında titredi.</p>

  <p class="normal">«Çok korkunç!» diye mırıldandı MacPherson kolunu yoklayarak.</p>

  <p class="normal">«Siz kayığa dönün, Frona,» dedi Corliss. «Biz Tommy'yle onu taşırız.»</p>

  <p class="normal">Genç kız dudaklarını sıktı. Onun yardımıyla hasta daha rahat inerdi. Ama adam yine de sarsıldı ve kayığa uzatılmadan önce gözlerini açtı ve kuru bir sesle, «Jacob Welse, telgraflar... dışardan...» diye mırıldandı. Açık gömleğini araştırdı, telgrafların bulunduğu çantayı çıkardı.</p>

  <p class="normal">Kayıkta yer vardı. Ama Corliss, adamı dizlerinin arasında tutarak kürek çekti. Bijou, kıyıdan uzaklaşıyor ve kürekçiler fazla zorlamadan akıntı yönünde aşağı iniyordu, Vance'ın sırtındaki ve göğsündeki kırmızılıklar Frona'nın dikkatini çekti.</p>

  <p class="normal">«Dileğim gerçekleşiyor» dedi neşeyle. Parmağıyla yanık koluna dokundu. «Kulübeye varınca, güneş kremi sürmek gerekecek.»</p>

  <p class="normal">«Devam edin, rica ederim. Çok iyi geliyor.»</p>

  <p class="normal">Bir avuç buzlu suyu Corliss'in yanan sırtına döktü kız. Vance, çığlık attı. Tommy, ona bakmak için geri döndü.</p>

  <p class="normal">«Bugün çok iyi bir iş başardık, dedi sevinçle. Ölmekte olan birini kurtarmak, Tanrı kalanda çok kutsal bir görevdir.»</p>

  <p class="normal">«Artık korkmuyor musunuz?» diye alaylı alaylı sordu Frona.</p>

  <p class="normal">«Ah, sizi kızdırmak için korkuyormuş gibi yapıyordum, ama...»</p>

  <p class="normal">Birden durdu, taş kesilmişti sanki Bakışları Frona'nın omzu üzerine takılmış kalmıştı. Sonra yavaşça mırıldandı:</p>

  <p class="normal">«Tanrı çok güçlüdür!»</p>

  <p class="normal">Frona'yla Vance, başlarını çevirdi. Irmağın kıvrımından bir buzdağı ilerliyordu. Tam ona baktıkları sırada, bu hareketli dağın sağ yanı kıyıya çarptı ve yalıyarda parçalandı.</p>

  <p class="normal">«Ulu Tanrım! Ulu Tanrım! İşte fare gibi kapana kısıldık!» diye kekeledi Tommy küreği bırakarak.</p>

  <p class="normal">«Çabuk, küreğe sarıl!» dedi Corliss.</p>

  <p class="normal">Ve Bijou, öne atıldı.</p>

  <p class="normal">Frona, Separation Adasına dönmek için akıntı arasında kayığı yönetiyordu. Üzerinde bulundukları kumluk bir milyon ton basınç altında kaydığı zaman, Corliss, Frona'ya soru sorarcasına baktı.</p>

  <p class="normal">Kız gülümsedi ve hızı azaltırken başını salladı.</p>

  <p class="normal">«Denemek yararsız,» diye mırıldandı. «Tek kurtuluş yolumuz, bu buz duvarının önünden koşmak ve kıyıya doğru yanlamasına gitmek.»</p>

  <p class="normal">Adaya yaklaşırken, bir yandan da kayığı sağlam tutmaya çalışıyordu.</p>

  <p class="normal">«Bu hızla devam edemeyeceğim artık...» dedi Tommy ağlamaklı bir sesle.</p>

  <p class="normal">Corliss'in ve Frona'nın ses çıkarmaması üzerine kürek çekmeye yeniden başladı. Buz duvarının önünde koca bir kütle, suyu deprem dalgası gibi çalkalıyordu. Eğer Corliss, sırtına kürekle bir kaç kez vurmamış olsaydı, Tommy'nin korkudan ödü kopacaktı.</p>

  <p class="normal">«Hep önde kalmalıyız,» dedi Frona. «Ama yanaşmak için ne yapalım?»</p>

  <p class="normal">«Adaya iyice yaklaşınca, sancak yanını kıyıya getirin,» diye önerdi Corliss. «Tekne karaya değince, atlayın ve koşmaya başlayın.»</p>

  <p class="normal">Irmağın sol kıyısındaki yalıyar tarafından itilince, yüzer kütle, sağ yana doğru askıntıya kapılıyor ve öteki buz kütlesi doğruca Separation Adası'na doğru geliyordu.</p>

  <p class="normal">«Bir dana arkaya bakarsan, kafanı kırarım,» diye gözdağı verdi Corliss.</p>

  <p class="normal">«Hımm!» diye homurdandı Tommy.</p>

  <p class="normal">Ama Corliss, Frona gibi arkaya baktı. Buz dağı, kıyıya gidip çarptı ve on metre kadar yeri yıktı. On kadar çam ağacı sallandı ve yere yıkıldı. Onların yerinde, ormanla yarışa girip yükselen ve alçalan buz dağı yükseldi.</p>

  <p class="normal">Del Bishop kıyıya koştu ve gürültü arasından bağırdığını duydular.</p>

  <p class="normal">«Kayıktan inin! Çabuk!»</p>

  <p class="normal">Buz duvarı orada kırıldı Bishop sığınmak için geri çekildi.</p>

  <p class="normal">«Daha aşağıdan,» dedi Corliss.</p>

  <p class="normal">Frona, ağzını açtı, ama bir şey söyleyemedi; başıyla, anladığım belirtti… Düzenli hareketlerle, sığınacak bir yer bulmak için, duvarın altından kaçıyorlardı. Ada boyunca dolanıp durdular. Ama boşuna. Geçer geçmez, kıyı arkalarından suya iniyordu.</p>

  <p class="normal">Roubeau Adası'yla Séparation Adası'nın arasındaki dar boğazı geçerken sürüklendiler. Bijou, araya girdi. Kayığın yarısı, bir buz kütlesinin üstünde durdu.</p>

  <p class="normal">Üçü birlikte atladı. Frona ve Corliss, ırmaktan çıkarmak için kayığı tutarken, önde duran Tommy de canını kurtarmaktan başka bir şey düşünmüyordu. Sağ ayağı inişte kaymamış olsaydı, başaracaktı. Tommy, doğruldu ve kayığın küpeştesine tutundu.</p>

  <p class="normal">Bu ağırlık, güçlerinin sonuna ulaşan Corliss ve Frona'yı durdurdu. Ama Tommy, daha sıkı tutundu. Buz duvarı kükreyip duruyordu. İki genç umutsuzca kayığı sürüklemeye başladı. Ama Tommy'nin ağırlığı güçlerini kesti, diz üstü çöktüler.</p>

  <p class="normal">Hasta, birden kayığın içinde oturdu ve şahsi vahşi güldü. «Hay Allah!» diye bağırdı ve gülmeyi sürdürdü.</p>

  <p class="normal">Buz dağının Roubeau Adasına çarpmasıyla, ayaklarının altındaki buz sallandı. Frona, bir kürek alıp, İskoç'un eklemlerine vurdu. Adam, ellerini bıraktı. Corliss, kayığın üstüne çekti ve Frona, arkadan itti. Gökkuşağı renkli duvar, büyük bir kubbe gibi, Tommy'yi de içine alarak çöktü.</p>

  <p class="normal">Duvardan kopan koca bir kütle üzerlerine yıkılınca, soluk soluğa toprağa serildiler. Frona, kalkmak istedi ama: dizleri üstüne çöktü. Corliss, onu kolundan tutup çıkardı. Ardından kayığı da çıkardı.</p>

  <p class="normal">Yine düştüler. Ama bu kez, ağaçların altına Güneş ışılan, çamların arasından süzülüyordu. Başlarının üzerinde saksağanlar ötüşüyordu.</p>
</body>
</html>
