<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_8"><br class="chapter" />
  <br class="chapter" />
  SEKİZİNCİ BÖLÜM<br class="chapter" />
  <br class="chapter" />
  İKİ DOST<br class="chapter" />
  <br class="chapter" /></h1>

  <p class="normal">«Soyumdan neden gururlanmayayım?» diyordu Frona; gözleri parlamış, yanakları kızarmıştı.</p>

  <p class="normal">Corliss ve genç kız, çocukluklarından söz ediyorlardı. Kız, ona annesinden söz etmişti. Babasından duyduklarına ve evdeki resmine göre, açık tenli, sarı saçlı gerçek bir Anglo-Sakson'du annesi.</p>

  <p class="normal">Biraz sonra tartışma, ırklar sorununa dayandı. Gençliğinin verdiği coşkuyla Frona, Corliss'in tutucu düşüncesini altüst eden bazı yargılara vardı. Bunu hoş karşılayarak, genç kızın karşısında gülümsemekle yetindi.</p>

  <p class="normal">«Bu, tüm halkların bir özelliğidir,» dedi. «Herkes kendini üstün sanır. Bu safça yargı, büsbütün yanlış bir yargı değildir. Yahudiler, Tanrı'nın seçilmiş kulları olduklarını sanır ve üstünlüklerine inanırlar...»</p>

  <p class="normal">«Bu yüzden de tarihte derin izler bırakmışlardır,» diye sözünü kesti genç kız.</p>

  <p class="normal">«Ama zaman, düşüncelerinin gerçekliğini kanıt-lamadı. Sorunu başka açılardan ele alalım. Kendisini üstün gören bir halk, öteki halkları aşağı görür. Dikkat et! İşte size bir örnek: Eskiden bir Romalı, kendisini öteki ülkelerin krallarından daha üstün görüyordu. Romalılar, Almanya Ormanlarında atalarınızla yüz yüze geldiklerinde, kaşlarını çatarak şöyle bağırdılar: «İşte, aşağılık bir halk, barbar toplumlar!»</p>

  <p class="normal">«Unutma ki, bizler hâlâ yaşıyoruz, Romalılar artık yok! Soyumuz, zamana karşı dayandı. Bundan sonra da varlığımızı sürdüreceğiz. En güçlü olan biz değil miyiz?»</p>

  <p class="normal">«Ne gurur!»</p>

  <p class="normal">«Bekle! Zaman bana. hak verecektir.»</p>

  <p class="normal">Konuşurken Frona, genç adamın elini tuttu. Bu dokunuşla Corliss'in yüreği daha hızlı atmaya başladı. «Bu heyecan çok gülünç,» diye düşündü.</p>

  <p class="normal">«Sabır!» diye yineledi Frona hiç sıkıntı çekmeden. «Bizler savaşçı ve galibiz. Amacımıza ulaşmak için hiçbir gücün karşısında gerilemeyiz. Çok çeşitli durumlara kendimizi uydurmasını biliriz. Hintliler, Moğollar ve Zenciler, Almanya'yı hiç yenebildiler mi? Hayır, diyorum. Sert olan Hintliler, yumuşacıktan anlamazlar. Zenciler uysaldır, ama köleliğe alışmıştır, kendisine efendi ister. Çinli'ler de suskundur. Bu insanlarda eksik olan her şeyi Anglo-Saksonlar'da bulabilirsiniz, ya da Almanlar'da. Bizi hangi ırk baskı altına alabilir?»</p>

  <p class="normal">«Slav soyunu unutuyorsunuz,» dedi Corliss.</p>

  <p class="normal">Frona'nın yüzü karardı.</p>

  <p class="normal">«Slavlar! Evet. Slav, bu gri sakal ve çocuklar dünyasının tek yeni vermesidir. Ama buna gelecek karar verecektir. Bunu beklerken, güçlerimizi hazırlayacağız. Belki, öyle çabuk harekete geçeriz M bu yeni yetme, büyümesini durdurur. İspanyolların ateşli silahlar sayesinde Aztek'leri yok ettiğini bilmiyor musunuz? Bizler, bir süre sonra dünyaya egemen olup bilimsel kaynaklarımızın yardımıyla, Slavları yok edeceğiz.»</p>

  <p class="normal">Vance Corliss, kuşkuyla başını salladı ve kahkahayla güldü.</p>

  <p class="normal">«Oh,» dedi Frona, «sanıyorum benim yargımı gülünç buluyorsunuz. Belki bizler, toprağın tuzuyuz, çünkü onu istemeye cesaret ediyoruz.»</p>

  <p class="normal">«Gerçekten de coşkunuzun bana geçtiğini hissediyorum. Bizler, belki Tanrının seçkin kulları değiliz. Ama doğanın seçtiği insanlarız. Toprak, bize kalıtım yoluyla geri geliyor.»</p>

  <p class="normal">«Şimdi, benimle alay ediyorsunuz. Siz hiç öne geçmediniz mi? Kuzeye neden geliyorsunuz? Bu size kalmışsa...»</p>

  <p class="normal">Ayak sesleri yaklaşıyordu. Frona, başını çevirdi ve yeni geleni selamladı.</p>

  <p class="normal">«Kaptan Alexandre, siz tanığım olun.»</p>

  <p class="normal">Kaptan, iki gencin elini sıktı ve gülümsedi.</p>

  <p class="normal">«Neye tanık olacağım? Ah, evet!»</p>

  <p class="normal">«Sizi tanık gösteriyorum, iyi dostlarım,</p>

  <p class="normal">Birlikte bir cehennem takımı kursak,</p>

  <p class="normal">Kürek mahkûmları ve denizin tanrıları!»</p>

  <p class="normal">Sıcak ye derin bir sesle söylemişti bu dizeleri Kendinden geçen Frona, adamın iki elini tuttu, Corliss'in canı sıkıldı. Frona'nın başkalarıyla böyle içten olmasını istemiyordu.</p>

  <p class="normal">Frona, Kaptan Alexandre'a tartışmanın konusunu açtı.</p>

  <p class="normal">«Slavları hiç tanımıyorum. Onların sert ve çalışkan insanlar oldukları1 söylenir. Ben, beyaz irkin dünyanın en güçlü ye en güzel insanlar ol- * duklarmı söylerim. Hintli'yi ele alalım. Beyaz adam, onu her konuda geçer. Çalışmada, avcılıkta ve balık avcılığında. Alaska yerlileri, çok uzun zamanlardan beri, yüklerini sırtlarında taşır. Şu anda altın arayıcıları, daha ağır yükleri omuzlarında daha uzak yerlere taşıyor. Geçen mayıs aynıda, kraliçenin yaş günü nedeniyle ırmakta kayık yarışları düzenledik. Bu yarışta yerli takımlarını yendik. Onlar kürek kullanmasını çocukluklarından bağlayarak öğrenir, oysa içimizden birçoğu, yerli kayığını yetişkin yaşa gelmeden görmemiştir.»</p>

  <p class="normal">«Ama bu neden?» diye sordu Corliss.</p>

  <p class="normal">«Nedenini bilmiyorum. Ben yalnız sonuçlarla ilgilenirim. Sanıyorum ki biz onların başaramayacağı pek çok şeyin üstesinden gelebiliriz. Onlardan daha başarılıyız.»</p>

  <p class="normal">Frona, Corliss'e yenmiş gibi baktı.</p>

  <p class="normal">«Yenildiğinizi itiraf edin,» dedi ona. «Haydi gidip yemek yiyelim. Bu konular kafamızı karıştırdı. Babamın da düşüncesini alalım... Bay Kellar'ınkini de. Daha sonra iyice tartışırız bu konuyu!»</p>

  <p class="normal">Buzlar diyarı Northland, kanı kamçılıyor ve insanlara öteki iklimlerin veremediği bir canlılık ve güç veriyordu. Corliss'le Frona arasındaki dostluk da gittikçe ilerliyordu. Sık sık genç kızın babasının evinde buluşuyor ve birlikte çıkıyorlardı. Birbirlerinin yaranda olmaktan zevk duyuyor, küçük anlaşmazlıkları abartmadan karşılıklı mutlu oluyorlardı.</p>

  <p class="normal">Frona, Vance'ra gücünü beğeniyordu. En çılgın düşlerinde bile, çok akıllı da olsa, eciş bücüş biriyle ilişkiye girmek istemiyordu. Kendi soyundan güçlü ve düzgün vücutlu adamlara gururla bakardı. Ona göre bir erkek, her şeyden önce mücadeleci olmalıydı. Varlıkların doğal ayıklanması kuramına ve fiziksel ve ahlaksal nitelikleri olanın üstünlüğüne inanıyordu.</p>

  <p class="normal">Doğal eğilimler konusunda da aynı ilkeyi savunuyordu. Biri kendisini çekiyor muydu? İçgüdüsel olarak ona bırakırdı kendini. Güçlü kasları olan güzel bir vücuda bakmaktan mı hoşlanıyordu? Hayranlığını saklamazdı. İnsanlık tarihi yargılarını destekliyordu. Çıtkırıldım ve kadınsı erkekler, her zaman yenilmiş ve dünyadan silinmişti. Dünyaya egemen olanlar, yalnızca güçlülerdi. Kendisi de güçlerin arasında doğduğundan, soyunun yazgısını paylaşmak istiyordu.</p>

  <p class="normal">Ama yine de akıllıca şeylere karşı duygusuz kalamıyordu. O da erkekçe nitelikler istiyordu. Ağlayıp sızlanmalar, kararsızlıklar ve güçsüzlüklerden nefret ederdi. İnsan aklı, sonsuz düşler için yaratamamıştır. Bir şeyler üretmesi, mücadele etmesi ve başladığı işi bitirmesi gerekirdi. Bedensel yapısı iyi olmayan güzel sesli bir erkek sanatçı, onun hoşuna gidebilirdi. Ama her şeyden önce, aynı adamın güçlü bir vücudunun olmasını da isterdi.</p>

  <p class="normal">Frona'yla Corliss arasında büyük bir ruhsal yakınlık vardı. Corliss'te kabalığa kaçmayan büyük bir fizik güç seziliyordu. Zihinsel olarak da yetenekliydi. Frona, kendisini Corliss'e iten şeyin ne olduğunu açıklayamıyordu. Kendisini içgüdülerine bırakmıştı.</p>

  <p class="normal">Aralarındaki ufak tefek anlaşmazlığa karşın, yaşaan konusundaki önemli sorunlarda aynı düşünceyi paylaşıyorlardı. Kız, onun ağırbaşlılığını ve ince mizah duygusunu seviyordu. Yerine göre ciddiydi, yerine göre de şaka yapmasını iyi biliyordu. Yürekliliği, çalışma gücü, ileri görüşlülüğü ondan bulduğu önemli niteliklerdi. Duygularını ve coşkularını saklamasını iyi biliyordu. Yeni yaşamın ona bazı özellikler daha kazandıracağım sanıyordu Frona... Bu genç ve kültürlü adamın, gerçek yaşamla kaynaşmaya gereksinimi vardı.</p>

  <p class="normal">Genç kız, onun kişiliğine de sevgi duyuyordu; Bunun ne olduğunu tam olarak anlayamamıştı ama bu duygunun aşk olmadığını biliyordu. İlk önce Vance, kendini ona doğru çekilmiş hissetmişti. Şimdiye kadar rastladığı kadınlar serüven peşinde koşan kadınlardı, hiçbiri de yüreğini çarptırmamıştı. Frona Welse'e rastlayınca, içinde aşkın kımıldadığını duydu. Bunu baştan anlamamış, yeniliğin çekiciliği sanmıştı.</p>

  <p class="normal">Vance Corliss, Frona'da yalın bir yaşam sevgisi ve çok önem verdiği kültürün kaynaşmış olduğunu görüyordu. Tanımış olduğu bazı kadınlar çok bilgiliydi ama bu, onlarda cila gibi duruyordu. Oysa Frona'nın bilgisi yapmacık değildi; her şeyi değişik biçimde ve mantıksal olarak tartışıyordu. Corliss, bazen Frona'nın mantığını biraz atak buluyordu. Ama bu durum, konuşmasındaki tatlılığı hiç bozmuyordu.</p>

  <p class="normal">Kız, onu yüksek tutkuları ve ani çıkışlarıyla büyülüyordu. Kuzey ülkesinin havasını soluduğundan, başlangıçta onu şaşırtan bu içten arkadaşlığa daha hoşgörülü bakmaya başlamıştı. Daha önceleri' bu açık sözlülüğü, genç kızda aşırı serbestlik olarak görmüştü.</p>

  <p class="normal">Güneş ışığı altında ateş rengine bürünen saçlarının parıltısını seviyordu. Ayaklarına ve şimdi uzun etekliklerin altında saklanan ayak bileklerine hayranlık duyuyordu. Gezinirken kendisine ayak uyduran ince bedenindeki güce tutkundu. Frona'nın damarlarında yaşama sevinci dolaşıyor ve doğuştan gelen bir incelikle tüm davranışlarına yansıyordu. Genellikle tüm erkeklerde olduğu gibi, Corliss de fiziksel güzelliği akıl güzelliğinden ayırt edemiyordu. Ama Frona'da her ikisi de uyum içindeydi. Corliss'i ona doğru iten şey, aşktı. Bundan kuşku duymuyordu genç adam.</p>
</body>
</html>
