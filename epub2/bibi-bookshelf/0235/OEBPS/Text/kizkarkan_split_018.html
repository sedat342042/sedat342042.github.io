<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_17"><br class="chapter" />
  <br class="chapter" />
  ONYEDİNCİ BÖLÜM<br class="chapter" />
  <br class="chapter" />
  BABA VE KIZ<br class="chapter" />
  <br class="chapter" /></h1>

  <p class="normal">«Yorgun musun, yavrum?»</p>

  <p class="normal">Jacob Welse, iki elini, kızının omuzlarına koydu. Gözlerinde büyük bir ilgi ve sevecenlik belirmişti. Noel ağacı, solmak üzereydi. Bayram bitince, yirmi kadar çocuk, şu anda kar üzerinde evlerine dönüyordu. Son konuk da, biraz önce gitmişti ve Noel şafağı sökmek üzereydi. Frona, babasına sevinçle döndü. Şöminenin önündeki rahat koltuklara oturdular.</p>

  <p class="normal">«Gelecek yıl, bu zamanlar nerede olacağız acaba?»</p>

  <p class="normal">Jacob Welse, bu soruyu odunlara sorar gibiydi. Sanki buna karşılıkmış gibi, odunlardan bir kıvılcım sıçradı.</p>

  <p class="normal">«Çok güzel bu,» diye sürdürdü, geleceği unutmak için kendini zorlayarak. «Şu son aylar, çok çabuk geçti. Çocukluğundan beri, birbirimizden uzak yaşadık hep. Bazen düşünüyorum da, senin kızım olduğuna manasım gelmiyor. Dyea'deki kara karışık saçlı küçük kızı çok iyi anımsıyorum. Şimdi bakıyorum da, çok güç geliyor...» Sesi cılızlaştı, ellerini umutsuzca salladı. «Seni yanımda alıkoymadığıma üzülüyorum. Birlikte yolculuğa çıkardık. Benim başarılarımı ve başarısızlıklarımı paylaşırdın. O zaman, daha iyi anlaşırdık. Eskinin vahşi kızına bugün bir incelik, bir karmaşıklık gelmiş. Söylemeyi pek beceremedim ya, neyse.»</p>

  <p class="normal">Ağzına gelen sözcükleri elinin tersiyle itti. O zaman Frona, ayaklarının dibine oturdu ve başını babasının dizlerine dayadı.</p>

  <p class="normal">«Hayır, böyle değilim; Tüm düşüncelerimi anlatabilmek için sözcük bulamıyorum. Bütün hareketlerinin temelinde, soyumuzun izi görülüyor. Sen giderken, kuşku duydum, korkmuştum... Bekleyip, yakardım sessizce. Sonunda dönüş günün geldi! Gemi yaklaşırken, büyük bir sevinç ve umutsuzluk duydum. Kentin havasının bozmuş olduğu bir Welse'le mi, yoksa soyunun en iyisiyle mi karşılaşacaktım? Bu düşünce beni deli etti. Yeni sürgün, acaba güçlü ve namuslu mu olacak, diye kendi kendime sorup durdum. Büyük kentlerin yakıcı soluğuyla kavrulmuş, kişiliksiz biri mi çıkacaktı karşıma?</p>

  <p class="normal">«Seni yeniden kollarıma aldığım için çok sevinçliydim. Ama bu bekleme saatlerinde içimi nasıl bir sıkıntının bastığını bilemezsin. Şimdiye dek, kimse beni korkaklıkla suçlamamıştı, o anda korkuyu hissettim. Gülünç ve saçma bir duygudur, bunu biliyorum... Bir süre sonra, ırmağın üzerinde kara bir nokta gördüm, yüreğim çarpıyordu. Tek bir kadın bile bunu başaramazdı, ama bir Welse kadını! Sen, dümeni tutuyordun. Bir Welse'din sen! Bishop, ırmağa düşünce, dümeni kullanarak, bir yandan da buyruklar veriyordun. O zaman sevinçten çılgına döndüm.»</p>

  <p class="normal">«Çocukluğumu unutmaya çalıştım hep,» diye mırıldandı Frona.</p>

  <p class="normal">Yavaşça doğruldu, bir kolunu babasının boynuna doladı ve başını göğsüne dayadı. Babası, eliyle kızının saçlarını okşadı.</p>

  <p class="normal">«Dediğim gibi, her davranışınla soyumuza çekmişsin, ama yine de sende bazı değişik şeyler var. Bunu anlamaya çalışıyorum. Sofrada senin yanında otururken çok gurur duyuyorum. Ama varlığınla kendimi daha yumuşamış hissediyorum. Günlük konuşmalar dışındaki konularda da seni anlayamıyorum. Yalnızca deliler bilgisizliklerinin farkına varmaz, ama ben, kendi bilgisizliğimin farkındayım henüz, Ben, şiir, resim ve müzik sanatından ne anlarım? Bir insanı da çekici yapan şeyler, bunlardır. Kanla bağlı olduğumuz gibi, düşünce olarak da birbirimize benzeyeceğimizi sanıyordum. Bu konuda büyük bir düş kırıklığına uğradım. Senin benden uzaklaşarak, daha yükseklere tırmanışını gördüm. Browning'den dizeler okurken duydum...» «Baba!»</p>

  <p class="normal">«Hayır, hayır! Bırak da devam edeyim. Yüzündeki büyüleyici anlamı inceliyordum, o zaman sözcükler, sersem edici bir müzik gibi kulaklarımda vızıldıyordu. Bayan Schoville de, benden fazla bir şey anlamadan, büyülenmiş gibi dalıp gitmişti. O anda onu boğacağım geldi!</p>

  <p class="normal">«İnanır mısın, bir gece, şiir kitabını çalıp, bir hırsız gibi odama kapandım. Parçalar benim için anlamsızdı. Biraz olsun anlayabilmek için kafa patlattım durdum. Yıllardır yaşamın gerektirdiği aynı dar ve derin çizgide gidip geldim. Aradan yıllar geçti, artık yaşamımı değiştiremem. Benim gibi, binlerce şair ve ressamın ruhunu satın alabilecek güçteki biri, birkaç soluk yaprak karşısında şaşırıp kalıyor.»</p>

  <p class="normal">Elim yeniden kızının saçlarında dolaştırdı ve konuşmayı sürdürdü:</p>

  <p class="normal">«Olanaksızı deneyerek, her şeye karşın yine de birbirimize bağlı kalacağımızı umarak, benim yapamadığım eğitimi yaptırmak için seni kendimden uzaklaştırdım. Soyunun izlerini hâlâ taşıyorsun ama hiçbir şey anlamadığım yar bancı bir dilden konuşuyor gibisin. Ama yine de onun güzelliğini sezebiliyorum! Sana bunları neden anlatıyorum güçsüzlüğümü açıklıyorum sanki...»</p>

  <p class="normal">«Ah, hayır baba! Sen, tanıdığım insanların en büyüğüsün!»</p>

  <p class="normal">Babasına sevecen bir bakışla baktı ve ellerini kırarmış saçlarında dolaştırdı.</p>

  <p class="normal">«Tüm yaşamın boyunca savaştın ve bu şairlerden ve ressamlardan daha ince işler yaptın. Kendi baban, senin çalışmanı görmüş olsaydı, ondan da biraz önce söylemiş olduğun şeyleri duymayacak mıydın?»</p>

  <p class="normal">«Ah, evet, bunu biliyorum, ama... bunları unutalım artık. Babam, büyük bir adamdı.» «Benimki de öyle.»</p>

  <p class="normal">«Son nefesini verinceye dek didinip durdu-..»</p>

  <p class="normal">«Benimki de öyle yapacak.» «Savaşarak öldü.» .</p>

  <p class="normal">«Babam da böyle ölecek, tüm Welse'ler gibi.»</p>

  <p class="normal">Kızını sevinçle kollarında sıktı. Neşesi yerine gelmişti.</p>

  <p class="normal">«Dinle, Frona. Browning'i incelemek için her şeyimi, madenlerimi, şirketi ve kalanları satabilirim.»</p>

  <p class="normal">«Yine savaşçı ruhun canlandı. Ah, baba, soyunu yadsıyamıyorsun bir türlü!»</p>

  <p class="normal">«Neden sanki erkek olmadın?» diye bağırdı adam. «Çok iyi olurdu. Ama kader, bir kadının erkeği mutlu etmesini ister. Beni terkedeceksin günün birinde, Tanrı bilir ne zaman? Neden böyle düşündüğümü şimdi anlıyorum. Her şey gibi, bu ayrılığın bir gün gerçekleşeceğini biliyorum. Ama kimi seçeceksin acaba, Frona?»</p>

  <p class="normal">«Bundan söz etmeyelim. Bana, babanın Treasure City'de yapmış olduğu son kavgadan söz et, hani tek başına on adama karşı koymuştu ya.»</p>

  <p class="normal">«Hayır, Frona. Yaşamımızda ilk kez, baba kız gibi açık yürekle konuşalım. Sana yol gösterecek bir annen yok, üstelik de soyumuzu biliyorsun... Seni gitmen için tek basma bıraktım. Ama bazen, bir genç kıza, ana önerileri de gerekir, sen de anneni hiç tanımadın...»</p>

  <p class="normal">Heyecanlanan Frona, babasına daha da sokuldu ve konuşmasını bekledi.</p>

  <p class="normal">«Bu adam... Şu Saint-Vincent... Aranızda ne var?»</p>

  <p class="normal">«Ben... ne demek istediğini anlayamadım, baba.»</p>

  <p class="normal">«Şunu aklından çıkarma, Frona: İstediğini seçmekte özgürsün. Ama yine de alnacının ne olduğunu bilmek isterim, sana yardım edebilmek için yalnızca... başka bir nedeni yok.»</p>

  <p class="normal">Özgürlüğüne duyulan bu saygı ona çok dokunmuştu. Ama buna karşılık verebilecek du-rumda değildi kız. Babası onu anlayabilecek miydi? Onun düşüncelerine, kendi ilkel yargılarına göre mi karşılık verecekti? Bu düşünceleri kafasından kovdu. Babasına karşı haksızlık ettiğini sandı.</p>

  <p class="normal">«Emin ol, aramızda bir şey yok, baba. Biz, iyi dostuz, birbirimize saygı duyuyoruz yalnızca'»</p>

  <p class="normal">«Evet, birbirinizi seviyorsunuz, değil mi? Onu bir kadının, yaşamını birleştirmek istediği bir erkek gibi seviyor musun? Ruth'un Booz'a dediği gibi, ona da: 'Senin halkın, benim halkım olacak, senin Tanrın benim Tanrım olacak,' diyebilir misin?»</p>

  <p class="normal">«Ha... hayır. Şu anda böyle bir soruya karşılık veremem. Bir mucize olursa, bunun nasıl ve neden olacağını, kimse bilemez. İçimi, kuşkuya yer bırakmadan, kör edici bir aydınlık dolduracak. İşte, en azından böyle olacağım umuyorum ben.»</p>

  <p class="normal">Jacob Welse, anlamış gibi başını eğdi. «Baba, bu soruyu neden soruyorsun? Bana neden Saint-Vincent'ten söz ettin? Ondan önce başka gençlerle de çıktım.»</p>

  <p class="normal">«Ötekiler, bende başka bir etki bırakmıştı. Birbirimize karşı açık sözlü olalım. Sözlerim seni incittiyse, beni bağışlarsın, değil mi? Hepimiz yanılabiliriz. Benim düşüncemin etkisi altında kalma sakın. Saint-Vincent'e karşı duygularınım ne olduğunu bilemiyorum tam olarak... Daha doğrusu, onu sevmiyorum.»</p>

  <p class="normal">«Herkes ona karşı çok katı,» diye karşılık verdi Frona.</p>

  <p class="normal">«Böyle ortak bir yargı, beni etkileyemez. Kuşkuşuz onu bir erkek olarak inceledim ben de. Kadınlar arasındaki başarısı da, kadınların başka açılardan yargıya varmasından kaynaklanıyor. Onların fiziksel ve ahlaki yargıları bizimkilerden çok farklı. Bunlar, benim için karışık şeyler. Dürüst olmaya çalışarak içgüdüme uyuyorum ben.»</p>

  <p class="normal">«Ona karşı hıncın mı var? Bu adamdan, neden hoşlanmadığını anlat bana.» .</p>

  <p class="normal">«Kesin karara varamıyorum. Böyle şeyler sözlerle anlatılmaz. Ama yine de sana düşüncelerimi açıklamaya çalışacağım. Welse ailesinden hiç alçak çıkmadı. Böyle birine güvenebilir misin? Bu, kum üzerine, ev yapmaya benzer!»</p>

  <p class="normal">«Bana kalırsa Bay Vincent'in alçaklıkla hiçbir ilgisi yok.»</p>

  <p class="normal">Frona'nın yüzü allak bullak olmuştu.</p>

  <p class="normal">«Saint-Vinoent konusunda kesin bir kararım yok henüz. Ama kanılarımda hiç yanılmadım, şimdi de buna inanıyorum. Gazinodaki olayı duydum. Şunu iyi anla, Frona, bu kavga yüzünden karşı çıkmış değilim. Erkek, erkektir. Ama sanırım Bay Vincent, o gece bir erkek gibi davranmamış.»</p>

  <p class="normal">«Senin de dediğin gibi, baba, erkek, erkektir. İnsan doğasını değiştirebilseydik, dünya daha iyi olurdu. Bu arada, insanları olduğu gibi görelim. Lucile...»</p>

  <p class="normal">«Hayır, hayır, beni anlamıyorsun. Bu genç kadını kastetmiyorum, ama kavgayı...»</p>

  <p class="normal">«Tüm bunlar söylenti! Olaydan hemen sonra, bana her şeyi açıkladı. Kızılacak durumları bile açıkça anlattı.»</p>

  <p class="normal">«Onu suçlamıyorum,» diye aceleyle ekledi</p>

  <p class="normal">Jacob Welse «Kimi zaman dedikodu ve önyargılar, birinin adına leke sürmeye yeteli olabilir. Zaten bu olayın hiç önemi yok. Bundan söz etmeyelim artık. Sana yalnızca kendi düşüncemi anlatmak istiyordum, sanırım yanılgıya düştüm. Şunu iyice anla, Prona: Her şeye karşın ne olursa olsun, sen benim kızımsın ve öyle de kalacaksın. Yaşamın senin elinde, onu güzelleştire-bilir ya da bozabilirsin. Senin davranışlarını etkilersem, istediğin gibi yaşayamaz ve bir Welse olamazsın. Çünkü bir Welse, hiç etki altında kalmaz. Soyumuz, boyun eğmektense, ölmeyi yeğler.</p>

  <p class="normal">«Sanatçı yeteneğini ortaya çıkarmak istersen, büyük üzüntü duyarak, hemen şimdi gazinoya girmene izin verirdim. İsteklerine karşı gelmeyi bir hata sayardım. Welse'ler, iyi kötü, her durumda, ayakta kalmasını bilir. Bizim için, sakınca diye bir şey söz konusu olamaz. Güçsüz kişi, .baskılara boyun eğer. Toplumun önemi yoktur, önemli olan kişidir. Halk çobanı, yasaları yapar. Başkalarının düşüncesi vız gelir!»</p>

  <p class="normal">«Sen, benden daha yüce gönüllüsün,» diye mırıldandı kız, babasının alnım öperek.</p>

  <p class="normal">Oda iyice ısınırken, adam, kızma, atalarından ve tek başına savaşarak Treasure City kayalığında ölen Welse'den söz etti.</p>
</body>
</html>
