<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_5"><br class="chapter" />
  <br class="chapter" />
  BEŞİNCİ BÖLÜM<br class="chapter" />
  <br class="chapter" />
  JACOB WELSE<br class="chapter" />
  <br class="chapter" /></h1>

  <p class="normal">Jacob Welse'in Klondike'daki durumu oldukça tuhaftı. Ticaret yapılmayan bir ülkede de büyük işlerin tüccarıydı. On dokuzuncu yüzyılın harika malları, en ilkel toplumda gelişiyordu. Bir tür ekonomi misyoneri olan bu aziz, güç e eyyamcılığa dayanan ilkesini yayıyordu. Demokrasinin çocuğu olarak, insanın doğal hakla-inanıyordu. Buna karşın, herkesin onun mutlak gücü karşısında da eğilmesini isterdi.</p>

  <p class="normal">«Jacob Welse tarafından yönetilen Jacob Welse hükümeti, Jacop Welse ve uyruğu için» sözleri, onun yazılı olmayan yasasıydı. Tek başına geniş bir yerde sözünü geçiriyordu. Onun buyruğu altında, halk ilerliyor, geriliyor, kentler doğuyor ya da yok oluyordu.</p>

  <p class="normal">Ama yine de bu Jacob Welse, sade bir adamdı!</p>

  <p class="normal">Platte Irmağı kıyısındaki çayırlıkta, göğün altında dünyaya gelmişti. Gözlerini gün ışığında açmaz, önünde, şaşkın atlar görmüştü. Çünkü avcısı Welse, karısının rahatça doğurması için, yolda mola vermişti.</p>

  <p class="normal">Şimdi artık üç kişi olan aile, bir saat sonra, eyerlere atlayıp, göçebelere katılmak üzere yeniden yola düşüyordu. Ertesi sabah, bebeğin annesi, kamp ateşinde yemeği hazırlıyor, güneşin batışından önce de yetmiş kilometre gitmiş oluyordu.</p>

  <p class="normal">Sağlam yapılı Gal soyundan gelen Jacob Welse'in babası, Ohio'ya yerleşmek üzere Batı'yı ilk terkedenlerdendi. İrlanda göçmeninin kızı olan annesi, Ontario Kampında dünyaya gelmişti. Her iki yandan da ona, serüven yaşamı sevgisi, hareket tutkusu ve tehlikeye atılma zevki kalıtsal olarak geçmişti. Jacob Welse, doğumunun ilk yılında; daha yürümesini öğrenmeden, atla uzun yollar almış, Kızıl Irmağın yakınındaki avcı kulübelerinde nice kışlar geçirmişti. İlk ayakkabısı mokasen, ilk şekeri de geyik kızartması olmuştu.</p>

  <p class="normal">Önceleri, tüm yeryüzünün, babası gibi beyaz adamların ve yerlilerin yaşadığı geniş tarlalardan oluştuğunu sandı. Ona göre bir kent, yabanıl hayvan postlarından yapılma evler, postane ve bir dükkândan oluşmaktaydı. Dağlar onu şaşkınlığa uğratıyordu. Onları açıklanamayan şeyler sınıfına soktu. Zaten pek de ilgisini çekmiyordu.</p>

  <p class="normal">Ara sıra biri ölürdü, ama eti yenmez, derisi de giyilmezdi... Çünkü tüyleri yoktu. Hayvan postları çok değerliydi, birkaç balya kürkle toprak satın alınabilirdi. Hayvanlar, avcılar tarafından öldürülür ve yakalanırdı. İnsanlar neye yarardı ki? İşte bunu anlayamıyordu bir türlü.</p>

  <p class="normal">Daha sonra dünya görüşü değişti. Ama gördükleri onu şaşkına çeviriyordu. Büyüdüğü ve Birleşik Devletleri görmeye gittiği zaman, bu düşüncesi değişti. Gözü açık ve canlıydı yine. Kentte yaşayanlar, kadınsı kılıklı, girişim ruhundan yoksun kişilerdi. Rahat yaşam içinde yok olup gitmişlerdi. Bu nedenle kentte yaşamayı yeğliyorlardı. Bu insanlar, soğuktan ve karanlık tan korkuyordu. Bu nedenle de gece olunca evlerine girip kapılarını kilitliyorlardı. Kadınları, kuşkusuz güzel ve yumuşaktı. Ama ayaklarında kar raketleri olmadan1 yürüyemiyorlardı. Üstelik bu yaratıklar, gevezeydiler, yalan söylerler, dillerini ellerinden daha iyi kullanırlardı. Birbirlerini blöf denen kurnazlıkla yenmesini öğrenmişlerdi.</p>

  <p class="normal">Jacob Welse, sonunda kent yaşamının iyi yanları olduğunu anladı. İnsan elbette insan kalarak, kentli olabilirdi yine de. Doğa güçlerine karşı savaşmaya alışkın olduğundan, ticaret yaşamı ilgisini çekti. Sanayi ve para kralları onun gözünü kamaştırdı, ama asla kör etmedi. Güçlerinin sırlarını öğrenmek için onları inceledi. Bir kent kızıyla evlendi. Ama her değişiklik onda hüzün yaratıyordu. Genç çift çok geçmeden kentten ayrılmaya karar verdi.</p>

  <p class="normal">Jacob Welse, Dyea yolu üzerinde, ormanın kıyısında kütüklerden büyük bir mağaza yaptı. Zamanla orada, toplum yaşamıyla ilgili bilgiler edindi. Onları doğayla karşılaştırdı. Yaradılışın sırrı, ayıklanmaya dayanıyordu. İnsan ancak bitmez tükenmez çabasıyla gelişiyordu. Dünya, güçlülerindi, yalnızca onlar üstün geliyordu. Namusluluk bir güç, namussuzluk da güçsüzlük demekti. Namusluyu kandırmak, namussuzluktu. Ama namussuzu aldatmak namuslu bir iş sayı-lıyordu. İlkel güç, kollarda, yeni güç de kafadaydı. Oyun, başka bir alanda oynanıyordu. Tek ayırım, buydu.</p>

  <p class="normal">Eskiden olduğu gibi insanlar, büyük lokma için dövüşüyordu. Ama bugün kılıcın yerini kitap almıştı. İpek giysili baron, ince çuha giysili atlıya bırakmıştı yerini. Politik güce, parayla sahip olunurdu. Düşünce, kasaya üstün gelmişti. Büyük topraklara sahip olmak için, düşünce gücü yeterliydi.</p>

  <p class="normal">Jacob Welse, eğitim sözcüğünün gerektirdiği anlamda eğitim görmemişti. Annesinin kamp ateşinin çevresinde öğretmiş olduğu şeylere, ras-lantı sonucu okudukları da katılmıştı. Ama yaşam derslerini akıllıca okumasını biliyor, doğada yaşayanlara özgü ağırbaşlılıkla kendisine mal ediyordu.</p>

  <p class="normal">Bir sabah Welse, Chilcoot'a girdi ve bilinmeyen uçsuz bucaksız ülkede yitip gitti. Bir yıl sonra, birçok Rus misyonlarının toplanmış olduğu Bering Boğazı kıyılarındaki Yukon Irmağı'nın ağzına çıkıyordu. Irmak boyunca yaklaşık beş bin kilometrelik yolculuğu sırasında, büyük bir düş tasarlamıştı. Bir sabah Fort Yukon'a çıktı. Jacob Welse, bu büyük başarıyı nasıl gerçekleştirmişti, acaba? Yalnızca kendi birliyordu bunu. Olanaksızı gerçekleştirmiş, birçok buharlı geminin sahibi ve sayısız girişimlerin başı olmuştu.</p>

  <p class="normal">Irmak boyunca yeni ticari konaklama tesisleri ye yiyecek mağazaları kurdu. Bering Denizi'nde, Yukon'un ağzındaki bir adada büyük bir mal deposu yaptırdı. Buharlı gemileri Pasifik Okyanusu'nda gidip geliyordu. San Francisco ve</p>

  <p class="normal">Seattle'daki bürolarında, işlerini yürüten yirmi kadar görevli çalıştırıyordu.</p>

  <p class="normal">Şimdi, açlığın sürüklediği insanlar, Kuzey topraklarına hücum ediyordu. Jacob Welse'in mağazaları sayesinde, soğuğa karşın kışlayabiliyor ve altın çıkarmak için buzlu çamuru karıştıra- biliyorlardı. Bu adam onları yüreklendiriyor, ödünç yiyecek veriyor ve borçlarını deftere yazıyordu. Buharlı gemileri Arctic City zamanında onları Koyokuk Kaynakları'na dek taşıdı. Para kazanılan her yerde, bir mağaza ve bir mal deposu kuruyordu. Kent daha sonra doğuyordu. Araştırıyor, vurgunu vuruyor ve yaratıyordu. Yorulmak ve yenilmek nedir bilmiyordu, her şeyi varlığıyla canlandırıyordu. Ticari kuruluşlara karşı sonsuz bir savaşıma girişti. Kimileriyle anlaşıyor, kimileriyle de dalaşıyordu. Ülkenin içine un, battaniye, tütün satıyor, bıçkıhaneler kuruyor, kömür, demir ve bakır madenleri araştırıyordu. Madencilerini daha iyi donatmak için Sibirya'ya kadar uzanıyordu.</p>

  <p class="normal">Bu geniş ülkenin gereksinimini tek basma karşılıyordu. Tüm altın tozlan, kredi mektupları onun ellerine geçiyordu. Bankayı, postayı ve borsayı o yönetirdi. Rekabete iyi gözle bakmaz, aç gözlü kapitalistleri kovalar, sendikaları yüreklendirirdi. Tehditleri işe yaramazsa, rakiplerinin böğürlerini deşerdi. Tüm bu işlerinin arasında, anasız kalmış küçük kızıyla da ilgileniyordu.</p>
</body>
</html>
