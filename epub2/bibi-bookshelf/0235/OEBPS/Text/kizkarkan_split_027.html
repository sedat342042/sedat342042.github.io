<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_26"><br class="chapter" />
  <br class="chapter" />
  YİRMİALTINCI BÖLÜM<br class="chapter" />
  <br class="chapter" />
  KLONDİKEDA BÎR YARGILAMA<br class="chapter" />
  <br class="chapter" /></h1>

  <p class="normal">Frona, yavaş yavaş kendine geldi. Corliss'in bacakları arasında düşmüş olduğu yerde uzanmış dururken, uzun bir düşten uyanıyormuş gibiydi. Sırtüstü uzanmış olan genç adamın yüzü güneşe dönüktü. Kız, ona doğru süründü ye adamın düzgünce soluk aldığını gördü. Kapalı gözleri ona bakmak için açıldı ve gülümsedi. Frona, Vance'ın yanma uzandı.</p>

  <p class="normal">«Vance?»</p>

  <p class="normal">«Ne var?»</p>

  <p class="normal">Kız, elini uzattı, Corliss'in eli üzerine kapandı. Gözkapakları bir an kırpıştı, sonra yere eğildi. Irmağın gürültüsü şimdi karışık bir mırıltı gibi geliyordu. Tatlı bir ağırlık kaplamıştı her yanlarım. Yeşillikten geçen güneş ışınları arasında biraz uyukladılar, sonra uyandılar. Frona oturdu.</p>

  <p class="normal">«Korktum!» dedi.</p>

  <p class="normal">«Siz mi? Nasıl olur?»</p>

  <p class="normal">«Evet, korkmaktan korkuyordum,» dedi, elleriyle saçlarım karıştırarak.</p>

  <p class="normal">«Saçlarınızı böyle bıraksanıza. Bu ışıkta öyle güzel görünüyor ki!»</p>

  <p class="normal">Corliss'in isteği üzerine kız, başını eğdi, altın bukleleri yanaklarını gölgelendirdi.</p>

  <p class="normal">«Tommy, kayboldu,» diye mırıldandı Corliss. Aklına buz duvarının önündeki sahne gelmişti.</p>

  <p class="normal">«Onun eklemlerine vurdum, ne korkunç! Ama ne yapabilirdim? Kayığa asılmıştı, bizi devirebilirdi. Haydi çabuk, onunla ilgilenelim. Ah, bakın Vance!»</p>

  <p class="normal">Yaklaşık on metre önlerinde, ağaçların arasında, yüksek bir kulübenin duvarı görünüyordu. «Kimse görünmüyor. Ama birisi oturuyordur sanırım, içerdekiler belki de evde değillerdir şu anda. Vance, hastamıza göz kulak olun Ben de gidip bir bakayım.»</p>

  <p class="normal">Kulübenin çevresini dolandı, Yukon'a göre çok büyük olduğunu anladı. Kapı açıktı. İçeri girerken, Frona, şöyle bir göz attı. İçerde bir grup adam toplanmış, ateşli bir tartışmaya dalmışlardı.</p>

  <p class="normal">Kız, kapıya vurdu. Adamlar birbirlerinden ayrıldı, arada bir boşluk kalmıştı. Odanın dibindeki bir masanın çevresinde ciddi adamlar duruyordu,</p>

  <p class="normal">Dışarının güneşinden gözleri kamaşan Frona, önce gözlerini ovuşturdu. Daha sonra sakallı bir Amerikalı gördü. Adam, elinde bir tokmakla masaya vuruyordu. Karşısında da, soluk yüzüyle ve şaşkın bakışıyla Saint-Vincent duruyordu.</p>

  <p class="normal">İskandinavyalı bir adam masaya doğru eğildi. Tokmaklı Amerikalı sağ elini kaldırdı ve hızlı bir sesle:</p>

  <p class="normal">«Tanrı adına, mahkeme Önünde söyleyeceklerin için yemin et...»</p>

  <p class="normal">Birden durdu ve önünde duran adama baktı.</p>

  <p class="normal">«...Kasketini çıkar!» diye kükredi.</p>

  <p class="normal">Kalabalıktan bir kahkaha yükseldi; İskandinav, itaat etti. O zaman tokmaklı adam:</p>

  <p class="normal">«Gerçeği söyleyeceğine ant iç, tüm gerçeği, yalnızca gerçeği!» dedi.</p>

  <p class="normal">İskandinav, başıyla olumlu işaret yaptı ve elini kaldırdı.</p>

  <p class="normal">«Bir dakika, beyler!» diye bağırdı Frona, ilerlerken.</p>

  <p class="normal">Saint-Vincent, ayağı kalktı ve kollarını ona uzattı.</p>

  <p class="normal">«Frona! Ah, Frona! Ben suçsuzum!»</p>

  <p class="normal">Durumun ani oluşu yüzünden sarsılmıştı. Genç kız, odanın loşluğu içinde gözleri parlayan karanlık yüzlerden başka bir şey görmüyordu.</p>

  <p class="normal">«Ne suçu?» diye sordu kendi kendine, Saint-Vincent'in yüzüne bakarak. «Kendini savunmadan önce, suçlamayı beklemesi gerekmez mi?»</p>

  <p class="normal">«İşte, tutuklunun bir arkadaşı!» dedi tokmaklı adam. «Bir tabure getirin.»</p>

  <p class="normal">«Bir dakika, beyler!» Sallanan Frona, bir eliyle masaya dayandı. «Burada ne olduğunu anlamıyorum...»</p>

  <p class="normal">Kirli paçavralara sarılı ayakları gözüne çarptı. Paramparça olmuş etekliği, giysisinin yırtığından çıkan kolunu ve dağınık saçlarını anımsadı birden. Eli yüzü kir pas içindeydi.</p>

  <p class="normal">«Tabii,» dedi adam. «Oturun. Hepimiz aynı durumdayız. Bu konuda bir şey bilmiyoruz. Oturun.»</p>

  <p class="normal">Kız, elini kaldırdı. «Bir dakika...»</p>

  <p class="normal">«Oturun!» diye azarladı adam. «Duruşmayı engellemeyin.»</p>

  <p class="normal">Halktan bir mırıltı yükseldi; adam, sessizliği sağlamak için tokmağı vurdu. Frona, ayaktaydı hâlâ. Gürültü kesilince, tokmaklı adama döndü.</p>

  <p class="normal">«Sayın Başkan, burada bir madenciler toplantısında bulunduğumu sanıyorum. (Adam, başıyla evet dedi.) Halk işleri yönetiminde bir oy hakkına- sahip olan ben, söz almak için izin istiyorum. Söyleyeceklerimin gecikmemesi gerek.»</p>

  <p class="normal">«Sıranızı bekleyin, Bayan...»</p>

  <p class="normal">«Welse!» diye bağırdı on kadar ses.</p>

  <p class="normal">Adam, sesinde yeni bir saygı tonuyla:</p>

  <p class="normal">«Bayan Welse,» dedi. «Sıranızın henüz gelmediğini size üzülerek bildiririm. Oturun, rica ederim.»</p>

  <p class="normal">«Özür dilerim. Hemen konuşmak istiyorum. Bu izni bana vermezseniz, toplantıda bulunanlara baş vurmak zorunda kalacağım.» Gözleri, kalabalığın üzerinde dolaştı. Kalabalık, bağıra çağıra Frona'ya söz verilmesini istedi. «Sayın Başkan, beyler. Bu toplantının konusunu hiç bilmiyorum. Ama size çok daha önemli bir olaydan söz edeceğim. Bu kulübenin kapısının, önünde can çekişen biri yatıyor. Onu ırmağın öte yakasından getirdik. Bu adamın hemen tedavi edilmesi gerek.»</p>

  <p class="normal">«Kapıya yakın olan arkadaşlar, onunla ilgilensin,» diye buyurdu Başkan. «Siz de doktor Holiday, birlikte gidin ye gerekeni yapın.»</p>

  <p class="normal">«Toplantıya ara verilmesini isteyin,» diye mırıldandı Saint-Vincent.</p>

  <p class="normal">Frona yeniden söz aldı:</p>

  <p class="normal">«Sayın Başkan, adama ilkyardım yapılıncaya dek, toplantıya ara verilmesini istiyorum.»</p>

  <p class="normal">«Ara istemez! Oturuma devam edin!» çığlıkları üstün geldi.</p>

  <p class="normal">Frona, sanığın yanındaki bir tabureye oturdu.</p>

  <p class="normal">«Gregory, ne oluyor?»</p>

  <p class="normal">Adam, kızın ellerini sıktı.</p>

  <p class="normal">«Onlara inanmayın. Onlar beni... asmak istiyor.»</p>

  <p class="normal">«Sizi asmak mı? Neden? Sakan olun ve bana her şeyi açıklayın.»</p>

  <p class="normal">«İşte. Geçen gece...»</p>

  <p class="normal">Ölçülü bir yavaşlıkla konuşan İskandinav'ı dinlemek için durdu.</p>

  <p class="normal">«Sıçrayarak uyanıp kapıya doğru gittim, Orada bir silah, sesi duydum.»</p>

  <p class="normal">Kırmızı tenli bir adam sözünü kesti.</p>

  <p class="normal">«O zaman, ne düşündün?»</p>

  <p class="normal">«Ne?» diye sordu tanık. Yüzü kararmıştı, şaşkındı.</p>

  <p class="normal">«Kapıya vardığında, ilk gördüğün ne oldu?»</p>

  <p class="normal">«Vallahi,» dedi adam, «havanın çok soğuk olduğunu düşündüm.»</p>

  <p class="normal">Herkes gülmeye başlayınca, adamını yüzünde saf bir şaşkınlık belirdi. Sersem sersem devam etti:</p>

  <p class="normal">«Bir el silah sesi daha duydum. O zaman koşarak yola indim.»</p>

  <p class="normal">O anda salona Corliss girdi ve Frona'nın yanına gitmek için halkın arasından geçti.</p>

  <p class="normal">«Ne oluyor?» diye sordu mühendis. «Umarım önemli bir durum yoktur. Size yardımcı olabilir miyim?»</p>

  <p class="normal">«Tam zamanında geldiniz.» Elini tuttu. «Boğazı geçin ve babamı aramaya koşun. Ona, Gregory'nin yargılanmakta olduğunu bildirin... Gregory, sizi neyle suçluyorlar?» .</p>

  <p class="normal">«Cinayetle.»</p>

  <p class="normal">«Cinayetle mi?» diye yineledi Corliss.</p>

  <p class="normal">«Babama gecikmeden gelmesini ve bana. birkaç giysi getirmesini söyleyin.»</p>

  <p class="normal">Vance'in elini sıktı ve yüzüne bakarak ekledi:</p>

  <p class="normal">«Sizden çok rica ederim Vance. Bunu benim için yapmayı deneyin yalnızca.»</p>

  <p class="normal">«Merak etmeyin. Geçmeyi başaracağım.»</p>

  <p class="normal">Genç adam güvenle başını kaldırdı, dirsekleriyle kendisine yol açarak kapıya ulaştı.</p>

  <p class="normal">«Avukat olarak kimi tuttunuz?» diye sordu Frona, Vincent'e.</p>

  <p class="normal">Vincent, başını salladı:</p>

  <p class="normal">«Hiç kimseyi. Bana, Bill Brown adında, kendi seçtikleri, Birleşik Devletler'den kovulmuş birini tutmak istediler. Ama ben kabul etmedim. Karşı tarafı şimdi o savunuyor. Kararlarım şimdiden almış durumdalar. Linç yasası uygulanacak. Bundan kurtulamam.»</p>

  <p class="normal">«Savunmanız için size zaman verirler, umarım.»</p>

  <p class="normal">«Frona, ben suçsuzum. Ben...»</p>

  <p class="normal">«Susun!»</p>

  <p class="normal">Susturmak için elini kolunun üzerine koydu ve tanığın söylediklerini dinledi.</p>

  <p class="normal">«O zaman, gazeteci, kendisini öfkeyle savundu. Ama Pierre ve ben, onu kulübeden ittik. Orada kaldı ye ağlamaya başladı.»</p>

  <p class="normal">«Kim?» diye sordu, savunma avukatı.</p>

  <p class="normal">«O, şu adam.» İskandinav, parmağıyla Saint-Vincent'i gösteriyordu. «O zaman ben ışığı yaktım. Yağ lambası devrilmişti. Ama cebimde her zaman bir mum taşırım, önlem olarak,» diye ekledi. «Geçerken, ne göreyim? Borg, ölmüş, yatıyor. Hizmetçisi bana onu öldürenin bu adam olduğunu söyledi.»</p>

  <p class="normal">«Borg'un katili mi?»</p>

  <p class="normal">«Evet, bu adam!»</p>

  <p class="normal">Parmağıyla yemden Saint-Vincent'i gösterdi.</p>

  <p class="normal">«Gerçek mi? Kadın mı sizi suçladı?»</p>

  <p class="normal">«Evet,» diye karşılık verdi Vincent yavaşça.</p>

  <p class="normal">«Neden yalan söylediğini bilmiyorum. Aklını kaçırmış olacak.»</p>

  <p class="normal">Kırmızı cübbeli adam, tanığı sıkı bir şekilde sorguya çekti. Frona, büyük bir dikkatle izledi ama yeni bir şeyler öğrenemedi.</p>

  <p class="normal">«Tanığa istediğiniz soruyu sormaya hakkınız var,» diye bildirdi Başkan, Saint - Vincent'e.</p>

  <p class="normal">Gazeteci, başını salladı.</p>

  <p class="normal">«Hadi bakalım! Ne duruyorsunuz?» diye atıldı Frona.</p>

  <p class="normal">Sanık içini çekti:</p>

  <p class="normal">«Neye yarar?» dedi. «Kaderim önceden belirlendi. Yargılama başlamadan karar alındı bile»</p>

  <p class="normal">«Bir dakika, lütfen.»</p>

  <p class="normal">Frona, otoriter sesiyle tanığı durdurdu:</p>

  <p class="normal">«Cinayeti gözlerinizle görmediniz mi?»</p>

  <p class="normal">Tanık ona safça baktı. Sanki bu soruyu anlamamış gibiydi.</p>

  <p class="normal">«Şöyle sorayım: Cinayeti kimin işlediğini gördünüz mü?»</p>

  <p class="normal">«Oh, evet! Bu adam. Yerli hizmetçi onun olduğunu söylemişti.»</p>

  <p class="normal">Bu karşılık, halk arasında gürültüye neden oldu. .</p>

  <p class="normal">«Ama siz orada değildiniz?» «Silah seslerini işittim.»</p>

  <p class="normal">«Ama bu silahı kimin kullandığını görmediniz?»</p>

  <p class="normal">«Hayır. Ama kadın dedi ki...» «Yeter, Teşekkür ederim.» Avukat, notlarına baktı ve seslendi:</p>

  <p class="normal">«Pierre La Flitche!»</p>

  <p class="normal">Genç, ince yapılı, yanık tenli, zarif yürüyüşlü bir adam, masanın önündeki boşluğa doğru yürüdü. Çevresine baktı, gözleri bir an Frona'da durdu. Kız, ona gülümsedi. Çünkü ilk anda hoşuna gitmişti genç adam. Başka bir yerde rastlamış gibiydi. Genç adam kızın gülüşüne bembeyaz dişlerini göstererek hoş bir karşılık verdi.</p>

  <p class="normal">Ön sorgulamada, orman ulaklarından olan babasının adını taşıdığını söyledi. Annesinin melez olduğunu belirtti. Buzlu Topraklar'ın bir yerinde, bir ay sırasında, dünyaya gelmişti. Yerini tam olarak bilmiyordu. Tutsaklar Ülkesini terketmiş, Kayalık Dağları aşmış ve Jack MacQuestion zamanında bu yöreye yerleşmişti.</p>

  <p class="normal">Ona, olay hakkında bildiklerini anlatması rica edildiği zaman, nereden başlayayım der gibi bir süre düşündü.</p>

  <p class="normal">«İlkbaharda, kapı açık uyumak daha iyi oluyor.» diye başladı uyumlu bir sesle. «Dün akşam kapımı açık bıraktım. Ama kedi gibi uyurum ben. Bir yaprağın düşüşü, rüzgârın sesi benim uykumu böler. İlk silah sesinde uyandım ve kapıya koştum.»</p>

  <p class="normal">Saint-Vincent, Frona'ya eğildi.</p>

  <p class="normal">«İlk silah sesi değildi,» dedi.</p>

  <p class="normal">Kız, başının bir hareketiyle, anlamış olduğunu belirtti. Biraz duraksayan Flitche'e bakıyordu.</p>

  <p class="normal">«İki ses daha geldi ardarda. Kendi kendime: 'Bu, Borg'un kulübesinden geliyor,» dedim ve Borg'un Bella'yı öldürmesinden korkarak yola koştum. Yolda, aceleyle koşan John'a rastladım. 'Ne var?' diye sordu John bana. 'Bilmiyorum,' diye karşılık verdim. O anda bir gölge bizden yana geldi ve John'la beni devirdi. Onu durdurduk. Yan giyinik biriydi, ilk önce karşı geldi, sonra hıçkırmaya başladı. Onu bırakmadık.»</p>

  <p class="normal">«Bu adam kimdi?»</p>

  <p class="normal">La Flitche, gözlerini Saint-Vincent'e çevirdi.</p>

  <p class="normal">«Kulübeye gelmek istemiyordu. Ama John'la onu zorladık.»</p>

  <p class="normal">«Kişiliğinde bir özellik farkettiniz mi?..» La Flitche'nin kaşları, soru sorarcasına, kalktı.</p>

  <p class="normal">«Size acayip gelen bir şey?»</p>

  <p class="normal">«Ah, evet! Ellerinin üstünde kan vardı.» Kalabalığın, mırıltılarına aldırmadan, yüz ve el hareketleriyle, olaya dramatik bir görünüş vererek anlattı. «John, ışığı yaktı ve Bella homurdandı. Bir köşeye uzanmış olan Borg'u inceledim. Artık kımıldamıyordu. Bella, gözlerini açınca, ona baktım. Beni tanıdı. ‹Bella, Borg'u kim öldürdü? diye sordum. Başını yere sürttü ve yavaşça mırıldandı. ‹O, öldü mü?' Borg'dan söz ettiğini anladım ve ‹Evet!' dedim. Dirsekleri üzerine doğruldu ve kulübeye göz attı. Saint-Vincent'i görünce, uzun uzun baktı ve titreyen parmağıyla gösterip: ‹O! O! O.' dedi. Ona yeniden sordum: ‹Bella, Borg'u kim öldürdü?' ‹O! O!' diye yineledi. ‹Borg'u Saint-Vincent öldürdü.'» La Flitche'nin başı göğsüne düştü, sonra kaldırdı ve</p>

  <p class="normal">sözünü tamamladı: «Bella da son soluğunu verdi hemen.»</p>

  <p class="normal">Kırmızı kafalı Bill Brown'un tanığa sorduğu sorulardan, cinayetten önce kavga olduğu anlaşılıyordu. Ağır masa kırılmış, soba devrilmişti.</p>

  <p class="normal">«Ömrümde böyle felaket görmedim,» diye bitirdi Flitche sözlerini.</p>

  <p class="normal">Brown, daha sonra onu Frona'ya yolladı. Kız, onu başıyla kibarca selamladı ve gülümseyerek teşekkür etti. Babasının gelerek Gregory'yle tek başına konuşup olayı onun ağzından öğrenmesi için zaman kazanmak istiyordu kız. Bu amaçla, Flitche'e bir yığın soru sordu. İki kez, tanığın söylediklerinden ilginç bir şeyler yakalamıştı.</p>

  <p class="normal">«Bay Flitche, biraz önce ilk silah sesinden söz etmiştiniz. Bir kulübenin kütükten yapılmış duvarları, yeterince kalın değil midir? Kapınız kapalıyken, bu ilk sesi duymuş olduğunuzu sanıyor musunuz?»</p>

  <p class="normal">Adam, başını olumsuzca salladı. Ama kara gözlerinden kızın sözü nereye getirmek istediğini anlamışa benziyordu.</p>

  <p class="normal">«Borg'un kapısı kapalı olmuş olsaydı, tabanca sesini duyar mıydınız?»</p>

  <p class="normal">Başını yeniden salladı.</p>

  <p class="normal">«Öyleyse, Bay Flitche, sizin ilk silah sesi dediğiniz, İlk atılan silah sesi değildi Sizin işitmiş olduğunuz ilk sesti!»</p>

  <p class="normal">Adam, başıyla onayladı. Bu nokta açığa çıkınca, Frona'da bir gelişme olmadı. Tanığı başka konuda acemice sorgulamaya başladı.</p>

  <p class="normal">«Havanın çok karanlık olduğunu söylüyordunuz, Bay Flitche?»</p>

  <p class="normal">«Evet. Çok karanlıktı.»</p>

  <p class="normal">«Peki öyleyse, John'u nasıl tanıdınız?»</p>

  <p class="normal">«Koşarken, John, çok gürültü yapar. Bu yüzden ayak seslerini tanıdım.»</p>

  <p class="normal">«Onun yüzünü seçebilmek için yeterince aydınlık mıydı?»</p>

  <p class="normal">«Hayır.»</p>

  <p class="normal">«Bu durumda, Bay Flitohe,» diye sordu, «nasıl oluyor da, Bay Saint-Vincent'in elinin üzerinde kan görebiliyorsunuz?»</p>

  <p class="normal">Tanık üst dudağını kaldırdı ve dişlerini göstererek gülümsedi.</p>

  <p class="normal">«Nasıl mı? Kekremsi bir koku duymadım mı? Koku alma duyum kamp dumanını, tavşanın yuvasını ve geyiğin kaçışını ayırt edemez mi?»</p>

  <p class="normal">Başını arkaya attı ve çizgileri gergin, burun delikleri titreyerek, gözleri kapalı olarak, tüm duyularını tek bir duyusu üstüne toplamış gibiydi. Sonra gözkapaklarını araladı ve Frona'ya dalgın dalgın baktı.</p>

  <p class="normal">«Yineliyorum, ellerindeki taze kanın kokusunu duydum.»</p>

  <p class="normal">«Evet! O bunu becerebilir!» dedi dinleyenlerden biri.</p>

  <p class="normal">Frona, öylesine inanmıştı ki farkında olmadan, Saint-Vincent'e baktı, esmer lekeli ellerinin üzerindeki koyu lekeleri gördü.</p>

  <p class="normal">La Flitche, yerine oturunca, Bill Brown, gelip Frona'nın elini sıktı.</p>

  <p class="normal">«Savunma avukatını kutlamaktan mutluluk duyarım,» dedi neşeli bir sesle.</p>

  <p class="normal">Sonra yeni bir tanık çağırmadan önce, notlarına bir göz attı.</p>

  <p class="normal">«Apaçık bir haksızlığın sözkonusu olduğunu sanmayın, Bay Brown, dedi Frona, «Olayı inceleme olanağı bulamadığım için, tanıkların anlattıklardan başka bir şey bilmiyorum. Duruşmayı yarma ertelemeniz daha iyi olmaz mı?»</p>

  <p class="normal">«Vallahi,» dedi adam saatine bakarak, «çok iyi bir düşünce. Saat beş oldu ve adamların da şu anda akşam yemeği hazırlamaları gerek.»</p>

  <p class="normal">Bazı kadınların yaptığı gibi, tek söz etmeden adama teşekkür etti. Adam, sanki kız kendisiyle konuşmuş gibi, büyük bir mutluluk duymuştu. Bill Brown, daha sonra kalabalığa döndü:</p>

  <p class="normal">«Savunma ve yargı tarafındaki anlaşma gereğince, zamanın da ilerlemesi göz önüne alınarak, ben... hımm... duruşmanın yarın sabah saat sekize ertelenmesini istiyorum.»</p>

  <p class="normal">«Bunu uygun bulanlar, ellerini kaldırsın!» diye bağırdı Başkan.</p>

  <p class="normal">Mahkeme, dağıldı. Başkan, yerinden ayrıldı ve hemen ateşi yakmaya başladı. Çünkü, kulübede oturanlardan biriydi ve arkadaşlarının yemeğini hazırlamakla görevliydi.</p>
</body>
</html>
