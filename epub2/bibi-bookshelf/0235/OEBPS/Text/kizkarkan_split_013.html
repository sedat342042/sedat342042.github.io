<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_12"><br class="chapter" />
  <br class="chapter" />
  ONİKİNCİ BÖLÜM<br class="chapter" />
  <br class="chapter" />
  GREGORY SAİNT-VİNCENT<br class="chapter" />
  <br class="chapter" /></h1>

  <p class="normal">«Bay Harney, size rastladığıma çok sevindim. Siz, Dave Harney, değil misiniz?»</p>

  <p class="normal">Dave Harney, başıyla onayladı. Gregory Saint-Vincent, Fronaya döndü.</p>

  <p class="normal">«Bilseniz, dünya ne kadar küçük Bayan Weise! Bay Harney'le ben, eski ahbabız...»</p>

  <p class="normal">Eldorado kralı, adamı iyice inceledi ve biraz sonra bağırdı:</p>

  <p class="normal">«Durun, buldum! Eskiden iyice traşlıydınız. 86 yılı... ya da 87 sonbaharı ya da 88 yazı... Böyle bir yıldı, 88 yılının yazında, Stewart Irmağı'nda geyik yüklü bir salım vardı.'Et bozulmadan Bas-Pays'ye gitmem gerekiyordu. Siz de Yukon' dan Linderman gemisiyle iniyordunuz. Ben, günlerden çarşamba olduğunu, ortağım da cuma olduğunu iddia ediyordu. Size başvurup gerçeği öğrenmiştik... Bir pazar günüydü, iyi aklımda kalmış. Bundan aşağı yukarı dokuz yıl önce! Et dilimlerini, un ve maya karşılığı sizinle değiş tokuş etmiştik. Sizi yeniden gördüğüme çok memnun oldum.»</p>

  <p class="normal">Elini uzattı, Saint-Vincent'la el sıkıştılar.</p>

  <p class="normal">«Beni görmeye gelin,» diye üsteledi Dave Harney uzaklaşırken. «Tepenin üstünde çok rah hat, küçük bir evde oturuyorum. Bir tane de Eldorado'da var. Kapımı hiç kilitlemem. İçeri girip istediğiniz kadar kalabilirsiniz. Böyle çabuk ayrıldığım için bağışlayın beni1, ama alacağımı... şeker fincanlarımı toplamak için gazinoyu dolaşmam gerek. Bayan Frona, size öyküyü anlatır.»</p>

  <p class="normal">«Siz gerçek bir öncüsünüz, Bay Saint-Vincent,» dedi Frona, Harney'in şeker öyküsünü anlattıktan sonra. «Dokuz yıl önce, ülke çok vahşi olmalı... Siz de ülkeyi baştan başa dolaştığınızı söylüyorsunuz, hem. de o çağda! Bunu bana anlatın.»</p>

  <p class="normal">Gregory Saint-Vincent, omuzlarını silkti.</p>

  <p class="normal">«Söyleyecek fazla bir şeyim yok! Yaşamımın bu dönemi başarısızlıklarla dolu. Övüneceğim bir şey olmadı pek.»</p>

  <p class="normal">«Yine de anlatın. Bu ülkedeki ilk başarısızlığınız size iyi bir ders olmuştur. Ne yapmak istiyordun uz?»</p>

  <p class="normal">Adam, genç kızda uyandırdığı ilgiden çok memnun olmuştu.</p>

  <p class="normal">«Mademki istiyorsunuz, size birkaç cümleyle serüvenlerimi özetleyeyim. Dünya çevresinde yeni bir yol bulma gibi delice bir düşünce kurdum. Bilim ve gazetecilik sevdasıyla Alaska'yı geçmeye, sonra da Bering Boğazı yoluyla, Sibirya'dan Avrupa'ya inmeye karar verdim. Güzel bir girişimdi; henüz boş olan ülkeleri dolaşmak iyi bir serüven olacaktı. Ama ne yazık ki Boğazı aştıktan sonra başarısızlığa uğradım... Hep Tamerlan'ın yüzünden... Gerisini anlatmayayım.»</p>

  <p class="normal">«Gerçek bir gezginsiniz siz!» diye bağırdı Bayan Schoville, ellerini çırparak. «Modern bir Uylsse!»</p>

  <p class="normal">«Ama Othello'ya benzemekten çok uzak,» diye karşılık verdi, Frona. «Dili pek tembel, öykünün en ilgi çekici yerinde bizi merakta bıraktı. Merakımızı yanda bırak tınız Bay Saint-Vincent. Tamerlan'ın yolculuğunuzu nasıl yarım bıraktırdığını öğrenmeye can atıyoruz.»</p>

  <p class="normal">Saint-Vincent, gülümsedi ve kendinden söz etmek istemediğini saklamak için çaba gösterdi.</p>

  <p class="normal">«Tamerlan, Doğu Asya'yı ateşe ve kana buladığı, Devletleri devirdiği, kentleri yakıp yıktığı zaman, kabileler, darmadağın oldu. İnsanlar da kıtaya çil yavrusu gibi dağıldı. Fatihlerin önünden kaçan bir kısım halk, Sibirya'ya, kutbun çevrelerine sığındı... Canınızı sıkmıyorum ya?»</p>

  <p class="normal">«Hayır! Hayır!» diye bağırdı Bayan Schoville. «Öykünüz çok ilgi çekici. Siz de dinleyenlerin ağzını açık bırakmayı iyi biliyorsunuz. Devam edin, rica ederim...»</p>

  <p class="normal">«Kısa keseceğim söz veriyorum. Bu kaçan Moğol asıllılar olmasaydı, yolculuğumu sürdürecektim. İsteğim dışında, yağlı tenli bir prensesle evlendim, kabilelere karşı savaşacağım yerde, Saint-Petersburg'a kadar yola devam ettim.»</p>

  <p class="normal">«Ah, şu kahramanlar! Bazı şeyleri kapalı geçerek insanı daha da meraklandırırlar, değil mi Frona? Bize yağlı tenli prensesinizden söz edin!»</p>

  <p class="normal">Altın simsarın m karısı, Saint-Vincente ateşli gözlerle bakıyordu. Adam, Frona'ya bakarak, ilgisini anlamak istedi ve sürdürdü:</p>

  <p class="normal">«Kıyıda oturanlar, Deniz Adamları da denen Eskimolar'dı. Onlardan köpek ve yiyecek satın alırdım. Bana çok iyi davranırlardı. Ama onlar, içerlerde oturan Ren?Adamları'nın boyunduruğu altındaydılar. Bu adamlar çok vahşiydi. Ben kıyıdan uzaklaşınca, saldırıp malzemelerimi aldılar ve beni tutsak ettiler.»</p>

  <p class="normal">«İçlerinde Rus yok muydu?» diye sordu Bayan Schoville.</p>

  <p class="normal">«Rus'lar mı? Ren Adamları'nın arasında mı?» Adam, bu soruya kahkahayla güldü. «Toprak alanı bakımından, onlar Çar'a bağlıydı; ama yönetim bakımından hayır. Bu hükümdarın adını bile bilmezlerdi sanırım. Unutmayın ki Sibirya'nın kuzeybatısı kutup karanlığındadır. Pek az kişi bilir orayı. Gidenler de geri dönemezler...»</p>

  <p class="normal">«Ama, siz?..»</p>

  <p class="normal">«Ben, kural dışıyım. Neden öldürülmedim? Bilinmez. İlk önce kadınlar ve çocuklarca horlandım. Bu insanlar acımasızdırlar. Birçok kez kendimi öldürmek istedim. Bu acı yaşamdan ay-rılamamamın nedeni, hayvanlaşmış olmamdır. Açlıktan, soğuktan ve dayaktan yarı ölü durumda, gerçekten de sonunda, iradesiz bir hayvan olup çıktım.</p>

  <p class="normal">«Bunları düşündüğüm zaman, karabasan görmüş gibi olurum. Beynimde dolduramadığım boşluklar var. Yine de, beni bir kızağa bağladıktan sonra, vahşi bir hayvan gibi kabileden kabileye dolaştırdıklarını anımsıyorum. Bu ölü bölgede, nereye kadar gittiğimi bilmiyorum. Kendime geldiğimde, ele geçirildiğim yerden binlerce kilometre uzaktaydım.</p>

  <p class="normal">«İlkbahardaydık. Karanlık geceden çıkınca, yeni bir yaşama gözlerimi açmış gibi sandım kendimi. Bir kızağa belimden kayışlarla bağlıydım. Kayışı iki elimle tuttum, çünkü köselenin sürtünüşüyle derim soyulmuştu,</p>

  <p class="normal">«Kurnazca düşünerek, kendimi sevimli ve uysal gösterdim. O akşam dans ettim, şarkı söyledim. Elimden geldiğince bu insanları eğlendirmeye çalıştım. O çağlarda, Ren, Adamları, Deniz Adamları'yla alışveriş ederlerdi. Kabileden bir; kadın, her nasılsa eline oyun kâğıtları geçirmiş. Onlara türlü kâğıt oyunları gösterdim. Her türlü şaklabanlığı yapıyordum. Böylece bana güven duymaya başladılar. Daha iyi yemeye ve giyinmeye başladım.</p>

  <p class="normal">«Bir süre sonra, önemli, biri olmuştum. İhtiyarlar, kadınlar, daha sonra da başkanlar bana gelip akıl danışmaya başladı. Tıp alanındaki azıcık bilgimle onların güvenini kazandım. Tutsakken, başkanların arasında yer almaya başladım. Savaşta ve barışta, benim dediklerimi yapıyorlardı.</p>

  <p class="normal">«Ren geyiği, bu vahşiler için para gibi geçerliydi. Kabileler arasında ren geyiği sürüleri yüzünden, kavga gürültü eksik olmazdı. Yavaş yavaş onlara savaş hilelerini ve savaşmayı öğrettim.</p>

  <p class="normal">«Kabilede sözü geçen biri oluyordum ama özgürlük yolunda bir adım atamıyordum. Kendimi vazgeçilemeyen biri olarak gösterip amacıma ulaşmıştım. Bana güveniyorlardı ama gözönünden de hiç uzak tutmuyorlardı. Rahatça dolaşabiliyordum. Adamlar, alışveriş yapmak için kıyıya indikleri zaman, beni yanlarına almazlardı. Tek sıkıntım buydu.</p>

  <p class="normal">«Yönetim biçimlerini de değiştirmeyi başardım. Düşman kabilelerle yaptıkları savaşlarda başarılı olmaları için, yirmi kadar komşu kabileyi birleştirdim; beni de Federasyon Başkanı yaptılar. Bir süre sonra, bu yaptığıma pişman oldum. Çünkü yaşlı başkanlardan biri, bunu gurur konusu yapıp ayrılmak isteyince, onu yatıştırmak için, kızı İlsvunga ile evlenmek zorunda kaldım. Çünkü kendisi böyle istemişti. Ben de Federasyon Başkanlığından, ayrılmayı önerince, kabul etmedi ve…»</p>

  <p class="normal">«Sonra ne oldu?» diye mırıldandı, Bayan Schoville.</p>

  <p class="normal">«Ilsvunga ile evlendim. Zavallı kız! Onu son olarak Irkutsky kurulunda gördüm, çünkü yıkanmak istemiyordu.»</p>

  <p class="normal">«Ah, Tanrım!» diye bağırdı. Bayan Schoville. «Saat on olmuş! Kalanını bu akşam dinleyemeyeceğim için üzgünüm, Bay Vincent. Beni de görmeye gelin. Serüveninizin arkasını dinlemeye can atıyorum.»</p>

  <p class="normal">«Ben de öyle,» dedi Frona.</p>

  <p class="normal">Saint-Vincent, kasketinin bağlarını bağlıyor, başlığını indiriyordu.</p>

  <p class="normal">«Gösterişten nefret ederim,» dedi. «Buna kapılmak çok kolay. Eskilere, ‹Sert Ayaklar'a bakın, kendilerine ne de gururlu ad takmışlar. Çünkü uzun süredir bu yörede yaşıyorlar. Vahşi gibi davranıyor ve bundan da gurur duyuyorlar. Ben buna böbürlenme derim.»</p>

  <p class="normal">«Onları katı bir şekilde yargılıyorsunuz,» dedi Frona, beğendiği kahramanları savunmaya hazır durumda. «Ben de gösterişçilerden nefret ederim. Ama bu madenciler, hangi iklimde olurlarsa olsunlar, olağanüstü olurlardı: Bu özellikleri nedeniyle de yeni ülkeler onları çekiyor. Normal insan, evinde oturur.»</p>

  <p class="normal">«Düşüncenize katılıyorum, Bayan Welse», dedi Şaint-Vincet. «Genelleme yapmak istemezdim. Ama bazıları bu işi fazla büyütüyor. Sizin de söylemiş olduğunuz gibi, genellikle açıksözlü ve namuslu insanlardır onlar.»</p>

  <p class="normal">«Öyleyse, artık tartışmıyoruz, Bay Vincent. Yarın akşam bize gelir misiniz? Noel için bir tiyatro oyunu hazırlayacağız. Değerli yardımlarınızdan yararlanırız, Hem siz de sıkılmamış olursunuz. Tüm gençler, işçiler, memurlar, polis memurları, maden mühendisleri ve güzel kadınlar bayrama çok önem verirler. Sizin de hoşunuza gideceğinden kuşkum yok.</p>

  <p class="normal">«Elbette! Anlaştık, geleceğim,» dedi elini sıkarken.</p>

  <p class="normal">«Yarın akşama: görüşmek üzere. İyi geceler!»</p>

  <p class="normal">«İşte, yürekli bir adam,» dedi kız kapıyı kaparken. «Tam da soyumuza yaraşır biri.»</p>
</body>
</html>
