<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_13"><br class="chapter" />
  <br class="chapter" />
  ONÜÇÜNCÜ BÖLÜM<br class="chapter" />
  <br class="chapter" />
  İKİ RAKİP<br class="chapter" />
  <br class="chapter" /></h1>

  <p class="normal">Gregory Saint-Vincet, kısa zamanda Dawson sosyetesinin en gözde adamlarından biri oldu. Basın Birliği'nin temsilcisi olduğundan, yüksek memurlara ve ülkenin etkili kişilerine sıcak tavsiye mektupları taşıyordu. Ünü yavaş yavaş arttı. Buna karşın, öyle alçakgönüllü ve sırdaş görünüyordu ki, başarıları kimsenin gözüne batmıyordu.</p>

  <p class="normal">Rastlantı sonucuymuş gibi eski tanıdıklarını buldu. Eskiden Jacob Welse'le karşılaşmıştı. Bundan aşağı yukarı bir ay sonra, hastane yöneticisi olarak görevine gitmekte olan Peder Barnum'la Saint-Michael'in iki yüz kilometre kuzeyinde karşılaştı. Pekin ve Betless gemilerinin İngiliz kaptanı ve başka bir ihtiyar, dokuz yıl önce onu Fort Yukon'da görmüşlerdi.</p>

  <p class="normal">Böylece, genelde yeni gelenlere çekingen davranan Dawson halkı onu bağrına bastı. Özellikle kadınlar, ona çok ilgi gösteriyordu. Oyun düzenlemekte, tiyatro yönetmekte çok ustaydı. Hiçbir bayram, o olmayınca iyi geçmiyordu.</p>

  <p class="normal">Ibsen'e karşı büyük bir hayranlık besleyen Fron a, «Bebek Evi»ni oynamak istedi ve kendisi de Nora rolünü üstlendi Corliss, Torvald rolünü almak zorundaydı. Ama tiyatroyla ilgileneceğini pek sanmıyordu. Acele bir işi olduğunu öne sürerek, rolünü bırakmak istedi. Saint-Vincent, hiç güçlük çıkarmadan, onun rolünü üstlendi. Ama Corliss, yine de bir provada bulundu. Belki çok yorgun olduğundan, belki de oyun sırasında Vincent'in rol gereği Frona'ya fazla sarılmasından olacak, bir daha da piyes provalarında onu kimse görmedi.</p>

  <p class="normal">Gerçeği söylemek gerekirse, işleri çoktu. Yollarda koşuşturup durmadığı zamanlarda, Jacob Welse'le kapanıyor ya da Albayla kalıyordu. İşlerinin önemini yalnızca Jacob Welse anlıyordu. Çünkü maden işindeki milyonlarca doları yönetiyordu. Corliss, her şeyden önce çalışan ve gerçekleştiren biriydi. Kitaptan öğrenmiş olduğu bilgilerin yeterli olmadığım anlayınca, işi uygulamaya döküyor canı çıkasıya çalışıyordu.</p>

  <p class="normal">Kendisine böyle sorumluluk isteyen bir işi yükleyen adamlara şaşıyordu. Bunu Albay'a da söyledi. Genç ..adamın bazı konulardaki yetersizliğini anlayan adam, Corliss'in alçak gönüllülüğünü takdir etti ve ona gerekli öğütleri verdi.</p>

  <p class="normal">Del Bishop, Corliss'in hizmetinde çalışmayı kabul etti. Çünkü böylece ülkeyi baştanbaşa gezmiş olacaktı. Güzel köpeklerin çektiği iyi donatılmış kızaklarda, gözünü ve kulağım dört açtı. Patronunun çıkarlarına dokunmadan, bölgelerdeki tüm bilgileri kafasına yerleştiriyordu.</p>

  <p class="normal">İyi yönetici olan Corliss, adamlarına iyi para ödüyor ve onlardan gerektiği kadar çalışma istiyordu. Onun hizmetine girenler, ya onu göklere çıkarıyor, ya da onunla kavga edip işten ayrılıyordu. Welse, genç mühendisin çalışmalarını çok beğeniyor, onu her yerde övüyordu. İlk günler Fransa, ondan çok hoşlanmıştı. Ama Corliss, öyle meşguldü ki, kız onu daha seyrek görmeye başladı. Oysa Saint-Vincent, boş zamanının büyük bir bölümünü, onun yanında geçiriyordu. İyimser tavırları kızın hoşuna gidiyordu.</p>

  <p class="normal">Corliss'in yokluğunda sık sık birlikte oluyorlardı. Frona'yla Saint-Vincent arasındaki bu arkadaşlık, Corliss'in hoşuna gitmiyordu. Genç kızla birlikte olduğu o kısa anlarda onun varlığına dayanamıyordu. Gazinodaki kavgaya tanık olan Corliss ve öteki adamlar, Saint-Vincent'ten hoşlanmıyor, onun arkadaşlığına pek önem vermiyorlardı.</p>

  <p class="normal">Bir iki kez, Treathaway, Saint-Vincent'in aleyhine konuşmaya kalkıştı. Ama kadın hayranları, onu öyle savundular ki, Albay, susmak zorunda kaldı. Bir gün Corliss, Bayan Schoville'e, onun yiğitliğini anlatırken, dudak bükmüştü. Frona'nın yanakları kızarınca ve yüzü asılınca, bir daha da bu konuda dikkatli olması gerektiğini anladı.</p>

  <p class="normal">Başka bir gün de gazinodaki Olayı anımsatma budalalığında bulundu, Ama o akşam, ne Frona ne de Saint-Vincent kendisine hiç yüz vermedi,</p>

  <p class="normal">«Olayı biliyorum,» diye sözünü kesti kız. «Saint-Vincent, bana bu olaydan söz etti. Sanırım, tanıştığınız o akşamki olay bu. Onun için yiğitçe dövüşmüşsünüz, siz ve Albay. Size hayranlık duyuyor.»</p>

  <p class="normal">Corliss, eliyle karşı çıkar gibi yaptı.</p>

  <p class="normal">«Yok! Yok! Eminim bundan,» dedi kız. «Çok iyiymişsiniz, İnsanın içindeki saklı duran kabalığı dışa vurması ne güzeldir! Bu arada içimizdeki iyilik meleği, kavgaya izleyici gibi bakar. O anda gözü dönmüş gibi vuran ben değil, içimdeki hakemdir. İçimdeki ilkel kişi, harekete geçer. Ah, keşke ben de erkek olsaydım!»</p>

  <p class="normal">Corliss, alaylı alaylı gülmesini engelleyemedi. Frona, savunmaya geçti:</p>

  <p class="normal">«Şunu açıkça söyleyin, Vance: Bunları duymadınız mı o anda? İçinizdeki ilkel insan uyanınca, kavgaya karışmadan duramadınız, değil mi?»</p>

  <p class="normal">Corliss, adama ilk yumruğu attığı andaki coşkunluğunu anımsadı ve başıyla doğruladı.</p>

  <p class="normal">«Gururlandınız değil mi?., belki de utandınız, ha?» diye sordu kız.</p>

  <p class="normal">«Her ikisi de,» dedi adam. «O anda gururlandım ama geceleyin de utancımdan uyku uyuyamadım.»</p>

  <p class="normal">«Ya şimdi?»</p>

  <p class="normal">«Aklıma ve mantığıma karşın, gurur üstün durumda. Kendime olan güvenim arttı sanıyorum. Bu kavgayı ben başlatmadım, yalnızca soylu amaçlarla katıldım. Bunun için' de hiç üzüntü duymuyorum. Gerekirse yeniden yaparım.»</p>

  <p class="normal">«Çok iyi!» diye bağırdı Frona. Gözleri paralıyordu. «Ya, Saint-Vincent nasıl davrandı?»</p>

  <p class="normal">«O mu? Ah!,, Kuşkusuz onurlu davranmıştır. O anda öylesine meşguldüm ki kendimden başkasıyla ilgilenemedim.».</p>

  <p class="normal">«Ama o sizi gördü değil mi?» «Olabilir, Bu konudaki bilgisizliğimi hoşgörün. Bu işin sizi böyle ilgilendireceğini bilmiş olsaydım, yanımdakilere daha dikkat ederdim. Gerçekten de bu konuda henüz çok toyum.</p>

  <p class="normal">Fazla konuşmadığı için mutlu olan Corliss, .uzaklaştı. Saint-Vincent'in sır tutmuş olmasına sevinmişti. O, olayları anlatırken, alçakgönüllüydü her zaman.</p>

  <p class="normal">Bundan sonraki sahne, Miller Creek yolu üzerindeki bir kampta geçiyordu. Corliss, orada hükümetin verdiği arazide büyük çapta bir iş üzerine çalışıyordu. Del Bishop, her zamanki saldırgan haliyle kadere çatıyordu yine. Kahve hazırlamak için buz eriten madenci:</p>

  <p class="normal">«Şans bana yardım ederse, bu lanet ülkede bir mum bile yakmam!» dedi.</p>

  <p class="normal">«Mum yerine petrol mü kullanacaksınız?» diye sordu Corliss.</p>

  <p class="normal">«Petrolün canı cehenneme! Cebim para dolu olarak Tanrı'mn ülkesine doğru yola çıktığımda, yolunun üzerinde yalnızca duman göreceksiniz. Yanında kızarmış patateslerle güzel bir bifteğe ne dersiniz? İşte, ilk yemeğim bu olacak. Daha sonra bir hafta boyunca, canım ne çekerse yapacağım... San Francisco'da, Seattle'da, neresi olursa olsun. Sonra...»</p>

  <p class="normal">«Bir de bakmışsınız ki meteliksizsiniz ve iş arıyorsunuz...»</p>

  <p class="normal">«Hayır, soyunuza...» diye öfkelendi, Del Bishop. «Paramı, güvenceye alacağım, sonra ver elini Kaliforniya. Orada' bir çiftlik almayı eskiden beri düşlerim... Kırk bin dolar sayacağım, karnımı doyurmak için, orada burada sürtmek istemiyorum artık. Bunu uzun uzun düşündüm. Malımı işletmek için adamlar tutacağım. Gelir üzerinden bir kâhyaya yüzde verirsem, her şey yoluna girer. Altın arama çılgınlığım tuttuğunda, beni uzaklaştırmak üzere de ahırlarımda iki güzel at hazır bekleyecek.»</p>

  <p class="normal">«Çiftliğinizde ev olmayacak mı?»</p>

  <p class="normal">«Tabii, duvarlarına sarmaşıklar tırmanacak. Arka bahçesindeki sebze bahçesinde, havuç, lahana, ıspanak gibi sebzeler yetişecek. Evimi bir de kadın süsleyecek. Evlilik, serüven tutkusunun biricik çaresidir. İşte, uzun zamandan beri bunları düşünüyorum. İnanın bana Corliss, siz de evlenmelisiniz... hem de gecikmeden. Sözümü dinleyin ve bekârlıktan hemen vazgeçin.»</p>

  <p class="normal">Corliss, kahkahayla güldü.</p>

  <p class="normal">«Şaka etmiyorum. Sizin büyüğünüzüm ben, bu konuda çok şey bilirim. Dawson'da çiçek gibi bir kız tanıyorum. Onunla evlenirseniz, çok sevinirim. Birbiriniz için yaratılmış gibisiniz.»</p>

  <p class="normal">Corliss, Del Bishop'u işlerine karıştıracak yakın görüyordu kendine. Yolda geçirilen un kamp gecelerinde, insanlar arasında toplumsal ayırım ortadan kalkardı. Karşılık vermeden Corliss, fırındaki peksimeti çevirdi. «Neden denemiyorsunuz?» diye üsteledi Bishop. «Bu genç kız, hoşunuza gitmiyor mu? Bana hoşunuza gidiyor gibi geliyor. Yoksa, onu gördükten sonra, düşteymiş gibi eve dönmezsiniz. Sırası gelmişken, şansınızı denemelisiniz, Bakın, başıma gelenleri anlatayım size. Emmy iye birini tanımıştım. Ama altın tutkusu içimi akıp kavurduğundan, bir yerlerde duramıyorum. İşte o zaman, kara marsık gibi bir adam izm çevresinde dolanmaya başladı. Adam odunuydu. Tam kıza açılacağım anda, bir avuç altın peşine düştüm yeniden... Döndüğümde, kız başkasıyla evlenmişti.</p>

  <p class="normal">«Gazetelerde yazı yazan o adama dikkat edin, ondan sakının. Kızın peşini bırakmıyor, oysa siz orada burada dolaşarak, meydanı ona bırakıyorsunuz. İnanın bana, Corliss! Güzel buz-u bir sabah kampa döndüğünüzde, evlenmiş olduklarını göreceksiniz. Bundan eminim! O zaman da size, yeni altın kaynakları aramaktan aşka iş kalmayacak.»</p>

  <p class="normal">Bu üzücü konuşma, Corliss'in hiç hoşuna itmemişti, ona susmasını söyledi. «Ben mi susacağım?»</p>

  <p class="normal">Madenci, bu soruyu öyle tuhaf sormuştu ki Corliss, kahkahayla güldü.</p>

  <p class="normal">«Peki, benim yerlinde olsaydınız, ne yaparınız?» diye sordu.</p>

  <p class="normal">«Ben mi? İyiliğiniz için söyleyeyim. Dawson'a öner dönmez, onu görmeye gidin. Ona bir randevu verin. Tüm boş zamanlarınızı öteki adamı aradan çıkarmak için harcayın. İsteğinizi söylerken, ayaklarına kapanmayın. Bu, bir işe yaramaz. Fazla da onurlu ve gururlu olmayın, ikisinin arasında davranın. Anlıyorsunuz, değil mi? Sonra, onun mutluluktan gülümsediğini görünce, elini tutun. Tabii, sahnenin nasıl olacağını kestiremem. Atak olun, gerilemeyin hiç. Evlilik önerisinin başarılı olması için, yılmamak gerek. Eğer öteki budala, işlerinize burnunu sokmak isterse hemen haddini bildirin! Bu, ona gününü gösterir. Ya da en iyisi, onu bir kıyıya çekip iki söz söyleyin. Ona, sizin sıkı bir erkek olduğunuzu, kendisini ilgilendirmeyen işlere burnunu sokmamasını anlatın.»</p>

  <p class="normal">Bishop, ayağa kalktı, gerindi ve köpeklere yiyecek vermek için dışarı çıktı.</p>

  <p class="normal">«Ağzını burnunu dağıtmayı da unutmayın!» dedi arkasına dönerek. «Bu iş canınızı sıkarsa, beni yardıma çağırabilirsiniz! Bu onun sonu olacaktır, yemin ederim.»</p>
</body>
</html>
