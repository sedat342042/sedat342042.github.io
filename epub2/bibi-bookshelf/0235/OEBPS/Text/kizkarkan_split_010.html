<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_9"><br class="chapter" />
  <br class="chapter" />
  DOKUZUNCU BÖLÜM<br class="chapter" />
  <br class="chapter" />
  YOLDA BÎR KADIN<br class="chapter" />
  <br class="chapter" /></h1>

  <p class="normal">Vance Corliss, Northland'ın geleneklerine çabucak alıştı. Bazı konularda fazla çaba göstermedi. Yemin etmekten nefret etmesine karşın insanların kaba bir dil kullanmalarını bir süre sonra doğal bulmaya başladı. Hizmetine bakan Carthey adındaki Teksaslı, tüm konuşmalarının başında ve sonunda kaba bir dil kullanıyordu. İlk önceleri Corliss, buna kızdı. Ama sonraları alıştı; giderek eğlenceli bile bulmaya başladı.</p>

  <p class="normal">Dawson kentinde', toplumsal yaşam ikiye ayrılmıştı. Kışlada, Welse'lerin evinde ve başka yerlerde belli düzeydeki tüm erkekler, aynı düzeydeki kadınlarca konuk edilirdi Çaylar, balolar, akşam yemekleri ve bazı eğlenceler düzenlenirdi. Ama bu toplantılar, erkekleri doğru dürüst doyuramazdı. Henüz gerçek anlamda kulüplerin kurulmamış olduğu bu genç ülkede erkekler, erkekliklerini barlarda gösterirdi. Bu modaya yalnızca, papazlar ye misyonerler uymazlardı. Bu salonlarda ticari konular tartışılır, son haberler yorumlanırdı. Herkes çok iyi dosttu. Altın kralları ve köpek sürücüleri, yeni gelenlerle eskiler, aynı düzeydeydiler. Buralarda oyun masaları, dans pistleri vardı. Buranın geleneklerini bozmaktan çekinen Corliss, bu yeni yaşam biçiminden zevk almaya başladı sonunda.</p>

  <p class="normal">Corliss'deki bu değişme fazla gürültü çıkarmamasına karşın, bu, Frona için böyle olmadı. Genç kızın özgürlük anlayışı, Dawson toplumunun küçük ve dar çevresince hoş karşılanmadı. Gözüpekliği iyice ilerleten genç kız, barlara gitmeye başlayınca, herkesi şaşırttı. Vance Corliss'le aralarındaki anlaşmazlık da bu yüzden çıktı.</p>

  <p class="normal">Yanaklarını yakan soğuk havada, köpeklerin yanında, yolda koşmaya bayılıyordu kız. Bir kasım günü, hava eksi 18 derecedeyken, kızağını çıkardı, köpekleri koştu ve ırmağın buzları üzerine sürdü. Kentin dışına çıkınca, kızaktan atlayıp koşmaya başladı. Kızağa binip inerek, koşarak, yerli köyünü geçti. Geyik Postu Irmağını dolanıp, buz tutmuş ırmaktan yeniden geçti. Gidişinden saatler sonra, kentin öteki ucunda, Yukon'un karşı kıyısına ulaştı. Kızak yoluna girmek istiyordu. Ama on beş metre ileride yumuşak kara gömüldü ve soluk soluğa kalan köpekler, yavaşlamak zorunda kaldı.</p>

  <p class="normal">Irmak kıyısı boyunca, düşen kayalığın altında köpeklerinin başında yürüyordu. Yolunun üzerinde, karın içine oturmuş, Dawson kentine bakıyormuş gibi görünen bir kadın gördü. Kadın ağlamıştı. Buz tutmuş bir damla gözyaşı yanaklarında parlıyor, nemli gözlerinde derin bir umutsuzluk okunuyordu.</p>

  <p class="normal">«Oh,» diye bağırdı Frona, kadına yaklaşarak. «Yaralı mısınız? Size yardım edebilir miyim? Böyle karın üstüne oturmayın, donacaksınız. Yanaklarınız buz tutmuş bile.»</p>

  <p class="normal">Kadının yanaklarını bir avuç karla ovdu ve ısıyla canlanan yüzüne baktı.</p>

  <p class="normal">Kadın ayağa kalktı.</p>

  <p class="normal">«Özür dilerim,» dedi. «Sağolun, ben iyiyim. Biraz önce oturmuştum.»</p>

  <p class="normal">Zarif bir hareketle, kürküne sarındı sıkıca.</p>

  <p class="normal">Frona, kadının güzelliğini farketti. Hayranlık dolu bakışlarıyla çok güzel kürküne ve mokasenlerinin kıyısına işlenen incilere baktı. Gizlice kaçmak istedi.</p>

  <p class="normal">«Bana bir şey olmadı,» dedi kadın. «Kendi isteğimle durdum burada... Geniş, ıssız beyazlığa bakıyordum.»</p>

  <p class="normal">Frona, kendini güçlükle tutarak:</p>

  <p class="normal">«Anlıyorum,» diye karşılık yerdi. «Bu görüntü sizi etkiliyor. Oysa ben bundan çok hoşlanırım, Bu iç ‹karartıcı sert yollar, hüzünlü görünüm benim hoşuma gider.»</p>

  <p class="normal">«Yaşam biçimlerimizin farklılığından kaynaklanıyor bu, kuşkusuz,» dedi yabancı kadın. «Görünümün pek etkisi olmaz, herkes onu kendi açısından yorumlar. Biz olmasak bile, görünüm aynı kalırdı, insan eli değmemiş olarak ama.»</p>

  <p class="normal">Kadının sesi, acıklı bir kahkahaya dönüştü. Frona, donakaldı. Köpeklerine doğru dönerken, kadın kolunu uzattı.</p>

  <p class="normal">«Benimle biraz kalır mısınız?» diye yalvardı. «Siz, Jacob Welse'in kızı Frona Welse'siniz, değil mi?»</p>

  <p class="normal">Frona, başıyla doğruladı, kadına gizli bir merakla baktı. Bu yabancı kadını tanımak istiyordu. Birbirlerinden farklı olan yanları nelerdi? Doğa yasaları ikisini de benzer yaratmıştı, onları yalnızca insanların yargıları ve toplumsal sınırlar ayırıyordu.</p>

  <p class="normal">Frona, hafifçe titredi ve doğal elmasına çalıştığı bir sesle:</p>

  <p class="normal">«İsterseniz, ısınmak için biraz yürüyelim. Durmadan önce, böyle soğuk olduğunu bilmiyordum.»</p>

  <p class="normal">Köpeklerine seslendi:</p>

  <p class="normal">«Haydi King! Sandy! Yürüyün!»</p>

  <p class="normal">Sonra, arkadaşına döndü:</p>

  <p class="normal">«Ben dondum, siz de...»</p>

  <p class="normal">«Çok iyiyim, sağolun. Bu koşudan sonra, giy-sileriniz terden ıslanmıştır. Oysa ben kürkümün içinde sıcacığım... Sizi hastanenin önünde kızaktan, inerken, gördüm. Karların kraliçesi gibi kayıyordunuz ırmakta. Bu spordan çok hoşlanıyorsunuz galiba. Size imreniyorum».</p>

  <p class="normal">«Oh, evet. Buz üstünde koşmasını çok severim. Yaşamım boyunca da köpeklerle birlikte oldum.»</p>

  <p class="normal">İki kadın, yürümeye koyuldu. Bu yabancı kadını tanımayı çok istemesine karşın, Frona, ona soru soramıyordu. Kadın, otoriter bir ses tonuyla konuşmaya başlayınca, rahatladı.</p>

  <p class="normal">«Bana kendinizden söz edin. Bu ülkeye biraz önce geldiniz. Daha önceleri nerdeydiniz?»</p>

  <p class="normal">Frona, kendinden söz etti. Konuşurken, karşısındakinin kendisi hakkında bir yargıya varmaması için özen gösterdi.</p>

  <p class="normal">«İşte, varmak istediğiniz yola geldik. Burada sizden ayrılıyorum,» dedi kadın.</p>

  <p class="normal">Son kayalığı aşıyorlardı. Kadın, Frona'ya, kızakların çıktığı dar boğazı gösterdi.</p>

  <p class="normal">«Dawson'a dönmüyorsunuz demek?» diye sordu, Frona. «Çok geç oldu...»</p>

  <p class="normal">«Hayır... ben...»</p>

  <p class="normal">Frona, kadının kararsızlığı karşısında şaşırdı. Ama ilk adımı kendi atmıştı, geri dönmek istemiyordu.</p>

  <p class="normal">«Birlikte dönelim,» dedi kız.</p>

  <p class="normal">Sonra, arkadaşı hakkında yanılmadığını göstererek, ekledi:</p>

  <p class="normal">«Bu, beni hiç sıkmaz.»</p>

  <p class="normal">O zaman, kadının yüzü kızardı ve ikinci kez elini genç kıza uzattı.</p>

  <p class="normal">«Hayır, hayır, rica ederim,» diye kekeledi. «Ben... gezintime tek başıma devam etmek isterim. Bakın! Biri var!»</p>

  <p class="normal">Yola varmışlardı. Frona'nın yüzü kızardı. Boğazdan çıkan hafif, bir kızak, ona doğru geliyordu. Köpeklerin yanında bir adam koşuyordu, adam onları eliyle selamladı.</p>

  <p class="normal">«Vance!» diye bağırdı Frona. «Burada ne arıyorsunuz? Sendikanız istifçiliğe mi başladı?»</p>

  <p class="normal">«Hayır, biz bu kadar aç değiliz.»</p>

  <p class="normal">Corliss'in yüzü bu beklenmeyen karşılaşmadan kızarmıştı. Frona'nın elini içtenlikle sıktı ve ekledi:</p>

  <p class="normal">«Carthey, kuzeyde altın aramaya gitmek için beni bıraktı. Del Bishop'a benim yanıma gelmek isteyip istemediğini sormaya gidiyorum.»</p>

  <p class="normal">Frona'nın yanındaki kadına bakmak için başını çevirdi. Genç kız, Corliss'in öfkeyle yüzünü astığım gördü. İçinden erkeklerin haksızlığına baş kaldırmak geliyordu ama duruma engel olmaya gücü yetmediğinden, çıkacak fırtınayı bekledi...</p>

  <p class="normal">Kadın sanki bir tokattan sakınmak istercesine geriledi, yüzünde yalvaran bir anlam okunuyordu. Vance, ona buz gibi bakışlarla baktı, daha sonra da sırtını döndü.</p>

  <p class="normal">Yabancı kadının dudakları, tiksinirmiş gibi büküldü, gözleri kötü kötü parladı. Ağzını açıp kötü şeyler söyleyeceği anda, gözleri Frona'ya takıldı ve yüzü gevşedi. Genç kıza üzgün gülümsedi ve sessizce yola indi.</p>

  <p class="normal">Frona, tek söz etmeden kızağına atladı ye uzaklaştı. Biraz sonra ardından Corliss'in köpekleri yetişti. Sessiz isyanı birden patlamaya dönüştü:</p>

  <p class="normal">«Kaba adam ne olacak!»</p>

  <p class="normal">Bu sözler, bir kamçının şaklaması gibi sessizliği yırttı. Bu hakareti beklemeyen Corliss, bir an ne diyeceğini, ne yapacağını şaşırdı. .</p>

  <p class="normal">«Alçağın birisiniz sizi»</p>

  <p class="normal">«Frona! Beni dinleyin!»</p>

  <p class="normal">«Hayır! Boş yere özür dilemeyin. Bağışlanmayacak bir davranışta bulundunuz. Sizden böyle bir davranış beklemiyordum. Çok iğrenç!»</p>

  <p class="normal">«İğrenç olan', onun sizin yanınıza gelmeye cesaret etmesi, sizinle konuşması ve sizinle birlikte' olması.»</p>

  <p class="normal">«Güneş herkes için parlar!» diye karşılık verdi kız.</p>

  <p class="normal">«Görgü kurallarını unutmayın!»</p>

  <p class="normal">«Pöh, görgü kurallarıymış!..»</p>

  <p class="normal">Kız, ona döndü ve öfkesini kustu:</p>

  <p class="normal">«Toplum, bu kadını dışlıyorsa, sizi neden kabul ediyor? Bu yalancı sofu halinizle ona çamur atmaya ne hakkınız var?»</p>

  <p class="normal">«Benimle böyle konuşmanıza dayanamam!»</p>

  <p class="normal">Frona'nın kızağını tuttu. Kız, öfkesine karşın, Corliss'in bu davranışından gizli bir zevk duymuştu.</p>

  <p class="normal">«Görürüz bakalım! Alçak seni!» diye yineledi kız.</p>

  <p class="normal">Adam, ona dokunmak istermiş gibi elini uzattı. Kız kamçısını gözdağı verircesine kaldırdı. Corliss, gerilemedi. O zaman Frona, kamçıyı şaklattı... Uzun kamçı köpeklerin sırtına hızla indi. Kamçıyı yeniden kaldırarak hayvanları kışkırttı ve biraz sonra Corliss'i geçti.</p>

  <p class="normal">Genç adamdan değil de kendinden kaçmak istiyordu. Büyük bir; hızla kıyıya tırmandı, kentten fırtına gibi geçti, evinin önünde durdu.</p>

  <p class="normal">Şimdiye dek hiç böyle1 öfkelenmemişti. So-ğukkanlılığını yitirmekle kalmamış, kendisinden korkmuş ve utanmıştı.. .</p>
</body>
</html>
