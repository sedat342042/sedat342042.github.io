<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_16"><br class="chapter" />
  <br class="chapter" />
  ONALTINCI BÖLÜM<br class="chapter" />
  <br class="chapter" />
  FRANSIZ DAĞI'NA HÜCUM<br class="chapter" />
  <br class="chapter" /></h1>

  <p class="normal">Noel haftasının başında, Fransız Dağı'ndaki altına hücum, son hızına ulaşmıştı. Corliss ve Bishop, vakit geçirmeden hisselerini kaydettirdi. Toprağı iyice incelemek istiyorlardı. Daha sonra, sırlarını birkaç arkadaşa açtılar. Harney'e, Welse'e, Treathaway'e, bir Hollandalı'ya ve sonunda Lucile'e söz ettiler. Corliss, genç kadının işaretini eliyle dikti. Albayı da, bu durumu açıklaması için kadını davet etmekle görevlendirdi.</p>

  <p class="normal">Ülkenin geleneğine göre, bu şekilde kayırı-lanlar, paylarının yansını, o yeri keşfetmiş olanlara verdiler. Corliss, bu öneriyi geri çevirdi. Bishop da öyle yaptı, ama başka nedenlerden. Çünkü altına doymuştu.</p>

  <p class="normal">«Çiftliğimin parasını kat kat çıkardım,» diye açıkladı. «Daha fazla kazanırsam, paraları ne yapacağımı bilemem sonra.»</p>

  <p class="normal">Altına hücumdan sonra, Corliss, kendisine yeni bir hizmetçi bulmayı doğal karşıladı. Bu nedenle kampa Kaliforniyalı, gözü açık birini getirdi.</p>

  <p class="normal">Del, burun kıvırdı.</p>

  <p class="normal">«Asla olmaz!» diye söylendi.</p>

  <p class="normal">«Şimdi zenginsin, Del. Benim için çalışmana gerek; yok artık.» dedi Vance..</p>

  <p class="normal">«Zengin mi!» dedi madenci öfkeyle. «Anlatmamıza göre, beni kovamayacaksınız. Canımın istediği kadar yanınızda kalıp hizmetinizi göreceğim. Anladınız mı?»</p>

  <p class="normal">Bir cuma sabahı, tüm ilgililer, paylarını kaydettirmek için Altın Komiserliği'nin önünde toplandı. Bu haber, çabucak yayıldı. Beş dakika sonra, erkekler yola düştü, yarım saat sonra da tüm Dawson halkı ayağa kalkmıştı.</p>

  <p class="normal">Yanlışlıkları, haklarına tecavüzleri ve kayıt sırasındaki yanlışları önlemek için Vance ve Del, kayıtlarını hemen yaptırıp geri döndüler. Malları hükümetin mühürüyle mühürlendiği için arazilerine gitmek için acele etmiyorlar, yola çıkan kalabalığın kendilerini geçmelerine pek de aldırmıyorlardı.</p>

  <p class="normal">Yarı yolda Del, arkaya bir göz attı. Saint-Vincent, acele acele geliyordu, omuzlarında altın aramak için gerekli yükler vardı. Orada yol, kıvrılıyordu. Görünürde de iki kişiden başka kimse yoktu.</p>

  <p class="normal">«Sus! Tek söz bile etme! Beni tanımıyormuş gibi davran,» dedi Del, arkadaşına. Kimliğini saklamak için, kasketinin siperliğini iyice çekti. «Yere iyice yatıp şu, aşağıda göreceğiniz sudan içiyor gibi yap. Daha sonra, kulübeye yalnız dönersin. Benim, küçük kişisel bir hesabım var. Tanrı aşkına, ne benimle ne de bu yaratıkla konuşma. Özellikle senin yüzünü görmemeli!»</p>

  <p class="normal">Şaşman Corliss, söylenenleri yaptı. Yoldan ayrılıp karların içine yattı ve boş bir konserve kutusuyla su içti. Bishop, bir dizini yere dayamış, ayakkabılarını bağlayarak oyalanıyordu. Saint-Vincent, yanından geçerken, ayağa kalktı ve yola doğru atıldı.</p>

  <p class="normal">«Hey, ahbap, bu kadar acele etme!» diye bağırdı gazeteci ona.</p>

  <p class="normal">Bishop, ona baktı ve adımlarını sıklaştırdı.</p>

  <p class="normal">Saint-Vincent, koşmaya başladı, birbirlerine yaklaştılar. «Bu yol...»</p>

  <p class="normal">«Fransız Dağı'na değil mi? Sanırım öyle! Ben de oraya gidiyorum, Hoşça kal!</p>

  <p class="normal">Del, öne geçti. Gazeteci de ona yetişmek amacıyla ardına düştü. Corliss, başını kaldırdı ve iki adama baktı. Madencinin hızla sağa dönüp, Adam Irmağı yoluna saptığını görünce, aklına bir şey geldi ve kahkahayla güldü.</p>

  <p class="normal">O akşam Del, Eldorado'daki kampa çok geç döndü. Yorgun olmasına karşın, çok neşeliydi.</p>

  <p class="normal">«Ah, onu istediğim gibi pataklayamadım ama yine de iyi benzettim,» diye bağırdı içeri girer girmez. «Dişlerimin arasına tıkınacak bir şeyler sokun. Yağ, pabuç, mum parçası, ne olursa olsun!»</p>

  <p class="normal">Çaydanlığı kaptı, boğazına sıcak sıvıyı boşalttı. Sonra battaniyelerin üzerine kendini atarak, koşmaktan sertleşmiş bacaklarını ovalamaya başladı. Corliss, et kızartmaya ve fasulye ısıtmaya girişti.</p>

  <p class="normal">Lokmaları çiğnerken:</p>

  <p class="normal">«Ona öyle bir şey yaptım ki,» dedi, «bir daha Fransız Dağı'na adımını atmaz.» Del, Saint-Vincent'in konuşmasını taklit ederek: «Neredeyiz? Fransız Dağı'na yaklaşıyor muyuz acaba?» diye eğleniyordu.</p>

  <p class="normal">Gülmekten tıkanan madenci, çayını yuttu ve öksürük nöbetine tutuldu. Yeniden konuşmaya başlayınca, ekledi:</p>

  <p class="normal">«Onu nerede bıraktığımı biliyor musunuz? Hint Irmağı'nın öte yakasında, rüzgâra açık yüksek bir tepenin üstünde. En yakın kampa sürünerek gelebilir. Ben de yetmiş beş kilometre koştum. Uykusuzluktan ölüyorum. İyi geceler. Yarın sabahtan önce, beni uyandırmayın sakın.»</p>

  <p class="normal">Battaniyeleri üstüne çekti. O uyurken, Corliss, onun: «Neredeyiz? Neredeyiz?» diye sayıkladığını duydu.</p>

  <p class="normal">Corliss, Lucile konusunda biraz huzursuz oldu.</p>

  <p class="normal">«Onu anlayamıyorum,» dedi Albay Treathaway'e, «Altın payı nedeniyle gazinoya gelmesine gerek kalmaz sanıyordum.»</p>

  <p class="normal">«Yaşama biçimini hemen değiştiremezsin,» diye karşılık verdi Albay.</p>

  <p class="normal">«Ama hakkının bir kısmım satabilir. Bunu göz önüne alarak, ona birkaç bin dolar avans vermeyi önerdim. Para sıkıntısı çekmediğini söyleyerek kabul etmedi. Çok duygulanmış göründü ve bana günün birinde sıkılırsam, kendisine başvurabileceğimi söyledi.»</p>

  <p class="normal">«Treathaway, saatinin kösteğiyle oynayarak gülümsedi.</p>

  <p class="normal">«Ne istiyorsunuz, aziz dostum? Bu kaybolmuş ülkede bile, yaşam sizin ve benim için, biraz yiyecekten, battaniyeden ve sobadan başka bir anlam taşıyor, değil mi? Herkes de bizim gibi, hatta daha bile ileri. Lucile, toplumu seviyor. Om gazinoyu yasaklarsanız, nereye gider? Kışlaya, Yüzbaşının karısını görmeye mi? Ya da Fronaya ve Bayan Schoville'e ziyaret mi yapabilir? Bu açıdan bakın... Onunla güpegündüz sokaklarda dolaşır mıydınız?»</p>

  <p class="normal">«Ya, siz?» diye sordu Vance. «Tabii, zevkle,» dedi Albay. «Ben de ama...»</p>

  <p class="normal">Sustu ve ateşe dalgın dalgın baktı.</p>

  <p class="normal">«Saint-Vincent'e nasıl davrandığını gördünüz mü? Panayır hırsızları gibi anlaşıyorlar. Her zaman birlikteler.</p>

  <p class="normal">«Buna ben- de şaşıyorum,» dedi Treathaway. «Saint-Vincent'in görüş açışım kolayca anlıyorum. LucHe'in Fransız Dağında hatırı sayılır bir payı var. Bunu aklınızdan çıkarmayın, Corliss. Frona'nın bu adamla evleneceği gün de gelecektir... ama o, buna razı olmaz.»</p>

  <p class="normal">Corliss, birkaç saniye düşündü. Albay, devam etti;</p>

  <p class="normal">«Yine de Lucile'in hayranlığı beni şaşırtıyor. Saint-Vincent'de ne buluyor ki?»</p>

  <p class="normal">«Onun zevki, ötekinden... başka kadınlardan daha kötü değil,» dedi Vance. «Şuna eminim ki, örneğin...»</p>

  <p class="normal">«Frona'nın zevki de yabana atılmaz değil mi?»</p>

  <p class="normal">Corliss, arkasını dönüp çıktı. Treathaway, dudaklarında bir gülümsemeyle ardından bakıyordu.</p>

  <p class="normal">Corliss, bu Noel haftasında, kendi mutluluğuyla doğrudan ye dolaylı olarak ilgilenenlerin çokluğundan hiç kuşku duymuyordu. Özellikle iki kişi: birisi, Vance'dan yana, öteki de Frona'nın sevgisi için çalışıyordu. .</p>

  <p class="normal">Ülkedeki Pete Whipple adındaki eski bir madencinin, tam Fransız Dağının üstündeki El-dorado'da bir işletmesi vardı. Adamın kamı, melezdi. Katlının annesi yerli; babası da kürk tüccarı bir Rus'tu kadın, pek güzel sayılmazdı.</p>

  <p class="normal">Bir pazar sabahı Del Bishop, arkadaşı Whipple'le gevezelik etmek için indiğinde, onu evde bulamadı. Kötü ve anlaşılmayan bir İngilizce'yle squav'lı kadın ona bir şeyler söyledi. Madenci, piposunu içtikten sonra gitmek niyetindeydi. Ama kadının dili birden çözülüverdi; Del Bishop da bir türlü kalkıp gidemedi, Kadını dinlerken, sözünü kesiyor, homurdanıyor, konuyla ilgilenmez görünüyordu.</p>

  <p class="normal">Bir süre sonra, melez kadın, eski bir dolaptan deri ciltli eski bir kitap çıkardı ve masanın üstüne koydu. Kitabı açmadan, elleri ve gözleriyle Bishop'a onu gösterip duruyordu. Kadın, birçok kez aynı hareketi yaptıktan sonra, Del, altın tozu kesesini çıkardı. Bayan Whipple teraziyi hazırladı ve Del, yüz dolarlık sarı tozdan tarttı. Satın aldığı şeyi göğsünde saklayarak tepeye çıktı. Çadıra varınca, Corliss'in oturmuş, ayakkabılarını onarmakta olduğunu gördü.</p>

  <p class="normal">«Değerini yitirmeyecek,», dedi, yatağın üzerine attığı kitaba okşayarak.</p>

  <p class="normal">Corliss, Del'e sorar: gibi baktı ye zamanla sararmış eski kitabı eline aldı. Kitap, Rusça'ydı.</p>

  <p class="normal">«Bak hele, Rusça, biliyor musun? İlk kez duyuyorum!» dedi Corliss alaylı alaylı, «Ben, bu kitaptan bir tek sözcük bile anlamam.»</p>

  <p class="normal">«Ben de Whipple'in karısı da bilmiyor. Bunu bana o sattı. Ama Rus olan babası oha yüksek sesle okuyormuş. Babasının ona öğrettiklerini o da bana öğretti.</p>

  <p class="normal">«Peki üçünüz neler, biliyorsunuz bakalım.»</p>

  <p class="normal">«Sabret. Benim küçük Melerime dikkat et, zamanı gelince sen de anlayacaksın.»</p>

  <p class="normal">Matt MacCarthy, Noel haftası geldi ve Saint -Vinceot'in Frona'nın yanına sık sık uğramasını hoş karşılamadı. Dave Harney ve iyi dost olduğu Lucile ona bu konuda geniş bilgi verdi.. Başka yerlerden de bilgi edindi. Sonuç olarak, erkekler, gazeteciye iyi gözle bakmıyordu. Kuşkusuz, kadınlar arasındaki üstünlüğünü çekemiyorlardı. ilk bakışta, hemcinslerine karşı uygunsuz bir davranışı da yoktu. Onlara, kendisine göstermiş oldukları dostluğu gösteriyordu.</p>

  <p class="normal">Ama MacCarthy, kararını vermeden önce, Saint-Vincent'le birlikte Welse'lerin evinde bir akşam geçirmeyi bekledi. Adama tutkun olduğu için, Lueile'in yargısına pek değer vermemişti Matt, böyle şeylere pabuç bırakamazdı. Çünkü söz konusu olan küçük Frona'nın mutluluğuydu.</p>

  <p class="normal">«Eldorado'da iyi tanındığı için, insanların arasına girmek için, ondan yararlanacağım.» dedi Dave Harney'e.</p>

  <p class="normal">Gece boyu Matt, Saint-Vincent hakkında birçok kez şaşkınlığa uğradı. Gazeteci, sade, açık yürekli ve neşeli görünüyordu. Şakaları öyle iyi niyetle karşılıyordu ki Matt, onda herhangi bir kusur bulamadı.</p>

  <p class="normal">«Mezarımı köpekler çiğnesin!» dedi kendi kendine, oyun kâğıtlarını incelerken. «Yıllar geçtikçe, aklım karışıyor galiba. Bu sevimli çocuğun nesi var? Ona neden çatıyorlar? Çünkü kadınlara iyi davranıyor, ateşli gülücükler yağdırıyor.» MacCarthy, erkeklerde yüreklilik ve parlak gözlere önem verirdi. «İhtiyar kurt,» dedi, «yüreğin taşlaşıyor galiba!»</p>

  <p class="normal">Ama biraz sonra, yine şöyle dedi içinden:</p>

  <p class="normal">«Acele etme Matt. Gözünü dört aç ve zayıf taraf mı bulmaya çalış.»</p>

  <p class="normal">Birazdan bunun için fırsat çıktı. Bayan Schoville'in evindeki bir oyunun sonunda, Saint-Vincent, Matt'la konuşmaya girişti.</p>

  <p class="normal">«Hile yapıyorsunuz oğlum, Vincent. Kendine dikkat et.»</p>

  <p class="normal">Herkes giysilerine bürünürken, Saint-Vincent, tepenin altına gitmek için kolunu genç kıza uzattı.</p>

  <p class="normal">«İzin verin, genç adam,» dedi Matt. «Bu akşam, onu evine isim babası götürecek.»</p>

  <p class="normal">Bıyık altından gülen Matt, Frona'nın yanına geldi.</p>

  <p class="normal">Saint-Vincent, adama saygı gösterdi ve arkaya, Baron'un ve Bayan Mortimer'in yanma geçti.</p>

  <p class="normal">«Saint-Vincent'le aranızda çıkan dedikoduların aslı nedir?» diye sordu Matt, ötekilerden uzaklaşınca.</p>

  <p class="normal">Kıza, karşıdan bakıyordu. Kız, bakışlarını gözlerinden ayırmadı.</p>

  <p class="normal">«Nereden bileyim?»</p>

  <p class="normal">«Her ikisi de bekâr olan bir kızla bir, erkek hakkında söylentiler çıkınca., bunun tek bir anlamı vardır.»</p>

  <p class="normal">«Yok canım!»</p>

  <p class="normal">«Çok önemli bir durum bu.» «Ne yapayım?» Frona, öne geçti.</p>

  <p class="normal">«Düğün, tabii!» diye bağırdı Matt. «Her ikinizden de çok söz ediliyor.»</p>

  <p class="normal">«Söz ediliyor, ama yanılıyorlar.»</p>

  <p class="normal">«Sanmaları yeterli değil mi?»</p>

  <p class="normal">«Hiç de değil. Matt, senin yaşında, insan dedikodulara kulak asmamalı. Saint-Vincentle biz, birbirimizi arkadaşça seviyoruz, hepsi bu. Senin dediğin gibi de olsa, bunda tuhaf olan ne?»</p>

  <p class="normal">«Ben de bu konuya gelmek istiyordum. Saint-Vincent'in, Lucile... denen bir kızla da arasının çok iyi olduğu söyleniyor...»</p>

  <p class="normal">«Sonra?»</p>

  <p class="normal">Kız, gerisini bekledi. Matt, bir şey söylemeden ona bakıyordu.</p>

  <p class="normal">«Lucile'i tanıyorum ve ona karşı sevgi duyuyorum,» dedi Frona. «Ya Sen? Onu tanıyor musun? Hoşuna gitmiyor mu hiç?»</p>

  <p class="normal">Matt, konuşmak için ağzını açtı, biraz duraksadı. Sonunda bağırdı:</p>

  <p class="normal">«Nerdeyse seni kucağıma yatırıp eskiden yaptığım gibi pataklayacağım.»</p>

  <p class="normal">Frona, kahkahayla güldü.</p>

  <p class="normal">«Buna kalkışamazsın, Matt! Dyea'da yalınayak gezen küçük kız değilim artık.»</p>

  <p class="normal">«Şakanın sırası değil.»</p>

  <p class="normal">«Ben çok ciddiyim. Önce şu soruma karşılık ver: Lucile'i seviyor musun?»</p>

  <p class="normal">«Onu seviyor muyum? Bunu nasıl sorabiliyorsun?»</p>

  <p class="normal">«Ben de bunu kendi kendime soruyorum. Bakalım ne diyeceksin?»</p>

  <p class="normal">«Beni dinle, Frona. Baban olacak kadar yaşlıyım. Seninle baba gibi konuşuyorum, Namuslu bir genç kızın evine sık sık gelinmesinin soylu bir davranış olduğunu sanmıyorum...»</p>

  <p class="normal">«İltifatların için teşekkür ederim,» dedi Frona eğilerek. Sonra acıyla ekledi:</p>

  <p class="normal">«Ben, böylelerini de tanıyorum...»</p>

  <p class="normal">«Adlarını söyle!»</p>

  <p class="normal">«Sakin ol Matt. Demek istiyorsun ki?»</p>

  <p class="normal">«Saint-Vincent'in aynı zamanda bu tür bir yaratıkla birlikte görünmesinin doğru olmadığını söylemek istiyordum.»</p>

  <p class="normal">Frona, dudaklarını ısırdı.</p>

  <p class="normal">«Lucile'i son kez ne zaman gördün?»</p>

  <p class="normal">«Bu, seni neden ilgilendiriyor?» diye sordu kuşkuyla.</p>

  <p class="normal">«Pek önemi yok. Kim bilir!»</p>

  <p class="normal">«Bu hoşuna gidecekse söyleyeyim. Dün akşam gördüm.»</p>

  <p class="normal">«Onunla dans ettin mi?»</p>

  <p class="normal">«Evet, bir-iki kez.»</p>

  <p class="normal">Frona, ses çıkarmadan yürüyordu. Ayaklarının altındaki karın gıcırtısından başka bir şey duyulmuyordu.</p>

  <p class="normal">MacCarthy, yöntem değiştirmeyi yeğledi.</p>

  <p class="normal">«Şimdi de senin mutluluğundan başka bir şey düşünmeyen ihtiyar Matt'a kızacak mısınız?»</p>

  <p class="normal">Tabii ki hayır!»</p>

  <p class="normal">«Evet, şu anda budala gibi göründüğümden eminim!»</p>

  <p class="normal">«Bak, (Ona doğru döndü ve kucakladı.) Dyea'daki eski günleri düşününce, sana nasıl kızabilirim?»</p>

  <p class="normal">«Ah, küçük Frona'm benim! Çok haklısın! Ben senin ayaklarının tozuyum, bana istediğini yapabilirsin... yalnız kızma. Senin kılma dokunacak adamı öldürür ve eğer hoşuna giderse, dudaklarımda gülümsemeyle cehenneme bile giderim!»</p>

  <p class="normal">Frona'nın evinin önünde durdular. Kız, onun kolunu sevecenlikle sıktı.</p>

  <p class="normal">«Sana kızmış değilim, Matt. Ama babam dışında, benimle böyle konuşabilen tek insansın. Seni çok severim, Matt. Yalnız, beni ilgilendiren konularda söz söyleme hakkını veremem. Senin için kötü...»</p>

  <p class="normal">«Seni tehlikeden sakınmak mı?»</p>

  <p class="normal">«Nasıl istersen... peki, tamam.»</p>

  <p class="normal">Adam, ağzının içinde bir şeyler geveledi.</p>

  <p class="normal">«Ne diyorsun?» diye sordu kız.</p>

  <p class="normal">«Sonunda ağzımı kapattığını söylüyorum. Kolumu tutarak beni yatıştıramazsın.»</p>

  <p class="normal">«Sevgili Matt, sakin ol.»</p>

  <p class="normal">Adam, yeniden ağzının içinde bir şeyler geveledi.</p>

  <p class="normal">«Öyleyse, mutluluğum için, hiçbir şeye ka-rışmayacağına söz ver.»</p>

  <p class="normal">«Sana hiçbir şey konusunda söz veremem.»</p>

  <p class="normal">«Haydi, anlayışlı ol biraz.»</p>

  <p class="normal">«Kabul etmiyorum. Üstelik de hava çok soğuk. Güzel ayakların donacak. İçeri gir, küçük Frona. İyi geceler!»</p>

  <p class="normal">Kızı içeri itti ve uzaklaştı.</p>

  <p class="normal">Sokağın köşesine varınca, durdu ve kardaki gölgesine baktı.</p>

  <p class="normal">«Matt MacCarthy, sen budalanın birisin! Welse'in kızının öğüde gereksinimi olur mu hiç? Bu gururla soyun ne yaman olduğunu bilmiyor musun?»</p>

  <p class="normal">Ara sıra homurdanarak yoluna devam etti. Arkasından gelen kurt köpeği, tüylerini dikerek ve hırlayarak ona karşılık veriyordu.</p>
</body>
</html>
