<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_27"><br class="chapter" />
  <br class="chapter" />
  YİRMİYEDİNCİ BÖLÜM<br class="chapter" />
  <br class="chapter" />
  SAİNT-VİNCENT'İN SAVUNMASI İÇİN<br class="chapter" />
  <br class="chapter" /></h1>

  <p class="normal">Kalabalık dağılırken, Frona, Saint-Vincent'e doğru döndü. Adam, boğulmak üzere olan biri gibi elini kırarcasına sıktı.</p>

  <p class="normal">«Size yalvarıyorum, Frona, bana inanın! Sözlerime inanacağınıza bana söz verin.»</p>

  <p class="normal">Frona'nın yüzü kızardı.</p>

  <p class="normal">«Benimle böyle konuşabilmeniz için, çok üzgün olmalısınız, Gregory. Size kızmıyorum. Böyle bir durumun yaratacağı sıkıntıyı anlıyorum...»</p>

  <p class="normal">«Ne yazık ki! En kötüsü de, budala gibi davranmam. Hiçbir şey yapamıyorum. Her şey aleyhime çalışıyor. Zavallı Borg'un ölümüne tanık olmam yetmez miydi? Halk beni cinayetle suçluyor. Özür dilerim, Frona, kendimde değilim. Ama bana inanmanızı istiyorum.»</p>

  <p class="normal">«Olayları bana olduğu gibi anlatın, Gregory.»</p>

  <p class="normal">«Her şeyden önce, Borg'un yerli hizmetçisi Bella, yalan söyledi. Ölürken aklını kaçırmış olmalı... îşte tek açıklama bu.»</p>

  <p class="normal">«Olayı başından ele alın. Hiçbir şeyi bilmediğimi unutmayın.»</p>

  <p class="normal">Adam, tabureye iyice yerleşti, bir sigara sardı ve bir gün önceki olayları anlatmaya başladı.</p>

  <p class="normal">Lambanın ışığıyla uykudan uyandığımda, saat sabahın biri olmalıydı. İlk önce, lambayı Borg'un yaktığını düşünüp ne aramış olduğunu kendi kendime sordum:. Gözlerimi açtım. Kulübede maskeli iki yabancı gördüm. Başlıklarının kulaklıkları indirilmişti, yüzlerini göremedim. Tehlikede olduğumu anlayınca, bir saniye kadar kımıldamadan durdum ve düşünmeye başladım. Borg, tabancamı benden ödünç almıştı, silahsızdım. Tüfeğim kapıya dayalıydı, onu almaya karar verdim. Ama ayağımı yere basar basmaz, gelenlerden biri bana doğru döndü ve ateş etti. Bu ilk silah atışıydı, Flitche, bunu duymamıştı. Üç el silah atıldıktan sonra, kapı açılabildi ancak. Adam, beni bıraktı. Üzerine atıldım, her ikimiz de yere düştük. Borg uyandı, ikinci adam, Borg'un ve Bella'nın üzerine atıldı. Borg'u ve hizmetçiyi o öldürdü. Öteki, o anda, benimle boğuşuyordu. Benim söylediklerimi işittiniz, Frona. Kavga zorlu oldu, inanmanızı rica ederim. Masayı ve tabureleri kırarak yerlerde yuvarlandık durduk...</p>

  <p class="normal">«Ah, Frona! Ne korkunç geceydi! Borg, yaşamını kurtarmak için çırpınıp duruyor, yaralı olan Bella, ona yardım etmeye çalışıyordu. Onlara yardım edemiyordum. Biraz sonra hasmımı altıma aldım, dizlerimle kollarını bastırdım, yavaş yavaş onu boğuyordum. O anda, Borg'u haklayan öteki adam bana saldırdı. İki kişiye karşı ne yapabilirdim? Beni kulübenin bir köşesine fırlattılar ve gece vakti kaçtılar. Deli olmalıyım, çünkü kendime gelir gelmez, silahsız olarak arkalarından koştum. Tam o anda, John ve Flitche'e çarptım... Kalanını biliyorsunuz. Yalnız...» Kaşlarını çattı. «Bella'nın beni suçlamasını anlayamıyorum.»</p>

  <p class="normal">Frona'ya yalvaran bir bakışla baktı. Kız, elini sevgiyle sıkmasına karşın, sesini çıkarmıyordu. Sonra başını yavaşça salladı.</p>

  <p class="normal">«Çok karışık bir işe bulaşmışsınız. Önemli olan, bu adamları inandırabilmek...»</p>

  <p class="normal">«Yine de, ben suçsuzum, Frona. Şimdiye dek, ben aziz değildim. Ama yemin ederim, cinayet işlemedim!»</p>

  <p class="normal">«Sizi yargılayacak olan ben değilim, Gregory.» dedi kız tatlı bir sesle. «Kaderiniz, ne yazık ki madencilerin elinde. Ama onları suçsuz olduğunuza nasıl inandırabilirsiniz? İki ana tanık, size karşı: Bella'nın ölürken söylediği sözler ve kolluklarınızdaki kan lekeleri.»</p>

  <p class="normal">«Kulübe kanla doluydu!» diye -bağırdı Saint-Vincent. «Bu ölüm kalım savaşında, kandan nasıl sakınabilirdim? Benden kuşkulanıyor musunuz, Frona?»</p>

  <p class="normal">«Sakin olun, Gregory. Oturun, kendinizi toplayın. Bana kalsa, sizi hemen serbest bırakırım. Ama halk tarafından yargılanacaksınız. Suçsuzluğunuzu nasıl kanıtlarsınız? Hiç tanığınız yok. Üstelik de, ölmek üzere olan birinin sözleri, yaşayan birinin yeminlerinden daha gerçek gibi gelir insanlara. Bu kadın ölürken neden yalan söyledi acaba, bana açıklayın bunu? Sizden nefret etmesi için nedenleri var mıydı? Ona ya da kocasına bir kötülüğünüz dokundu mu?»</p>

  <p class="normal">Başını olumsuzca salladı Vincet.</p>

  <p class="normal">«Bu yalanın nedenini açıklayamıyoruz,» diye sürdürdü Frona. «Madenciler, bu ince noktalarla hiç ilgilenmez. Onlara göre suçlu olduğunuz kesin. Onları inandırmak için ne yapabiliriz?»</p>

  <p class="normal">Gazeteci yığılıp kaldı.</p>

  <p class="normal">«Ben, mahvoldum!» diye inliyordu.</p>

  <p class="normal">«Yapmayın! Sizi hâlâ kurtarabiliriz. Kendinizi umutsuzluğa kaptırmayın böyle! Asılmayacaksınız.»</p>

  <p class="normal">«Birini yargılayıp ölüme mahkûm etmek isteyen bu adamlara karşı ne yapabiliriz?»</p>

  <p class="normal">«Irmaktaki buzun kırıldığını aklınızdan çıkarmayın. Bu, sizin için çok şey demektir. Vali ve yargıçlar, polislerle birlikte neredeyse çıkagelirler. Burada da duracaklardır sanırım. Bu arada, sizi mahkûm ettiklerini varsaysak bile, kaçmanız için zamanınız olacaktır.»</p>

  <p class="normal">«Öneriniz mantıksız. Böyle bir kalabalıktan nasıl kaçabilirim?»</p>

  <p class="normal">«Babamı ye Baron Coubertin'i unutuyorsunuz. Dört kararlı insan, çok şey yapabilir, sevgili Gregory. İnanın bana, biraz akıllıca düşünürsek, her şey yoluna girer!»</p>

  <p class="normal">Kız, genç adamı öptü ve saclarını okşadı. Ama o, hâlâ kaygılıydı.</p>

  <p class="normal">Gece olmadan önce, yanında Baron, Corliss ve Del'le birlikte Jacob Welse, boğazı aştı. Frona, bir kulübede giysilerini değiştirirken, Baba Welse, hasta adamın getirdiği telgrafları aldı.</p>

  <p class="normal">Haberleri okuyunca Jacob Welse, kaşlarını çattı. En kısa sürede, Birleşik Devletler'e gitmesi isteniyordu. Kızını görünce, sakin olmaya çalıştı ye Corliss'le birlikte, Saint-Vincent'in kapatıldığı kulübeye gitti. Tutukluyla konuşma iznini çabucak aldılar.</p>

  <p class="normal">«Nedenleriniz hiç de iyi görünmüyor,» dedi Jacob Welse çıkarken. «Bana güvenin, Saint -Vincent. Bu konuda konuştuğum sürece, ipin ucunda sallanmazsınız. Borg'u öldürmemiş olduğunuza inanıyorum.»</p>

  <p class="normal">«Ne berbat bir gün!» dedi Corliss, Frona'yla eve dönerken.</p>

  <p class="normal">«Yarın daha da beter olacak,» diye karşılık verdi kız, «Öyle uykum var ki!»</p>

  <p class="normal">«Çok yürekli bir kadınsınız, sizinle gurur duyuyorum!»</p>

  <p class="normal">Saat ondu. Gün batımının kızıllığında, ırmakta yüzen dev buz kütleleri görünüyordu.</p>

  <p class="normal">«Frona! Benden ne isterseniz isteyin, tüm ruhum ve bedenimle yerine getirmeye hazırım.»</p>

  <p class="normal">«Sağolun, sevgili Corliss.»</p>

  <p class="normal">«Tiyatro kahramanı olsaydım, 'ölünceye dek' diye eklerdim! Ama şu an yeri değil, size yalnızca şunu söylemeliyim: Ne olursa olsun, bana güvenin!»</p>

  <p class="normal">«O kadar iyisiniz ki... Bunun karşılığını...»</p>

  <p class="normal">«Yok yok! Hizmetlerimi açık artırmaya çıkarmadım. Sevmek, özveri ister.» .</p>

  <p class="normal">(Kız, ona uzun uzun baktı. Yüzünde şaşkın bir anlam olmasına karşın, içi içine sığmıyordu. Günün olayları ve ilk karşılaştıkları andan beri anılar, birbiri ardına aklına geliyordu.</p>

  <p class="normal">Frona, planını ve nasıl davranmaları gerektiğini sırayla herkese açıkladığı zaman, Jacob Welse, bağırdı:</p>

  <p class="normal">«Düşüncen çok güzel! Bu davranışımız öylesine beklenmedik biç şey ki, başaracağımızdan eminim.»</p>

  <p class="normal">«Gerçek bir tiyatro oyunu!» diye belirtti Baron. «Bu düşünceyle, kendimi gençleşmiş hissediyorum. Tiyatrovari bir ses tonuyla: 'Eller yukarı!' diye bağıracağım. Ama ellerini yukarı kal-dırmazlarsa ya?» diye sordu Jacob Welse'e dönerek.</p>

  <p class="normal">«O zaman, düşünmeden ateş edin, Coubertin. Elde dolu silahla, şaka yapılmaz hiçbir zaman. Bunu bilenler, sizin tehlikeli olduğunuzu öğreneceklerdir.</p>

  <p class="normal">«Siz de Bijou ile ilgilenirsiniz, Vance,» dedi Frona. «Babam, yarın ırmakta az buz olacağını sanıyor. Tekneyi kıyıda hazır tutarsınız, kapının karşısında. Tabii, Saint-Vincent, size doğru koşarak gelirken, ne olup bittiğinden haberiniz yokmuş gibi davranacaksınız. Onunla yelkenliye binecek ve... Dawson'a gideceksiniz! İyi geceler, hoşça kalın! Yatın sabah sizi görüp göremeyeceğimi bilmiyorum. »</p>

  <p class="normal">«İyi geceler,» dedi Jacob Welse. «Gidip yatın haydi. Buradan Dawson'a kadar, yüz kilometre yolunuz olduğunu da unutmayın!»</p>
</body>
</html>
