<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_15"><br class="chapter" />
  <br class="chapter" />
  ONBEŞİNCİ BÖLÜM<br class="chapter" />
  <br class="chapter" />
  DEL BİSHOP'UN AKLI<br class="chapter" />
  <br class="chapter" /></h1>

  <p class="normal">Gün bitmeden Corliss, yine de Frona'yı görmeye gitti. İnceden inceye düşünüp taşınınca, davranışının budalaca olduğunu anladı. Şu anda çok acı çekiyordu Vance. Çünkü Frona'nın kendisi hakkındaki kötü düşünceleri, onu Frona'yı yitirmekten daha çok üzülüyordu. Genç kızın onu reddetmesini daha olgunca karşılayabilirdi.</p>

  <p class="normal">Bunları düşüne düşüne kızı görmeye geldi, ona kışlaya kadar eşlik etti. Kız, sabahki konuşmanın yaratmış olduğu sıkıntıyı hafifletmeye çalıştı. Vance, kıza, kendisini rahatsız ediyorsa gidebileceğini söyledi.</p>

  <p class="normal">«Bunu sizden nasıl isterim? Yerinizde olsaydım, ben de aynı şeyi yapardım. Belki de daha çok kinlenirdim.»</p>

  <p class="normal">«Eğer benim yerimde siz, sizin yerinizde de ben olsaydım,» dedi Vance, «sizi bağışlardım.»</p>

  <p class="normal">Genç kız, onu böyle görünce, mutlulukla gülümsedi.</p>

  <p class="normal">«Ama ne yazık ki böyle bir değişim için durumumuz uygun değil,» diye ekledi Vance,</p>

  <p class="normal">«Ah, buna inanıyor musunuz? Duruma göre toplumsal ön yargıları bir kıyıya atardım ben.»</p>

  <p class="normal">«Öyle mi. Buna cesaret...»</p>

  <p class="normal">«İşte yine büyütüyorsunuz. Kuşkusuz, dana becerikli davranırdım. Amaçlarıma ulaşmak için tüm kadınca kurnazlığımı kullanırdım.»</p>

  <p class="normal">«Ay, gerçekten mi!»</p>

  <p class="normal">«Tabii ya. Bu dünyadaki mutluluk payımı dövüşmeden bırakacak kadın değilim ben. Bu tür vazgeçmeler ancak kitaplarda ve çok duygulu insanlarda görülür. Babamın dediği gibi, kavgacı bir soydan geliyorum ve inandığım her şeyi sonuna dek savunurum. Bu konuda yeri göğü birbirine katarım!» .</p>

  <p class="normal">Frona kışlanın kapısında Corliss'ten ayrılırken elini sıktı, dostça gülümseyerek:</p>

  <p class="normal">«Çok sevindirdiniz beni,» dedi. «Dostluğumuzun ne olursa olsun, bozulmaması gerek. Beni görmeye eskisinden daha sık gelmenizi rica ediyorum. Anlaştık, değil mi?»</p>

  <p class="normal">Corliss, birkaç anlamsız ziyaretten sonra, Jacob Welse'in evinin yolunu unuttu, öfkeyle işine daldı. Bazen, Frona'yla evlenmediği İçin kendisini kutladığı bile oluyordu. Ama bunun iki-yüzlülük olduğunun da farkındaydı. Bazen evlilik yaşamının karanlık bir tablosunu çizerdi akımdan. Ama yine de Frona'yı düşündüğü zaman, açlığa benzer bir acı duyuyordu içinde. Onu unutmak için kendini forsalar gibi çalışmaya yeriyordu.</p>

  <p class="normal">Buna karşın Corliss, acısından ancak gündüzleri kurtulabiliyordu. Gece olunca, Del Bishop, patronunun sıkıntısını farkediyor, uykusunda, konuşmasını dinliyordu. Madenci, bunlardan, önerisinin geri çevrilmiş olduğunu anladı. Suçu, Saint-Vincent'e yükledi. Ona Frona'yla birlikte sık sık rastlamıştı. Gazeteciye karşı duyduğu kin gitgide büyüyordu.</p>

  <p class="normal">«Onun hesabını göreceğim!» diye homurdandı bir akşam.</p>

  <p class="normal">«Kimin?» diye sordu Corliss.</p>

  <p class="normal">«'Kimin mi? Şu alçak gazetecinin!»</p>

  <p class="normal">«Neden?»</p>

  <p class="normal">«Hımmm... prensip meselesi. Geçen akşam, onun canını okumama neden izin vermediniz?»</p>

  <p class="normal">Bunu anımsayınca, Corliss, kahkahayla, güldü.</p>

  <p class="normal">«Ona neden yükleniyorsun böyle, Del?» «Prensip meselesi dedim ya,» dedi. Sonra sustu.</p>

  <p class="normal">Saint-Vincent'a atacağı dayağı göz ardı etmeden, Del Bishop, işlerini hiç savsaklamıyordu. Eldorado ve Bonanza kavşağına varınca, durmalarını istedi.</p>

  <p class="normal">«Corliss, «hörgüç» nedir biliyor musunuz? Evet, ben bunun bir fırsat olduğunu seziyorum-Sizden şimdiye dek kendim için bir şey istemedim. Ama bu kez, yarına kadar burada kamp kurmamızı istiyorum. Şu anda Kaliforniya'daki çiftliğimi görebiliyorum. Sanki, olgun portakallarımı kokluyormuş gibiyim.»</p>

  <p class="normal">«Anlaştık!» dedi Corliss. «Ben daha iyisini yapacağım: Dawson'a gideceğim, sen de arpalığını buluncaya dek burada kalırsın.»</p>

  <p class="normal">«Dinleyin, Corliss, size bunun bir hörgüç olduğunu söylüyorum ve sizin de bundan yararlanmanızı istiyorum. Boşuna yadsımayın: Kitaplardan bir yığın şey öğrenmişsiniz, ayaklı laboratuvar gibisiniz. Toprağı gözlük olmadan iyice, nicelemek konusunda hizmetkârınız sizden daha yetenekli. Benim kendime göre kuramım var...»</p>

  <p class="normal">Corliss, sabırsızca kolunu havaya kaldırınca, madencinin tepesi attı.</p>

  <p class="normal">«İyi, benimle alay edin bakalım. Ama benim araştırmalarım, sizin şu ünlü erozyon kuramınıza ve akarsuların yatak değiştirme kuramına dayanıyor. Meksikalı madencilerin arasında iki yıl boşuna yaşamadım. Eldorado'daki altın nereden geliyor? Hiçbir yıkama izi olmayan bu ham altın? Ha, söyleyin hadi? Gözlüklerinizi takmanın tam yeri. Eski kitaplar sizi miyop yapmış. İki yıl arasanız da bulamayacağınız Eldora'da altın yataklarını size bir dakikada öğreteceğim. Size karşı gelmek için söylemiyorum, yalnızca yarma kadar benimle kaim. Benimkinin yanında sizde bir çiftlik alırsınız.»</p>

  <p class="normal">«Pekala, kabul. Sen eski ırmak yatağını araştırmaya giderken, ben de notlarımı gözden geçiririm.»</p>

  <p class="normal">«Size, bunun bir hörgüç olduğunu söylememiş miydim?» dedi Bishop, kırgın bir sesle.</p>

  <p class="normal">«Burada kalmaya razı olmadım mı? Daha ne istiyorsun?»</p>

  <p class="normal">«Size meyve ağaçları olan bir çiftlik vermeyi. Beni izleyin. Çevredeki havayı koklayacaksınız yalnızca.»</p>

  <p class="normal">«Hayalindeki çiftliğe lanet olsun! Öfkeli ve yorgun olduğumu görüyorsun, beni rahat bırak.</p>

  <p class="normal">İsteğini yapmak için geciktiğim yetmez mi? Manzarayı seyrederek zaman öldürmek istiyorsan, istediğini yap. Ben, kampta kalıyorum. Anladın mı?»</p>

  <p class="normal">«Buna düpedüz nankörlük derler, Eğer beni sepetlemezseniz, iki dakika içinde çekip giderim. Geceler boyu kafamda hesapladım durdum, tasarılar kurdum. Sizi servetime ortak ediyorum, beyefendi de Frona, Frona, demekten, başka bir şey bilmiyor!»</p>

  <p class="normal">«Yeter artık! Sus!»</p>

  <p class="normal">«Hayır! Susmayacağım! 'Su araştırmalarında' sizin kadar iyi olmasam, bile...»</p>

  <p class="normal">Corliss, onun üstüne, atıldı. Ama Del, yana kaçarak savuşturdu ve yumruklarım sıktı. Önce sert bir sağ, sonra da sol vurdu ve dengesini buldu.</p>

  <p class="normal">Corliss, yeniden üzerine doğru yürürken: «Bir dakika!» diye bağırdı. «Bir saniye. Size</p>

  <p class="normal">bir kez vurursam, benimle birlikte tepeye gelir misiniz?» «Evet.»</p>

  <p class="normal">«Eğer yenilirsem, beni kovabilirsiniz. En iyi çözüm yolu bu, değil mi? Haydi!»</p>

  <p class="normal">Vance, kavga konusunda bir şey bilmiyordu. Del, çok iyi biliyor ve ona meydan okuyordu. Oyunlar yapıyor, saldırıları geçiştiriyordu. Sonra karşısındakine vuruyor ve güneş ışığından yana kaçıyordu. Bir dakikanın sonunda, Vance karın üstüne serilmişti ye yavaş yavaş kendine geliyordu.</p>

  <p class="normal">«Kendinizi nasıl hissediyorsunuz?» diye sordu madenci. «Öğreneceğiniz daha çok şey var, bunları da kitaplarda bulamazsınız. Size bu işin kurnazlığını daha sonra öğretirim. Bu arada kamp çadırını kuralım. Benimle tepeye geleceksiniz ya.»</p>

  <p class="normal">Daha sonra Del Bishop, sobanın borusunu takarken.</p>

  <p class="normal">«Hi, hi hi,» diye alay ediyordu. «Görüşünüz çok az, hareketleriniz de çok ağır. Benimle geliyorsunuz değil mi? Size nasıl davranacağınızı göstereceğim.» Çadırı kurduktan sonra:</p>

  <p class="normal">«Bir balta alıp benimle gelin,» diye buyurdu.</p>

  <p class="normal">Eldorado'nun ağzını, Fransız Irmağı'nın beyaz kumlu setlerine dek çıktılar. Yolda, Del Bishop, bir çadıra girdi ve bir kürek, kazma ve bir tokmak ödünç aldı. Başlangıçta çok kızan arkadaşı, sonra durumu gülerek karşıladı. Corliss, şaka olsun diye, onun her dediğini yapıyordu. Maçın galibi Del Bishop da bundan çok hoşlanıyordu.</p>

  <p class="normal">«Bu iş yürüyecek, yüreklisiniz,» dedi Del.</p>

  <p class="normal">Aletleri yere attı ve karla örtülü toprağı dikkatle inceledi.</p>

  <p class="normal">«Baltayı alın, hemen tepeye çıkıp bana biraz kura odun getirin,» dedi.</p>

  <p class="normal">Corliss, son bir kucak odun getirdiği anda, madenci, kabaca bir haçı andıran bir alanın çeşitli yerlerindeki karı ve yosunları temizlemişti.</p>

  <p class="normal">«Eğer içgüdüm beni yanıltmıyorsa, aradığımız yer burası. Burası beyaz kumların sının. Daha yukarıda, altın yatağı daha; zengin olmalı, bunu daha sonra anlarız. Şu an için, bilgi edinmek istiyorum yalnızca.»</p>

  <p class="normal">Bir yandan konuşuyor, bir yandan da yer yer temizlediği alana ateşler yakıyordu.</p>

  <p class="normal">Bir süre sonra, korlara bir tekme attı. Kazmasını kaldırdı ve çelik ucunu yere indirdi. Kazma toprağa gömüldü. Ama sanki bir çimento bloğuna çarpmış gibi madeni bir ses duyuldu.</p>

  <p class="normal">«On santimden sonra buzlar çözülmemiş, diye mırıldandı.</p>

  <p class="normal">Eğildi, çamuru parmaklarıyla karıştırdı. Geçen yılki otlar erimişti. Bir avuç kök çıkardı.</p>

  <p class="normal">«Vay canına!»</p>

  <p class="normal">«Ne var?» diye sordu Corliss.</p>

  <p class="normal">«Vay canına!» diye yineledi madenci kökleri küreğin sapına vurarak.</p>

  <p class="normal">Corliss, yaklaştı ve sonucu daha yakından görmek için eğildi.</p>

  <p class="normal">Birkaç parça çamur alıp parmakları arasında ovalayarak:</p>

  <p class="normal">«Bekleyin!» diye bağırdı.</p>

  <p class="normal">Güzel bir sarı yansıma parıldadı.</p>

  <p class="normal">«Vay canına!» dedi üçünkü kez madenci. «Altın, otların kökleri arasında!»</p>

  <p class="normal">Başım yana çevirdi, titrek burun delikleri ve iyice açılmış gözlerle havayı kokladı.</p>

  <p class="normal">Corliss, ona şaşkın şaşkın bakıyordu.</p>

  <p class="normal">«Hımmm!» dedi madenci. Sonra derin derin soluk aldı: «Portakal ağaçlarının kokusunu duymuyor musunuz?»</p>
</body>
</html>
