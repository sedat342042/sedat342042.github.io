<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kizkarkan</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0128d60f-76d6-4a85-a301-f328381a58cd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_2"><br class="chapter" />
  <br class="chapter" />
  İKİNCİ BÖLÜM<br class="chapter" />
  <br class="chapter" />
  SİVASH KAMPI<br class="chapter" />
  <br class="chapter" /></h1>

  <p class="normal">Frona, parlak gövdeli kayın ormanından çıktı. Güneş ışınları çözük saçlarının, içinde oynaşıyordu. Çiğden ıslanmış çayırlığa koştu. Ayaklarının altındaki ıslak toprak, hoş bir duygu uyandırıyordu içinde. Yüksek otlar dizlerine çarptıkça, önünde pırlantacıklardan oluşan bir toz bulutu yayılıyordu. Bir annenin sevecenliğinden yoksun, doğanın içinde yaşamıştı. Yaşlı ağaçları ve her tür bitkiyi çok seviyordu. Yaşamın tatlı mırıltısı kulaklarına tatlı ezgiler gibi geliyor, burnunda ıslak toprağın hoş kokusunu duyuyordu.</p>

  <p class="normal">Çayırlığın sonunda, karanlık ormanın başladığı yerde kocaman bir öbek Alaska menekşesi gördü. Otların üzerine uzandı ve basını bu kokulu serinliğe daldırdı. Eliyle başının üstündeki kırmızı çiçekleri toplayıp kendisine bir taç yaptı. Bu çocukça davranışından hiç utanç duymuyordu. Kentin karmaşık ve gürültülü yaşamında yittikten sonra, çocukluğunun ülkesine saf ve temiz olarak geri dönüyordu. Çok mutluydu. Tüm dünyanın Geçit'in sınırları içinde kalan yerlerden ibaret sandığı eski zamanları düşünüyordu.</p>

  <p class="normal">Gençliğinde almış olduğu ilkel eğitimle pek sorunu olmamıştı. Bunlar, konukseverlik kurallarına uyum, arkadaşlık, avcı kamplarındaki davranışların düzenlenmesine neden olacak olan, temel birkaç sert kuraldı. İşte sağlıklı ve iyi bir yaşam budur, diye düşündü coşkuya.</p>

  <p class="normal">Kayın ormanında, bir kanarya neşeyle öterek ona «hoş geldin» dedi. Başının üzerindeki, bir sincap daldan dala, ağaçtan ağaca atlıyordu. Gözlerinden saklanmış olan ırmaktan, erkenden uyanıp kutba doğru yola koyulan serüvencilerin çığlıkları geliyordu.</p>

  <p class="normal">Frona, ayağa kalktı, saçlarını silkeledi. Eskiden olduğu gibi farkında olmadan, Dyea Kabilesi'nin kamp başkanı olan Georges'un kampına giden patikaya saptı. Yolda, ayağındaki berbat pantolon dışında çıplak sayılan küçük bir çocuğa rastladı. Çocuk, yerden kuru odun topluyordu. Omuzlarının üstünden Frona'ya ısrarla baktı. Frona, onu Dyea diliyle kibarca selamladı. Çocuk, başını salladı ve küstah küstah güldü. Sonra işini bırakıp kaba sözler söyledi. Hiçbir şey anlamamıştı. Onun zamanında işler başka türlü yürüyordu. Bu nedenle, parlak derili bir Sitkan'lıya rastlayınca, dilini tuttu.</p>

  <p class="normal">Ormanın çıkışında kampla karşılaştı. Kampın çok gelişmiş olduğunu görünce şaşırdı. Eskiden, çayırın ortasında yan yana dizilmiş yirmi kadar kulübe vardı. Şimdiyse', ırmağa kadar uzanmıştı kamp. Irmağın kıyısında da on kadar oyma kayık sıralanmıştı. Artık bir kabile değil, her yerden kadınları ve köpekleriyle gelmiş bir yerli topluluğuydu.</p>

  <p class="normal">Juneau, Vrangel, vahşi gözlü Stickslerin ve Kraliçe Charletto Adaları yerlilerinin yakınından geçti. Birkaç kişi dışında, tümü de ona karanlık ve kötü gözlerle baktı. Küstahlıklarından korkmamıştı, ama öfkelenmişti ve bu da dönüşünün verdiği sevinci biraz gölgeliyordu. Bunun anlamını çözmekte gecikmedi. Babasının zamanlıdaki eski gelenekler yıkılmıştı. Bu basit ve ilkel halkın üstüne uygarlık, yıkıcı bir rüzgar gibi çökmüştü.</p>

  <p class="normal">Bir çadırın kalkık kapısından bakınca, içerde yere çepeçevre oturmuş sert yüzlü adamlar gördü. Kapının yanında duran kırık şişelerden, bir gün önce olanlar anlaşılıyordu. Kurnaz görünüşlü beyaz bir adam kâğıtları dağıtıyordu. Masanın üstünde: altın parçaları ve gümüş paralar yığılıydı.</p>

  <p class="normal">Biraz ötedeki rulet tekerinin vınıltısını duydu. Kadın, erkek yerliler, güçlükle kazandıkları gündeliklerini güzlerini kırpmadan tehlikeye atıyorlardı.</p>

  <p class="normal">Kapısının eşiğine güneşe karşı oturan ihtiyar bir Sguav kadını, söğüt ağacının kabuğunu soyuyordu. Başını kaldırdı ye dişsiz ağzından:</p>

  <p class="normal">«Hi-hi! Hi?hi!» diye bir çığlık kopardı.</p>

  <p class="normal">Frona, bu çığlık karşısında titredi. Yerliler arasında geçirdiği yıllarda bu eski adı anımsadı. Kadına doğru gitti.</p>

  <p class="normal">«Beni anımsamıyor musun artık, Tenas Hi hi! Ama gözlerin genç ve canlı hâlâ. Nipousa onu unutmadı!»</p>

  <p class="normal">«Ne? Sen, Nipousa mısın?» diye bağırdı Frona. Uzun süredir yerli diliyle konuşmamıştı.</p>

  <p class="normal">«Evet, ben Nipousa'yım,» diye karşılık verdi yaşlı kadın.</p>

  <p class="normal">Kadın, Frona'yı çadırına soktu ve genç bir çocuğu görevlendirdi. İkisi de yere oturdu. Nipousa, ona yaşlı gözlerle bakarak elini sevecenlikle okşadı.</p>

  <p class="normal">«Evet, ben Nipousa'yım. Tüm Squav'lar gibi erkenden yaşlandım. Sen küçükken, sana Tenas Hi-hı derdim! Kollarımda sallardım seni. Hasta olduğun zaman, seni ölümden kurtardım. Ormandan otlar ve bitkiler toplayıp şurup yaptım, sana içirdim. Hiç değişmemişsin, çünkü görür' görmez tamdım seni. Toprakta gölgeni görünce başımı kaldırdım. Şimdi büyümüşsün, boyun saz gibi, yanakların da daha az esmer artık. Ama saçların hiç değişmemiş. Sahilde uçuşan kuru yosun renginde. Dudakların, hâlâ gülümsüyor, gözlerin de, eskiden Nipousa'nın seni azarladığı zamanki gibi parlak. Bu ülkeye şimdi gelen kadınların hiçbiri sana benzemiyor,</p>

  <p class="normal">«Söyle bana Nipousa, şimdi artık burada, beyaz bir kadına neden saygı göstermiyorlar?</p>

  <p class="normal">Kamptaki erkekler, bana kötü sözler söyledi, ha-karet etti. Eskiden, ben onlarla oynarken, başka türlü davranırlardı.»</p>

  <p class="normal">«Ay! Ay! Şimdi, her şey değişti,» dedi Nipousa. «Onlara kızma. Suç, buraya gelen, senin soyundan kadınlarda. Bir erkekle yetinmez onlar. Utanıp sıkılmadan hepsine göz süzerler. Ağızlan bozuk, yürekleri kötüdür. İşte bu yüzden, senin soyundaki kadınlara saygı duyulmuyor artık burada. Oğlanlar da genç oldukları için bağışlanabilir. Ama erkekler, nasıl anlayabilir? t</p>

  <p class="normal">Çadırın perdeleri aralandı ve içeriye yaşlı bir adam girdi. Frona'ya homurdanarak selam verip oturdu. Genç kızın orada bulunmasına sevinmiş gibiydi.</p>

  <p class="normal">«Demek, bu felaket günlerinde, Tenas Hi-hi geldi,» dedi, melemeyi andıran bir sesle.</p>

  <p class="normal">«Felaket günleri demekle, neyi anlatmak istiyorsun, Muskime?» diye sordu Frona. «Kadınlar artık daha canlı renkli giyinmiyor mu? Karınlarınız beyaz adamların getirdiği yağlı etlerle ve unla daha iyi doymuyor mu? Gençleriniz, malzeme taşıyarak daha çok kazanmıyor mu? Battaniye, balık ve et bağışları unutuldu mu? Nemden kötü günlerden söz ediyorsun, Muskime?»</p>

  <p class="normal">«Haklısın,» dedi ihtiyar. «Kadınlar, daha sıcak giyiniyor, ama beyaz adamları görünce, kendi soyundaki, gençlerden nefret eder oldular. Kabile artık büyümüyor, küçük bebeler doğmuyor. Beyazların verdikleriyle karınlar daha iyi doyuyor, ama viskiyle zehirleniyorlar. Gençler, fazla para kazanınca, bütün gece kâğıt oynuyor, ellerindekileri avuçlarındakileri oyun masasında bırakıyorlar. Öfkeyle dövüşüp, birbirlerine sövüyorlar. Birbirlerinin kanun akıtıyorlar, ihtiyar Muskime'ye eskisi gibi bakan yok. Et, balık ve battaniye bağışı azaldı. Çünkü kadınlar, eski gelenekleri bir yana ittiler. Gençler de tanrılarına ve eski totemlere saygı göstermiyor artık. Sana söylüyorum Tenas Hi-hi, bunlar, felaket günleri. İhtiyar Muskime de üzüntüsünden mezara gidiyor artık.»</p>

  <p class="normal">«Ay! Ay! Dedikleri doğru,» dedi Nipousa.</p>

  <p class="normal">«Senin halkının çılgınlığı, benim halkımı deli etti,» diye sürdürdü Muskime. «Ülkeye deniz dalgaları gibi geliyorlar, sonra da uzaklara dağılıyorlar... Nereye gittiklerini kimse bilmiyor.»</p>

  <p class="normal">«Ay! Nereye gidiyorlar?* diye mırıldandı Nipousa, üzgün bir sesle.</p>

  <p class="normal">«Soğuğa ve buzun bulunduğu yerlere doğru gidiyorlar. Oradan gelince, yerlerini başkaları alıyor. Her dalga, yenilerini getiriyor!»</p>

  <p class="normal">«Ay! Ay! Soğuğa ve buza demek! Uzaklara, her zaman karanlık olan, çok uzaklara.» İhtiyar kadın titredi ve birden elini Frona'nın kolunun üstüne koydu: «Sen de oraya mı gidiyorsun?»</p>

  <p class="normal">Frona, evet anlamında başını salladı.</p>

  <p class="normal">«Tenas Hi-hi de onlar, gibi soğuğa gidiyor! Ay! Ay!»</p>

  <p class="normal">Çadırın perdeleri, aralandı ve Matt Mac-Carthy başını içeri uzattı.</p>

  <p class="normal">«Burada mısın, Frona? Yemek yarım saattir seni bekliyor. Zavallı Andy, ihtiyar kadınlar gibi söylenip duruyor. Merhaba Nipousa, Muskime,» dedi Frona'nın yanındaki ihtiyarlara. «Beni anımsamazsınız sanırım.»</p>

  <p class="normal">İhtiyarlar mırıldanarak selama karşılık verdiler, sonra suskunlaştılar.</p>

  <p class="normal">«Haydi, çabuk ol, Frona. Gemim öğleyin kalkıyor, fazla vaktim yok. Üstelik de yemek söğüdü, Andy öfkesinden köpürüyordur.»</p>
</body>
</html>
