<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block16">BİRİNCİ KISIM</h1>

  <p class="block17">Gideceğim yere yaklaştıkça etrafta el ayak çekildiğini, ortalığı garip bir tenhalığın kapladığını hiç fark edememiştim. Yaz gecesinin sükûneti içinde yapayalnız yürümek dinlendirici bir şeydi.</p>

  <p class="block17">On ikide yattığım, ikide telefonun ziliyle uyandığım için dinlenmeye ihtiyacım yok sayılmazdı.</p>

  <p class="block17">Kocaman&nbsp;New&nbsp;York şehrinin meşhur Cinayet Masası Şefi Pat Cambers'in sesi hâlâ kulaklarımda. Herif, "Alo" bile demeden; "Mayk" diye bağırdı, "hemen kalk, hemen giyin, hemen Savcılık'a gel!" Öfkesinin nedense gene kafasına sıçradığı belli. Tembel tembel esneyerek; "Ne var?" diye sordum. "Evde bulamam diye korkmuştum," dedi, "kim bilir hangi aşifteyle nerelerde fink atıyor demiştim." Cevap beklemeden telefonu kapattı.</p>

  <p class="block17">Kemiklerimi çatırdatarak gerindim. Eğer çalışıp dururken benimle şakalaşmak aklına geldi de...</p>

  <p class="block17">Yani bunu şaka diye yaptıysa... Evvela masa lambasını, sonra sigarayı yaktım. Saate gözüm ilişince üzerimdeki uyuşukluk dağılıverdi. Pat da polistir ama eşek polislerden değildir. Hu saatte böyle şakalardan hazzetmez. Öyleyse bu herif benden ne isliyor? Durun bakalım! Yanlış duymadımsa beni Savcılık'a çağırdı. Öyleyse bu Savcı denilen adam benden ne istiyor?</p>

  <p class="block17">Gözlerimi kısarak bu suallerin cevabını bulmaya yeni dalmıştım ki zil tekrar öttü. Pat'ın sesi bu sefer gürledi: "Bir de utanmadan (Alo) diyor. Hâlâ yatakta mısın? Hay Allah belanı versin!", "Ne olmuş?" diye sordum. "Sıçrayıp giyiniyorsun yahu! Sen adamı deli edersin. Siz, hepiniz adamı deli edersiniz.", "Biz hepimiz mi? Yani kim?", "Siz elbette.&nbsp;Sen, New&nbsp;York Savcısı... Herkes." Telefonu öfkeyle kapattı.</p>

  <p class="block17">Savcılıkta bir şeyler dönüyordu gece vakti. Hem de bizim Pat'ın hoşuna gitmeyen işler.</p>

  <p class="block17">Çaresiz kalkacağız. Kalktım, giyindim.</p>

  <p class="block17">Otomobili garajdan çıkarmaya üşendiğim için Savcılık'a kadar yayan gitmeye karar verdim.</p>

  <p class="block17">Demin; "Yaz gecesinin içinde tek başına yürümek dinlendirici bir şey," dedik ama bu lafı galiba düşünmeden sarf ettik. İnsan gece vakti sessiz ve tenha sokaklarda tek başına keyfince gezinirse belki dinlenir. Benim gibi merakı gittikçe artarak, süratini de farkına varmadan gittikçe artırırsa bilakis yorulur.</p>

  <p class="block17">Uzaklarda&nbsp;New&nbsp;York şehri yaralı bir vahşi hayvan gibi derin derin homurdanıyor. Ateş gibi nefesini sanki ense kökümde hissediyorum. Gene azametine layık bir ahlaksızlık, bir cinayet işlenmiştir. Yuvarlanıp giden, yuvarlanıp gittikçe de çığ gibi büyüyen gangster nizamına müdahale edeceğimden mi korktu bu uğursuz&nbsp;New&nbsp;York gecesi?</p>

  <p class="block17">Arkamda kalan caddede bir otomobilin süratle viraj dönen lastikleri pis pis öttü. Daha sonra polislere mahsus bir canavar düdüğü şehrin uzak homurtusunu silip süpürüyordu. "Belki de polis otomobili değildir," diye düşündüm, "cankurtarandır." İçinde, iki metrelik için canına kıyılmış birisi kana bulanmış kıvranıyor dur. Yarın gazetelerde kısacık bir haber yahut kocaman başlıklar görürüz. O dakikaya kadar yaşadığından haberdar bile olmadığımız bir vatandaşın bütün hayatı önümüze serilir. Bu hayat, birkaç saat sonra da buruşuk kâğıtlar halinde çöp tenekelerini boylar.</p>

  <p class="block17">Duraklayıp bir sigara yaktım. Pat'ın sesini hatırladım. "Bu bizim Pat gittikçe ihtiyarlıyor mu kuzum? Yahut da oğlan iyiden iyiye sürmenaj... Oğlan yoruluyor yahu, oğlan bitiyor."</p>

  <p class="block17">Birden başka bir şey hatırladım. "Beni ilgilendiren mühim bir mesele olsa, yani bana zarar verecek bir iş... Apışıp kalmayayım diye biraz çıtlatıldı. Beni ilgilendirmeyen bir mesele desem gece vakti telefona neden sarılıyor bakalım, beni niçin uyandırıyor?" Su halde Pat telefon ederken yalnız değildi. Yanında Savcı duruyordu. Savcı böyle vaziyetlerde Pat'ın benimle tek başına konuşmasına müsaade etmez... Aptal dedikse bu kadar demedik. Kendi kendime gülümsedim. "Asıl aptal sensin yavrum," dedim, "Savcı yanında olsa bizim oğlan (adamı deli edersiniz, sen&nbsp;de,&nbsp;New&nbsp;York Savcısı da) diye bağırır mıydı?" telefonla konuşurken yalnızdı. Peki yalnızsa...</p>

  <p class="block17">Savcılığın bulunduğu caddeye saparken karnıma bir tabanca namlusu dayandı. Kalın bir ses:</p>

  <p class="block17">— Kıpırdama bitiririm! dedi.</p>

  <p class="block17">Dev gibi bir polis. Lâkin işinin ehli bir polis sayılmaz. Eğer üniformasını, yani mavi gömleğini ve paşa nişanlarını fark etmeseydim yumruğu çenesine ekip silahı elinden alıverecektim.</p>

  <p class="block17">— Hayrola tosun! dedim, cüzdanımı mı istiyorsun?</p>

  <p class="block17">— Kimsin? Nesin, buralarda ne arıyorsun?</p>

  <p class="block17">— Şuracıkta beni soydular. Savcılığa şikâyete gidiyorum. Artık buna da mı müsaade yok?</p>

  <p class="block17">Bereket geri sıçradım da herifin sol yumruğunu çeneme yemekten kurtuldum. Ayının şakadan filan anlamadığı belli.</p>

  <p class="block17">—&nbsp;Mr.&nbsp;Pat Çambers telefon etti hayvan, dedim. Savcı ile beraber beni bekliyorlar.</p>

  <p class="block17">— Affedersiniz, diye derhal toplandı. Mister Mayk&nbsp;Hammer&nbsp;misiniz?</p>

  <p class="block17">— Demek geleceğimi haber vermişler. Tuhaf doğrusu. Nedir aslanım, neler dönüyor?</p>

  <p class="block17">— Buyurun&nbsp;Mister Hammer,&nbsp;özür dilerim. Sıkı emir aldık. Kuş uçurulmayacak.</p>

  <p class="block17">— Nereye? Savcılığa mı?</p>

  <p class="block17">— Evet.</p>

  <p class="block17">— Garip şey! Burasını gangsterler mi basacaklar? Bir bu eksikti.</p>

  <p class="block17">— Vallahi bilmem. Bize buna dair bir şey söylenilmedi.</p>

  <p class="block17">— Garip. Yak şunu bakalım,</p>

  <p class="block17">— Vazife esnasında olmaz. Yasak. On dakikada bir kontrol ediliyoruz.</p>

  <p class="block17">Barajı geçtim. Uzaklarda şehrin homurtusu, yakın bir caddede gene asfaltı inleten otomobil frenleri ve acı acı öten canavar düdükleri...</p>

  <p class="block17">***</p>

  <p class="block17">İzmariti attım. Polisin kabul etmediği sigarayı yaktım. Savcılığın on katından yalnız en alttaki ile en üsttekiler aydınlık.</p>

  <p class="block17">Kapıda sıra sıra duran otomobillerin arasında Savcı'nın ve Pat'ın arabalarını da fark ettim.</p>

  <p class="block17">Merdivenin üstünde üç tane mitralyözlü polis nöbette.</p>

  <p class="block17">Bunlar da içerde beklendiğimi biliyorlar ama hüviyet varakamı dikkatle tetkik etmeden beni salıvermediler.</p>

  <p class="block17">Koridorda Pat'ın yeni muavini Başmüfettiş&nbsp;Wilson'la&nbsp;karşılaştım.</p>

  <p class="block17">— Tam zamanında geldiniz&nbsp;Mister&nbsp;Hammer,&nbsp;dedi, geç kalırsınız diye korkuluyordu.</p>

  <p class="block17">— Ne oluyor Allah aşkına?</p>

  <p class="block17">— Yukarıda konuşuruz. Yarın günlerden nedir unuttunuz mu?</p>

  <p class="block17">— Yarın mı? Çarşamba... Çarşamba gününe ne olmuş?</p>

  <p class="block17">— Yarın Piko Antonyo mahkeme huzuruna çıkmayacak mı canım?</p>

  <p class="block17">— Peki!</p>

  <p class="block17">Asansöre girdik.&nbsp;Wilson&nbsp;sigara verdi. Ateş tutup yaktı. Aramızın bu kadar iyi olmaması lazım ama haydi hayırlısı...</p>

  <p class="block17">— Pat nasıl? dedim.</p>

  <p class="block17">— Fena, diye başını salladı, çok yorgun. Fazladan öfkeli. Asabı bozuk.</p>

  <p class="block17">— Anlamıyorum. Antonyo denilen haydudu kıstıramaz, kızar. Nihayet herifi kıstırır, elektrikli iskemleye doğru yola çıkarır gene kızar.</p>

  <p class="block17">— Galiba emin değil.</p>

  <p class="block17">— Emin değili kalmış mı? Şahit bulmuşlardı ya...</p>

  <p class="block17">— İşte sizi bu sebeple çağırdılar&nbsp;Mister Hammer...</p>

  <p class="block17">— Anlayamadım, sakın beni şahit mi gösterecekler?</p>

  <p class="block17">Asansör dokuzuncu katta durdu. Uzun koridoru konuşmadan yürüdük.</p>

  <p class="block17">Bizi Savcı'nın odasında bekledikleri dışarıya vuran ışıktan anlaşılıyordu.</p>

  <p class="block17">— Merhaba! diyerek içeri girdim. Başsavcı:</p>

  <p class="block17">— Nihayet gelebildiniz! diye ayağa kalktı.</p>

  <p class="block17">Pat oturduğu yerden kımıldamamıştı. Yüzüme dalgın dalgın bakıyordu. Bu bakışlarda azıcık dargınlık var denilebilir. Savcı'nın uzattığı eli sıktım. Odadakileri selamladım.</p>

  <p class="block17">— Ne var? diye sordum. Savcı:</p>

  <p class="block17">— Başka çare bulamadık, dedi, herif katır gibi inat etti. Siz burada olmazsanız şahitlik yapmayacak.</p>

  <p class="block17">— Kim bu?</p>

  <p class="block17">— Tanırsınız, Alfiyeri...</p>

  <p class="block17">— Şu "Kıyıcı Al" denilen kerata mı?</p>

  <p class="block17">— Evet, Kıyıcı Al...</p>

  <p class="block17">— Benden ne istiyor?</p>

  <p class="block17">— Siz burada bulunmazsanız şahitlik yapmayacak.</p>

  <p class="block17">— Sebep? Söyleyeceklerini mi hatırlatacakmışım?</p>

  <p class="block17">— Hayır, korkuyor. Fena korkuyor. Ödü kopuyor</p>

  <p class="block17">— Kimden?</p>

  <p class="block17">— Tuhafsınız&nbsp;Mister Hammer,&nbsp;tabii Antonyo'dan.</p>

  <p class="block17">— Antonyo delikte değil mi?</p>

  <p class="block17">— Gene de korkuyor. Hem de imanı titriyor. Geberecek ötesi yok. Aylardan beri kaçmaktan, saklanmaktan asabı büsbütün harap olmuş.</p>

  <p class="block17">Herif bitmiş.</p>

  <p class="block17">— Bunun için mi burada hiçbir gazeteci yok.</p>

  <p class="block17">— Anlamadım?</p>

  <p class="block17">— Yani bu haydudun Savcılık binasında bütün&nbsp;New&nbsp;York polisine güvenmemesi artık değerli bir havadis olmaktan çıktı mı, demek istedim.</p>

  <p class="block17">Pat homurdandı.</p>

  <p class="block17">Savcı'nın sol ayağındaki asabi tik büsbütün arttı. Somurtarak geçip makamına oturdu. Ben de bir koltuğa yerleştim. Odada yaz gecesinin büsbütün ağırlaştırdığı pis, yorucu bir sükût başladı.</p>

  <p class="block17">Pat âdeti olduğu üzere bir kâğıda bir şeyler çiziyordu. Üç sivil komiser duvara dayanmıştı. Savcı bir müddet evraklarını karıştırdı.</p>

  <p class="block17">Kravatını çözmüş, gömleğinin iki düğmesini açmıştı, inatçı bir yüzü vardı. Güzel adam sayılmaz ama gözlerinin sert bakışları ve iri çenesiyle adeta erkek.</p>

  <p class="block17">Pat'ı gizlice tetkik ettim. Sahiden yorgun bir herif. Biraz dinlense fena olmayacak. Dağlara filan gitse... Miyami'ye atlasa... Ufalanıp tükeniyor. Hiç kimse de farkında değil. Bir insan kendi sıhhatini biraz düşünmezse başkaları umursar mı? Bir sigara yakmak için çakmağı çaktım. Patla Savcı aynı zamanda sıçradılar.</p>

  <p class="block17">Savcı'nın sinirli olmasını anlıyorum. Antonyo gibi milyonlarla oynayan, her tarakta bezi olan bir hergeleyi, Amerika cinayet tarihinin emsaline şimdiye kadar hiç rastlamadığı en kurnaz haydudu, şahitsiz ispatsız mahkemeye sevk etmek her babayiğidin harcı olamaz. Savcı bu işe istikbalini koydu. Ya tamamıyla maskara olacak, ezilip gidecek yahut&nbsp;New&nbsp;York şehrinin belli başlı büyük vatandaşlarından birisi sıfatıyla adını şehrin tarihine yazdıracak.</p>

  <p class="block17">Hâlbuki Pat böyle şeyleri pek umursamaz. Onun kızdığı taraf, herhalde benden imdat istenmesi. Beni sevmediğinden değil, mesleğini herkesten, Hatta kendisinden bile fazla sevdiğinden...</p>

  <p class="block17">Pencereden şehre baktım. Vakit iki buçuğa yaklaştığı halde ışıkları gene renk renk göklere yükseliyor. Bu haliyle boyaları karışmış bir sarhoş orospuya ne kadar benzemiş. İnsan nefesini kesse isterik çığlıklarını sanki duyacak. Hayâsız çıplaklığı alacakaranlıkta ürperiyor. Savcı odasının geniş penceresine sığan kısmı bir dehşet piyesinin ruhu ürperten dekoruna benziyor.</p>

  <p class="block17">Civarda bir canavar düdüğü öttü. Hepimiz kulak kabarttık. Canavar fırlayarak binanın arkasına dolaştı.</p>

  <p class="block17">Alfiyeri denilen namussuzu gözümün önüne getirdim. Kalıplı kıyafetli, son derece şık, son derece yakışıklı bir oğlan. Bileği kadar silah atmaktaki kuvvetini&nbsp;de&nbsp;New&nbsp;York itlerine tanıtmış. Şimdiye kadar beş altı cana keyifle kıydığına kalıbımı basarım. Korkak olduğunu da hiç kimse iddia edemez. Peki, bu geceki maskaralık neyin nesi?</p>

  <p class="block17">Korku ne berbat şey yahu! İnsan onunla beraber doğar, onunla beraber yaşar da gene niçin bu cenabete alışamaz. Her an pusudadır. Bir sıra gelir, apansız üstünüze çullanır. Eğer alt edemezseniz bittiniz demektir. Şakaklarda soğuk terlemeler, hayret ürpermeleri, boğazda kurumak ve yutkunmak ihtiyacı. Daha beteri aklınız başınızda bulunmaz, mantık sökmez, insan bir anda insanlıktan çıkar da kudretsiz bir hayvan haline geliverir.</p>

  <p class="block17">— Mademki bu kadar korkuyor, buraya nasıl gelecek? diye sordum.</p>

  <p class="block17">Savcı bir şey anlamamış gibi bir müddet yüzüme baktı:</p>

  <p class="block17">— Zırhlı polis arabasıyla tabii, dedi, polislerin himayesinde...</p>

  <p class="block17">— Ee?</p>

  <p class="block17">— Ee ne demek?</p>

  <p class="block17">— Gene mi korkuyor yani?</p>

  <p class="block17">— Tabii...</p>

  <p class="block17">— Nedir bu işin iç yüzü?</p>

  <p class="block17">— Uzun mesele. Sonra size Pat anlatır.</p>

  <p class="block17">Uzaklardan bir canavar düdüğünün feryadı duyuldu. Beklediğimiz buymuş gibi susup kulak verdik.</p>

  <p class="block17">Garip bir hisle, "Korku yaklaşıyor," diye düşündüm, "canlı bir heykel halinde üzerimize geliyor." işitmekte devam ettiğim düdük sanki insanlar tarafından yapılmış bir aletten çıkmıyordu da, insan kılığına girmiş korkunun hiç duyulmamış haykırışıydı. Polislerle tutulmuş köşeleri hırıltılarla kıvrılarak buraya doğru koşuyor.</p>

  <p class="block17">Ağzımı zehir gibi acılaştıran sigarayı tablaya öfkeyle bastırdım, işin garibi Alfiyeri denilen haydudun dehşete kapılmış halini bir türlü gözümün önüne getiremiyorum. Herifi iki üç kere gördüm. Her defasında gayet şık, gayet kudretli, kendisinden son derece emin bir haldeydi.</p>

  <p class="block17">Canavar düdüğü yaklaştı, yaklaştı, nihayet kapıda durdu.</p>

  <p class="block17">Masadaki hoparlör:</p>

  <p class="block17">— Beklenilenler geldiler, diye haber verdi. Savcı:</p>

  <p class="block17">— Doğruca garaja girsinler, dedi, bizim inmemizi beklesinler. Komiserler bir tehlike varmış gibi tabancalarını yokladılar. Pat yorgun yorgun kalktı. Biz kapıdan çıkarken Savcı koridoru yarılamıştı bile...</p>

  <p class="block17">— Nedir bu maskaralık? diye yavaşça sordum. Pat:</p>

  <p class="block17">— Maskaralık yok bu sefer Mayk, diye cevap verdi, Antonyo şakaya gelmez.</p>

  <p class="block17">— Sahi mi?</p>

  <p class="block17">— Alfiyeri'yi ikimiz de tanırız. Kuru gürültüye pabuç bırakacak takımından değildir. Bu sefer hakikaten korkuyor. Korkuyor değil, yarı ölü. Sabaha çıkacağını sanmıyorum.</p>

  <p class="block17">— Peki, ama herif kodeste ya...</p>

  <p class="block17">— Olsun. Çetesi dışarda...</p>

  <p class="block17">— Çeteyle biricik şahidin arasına baraj çekemediniz mi?</p>

  <p class="block17">— Çekemedik. Mesele gayet karışık. Uzun...</p>

  <p class="block17">&nbsp;</p>

  <p class="block20" id="calibre_pb_5">&nbsp;</p>
</body>
</html>
