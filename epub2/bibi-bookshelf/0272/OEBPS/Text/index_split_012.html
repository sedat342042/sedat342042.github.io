<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21">SEKİZİNCİ KISIM</h1>

  <p class="block17">Adının&nbsp;Safo&nbsp;olmasını isteyen Mis Mova, beni evin önünde bekliyordu. Elbisesini değiştirmiş, bu sefer üzerinde yeşil notalar bulunan bal sarısı bir rob giymişti. Robun truvakar kolları ve kalkık yakası vardı. Pilili elekleri kalçalarıyla güzel bacaklarını iyice örtmüştü. Beline sardığı kırmızı ipekten bir kuşak kıza İngiliz ressamlarının hayallerinde yaşayan bir harem kadını hali vermekteydi.</p>

  <p class="block17">Bir çıplak kadın portresi seyreder gibi iki adım mesafede durup gözlerimi kıstım.</p>

  <p class="block17">— Ne var? dedi, Antonyo sizi angaje mi etti? İşi hususi polis hafiyelerine kaldıysa yandı demek.</p>

  <p class="block17">— İyi bildiniz, dedim, angaje olduk.</p>

  <p class="block17">— Parayı peşin alsaydınız.</p>

  <p class="block17">— Üstümde büyük para yokmuş. Çek verdi. Bankada karşılığı belki yoktur diyerek fazladan sizi de rehin istedim.</p>

  <p class="block17">— Veri vermişi ir, hiç dinlemez.</p>

  <p class="block17">— Evet veriverdi. Haydi buyurun.</p>

  <p class="block17">Koluma girdi:</p>

  <p class="block17">— Durun bakayım, diye güldü, kolunuzu filan kırmadı ya...</p>

  <p class="block17">— Şimdilik kırmaya lüzum görmedi.</p>

  <p class="block17">— Üstüne aldığınız işi beceremezseniz muhakkak kırar.</p>

  <p class="block17">Mova otomobilimi bir anda tatlı kokusuyla doldurmuştu. Derin derin içimi çektim. Kurnaz kurnaz gülerek:</p>

  <p class="block17">— Bir şey hatırladınız galiba, dedi, neymiş bakalım?</p>

  <p class="block17">— Safo'nun öpüşünü...</p>

  <p class="block17">— Onu hiç unutmayacağınızı biliyordum Mayk, hatırlanan şeyler unutulanlardır.</p>

  <p class="block17">— Öyle mi? Bu ne büyük söz!</p>

  <p class="block17">Gene ensemi tuttu. Yaklaşan viraja aldırmadan beni ağzımdan öptü.</p>

  <p class="block17">— Tatlısın hayvan, dedi, bir tuhafsın... Yemeği beraber yesek mi diyorum.</p>

  <p class="block17">— Akşam yemeğini...</p>

  <p class="block17">— Niçin öğle yemeğini değil?</p>

  <p class="block17">— işim var.</p>

  <p class="block17">— Ben hayvanları nasıl da bir görüşte tanırım.</p>

  <p class="block17">Sahiden hayvanlık ediyordum ama başka çare de yoktu.&nbsp;Linda&nbsp;erken dönmemi rica etmişti. Yapayalnız, ölüm tehdidi altında beni bekliyordu. Sinirleri bozulmuş olabilir. Hemen gidip haber vermeliyim. Antonyo ile mütareke imzaladığımızı, ölüm tehlikesinin şimdilik uzaklaştığını söylemeliyim.</p>

  <p class="block17">Mona&nbsp;çapkın bir hareketle dizini dizime sürüyor, bunu zevk aldığı için değil, alay için yaptığını saklamıyordu. Çok şımarık bir kadın olduğu belliydi. Her istediğini, arzu ettiği anda yaptırmaya alışmış bir kız...</p>

  <p class="block17">Bir müddet konuşmadan gittik. "Kazancınızı yüzde üç yüz artırmak. .." diye başlayan bir reklam levhasını yeni geçmiştik ki birdenbire sordu:</p>

  <p class="block17">— Sen bu hafiyelik işinde ne kazanıyorsun bakalım Mayk?</p>

  <p class="block17">— Ben mi? Eh kazanıyorum.</p>

  <p class="block17">— Ne mesela? Ayda bin dolar filan.</p>

  <p class="block17">— Evet, işte o kadar...</p>

  <p class="block17">— Şuna sürünüyorum desene ayol...</p>

  <p class="block17">— Peki, sen ayda ne kazanıyorsun?</p>

  <p class="block17">— Ben hiçbir şey kazanmaya mecbur değilim. Bu sebeple yalnız kuaför masrafım ayda bin dolardan fazla.</p>

  <p class="block17">— Antonyo senin neyin?</p>

  <p class="block17">— Neyime benziyor?</p>

  <p class="block17">— Babana...</p>

  <p class="block17">— işte bunu duysa gözlerini mutlaka oyardı. Aramızda yedi yaş fark var.</p>

  <p class="block17">— Yani sen ondan yedi yaş mı büyüksün?</p>

  <p class="block17">— Aptal.</p>

  <p class="block17">Başımı omzuma koydu, sonra bir sokağın köşesinde birdenbire:</p>

  <p class="block17">— Dur! dedi.</p>

  <p class="block17">Yere atladı. Dönüp yanıma geldi. Çenemi tutup yüzüme bir müddet baktı. Gelip geçenlere aldırmadan beni uzun uzun öptü:</p>

  <p class="block17">— Gideceğin yere kadar üç kişiyi ezmezsen demir gibi sinirlerin olduğuna emin olabilirsin, dedi, pardon bir saniye! Uzunca bir numarayı fazla acele etmeden söyledi: Bunu aklında tutabilirsen her istediğin zaman buluşuruz Mayk, dedi.</p>

  <p class="block17">Bu kadar güzel bir öpüşten sonra söylenen numaralan akılda tutmak lüzumunu bilmeyecek kadar işin acemisi değildim.</p>

  <p class="block17">Arkasından bir müddet baktım. Nefis kadındı nefis! Böyle arkasından seyrederken verdiği numaraya telefon etmek için karşıdaki otelin holüne koşmadığıma hâlâ şaşarım.</p>

  <p class="block17">Bir polis düdüğü aklımı başıma getirdi. Oğlan vaziyeti deminden beri seyretmiş olmalı ki ağzı kulaklarında, "Bas, defol!" diye işaret ediyordu.</p>

  <p class="block17">Dudaklarımı elimin tersiyle sıvazladım. Üç kişiden birisini müthiş bir manevra ile ezilmekten kurtararak eve doğru koşmaya başladım.</p>

  <p class="block17">Koridora girip kapıyı açık görünce boğazım kuruyuverdi. Eşikte durakladım. Salonda Pat’ın muavini Wilson’un kırmızı ensesi evvela gözüme çarptı. Sonra polis üniformasının ikiye böldüğü cesedi gördüm. "Ceset" diyorum, çünküLinda&nbsp;kadar canlı bir kadın uyurken de böyle ümitsiz derecede dağınık yaramazdı.</p>

  <p class="block17">— Wilson, ne var? diye yavaşça sordum.</p>

  <p class="block17">Ensesini kaşıyarak döndü. Suratında öfkeden gelen bir aptallık vardı.</p>

  <p class="block17">— Neredesiniz&nbsp;Mister&nbsp;Hammer,&nbsp;diye adeta çıkıştı, asıl ne olduğunu ben size sormalıyım?</p>

  <p class="block17">Uyuyan bir hastaya yaklaşır gibi cesedin yanına gittim. Küçük kalibreli bir silahla vurulmuş, dışarıya çok az kan akmıştı. Yüzü balmumundan dökülmüş gibi bembeyaz. Fakat öyle dehşete kapılmış değil. Sakince ölmüş. Uyur gibi derler ya, işte o biçim...</p>

  <p class="block17">Katil iki keredir, burnumun ucunda adam öldürüyordu, iki keredir bana düpedüz meydan okuyor. Kızın önüne çömeldim. Elini tuttum.</p>

  <p class="block17">— Meraklanma&nbsp;Linda,&nbsp;dedim, hergelenin mutlaka ciğerini sökeceğim, mutlaka...</p>

  <p class="block17">Eli bıraktım, divandan aşağıya düştü, bir saat rakkası gibi iki kere sallandı.</p>

  <p class="block17">Üzerime her zamanki domuzluğum gelmişti.</p>

  <p class="block17">— Size telefon mu etti Wilson? diye sordum.</p>

  <p class="block17">— Evet, kapıyı kurcalamışlar. Korkmuş. Ben önce pek mühimsemedim. Fakat Pat mutlaka birisini yollamamı emretti. O zaman kendim geldim.</p>

  <p class="block17">— Kapı açık mıydı?</p>

  <p class="block17">— Elbette.</p>

  <p class="block17">— Kapıcı bir şey görmemiş mi?</p>

  <p class="block17">— Hayır. Bir aralık garaja kadar gitmiş. Birisi telefonla garaja uğramasını söylemiş.</p>

  <p class="block17">— Girip çıkan bir yabancı tespit edilemedi mi?</p>

  <p class="block17">— Karşıdaki köşede gazete satan bir oğlan uzun boylu esmer birinden bahsediyor. Fakat o kadar mühim ki...</p>

  <p class="block17">— Uzun boylu, esmer... Böyle söyleyerek etrafa baktım: Buralarını sen karıştırmadın ya?</p>

  <p class="block17">— Hayır, böyle buldum. Katil araştırmış.</p>

  <p class="block17">— Biliyorum. Namussuzun ne aradığı malum...</p>

  <p class="block17">— Ne arıyor?</p>

  <p class="block17">Mutfağa gittim. Dolaptan viski şişesiyle iki bardak aldım. Bardaklara dörder parmak viski koydum. Birisini Wilson’a verdim.&nbsp;Yan odaya geçip karşılıklı oturduk. Birdenbire sordum:</p>

  <p class="block17">— Bir saat meselesi var Wilson, elbette biliyorsun?</p>

  <p class="block17">Pat’ın muavini gözlerini yorgun ve tembel kırpıştırdı, içeride katili henüz yakalanmamış taze bir ceset varken bu çekirdekten yetişme polisler saat meselesine filan pek aldırmazlar. Wilson çekirdekten yetişme polislerdendi. Son birkaç sene içinde kendisini göstermiş, bir arkadaşının vurulması üzerine iki mühim gangster çetesini kendi gayretiyle temizleyerek Cinayet Masası Şef Muavinliği'ne kadar yükselmişti. Pat kendisinden çok memnundu. Ben ilk görüşte bu oğlanı bir ağır traktöre benzetmiştim. Traktöre, traktör şoförüne değil.</p>

  <p class="block17">— Ne saati? diye aklı başka yerde olarak sordu.</p>

  <p class="block17">— Bir saat aranıyor. Bütün işler gelip bir saate düğümleniyor. Muhbiri sadıklarımızdan buna dair bir rapor almadınız mı?</p>

  <p class="block17">— Vallahi bilmem. Hatırlamıyorum. Belki&nbsp;de Mister&nbsp;Pat Çambers...</p>

  <p class="block17">— Hiç olur mu canım, Pat'ın ha beri olsa sana söylemez mi?</p>

  <p class="block17">— Orası da doğru... Peki bu kızı burada saat uğruna mı öldürdüler&nbsp;Mister Hammer?</p>

  <p class="block17">— Saat uğruna denebilir.</p>

  <p class="block17">— Peki, bu kız kimin nesi?</p>

  <p class="block17">— Bu mu, bu kız Alfiyeri'nin sevgilisi...</p>

  <p class="block17">— Şu halde bunu da Antonyo çetesi temizledi?</p>

  <p class="block17">Antonyo gözümün önüne geldi. Bu kadar yanılmış olamazdım. Antonyo benimle mütareke aktederken samimiydi. Bir yerden bir haber bekliyor gibi bir hali vardı. O haber her ne ise vaziyeti bir kere de ondan sonra hesaplayacak, kendisine yeni bir hareket hattı çizecekti.</p>

  <p class="block17">Birdenbire Karlo'yu hatırladım ve şimdiye kadar bu hergeleyi niçin aklıma getirmediğime şaştım. Antonyo&nbsp;Linda&nbsp;adında kimseyi tanımadığını ileri sürerken belki de yalan söylememişti. Belki de çete namına telefon eden Karlo'dur. Belkisi fazla. Mutlaka o namussuzdur. Benim&nbsp;Linda&nbsp;ile konuştuğumu, kızın bana saati verdiğini bir o herif biliyor. Şu halde telefonda konuşan o! Baktı ki kız buraya yerleşti, yani uydurma tehdidin sökmediğini görünce bizzat harekete geçti. Kızın yüzünde dehşet izi olmaması da bundan. Kapıyı açtırmıştır. Kapıyı kolayca açtırabilecek yalnız o var.</p>

  <p class="block17">El yordamıyla viski şişesini arayıp buldum. Bardağıma yeniden içki koydum, bir yudumda içlim.</p>

  <p class="block17">"iyi ama kız Pat'a niçin telefon elti?"</p>

  <p class="block17">Biraz düşündükten sonra bunu şöyle izah ettim: "Karlo geldi. Kız hiçbir şeyden şüphelenmediği için benimle kararlaştırdıklarını itoğlu ite anlattı. Herif dışarıya çıkmış, bir yerden telefon etmiştir. Kızı dehşete düşürmüştür, Pat'a telefon etmek zorunda bırakmıştır.&nbsp;Yahut da kızı temizledikten sonra kendisi sesini değiştirerek konuşlu."</p>

  <p class="block17">Wilson'u şüphelendirmemek için değersiz bir şeyden bahseder gibi sordum:</p>

  <p class="block17">— Karlo adında birini tanıyor musunuz?</p>

  <p class="block17">— Karlo adında birini mi? Nasıl bir herif, ne iş görür?</p>

  <p class="block17">— Bu herif Alfiyeri'nin batakhanesinde şef garsonluk yapardı. Al'ın en güvendiği adam.</p>

  <p class="block17">— Tanımaz mıyım? Al'la beraber ortadan kaybolmuş. Hele herifi Savcılıkta temizlediklerinden bu yana harıl harıl arıyoruz. Eğer&nbsp;New&nbsp;York'daysa mutlaka ele geçireceğiz! Ne olmuş?</p>

  <p class="block17">—&nbsp;New&nbsp;York'ta olduğuna eminim Wilson, hiç değil dün buradaydı, galiba bugün de burada olduğuna dair bir delil mevcut.</p>

  <p class="block17">— O halde... Yani bu işlerle doğrudan doğruya ilişiği mi var demek istiyorsunuz.</p>

  <p class="block17">— Bilinmez ki... Malumatına usul dairesinde müracaat etmek pek de fena olmaz sanırım. Hele vakit kaybetmeden ele geçirirsen...</p>

  <p class="block17">Wilson'un durgun bakışlarından Pat'ı hatırlatan bir şüphe geçti. Bizim Pat'in muavinine dersini iyi vermiş olduğu anlaşılıyor. Bu Wilson da kendilerine ait bir avı ellerinden alacağımdan şüphelenmeye başlamış. Hem de bunun için ne kadar kati bir metotla hareket etliğimden de ha beri var.</p>

  <p class="block17">Wilson ensesini kaşıdı, gözlerini benden kaçırıp biraz somurtarak:</p>

  <p class="block17">— Ele geçirmek kolay sanırım, dedi, birkaç yere tembih etmiştim. Kimsenin şüphe etmediği birkaç indikatörümüz var. İsterseniz beraber çıkalım&nbsp;Mister Hammer,&nbsp;belki herifin nereye saklandığı keşfedilmiştir.</p>

  <p class="block17">— Olur. Siz kızın öldürüldüğünü Pat’a bildirdiniz mi?</p>

  <p class="block17">— Hayır, önce sizi bulmaya çalışacaktım. Tam o sırada geldiniz.</p>

  <p class="block17">— Öyleyse siz Müdüriyete telefon edin. İndikatörlerle görüşmeye bu kılıkta mı gideceksiniz?</p>

  <p class="block17">— Yok canım. Eve uğrayıp değişeceğim.</p>

  <p class="block17">— Öyleyse nerede buluşalım?</p>

  <p class="block17">Wilson'un evine yakın küçük bir meyhanede buluşmayı kararlaştırdık. Telefon ettikten sonra çıkıp gitti.</p>

  <p class="block17">* * *</p>

  <p class="block17">Üçüncü dört parmak viskiyi çektim. Sarhoşluk bir öfke nöbeti halinde her tarafımı, bilhassa beynimi sarıyordu. Sağ elimin başparmağı mütemadiyen karıncalanıyor, bu da beni kalp hastalarının sıkışma nöbetleri esnasında duydukları acı tıkanıklık kadar rahatsız ediyordu.</p>

  <p class="block17">Karlo'nun karnına üstüste iki kurşun yerleştirmek... İşte duyduğum azabın biricik ilacı bu! Sadece Karlo’nun değil, Antonyo’nun, Antonyo'yu bekleyen ölü gözlü heriflerin,&nbsp;New&nbsp;York şehrindeki bütün haydut alayının... Kadınlı erkekli bütün hergelelerin... "Ciğerini sökeceğim&nbsp;Linda...&nbsp;Hepsinin ciğerlerini... Hiç merak etme benim zavallı kızım! Bak göreceksin..."</p>

  <p class="block17">Cesede bakmamaya çalışarak çekmecelerden birini açıp bir küçük mukavva kutu çıkardım. Melun ecel saatini bunun içine koydum. İşin artık şakaya tahammülü kalmamıştı. Saati ele geçirir geçirmez beni de tepeleyeceklerdi. Bundan sonra bu boğuşmanın tereddüt edecek tarafı kalmıyordu, kim kimi daha evvel haklarsa...</p>

  <p class="block17">Kutuyu kağıda sardım. Etrafını yapıştırdım. Üstüne kendi posta kutumun numarasını yapıştırdım. Bu işi bitirdiğim zaman polis otomobilinin canavar düdüğü,de sokağı doldurdu. Cinayetin benim evimde işlendiğini haber alınca Pat bizzat gelmişti. Asık suratla fakat acıyan bir sesle:</p>

  <p class="block17">— Çene burada neler oluyor Mayk? diye sordu.</p>

  <p class="block17">— Bilmez gibi, diye çıkıştım, beni bir gece tatlı uykumdan uyandırınca neler olabileceğini sanki bilmiyor musun?</p>

  <p class="block17">— Kim bu kız?</p>

  <p class="block17">— Kim olursa olsun. Artık ehemmiyeti kalmadı. Morgun herhangi bir masasında birkaç gece misafir olacak herhangi bir ceset.</p>

  <p class="block17">— Kim, niçin öldürülüyor? Burada ne işi var?</p>

  <p class="block17">Yüzüne dikkatle baktım. Bilmezden gelerek numara yapıyordu. Bir kenara çektim:</p>

  <p class="block17">— Saat işinden ha berin var mı senin? diye sordum.</p>

  <p class="block17">Bu sefer gözlerini kırpıştırarak yüreğimi okumaya çalışmak ona düştü:</p>

  <p class="block17">— Saat işi mi? diye ihtiyatla sordu, nasıl saat? Numara etmiyorum Mayk...</p>

  <p class="block17">Sahiden hiçbir şey bilmiyordu. Pat'ın bütün bilmediklerini ona öğretmek için insanın bin yıl ömrü olmalı.</p>

  <p class="block17">Yani, dedim, cinayet saatinden. Sana buradan telefon etmişler. Ben tembihlemiştim.</p>

  <p class="block17">— Telefonu Wilson almış. Bana sonra söyledi. Sen bu saatten bahsetmedin Mayk, gene benden bir şeyler saklıyorsun.</p>

  <p class="block17">— Hiçbir şey saklamıyorum. İspat ister misin? Buyur! Karlo adında bir herif var.</p>

  <p class="block17">— Karlo mu? Neci?</p>

  <p class="block17">Kısaca anlattım. Bir taraftan beni dinliyor, bir taraftan bu adın münasebetini kavramaya çalışıyordu. Ben sözlerimi bitirince Wilson'un dediklerini tekrarladı. Herifi arıyorlarmış.</p>

  <p class="block17">— Aranıyor evet, dedi. Sonra duraklayarak sordu:</p>

  <p class="block17">— Bana bakar mısın Mayk, sen sabah sabah sakın sarhoş olmayasın?</p>

  <p class="block17">— İyi bildin Pat, diye kederle güldüm, fitil gibiyim aslanım, fitil&nbsp;gibi...</p>

  <p class="block17">İşi bittikten sonra kapıyı çekerek defolmasını söyleyip yürüdüm.</p>

  <p class="block17">Otomobile atladım. Arabaya Mova'nın kullandığı meşhur koku sinmişti. Kadını tamamıyla unuttuğumun şaşırarak farkına vardım. Bu kızıl saçlı afet de birdenbire önüme nereden çıkmıştı? Gözlerini bir an görür gibi oldum. Bunlar su katılmamış katil gözleriydi. Kaç zamandır yakamı bırakmayan pis talihimi yüreğim kabararak hatırladım. Her hadisenin sonunda bir kadın ölüyordu.</p>

  <p class="block17">Güzel bir kadın, benim elimle ölüyor. Bu artık âdet haline geldi. Adet haline geldi ama anık kadın öldürmek azabını taşıyacak Ta-Kat kalmadı.</p>

  <p class="block17">Cehennem gibi yanan&nbsp;New&nbsp;York öğlesinin yumuşak asfaltına hınçla tükürdüm. Dirseğimle koltuk akımdaki silahın aynı zamanda dost ve düşman katılığını yokladım. Bir sigara yakarak arabayı sürdüm.</p>

  <p class="block17">İlk rastladığım postanede kutuyu taahhütlü olarak postaya verdim. Benim gidip alacağım zamana kadar numarasını ancak benim bildiğim posta kutusunda oturup beni bekleyecekti</p>

  <p class="block17">* * *</p>

  <p class="block17">Wilson fazla gecikmedi. Sivil elbisesiyle izinli çıkmış bir aylıklı askere benzemişti. Büsbütün aptal, büsbütün vurdumduymaz bir hali vardı.</p>

  <p class="block17">Pat’ın bizzat geldiğini duyunca memnun oldu.</p>

  <p class="block17">— Nereye gidiyoruz? diye sordum.</p>

  <p class="block17">— Çekin bakalım Harlem'e doğru, dedi, yolda bir iki yere uğrayacağız. Siz iz sorarsınız. Beni oralarda tanıyan çoktur Misler&nbsp;Hammer?</p>

  <p class="block17">— Ne soracağım?</p>

  <p class="block17">— Uzun boylu esmer güzelin adresini öğrendiniz mi? diyeceksiniz. Bir başkasını gönderirsem diye heriflerle böyle kararlaştırdık. Mamafih ben düşündüm&nbsp;Mister Hammer,&nbsp;bu Karlo Alfiyeri'nin adamı olduğuna göre, biz acaba doğrudan doğruya Antonyo denilen haydudun üzerine mi çullanmalıydık?</p>

  <p class="block17">— Polisler için düşünmek iyi netice vermez, diye homurdandım, tabii bunu sizin için söylemedim Wilson, bunu bir polis romanında okumuştum da, şimdi öylece hatırladım.</p>

  <p class="block17">— Polis romanlarını ben de severim! Ne çare ki insan okumaya vakit bulamıyor. Benim uykum gelir doğrusu, iki sayfa okuyunca sızar kalırım.</p>

  <p class="block17">Wilson rahatça içini çekti. Ben öfkeyle gaza bastım. Beşinci avönüyü takiben ilerledik, Santral Park'ın sonunda 113’üncü sokakta bir meyhaneye uğradık. Wilson pek görünmedi. Ben tezgahtara öğrendiğim&nbsp;paro&nbsp;lalı suali sordum. Herif beni tepeden tırnağa süzdü, suratını asarak etrafı bir kolladı:</p>

  <p class="block17">— Yok! dedi.</p>

  <p class="block17">Lenoks Avonü’ye geçtik. Harlem'in içine, 300 bin kişilik nüfusuyla dünyanın en büyük zenci şehri sayılan sefalet dünyasına daldık. Buraya ne vakit yolum düşse bir çeşit can sıkıntısı, bir çeşit öfke duyarım. Hususi hafiye büromu açtığım ilk aylarda epeyce fakir sayıldığım yoksulluk zamanlarımda burada bir iki iş kovaladım. Sefaletini yakından gördüm. Bu cenabet&nbsp;New&nbsp;York'un birçok beyaz mahallelerinde de sefalet vardır. Fakat buradaki sefaletin derinliği, milyonlarca&nbsp;New&nbsp;Yorklunun azametiyle iftihar ettiği gökdelenlerinden birkaç misli fazla.</p>

  <p class="block17">Wilson gittikçe somurtuyor, Karlo'nun izini kaç gündür yakalayamadığı, için adeta mesleğinden utanıyordu. 160'ıncı caddeden sola saparak&nbsp;Sen Nikola&nbsp;Avönü’den yukarıya doğru çıktık.</p>

  <p class="block17">Ben bir meyhaneye daha uğradım. Bundan sonra Wilson bir elbise boyacısı dükkânına başvurdu. Geri döndüğü zaman yüzündeki aç av köpeği hali değişmiş, koku almış bir pantere benzemişti.</p>

  <p class="block17">— Doğru Moris Park'a çekeceğiz&nbsp;Mister Hammer,&nbsp;dedi, parkın etrafını yavaş yavaş dolaşacağız.</p>

  <p class="block17">Dediğini yaptım. 122'nci sokağın başında orta yaşlı, gözleri kör bir gazete satıcısı duruyordu. Wilson:</p>

  <p class="block17">— Tamam, dedi, işte Fil'i yakaladık. Lütfen bir kere de aynı suali buna da sorar mısınız&nbsp;Mister Hammer,&nbsp;fakat şu anda kaç kişinin hesabına çalıştığı pek belli değildir. Gazete alır gibi yapalım.</p>

  <p class="block17">Canımın sıkıntısı fena halde arttığı halde hatırını kırmadım. Köre yaklaştım; bir gazete aldım.</p>

  <p class="block17">Herif el yordamıyla paranın üstünü verirken suali sordum. Siyah gözlüklerini bir an gözlenme dikti.</p>

  <p class="block17">Mahpushanelerde alışılmış bir usulle dudaklarını hiç kıpırdatmadan konuştu:</p>

  <p class="block17">— Öğrendim, Lenoks'tan 140'ıncı sokağa sap, deniz vasıtalarına benzin veren istasyonu göreceksin. Oraya sor.</p>

  <p class="block17">— Gece, gündüz bilirler mi?</p>

  <p class="block17">— Gece, gündüz.</p>

  <p class="block17">— Eyvallah...</p>

  <p class="block17">— Sağ ol!</p>

  <p class="block17">Gazetede bir şey arar gibi otomobile döndüm. Adresi Wilson'a söyledim. Gözlerini kısarak ileriye doğru bir müddet baktı.</p>

  <p class="block17">— Nereden çıkar bu hergeleler, diye homurdandı, ben buralarda kırk sene vazife gördüm. Böyle bir benzinci tespit edemedim. Hele bakalım yeni yetişenlerden mi, eskilerden mi?</p>

  <p class="block17">Lenoks Avönü’yü yukarı doğru çıktık. 140'ıncı sokağa saptık. Sokağın nihayetinde,&nbsp;Harlem&nbsp;nehrinin kenarında benzinci göründü. Wilson'a sordum:</p>

  <p class="block17">— Sen mi gidersin, ben mi gideyim?</p>

  <p class="block17">— En iyisi senin gitmen. Herif belki beni tanır.</p>

  <p class="block17">Otomobili köşede durdurdum. Benzin istasyonuna doğru yürüdüm. Öğle sıcağı epeyce bindirmiş, taşı toprağı cayır cayır yakmaya başlamıştı. Nehirde incin yoktu. Depodaki herif kollarını masaya dayamış, başını da bunların üstüne koyup uykuya dalmış, içeri girdim, yanma yaklaştım, hâlâ horluyor.</p>

  <p class="block17">Omzuna dokundum. Kafasını kaldırınca hazırladığım on dolarlık banknotu burnuna dayadım. Evvela benzin almak istediğimi zannetti, iskelede sandal, motor filan göremeyince şaştı:</p>

  <p class="block17">— Al şunu, dedim, sok cebine. Karlo'yu görmek istiyorum.</p>

  <p class="block17">— Karlo'yu mu? Burada Karlo filan yok.</p>

  <p class="block17">— Başkalarına yok ama bana var. Geleceğimi biliyor.</p>

  <p class="block17">— Kimin tarafından geliyorsunuz?</p>

  <p class="block17">Tereddüdün sırası değildi. Ne olursa olsun bir cevap bulup vermek lazımdı:</p>

  <p class="block17">—&nbsp;Linda&nbsp;tarafından, dedim,&nbsp;Linda Perkins...</p>

  <p class="block17">Yüzüme şüpheyle bir müddet baktı. Bir müddet ensesini kaşıdı:</p>

  <p class="block17">— Yanında kimse var mı? diye sordu.</p>

  <p class="block17">— Bir arkadaş daha var ama burada lüzumsuz yere vakit geçiriyoruz. Karlo içerler ahbabım. Senin de hakkında hayırlı olmaz.</p>

  <p class="block17">—&nbsp;Linda&nbsp;diye bir laf etti galiba... Karlo bulunduğu yerin bilinmesini istemiyor da, ondan soruyorum, yoksa benim ne üzerime vazife...</p>

  <p class="block17">— Peki nerede kendisi?</p>

  <p class="block17">Herif dışarıya çıktı. Etrafa şüpheli şüpheli bakındı. Tehlike sezinlememiş olacak ki şiddetli öğle güneşinin altında hafif bir sisle adeta tüten&nbsp;Harlem&nbsp;şehrinde bir yeri gösterdi:</p>

  <p class="block17">— Nah, Karlo oradaki layterde uyuyor.</p>

  <p class="block17">— Layterde mi?</p>

  <p class="block22"><span class="text">— Ne sandın. Benzin layterinde</span><a class="text1" href="file:///C:%5CUsers%5COzcan%5CDesktop%5CEcel%20saati%20-%20Kemal%20Tahir.htm">[1]</a><span class="text">.</span></p>

  <p class="block17">Gösterdiği layter pis kırmızı teknesiyle biraz ilerde, bir büyük balık leşi gibi duruyordu. Karlo saklanacak yeri iyi seçmişti. Herifi şeytan bile arasa bulamaz.&nbsp;New&nbsp;Yorkun her tarafını dolaşan nehrin ve sayısız kanalların üzerinde on binlerce harap tekne durur. Hepsini araştırmak lazım gelse Karlo saklandığı layterde rahatça ihtiyarlar da, gene ele geçmez.</p>

  <p class="block17">Otomobilden bizi gözetlemekte olan Wilson'a işaret eltim.</p>

  <p class="block17">Yanımıza geldi:</p>

  <p class="block17">— Bizim Karlo buradaymış, dedim, bizi bekliyormuş.</p>

  <p class="block17">— Nerede? diye sordu.</p>

  <p class="block17">— Şuradaki layterde.</p>

  <p class="block17">— Peki, bir kayık bulalım da gidelim. Herifin yüzüne baktım.</p>

  <p class="block17">— Benden paso, dedi, bu sıcakta kürek çekemem. Hem burası da yalnız. Siz islerseniz şu eski botla gidin, isterseniz seslenelim gelsin.</p>

  <p class="block17">Ben:</p>

  <p class="block17">— Lüzum yok, diye atıldım, gideriz daha iyi. Yiyeceğini sen mi götürürsün, yoksa kendisi karaya mı çıkar?</p>

  <p class="block17">— Geceyse kendisi çıkar, gündüzse biz götürürüz.</p>

  <p class="block17">— İyi. Pekala!</p>

  <p class="block17">Wilson'a göz kırptım. Sahile doğru yürüdük. Eski bot iki kişiyi zor taşır, külüstür bir şeydi. Hele bu iki kişi seksener kiloluk olursa... Wilson küreklere yapıştı. Tekneye yaklaşırken:</p>

  <p class="block17">— Yavaş ol, dedim, herifi beyhude pirelendirmeyelim, belki üzerinde silah da vardır.</p>

  <p class="block17">— Silah mı? Gebertirim.</p>

  <p class="block17">— Gebertmek marifet değil. Bize konuşması lazım.</p>

  <p class="block17">Laytere sessiz sedasız yaklaştık. Evvela ben çıktım, Wilson botun başındaki halkaya bağlı ipin ucunu uzattı. Bir yere düğümledim. Elimi uzatıp çıkmasına yardım ettim.</p>

  <p class="block17">Layter, her tarafı saçtan yapılmış gayet eski bir gemiydi. Saçların boyaları çoktan sıyrılmış, hepsini kalın pas tabakaları kaplamıştı. Makinesinin işlediğini iddia etmek budalalık olurdu. Bu tekne senelerce suyun dibinde kaldıktan sonra vinç kuvvetiyle çıkarılmış bir leşe benziyordu.</p>

  <p class="block17">Küçük kaplan köşkünün açık kapısı orada kimsenin bulunmadığını göstermekteydi. Karlo denilen haydut olsa olsa sarnıç ambarlardan birisinde uyuyordu.</p>

  <p class="block17">Wilson'la bakışarak bu fikirde mutabık kaldık. Ben tabancamı çıkardım. Arkadaşım da aynı işi yaptı.</p>

  <p class="block17">Sürmeli kapağı açık duran birinci bölmeye gürültü etmeden yaklaştık, aşağıyı dinledik. Hiçbir şey duyamayınca&nbsp;ben:</p>

  <p class="block17">— İnelim, diye fısıldadım, daha iyisi sen burada nöbette kal, ben bir bakayım, ne olur ne olmaz.</p>

  <p class="block17">— Herif silahlıdır ha&nbsp;Mister Hammer,&nbsp;aman dikkat edin. Bunlar saklandıkları inde bastırılınca tehlikelidirler.</p>

  <p class="block17">— Meraklanma!</p>

  <p class="block17">Sarnıcın duvarına yapışık demirlerden inebilmek için arkamı dönmek lazım geliyordu. Sağında tabanca bulunduğundan yalnız sol elimi kullanabiliyordum. Wilson yukarıdan kolladığı için tehlike mevcut olamazdı.</p>

  <p class="block17">Dimdik merdivenin tam orta yerine gelmiştim ki Wilson can acısıyla boğuk bir feryat kopardı. Aynı anda arkamda bir ses:</p>

  <p class="block17">— Kıpırdama, diye bağırdı, kılını oynatırsan kalbura çeviririm. Elimdeki mitralyözdür.</p>

  <p class="block17">Öylece durdum. Herif silahın namlusunu bel kemiğime dayadı:</p>

  <p class="block17">— At elindekini, diye haykırdı, at bitiyorsun.</p>

  <p class="block17">Attım. Tabancam sarnıcın dibine sert bir maden sesiyle düştü. Herif:</p>

  <p class="block17">— İn bakalım aşağıya kabadayı, dedi, in de kimsin, nesin, burada işin ne anlayalım.</p>

  <p class="block17">Tabancamı bir tekmede kenara fırlattığını anladım. Biraz geri çekilmişti. Sarnıcın zeminine ayak bastım. Haydut emretti.</p>

  <p class="block17">— Sola dön, duvara kadar git, ellerini duvara daya, bacaklarını mümkün olduğu kadar geriye al.</p>

  <p class="block17">Dediklerini tamamıyla yerine getirdim. Bir taraftan da Wilson'un başına neler geldiğini düşünüyordum. Herif, duruşumun muvazenesizliğinden istifade ederek üzerimi alışık bir hareketle aradı.</p>

  <p class="block17">— Demek şu külüstürden başka silahın yokmuş, diye güldü, pekâla! Şimdi yüzünü görelim.</p>

  <p class="block17">Döndüm.</p>

  <p class="block17">Karşımdaki herif Karlo değildi. Ondan daha ufak tefek, fakat daha sinirli bir başkası. Sarnıcın alacakaranlığında gözlerinin parıltısını kim görse keyif için adam öldüren cinsten bir hergele olduğunu derhal anlar.</p>

  <p class="block17">Sırıttı. Sırıtınca önden iki dişinin noksan olduğunu fark ettim.</p>

  <p class="block17">— Şu mesele, dedi, demek yabancı değilmişsin, meşhur başıbozuk polislerden&nbsp;Mister&nbsp;Mayk&nbsp;Hammer...&nbsp;Bir de sana "açıkgöz" derler. Andavallının biriymişsin. Sakın efelenmeye kalkma. Hiç şakam yoktur. Bir kilo kurşunu karnına doldururum da mide fesadına uğrarsın. Yukarıya seslendi: Hey Herri!</p>

  <p class="block17">Yukarıdan birisi:</p>

  <p class="block17">— Ne var? diye sordu.</p>

  <p class="block17">— Tamamım?</p>

  <p class="block17">— Tamam!</p>

  <p class="block17">— Burası da tamam! Buradaki kimmiş bil bakalım!</p>

  <p class="block17">— Kimmiş?</p>

  <p class="block17">—&nbsp;Mister&nbsp;Mayk&nbsp;Hammer...&nbsp;Hani şu bir meşhur hususi hafiye vardı ya, gazeteler yazıp durur.</p>

  <p class="block17">— Bildim, ne yapıyor?</p>

  <p class="block17">— Ne yapabilir, aval aval suratıma bakıyor. Seninki kim?</p>

  <p class="block17">— Benimki de yabancı sayılmaz. Eskiden buralarda bir merkez memuru Wilson vardı, işte o.</p>

  <p class="block17">— Şu halde kimsenin kimseye hakkı geçmedi, bir resmisinden, bir hususisinden enseledik. Ulan şu bizim reis yaman vesselam, bizim Reis yamanın yamanı... Bir taşla iki kuş vurmak diye ben işte buna derim.</p>

  <p class="block17">Ben dayanamadım, dişsiz herife:</p>

  <p class="block17">— Sizin reis kim kocakarı, dedim, Karlo denilen maskara mı? Şef garson eskileri ne zamandan beri gang işletiyor?</p>

  <p class="block17">— Karlo mu? Karlo'yu da nereden uydurdun pis hafiye! Sen galiba Antonyo'nun adını hiç duymadın!</p>

  <p class="block17">Şiddetle düşünmeye başladım. Karlo'nun peşine beyhude yere takıldığımız meydana çıkıyordu, işin başından beri Antonyo'ya lüzumlu değeri vermemekle hata etmiştim. Herif açıktan açığa dövüştüğü için olmalı, bana arka tarafta bir başkasını, büsbütün meçhul birini aramak lazım gibi gelmişti. Halbuki bu kanlı işlerde ekseriya büyük dalavereler dönmüyordu.</p>

  <p class="block17">Herri yukarıdan seslendi:</p>

  <p class="block17">— Ben bunu ikinci bölmeye atıyorum&nbsp;Alberto!</p>

  <p class="block17">— Dikkat et, o herifte oyun çoktur. Karnındakini öğrenmeden gebertirsen Reis kızar!</p>

  <p class="block17">— Meraklanma oğlum, herif mışıl mışıl uyuyor. Ensesine bir indim, bitti.</p>

  <p class="block17">— Ben senin enseye nasıl indiğini bilirim, at gitsin keratayı, at da sonra buraya gel.</p>

  <p class="block17">Sarnıcın içi fırın gibi sıcaktı. Öylesine terlemiştim ki, kımıldadıkça gömleğim ıslak ıslak derime yapışıyordu.</p>

  <p class="block17">Yukarıda ağır bir şeyin yerde sürüklenmesinden çıkan ses duyuldu. Sonra bu ağır şey derince bir yere yuvarlandı. Gıcırtılı bir kapak örtüldü. Adımlar üzerimizden geçerek, bulunduğumuz bölmenin deliğine geldi. Önce iki kundura, sonra mum gibi ütülü bir pantolon, daha sonra beyaz gömleğiyle Herri denilen haydut göründü.</p>

  <p class="block17">Alberto:</p>

  <p class="block17">— Su köşede bebek oyuncağı olacak, dedi, al da unutmayalım, oyun çıkarmaya kalkmasın!</p>

  <p class="block17">— Oyun çıkarmak mı? Herri beni sıska bir koyunu nefretle seyreden bir kasap gibi gözden geçirdi: Birazdan eline atom topu versen kullanamaz hale gelecek, diye sırıttı, birazdan hesabı tamamdır.</p>

  <p class="block17">— Neden böyle söylüyorsun azizim, belki bizi uğraştırmaz. Belki istediğimizi verir de, patronun buraya kadar gelmesine hacet bırakmaz. Malum ya bizim patron iyidir, kendisine karşı gelinmedi mi merhamet eder. "Defedin gitsin, bir daha da gözüme görünmesin, ayaklarımın arasında dolaşmasın" der de, bu cenabete canını bağışlar.</p>

  <p class="block17">— Haklısın.</p>

  <p class="block17">Herri tabancamı yerden aldı. Deliğin ışığında bir kere parlattı.</p>

  <p class="block17">— Buymuş demek, diye güldü, koca Antonyo çetesine bu yavru bu silahla karşı çıkıyor. Bu dünyada akıllı adam mı ararsın. Hepsi&nbsp;New&nbsp;York'a toplanmış da hususi hafiye kesilmiş... Üstünü aradın mı? Bunlar bazen çoraplarının konçlarına küçük bıçaklar sokarlarmış. Kollarının içine lastiklerle mini mini tabancalar saklatırlarmış.</p>

  <p class="block17">Yok canım!</p>

  <p class="block17">—Elbette. Bunlar hep Şerlok&nbsp;Holmes&nbsp;kitapları okurlar. Orada işler böyle döner.</p>

  <p class="block17">— Ha berim yok. İstersen bir daha arayalım.</p>

  <p class="block17">— Fena olmaz. Ver şu mitralyözü.</p>

  <p class="block17">Küçük mitralyözü bu sefer Herri aldı. Dişsiz herif yanıma yaklaştı. Ben üstümü arayacak zannettim. Tam ağzımın ortasına apansız bir yumruk indirdi. Boş bulundum, kafam arkadaki saça çarparak boş bir tahta kutu sesi çıkardı. Gözlerimden ateş fışkırdı. Aynı anda kasıklarıma bir tekme yiyerek iki büklüm yere çöktüm. Haydut:</p>

  <p class="block17">— Kocakarı ha, diye pis pis gülüyordu, kocakarı öyle mi? Al sana bir kocakarı şakası...</p>

  <p class="block17">Tekmeler her tarafıma bilhassa boş böğrüme iniyordu. Herifin sesini bir müddet daha duydum:</p>

  <p class="block17">— Çorabının koncuna hançer saklarsın değil mi? Bu akılla bir de "Kocakarı" diyor. Nasılmış kocakarı, nasılmış...</p>

  <p class="block17">Kendimi nihayet kaybettim.</p>

  <p class="block20" id="calibre_pb_12">&nbsp;</p>
</body>
</html>
