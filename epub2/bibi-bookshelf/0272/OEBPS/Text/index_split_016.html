<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block16">ON İKİNCİ KISIM</h1>

  <p class="block17">Temmuz gecelerinde&nbsp;New&nbsp;York caddelerinden sanki hava yerine alev akar. Dibi asfalt, iki tarafı demir ve betondan ibaret bir olukta, erimiş kurşuna bata çıka yürümenin azabıyla bunalırsınız.</p>

  <p class="block17">Işıklar, harareti bin kat artırarak gözlerinizi uyku ile baygınlık arası bir kesinlikle kırpıştırır.</p>

  <p class="block17">Saat gecenin onu.</p>

  <p class="block17">Işıklı mağaza vitrinleri önünden geçerken yan gözle yanımda oturan&nbsp;New&nbsp;York Cinayet Kısmı Şef Muavini Wilson'un yüzüne fark ettiremeden bakıyorum.</p>

  <p class="block17">Gözleri dimdik ileriye dikilmiş biraz ablakça suratında yorgun bir gebe kadın ifadesi var. Alt dudağını, birisine öfkelenmiş gibi hafifçe sarkıtmış.</p>

  <p class="block17">Sigara paketini çıkarıp uzattım.</p>

  <p class="block17">— Şimdi içmem! dedi.</p>

  <p class="block17">Bir saniye baktım. Tütün dumanında bile terden ıslanmış kirli bir çamaşırın iğrençliğini duyuyorum. Wilson yola çıktığımızdan beri ikinci defa:</p>

  <p class="block17">— Yanımıza silah almamakla hata etmiyor muyuz&nbsp;Mister Hammer?&nbsp;diye sordu.</p>

  <p class="block17">Ben ikinci defa:</p>

  <p class="block17">— Asıl hata belki de teklifi kabul etmek, dedim, fakat bir kere kabul ettikten sonra silahsız gitmek en doğrusu.</p>

  <p class="block17">— Karlo gibi namussuzlara hiç güvenilmez. Bunlar ekseriya Al Kapon rolüne çıktıkları zaman daha tehlikelidirler. Çünkü kendilerini sahiden tehlikede hissetmeseler böyle bir işi yüklenmezler. Bir kere de ileri atıldılar mı...</p>

  <p class="block17">— Başka çare olmadığını sen de pekala biliyorsun Wilson, vaziyeti iki saatten beri müzakere ettik. Uç şekil var: Beraber polis kuvvetleri götürmek. O zaman kurnaz herif yanımıza yaklaşmak şurada dursun, saçının telini göstermez. Geriye iki hareket tarzı kalıyor: Hiç gitmemek, yahut silahsız gitmek. Bir kere karşımıza tek başına çıkacağı da belli değil. Binaenaleyh yanımıza silah da alsak kime karşı kullanacağız? Üstümüzü arayacaklar. Bundan evvel silahlarımızı çekersek Karlo savuşacak.</p>

  <p class="block17">— Doğru, doğru ama böyle heriflere güvenmek de delilik...</p>

  <p class="block17">— Delilik evet...</p>

  <p class="block17">Bir müddet sustuk. Direksiyondaki elimi değiştirdim. Avucumun terini pantolonuma hızlı hızlı sildim. Bu kadarcık bir hareket bile vücudumun yeniden tere batmasına yetti. Yavaşça küfür ettim.</p>

  <p class="block17">Wilson:</p>

  <p class="block17">— Bir şey mi dediniz? diye sordu.</p>

  <p class="block17">— Elli milyon dolar da müthiş para...</p>

  <p class="block17">— Müthiş olmaz mı? Banka yatırım numarasını öğrenen gidip çekecek. On dakikalık bir mesele. Bereket versin Karlo denilen namussuz Amerika'dan kolayca çıkamayacağını idrak etti. Bütün limanların tutulduğunu söylemekle çok iyi yaptınız&nbsp;Mister Hammer,&nbsp;yoksa herif pazarlığa razı olmazdı.</p>

  <p class="block17">— Nazilerin Avrupa'da yağma ettikleri muazzam servetlerden 50 milyon dolarını olsun kurtarmak fena olmayacak. Bu kadar büyük bir paranın Karlo gibi gaddar bir hergelenin elinde ne akıl almaz fenalıklara alet edileceğini düşünüyorum da...</p>

  <p class="block17">— Haklısınız&nbsp;Mister Hammer,&nbsp;bu sözleri&nbsp;Mister&nbsp;Pat Çambers de aynen böyle söyledi. Yoksa icabında herife verilecek 50 bin doları emniyet bütçesinden alamazdık.</p>

  <p class="block17">— Pat böyle anlaşmalara kolay razı olmazdı ama, bu sefer nasılsa...</p>

  <p class="block17">— Başka çare olmadığını nihayet o da kabul etti. Ben asıl Karlo’nun 50 bin dolar istemesine şaşıyorum.</p>

  <p class="block17">— 50 bin dolarla beraber canını da kurtaracak. Fazla istese verilmezdi. Ayrıca hazırlanan pasaport onun için milyonlar değerinde, isim yeri açık bir pasaport ne demek?</p>

  <p class="block17">— Doğru. Ben başka bir şeye takılıyorum&nbsp;Mister Hammer,&nbsp;vereceği numara bakalım doğru mu?</p>

  <p class="block17">— O ciheti konuştum. Telgrafla İsviçre'deki bankalardan soracağız.</p>

  <p class="block17">— Benim İsviçre bankalarına bir türlü aklım ermiyor. Bu kadar büyük servetleri birer numara ile alıp vermek ciddi değil.</p>

  <p class="block17">— Eski bir usulmüş. Bazı kralların, siyaset adamlarının memleketlerinden gizlice para çıkarmalarını kolaylaştırıyor. Hatta bir vakitler gazeteler yazdı. Marsilya suikastında öldürülen Yugoslavya Kralı&nbsp;Aleksandr&nbsp;İsviçre bankalarındaki parasının numarasını karısına da oğluna da söylemediği için servetini kimse alamıyormuş. Öylece kalmış gitmiş.</p>

  <p class="block17">Lenoks avönüyü bırakmış Harlem'in dar sokaklarına sapmıştık.</p>

  <p class="block17">Burada ışıklar gittikçe azalıyor, sokaklar gittikçe pisleşiyordu.&nbsp;New&nbsp;York vatandaşlarından yüzde ellisi buralardan gündüz bile geçmek istemezler.</p>

  <p class="block17">— Canavarın mine girmeden evvel bir şey içelim mi? diye sordum. Wilson dalgınlıktan zorla uyandı:</p>

  <p class="block17">— Birer viski yuvarlarsak fena olmaz, dedi.</p>

  <p class="block17">Kötü bir meyhanenin önünde durdum, içeride nikotinle karışık keskin bir alkol kokusu vardı. Sigara dumanları tavana bile yükselmeden masaların üzerinde ağır ağır dalgalanıyordu.</p>

  <p class="block17">Tezgahta birer viski içtik.</p>

  <p class="block17">Wilson elini ağzına siper ederek yavaşça konuştu:</p>

  <p class="block17">— Ben takip edildiğimizi fark edemedim, siz bir şeyden şüphelendiniz mi?</p>

  <p class="block17">— Hayır. Aslına bakarsan buraya kadar sezmemiş de olabiliriz. Mamafih bundan sonra daha iyi anlaşılır.</p>

  <p class="block17">Wilson'un suratı gittikçe asılıyordu. Bu resmi polisler silahla gezmeye iyice alıştıkları için tabancalarını evde bıraktıkları zaman sokağa çırılçıplak çıkmışlar gibi rahatsızlık duyarlar. Gülümseyerek sordum:</p>

  <p class="block17">— Silahsızlık canını mı sıkıyor aslanım?</p>

  <p class="block17">— Çook...</p>

  <p class="block17">— Meraklanma, herifin bizi temizlemekte hiçbir menfaati olamaz. Sağ salim geri dönmezsek bütün pazarlık bozulacak. Hem&nbsp;New&nbsp;York polisi, hem de federal polis ensesine binecek.</p>

  <p class="block17">— Bana vız gelir. Korkuyorum zannetmeyin...</p>

  <p class="block17">— Biliyorum canım... Korkuyu da nereden çıkardın? Tekrar otomobile bindik.</p>

  <p class="block17">Karlo'nun talimatına göre Kolonyal Park civarında 30 kilometre ile dolaştık. Otomobilimi numarasıyla tanıyordu. Orada bize ne yapacağımız ayrıca söylenecekti.</p>

  <p class="block17">Uzaktan uzağa&nbsp;Sen Nikola&nbsp;Avönü'nün asfaltında öten lastik tekerlek gürültüleri duyulmaktaydı.</p>

  <p class="block17">Wilson:</p>

  <p class="block17">— Köpoğlusu para, diye homurdandı. Karlo gibi çakallar bile büyük parayı görünce kaplan kesiliyorlar.</p>

  <p class="block17">— Herifi tanır mıydın?</p>

  <p class="block17">— Ben bütün bu hergeleleri tanırım. Hem de ciğerlerini bilirim. Emir kulu teres! Alfiyeri'nin karşısında iki büklüm yaşardı. Hele Antonyo'nun adını ağzına alamazdı. Şimdiki hale bakın,&nbsp;New&nbsp;York polisini haraca bağlıyor.</p>

  <p class="block17">— Sade&nbsp;New&nbsp;York polisini değil dostum, Mayk Hammer'i de... Wilson gülmekle hıçkırmak arası garip bir ses çıkardı. Yüzüne baktım. Gene alt dudağını sarkılmış. Gene gözleri dalgın.</p>

  <p class="block17">Ben makine yağına batırılmışım gibi rahatsızlık hissediyorum. Buralardaki sıcak Brodway'ın hararetine benzemiyor. Daha pis, daha bunaltıcı.</p>

  <p class="block17">Wilson:</p>

  <p class="block17">— Takip yok! dedi.</p>

  <p class="block17">— Yok evet. Ben sana bir şey söyleyeyim mi Wilson, böyle işleri Karlo gibiler büyük patronlardan daha iyi beceriyorlar. Ne de olsa insanoğlu hüküm yürüte yürüte bir parça çapaçul, bir parça ihtiyatsız oluyor. Gerek Antonyo'nun, gerek Alfiyeri'nin Karlo gibi dördüncü derecede bir herife günün birinde yenilmeleri hep bundan.</p>

  <p class="block17">— Doğru&nbsp;Mister Hammer...</p>

  <p class="block17">— Savcılıktaki cinayetin içyüzü hala çözülemedi değil mi?</p>

  <p class="block17">— Çözülemedi.</p>

  <p class="block17">— Pat kimbilir ne kadar kızıyordur?</p>

  <p class="block17">— Mister Çambers de kızıyor ama asıl deliye dönen Başsavcı! Sabahlara kadar uyuyamıyor. Hele Antonyo'nun temizlendiğini haber verdiğimiz zaman suratını görmeliydiniz. Yüksek bir yerden apansız ayağı kayarak düşen bir insanın yüzü de ancak bu hale gelir. Wilson keyifsiz keyifsiz güldü: Bütün şüpheler Antonyo üzerindeyken birdenbire her şey tepetaklak oluyor.</p>

  <p class="block17">Parkın kenarına çekilmiş külüstür otomobillerin içinde dünyaya metelik vermeden sevişen zenci çiftlere rastlıyorduk.</p>

  <p class="block17">Bir polis arabası canavar düdüğünü öttürerek hızla geçip köşeyi kıvrıldı.</p>

  <p class="block17">Sinirlerimiz gittikçe geriliyordu. Bunu soluklarımızdan anlıyorum.</p>

  <p class="block17">Birer sigara yaktık. Wilson tekrar anlaşılmaz şeyler homurdandı.</p>

  <p class="block17">Arabayı bir ağacın gölgesine çektim.</p>

  <p class="block17">Wilson:</p>

  <p class="block17">— Ne oluyor? diye öfkeyle sordu.</p>

  <p class="block17">— Biraz bekleyelim, diye zorla güldüm, herif böyle bir yerde beklememizi söylemedi ama bu daha pratik. Eğer son dakikada caymadıysa gelip bizi bulur.</p>

  <p class="block17">Beş dakika sonra yanımıza bir küçük zenci çocuk yaklaştı. Boynuna küçük bir kutu asmış, çiklet filan satıyordu.</p>

  <p class="block17">— Yeni çıktı, Karlo marka çikletlerimiz var efendiler, dedi, yeni çıktı, Karlo marka...</p>

  <p class="block17">— Biz toptan alıcıyız. Deposu nerede? diye sordum.</p>

  <p class="block17">— Şuracıkta... iki sokak aşağıda...</p>

  <p class="block17">— Bizi götürür müsün yavrum?</p>

  <p class="block17">— Götürürüm.</p>

  <p class="block17">— Atla!</p>

  <p class="block17">Arka kapıyı açıp tereddütsüz içeri girdi.</p>

  <p class="block17">Ben alacakaranlıkta Wilson'a göz kırptım.</p>

  <p class="block17">Çocuğun tarifiyle birkaç sokak dolaştık. Dündenberi ikinci defadır ki&nbsp;Harlem&nbsp;ırmağının sahiline gidiyorduk. Birincisinde az kalsın postu bırakacaktık. Bakalım İkincide başımıza neler gelecek?</p>

  <p class="block17">Saptığımız sokak gayet aralık fenerleriyle ötesi berisi çökmüş derin bir tünele benziyordu. Görünürde canlı mahlûk yoktu. Oğlana:</p>

  <p class="block17">— Daha uzak mı sizin depo? diye sordum.</p>

  <p class="block17">— Geldik, dedi.</p>

  <p class="block17">— Adın ne senin bakalım?</p>

  <p class="block17">— Cim.</p>

  <p class="block17">— Lakabın yok mu?</p>

  <p class="block17">— Var. Bana arkadaşlar "Karaboncuk" derler.</p>

  <p class="block17">— Neden?</p>

  <p class="block17">— Çünkü ben sahici zenciyim. Su katılmamış. Bizim buralarda benden daha siyah bir başka oğlan bulamazsın.</p>

  <p class="block17">— Sahi. Dikiz aynasından hiçbir şey göremiyorum köpoğlusu... Oğlan otomobilin loşluğunda bembeyaz dişlerini gururla parlattı.</p>

  <p class="block17">— İşte geldik, dedi. Nehre inen sokağa sapacaksınız. Solda bir tek kapı var. Uç kere vurun açılır.</p>

  <p class="block17">— Neden üç kere Cim, neden üç kere de iki kere değil?</p>

  <p class="block17">— Besbelli içerdekiler kolay duymazlar da, duyurmak için...</p>

  <p class="block17">Omzumdan arkaya bir beş dolarlık uzattım. Oğlan derhal kaptı.</p>

  <p class="block17">— Kedi gibi görüyorsun karaboncuk, dedim, teşekkür ederiz.</p>

  <p class="block17">— Bir şey değil.</p>

  <p class="block17">Kapıyı yavaşça açıp atladı. Sonra gene yavaşça örttü. Durduğumuz köşenin elektriği sönüktü. Karaboncuk karanlığa karışı verdi.</p>

  <p class="block17">Ben otomobili sokağa soktum.</p>

  <p class="block17">Harlem&nbsp;ırmağı yeniden karşımıza çıkmıştı. Burnumu tıkayan pis benzin kokusunu aynen duydum. Sahilin ışıkları ırmağın siyah sularına vurmuştu. Uzaktan bir römorkörün yeşil feneri kayarak geçiyordu.</p>

  <p class="block17">Fena fena yutkundum.</p>

  <p class="block17">Soldaki kapıda durduk. Wilson'a:</p>

  <p class="block17">— Haydi, dedim, bol şans! Yolumuz buraya kadar. ikimiz iki taraftan aynı zamanda indik. Aynı zamanda geldiğimiz tarafı kolladık. Karanlıktan başka bir şey görünmüyordu.</p>

  <p class="block17">Çoktan terkedilmiş harap antreponun kalın kapısını üç kere yumrukladım.</p>

  <p class="block17">Arkadaşıma:</p>

  <p class="block17">— Birimizden birimizin burada rehine kalması ihtimali de var, diye fısıldadım, bu herif işini tesadüflere bırakacak cinsten değil.</p>

  <p class="block17">— Öyle.</p>

  <p class="block17">Üç kere daha vurdum. Kapı gıcırdayarak açıldı. Önümüzde kaskatı bir karanlık.</p>

  <p class="block17">Kısa bir tereddütten sonra içeri girdim. Wilson da arkamdan geldi.</p>

  <p class="block17">Eski bir hoparlörden çıktığı hırıltılarından belli bir ses, tavandan duyuldu:</p>

  <p class="block17">— Kapıyı örtün. Elektrik fenerlerini kullanmadan doğru yürüyün.</p>

  <p class="block17">Wilson kapıyı kapattı.</p>

  <p class="block17">Ben ayak yordamıyla yürüdüm. Yerler betondu. Ayağıma hiçbir şey takılmıyordu. Uzun zamandır boş bırakılmış antrepolardaki rutubetli küf kokusu berbat...</p>

  <p class="block17">Adımlarımı sayıyorum. On yedinci adımda birdenbire gayet keskin bir ışık gözlerimizi kamaştırdı.</p>

  <p class="block17">Öylece durduk.</p>

  <p class="block17">Bu sefer arkamızdan gelen bir ses:</p>

  <p class="block17">— Eller yukarı! diye sükunetle emretti.</p>

  <p class="block17">O anda Karlo'nun bu işte basit bir alet olabileceğini ilk defa düşündüm.</p>

  <p class="block17">Wilson benim hizama gelmiş ellerini havaya kaldırmıştı. Öfkeyle soluyordu.</p>

  <p class="block17">Sırtıma bir tabanca namlusunun dayandığını hissettim. Usta bir el her tarafımı süratle sıvazladı ve gayet kısa bir zamanda tamamıyla silahsız olduğumu anladı.</p>

  <p class="block17">Aynı yoklama Wilson'a da tatbik edildi.</p>

  <p class="block17">— Tamam efendiler, dedi, bu hususta sözünüzde durmuşsunuz. Eğer bundan sonra oyunbozanlık etmeye kalkmazsanız anlaşacağımıza eminim.</p>

  <p class="block17">Karlo'nun hafif İtalyan şivesiyle konuştuğu İngilizceyi gayet iyi tanımıştım.</p>

  <p class="block17">— Işığa doğru yürüyün, dedi, karşınızda bir kapı var, oradan girin. Silahımı almaya çalışmanız beyhudedir. Çünkü her an iki tane mitralyözün ateşi altındasınız.</p>

  <p class="block17">Büyük bir odaya girdik. Bu odanın ışıkları bütün köşeleri aydınlatacak kadar kuvvetli değildi. Sağda menteşelerinden kısmen kurtulup sarkmış, camları kırık bir kapı gördüm. Bunun karşısındaki kapı yeri büsbütün boştu. Kapı karanlık bir delik gibi duruyordu.</p>

  <p class="block17">Yukarıdaki abajurun ışığı yalnız ortadaki masayı aydınlatmaktaydı.</p>

  <p class="block17">Karlo'nun yüzünü ilk defa gördüm. Kara kaşlarını suratına öfkeli ve gaddar bir hal vermek istiyormuş gibi çatmıştı.</p>

  <p class="block17">— Para ile pasaport geldi mi? diye sertçe sordu. Wilson:</p>

  <p class="block17">— Evvela numarayı anlayalım, diye homurdandı, hem numarayı, hem de numara yapmadığınızı...</p>

  <p class="block17">— Sesini kes! Burada neler yapılması lazım geldiğini ben tayin edeceğim. Paraları görelim.</p>

  <p class="block17">— Elimi indireyim de...</p>

  <p class="block17">— Olmaz. Ben alırım. Masaya dayan, bacaklarını geriye doğru uzat. Kımıldama kurşunları sırtına doldururum. Sen de Mayk, duvara doğru dön. Kılını oynatırsan bitersin.</p>

  <p class="block17">Dediğini yaptık. Herif Wilson'un cebinden paralarla pasaportu aldı.</p>

  <p class="block17">— Ben söylemeden vaziyetinizi hiç bozmayacaksınız. Hışırtıdan pasaportu tetkik ettiğini anladım.</p>

  <p class="block17">— Dönebilirsiniz! dediği zaman pasaportla paraları cebine atmıştı bile, suratına keyifli bir gülümseme yayılmıştı.</p>

  <p class="block17">— Şimdi saat meselesine gelelim, dedi, Mayk’ın elindeki saatin uydurma bir şey olduğunun elbette farkına vardınız. Ben Alfiyeri gibi Linda'ya sahici saati emanet edecek budalalardan değilim. Numaralı saat bende. Ne çare ki 50 milyon doları cebe indiremiyorum.</p>

  <p class="block17">Wilson:</p>

  <p class="block17">— Uzatma, dedi, numarayı söyle.</p>

  <p class="block17">— Sabırlı ol aslanım! Söyleyeceğiz. Ben namuslu haydutlardanım. Sözümün eriyim. Paralar Ruçild Bankası'nda duruyor. Numarası da 65.</p>

  <p class="block17">— Ne malum?</p>

  <p class="block17">— Bu polis milleti de her şeyden şüphe eder. Hiç de hayırlı olmaz. 6 5, yani 555555.</p>

  <p class="block17">Wilson bana döndü:</p>

  <p class="block17">— Herif bizimle eğleniyor, dedi, vallahi atıyor bu serseri! Karlo'nun sesi değişiverdi:</p>

  <p class="block17">— Serseri babandır, diye çıkıştı, senden ala serseri mi olur? Numara bu! İster inan ister inanma!</p>

  <p class="block17">— Telsizle soracağız. Uydurdunsa elimizden kurtulamazsın.</p>

  <p class="block17">— Tuhaf şey! İnsan para uğruna canım yüzde yüz tehlikeye atar mı? Hele böyle foyası meydana çıktıktan sonra...</p>

  <p class="block17">— Bir kere saati teslim edeceksin. Saati görmeden inanmayız.</p>

  <p class="block17">— Budalalık ediyorsun Wilson, numarayı söyledikten sonra saatin ne değeri kalır? Değil mi Mayk?</p>

  <p class="block17">Birdenbire karşı durulmaz bir sigara içmek arzusu duydum. Tehlikeyi tamamıyla unutarak elimi indirdim. Karlo yanma basılmış bir oyuncak gibi adeta sıçrayarak bana döndü:</p>

  <p class="block17">— Eller...</p>

  <p class="block17">Galiba "yukarı" diyecekti ki Wilson kurşunu benim yiyeceğimi zerre kadar hesaplamadan kaplan gibi atıldı. Bir anda ikisini karmakarışık yerde gördüm. Benim müdahaleme meydan kalmadan Wilson tabanca elinde ayağa kalktı. O zaman,&nbsp;New&nbsp;York'un bir kısmını, bir kısım gangster çetelerinden temizleyen meşhur Merkez Memuru Wilson'un ne keskin bir dövüşçü olduğunu anladım.</p>

  <p class="block17">Karlo yerden kalkmaya uğraşıyordu. Wilson tamamıyla değişen bir sesle:</p>

  <p class="block17">— Hesabın tamam Karlo, dedi, hapı yuttun?</p>

  <p class="block17">Ben iyice şaşırmıştım. Boynumu kısarak büyük odanın karanlık köşelerinden açılacak yaylım ateşleri bekledim.</p>

  <p class="block17">Ortaya düşen sessizliği hiçbir patlama sarsıp dağıtamıyordu, neden sonra:</p>

  <p class="block17">— Aferin Wilson, dedim, herif blöf yapıyormuş. Mitralyöz filan yokmuş.</p>

  <p class="block17">— Amma adammışsın Mayk, diye güldü, burası Karlo için can pazarı. Fazladan arada 50 milyon dolar dönüyor. Böyle yerlere lüzumsuz şahit getirilir mi?</p>

  <p class="block17">— Doğru!</p>

  <p class="block17">Karlo ellerine abanarak doğrulurken Wilson gene şimşek gibi atılarak böğrüne müthiş bir tekme indirdi. Herif boğazlanan hayvan sesleri çıkararak üç takla attı. Wilson:</p>

  <p class="block17">— Bağır namussuz! diye hırıldadı, daha dur bakalım... Elimden neler çekeceksin.</p>

  <p class="block17">Yüzündeki dargın çocuk ifadesi değişmişti. Sarkan alt dudağı bile artık eski manayı vermiyordu. İnleyen hayduda yaklaştı. Yakasından tutup kaldırdı. Tabancanın demiriyle suratına yukarıdan aşağıya iki kere vurdu. Kemik sesiyle yırtılan deri sesini aynı zamanda duydum. Karlo'nun yüzünü bir anda kıpkırmızı kan kapladı.</p>

  <p class="block17">Bir sigara yaktım.</p>

  <p class="block17">— Bırak Wilson, dedim, öldüreceksin!</p>

  <p class="block17">Wilson beni tamamıyla unutmuşa benziyordu. Bunu, yüzüme hayretle bakmasından anladım. Söylediğim sözün manasını neden sonra anlamış gibi:</p>

  <p class="block17">— Elbette öldüreceğim, diye öfkeyle bağırdı, onu da öldüreceğim seni de...</p>

  <p class="block17">— Beni&nbsp;de&nbsp;mi?</p>

  <p class="block17">—&nbsp;Elbette.</p>

  <p class="block17">—&nbsp;Beni niçin öldüreceksin?</p>

  <p class="block17">— Budalalık etme Mayk, sen ölmedikçe saatin sırrını öğrenmek neye yarar?</p>

  <p class="block17">— Asıl budalalık eden sensin Wilson, beni öldürmekle eline hiçbir şey geçmez. Galiba Pat Çambers'i unutuyorsun.</p>

  <p class="block17">— Unutmuyorum.</p>

  <p class="block17">— Öyleyse saatin sırrını senden istemeyecek mi? Kendi hesabına hareket ettiğini derhal anlar. Sahiden budalalık ediyorsun oğlum!</p>

  <p class="block17">Wilson beni nefretle süzdü. Gözlerinde karşısındakini küçümseyen delilerin büyüklük illetine delalet eden kibirli bakışları vardı.</p>

  <p class="block17">— Pat denilen hayvanın hiçbir şeyden ha beri yok, dedi. Bu işin başından beri aklınızı biraz işletseniz bir şeyler sezinlerdiniz. Başından beri herkes saat meselesini hükümetten şiddetle saklıyordu. Niçin? Zira hükümet duyar duymaz resmi kanallar vasıtasıyla İsviçre hükümetine müracaat edecek, 50 milyonun ödenmesini hiç değilse geri bırakacaktı. Asıl tehlike buradaydı.</p>

  <p class="block17">— Demek buraya ne yapmaya geldiğimizi Pat bilmiyor?</p>

  <p class="block17">— Pat hiçbir şey bilmiyor. Şimdi neden mutlaka ölmen lazım geldiğini anladın mı?</p>

  <p class="block17">— Anladım. Savcılıkta Alfiyeri'yi senin öldürdüğünü, bana benzin layterinde işkence ettirenin de sen olduğunu anladım.&nbsp;Antonyo'yu da sen temizledin.</p>

  <p class="block17">— Bunlar boş laflar Mayk, artık hiçbir işe yaramayacak laflar. Siz burada bu herifle birbirinizi öldürmüş olacaksınız. "Ecel Saati" adını verdiğin bu iş, senin ölümünle kapanmış olacak.</p>

  <p class="block17">— Benim ölümümle böyle dalavereler kapanmaz. Pat aptal değildir. Senin her bulunduğun yerde insanların esrarengiz bir surette öldürülmesi gözünü açmadı mı sanıyorsun?</p>

  <p class="block17">— Orasını ben düzeltirim. Hele elli milyon doları cebime indireyim.</p>

  <p class="block17">— Elli milyon dolar değil, elli senti bile indiremeyeceksin namussuz!</p>

  <p class="block17">Bunu kalkmaya davranan Karlo söylemişti.</p>

  <p class="block17">Wilson göğsüne vurulmuş gibi geri çekildi. Bu sefer alt dudağıyla beraber çenesi de sarkmış, sivri ön dişleri dışarı uzayarak suratına kuduz bir hayvan hali vermişti.</p>

  <p class="block17">Karlo kırılan iki dişini döşemeye tükürdü. Sağ eline dayanarak yarı doğrulmuştu. Bu anda yaralı gladyatör heykelini hatırlatıyordu:</p>

  <p class="block17">— Beyhude kan döktün Wilson, dedi, halt ettin. Saat filan yok... Saat maat hep uydurma...</p>

  <p class="block17">— Uydurma mı? Yalan söylüyorsun namussuz!</p>

  <p class="block17">— Neden yalan söyleyecekmişim? Bu saat numarasını Alfiyeri uydurdu. Çetede bir başka kuvvetin peydahlandığını sezdiği için temizlenmekten korkmuştu. Kendisine o kadar söyledim, "Böyle bir yalan işleri büsbütün tehlikeli bir yola sokacak," dedim. "Bu dünyada elli milyon dolar için elli bin kişiyi gözünü kırpmadan öldürecek hergele kıyamet gibi," dedi. Senin gibi kan içici haydutlar...</p>

  <p class="block17">— Yalan... idam edilen bir heriften Alfiyeri'ye bir saat geldiğini biliyorum.</p>

  <p class="block17">— Zaten Alfiyeri'nin aklına bu numarayı o saat gönderme hadisesi getirdi. Arkadaşı saati kendisine hatıra olarak yollamıştı. Hepsi bundan ibaret! Savcı'nın Antonyo'yu hiç beklenmedik bir zamanda tevkif etmesi her şeyi altüst etti. Alfiyeri bu fırsattan istifade ederek canını kurtarmaya uğraştı. Bütün hesaplarının yanlış olduğunu hep söyledim. Dinletemedim. Dehşete kapılmış bir adam söz dinlemiyor. Baktım ki Mayk'a her şeyi anlatacak, belki de Antonyo aleyhinde şahitlik edecek. Alfiyeri'yi öldürtmekten başka çare bulamadın. Saat meselesini düşünecek sıra değildi. Çünkü Antonyo idama mahkum edilseydi, hiç tereddüt etmeden seni ele verecekti. Senin dört senedir çetesinde çalıştığını ispat edecek vesikaları her zaman dikkatle saklıyordu. Saat meselesine ilerde çare bulmak için Alfiyeri'yi Savcılık'ta polis kılığına girmiş yahut poliste çalışan bir adamın vasıtasıyla öldürttün. Sonra Mayk'ın peşine takıldın.&nbsp;Linda&nbsp;ile görüşmesi gözünü açtı. Saati Mayk'a verdiğini öğrenince Linda'yı Antonyo namına tehdit ederek geri almaya zorladın. Mayk'ın evinden çıkmadığını görünce gidip sorguya çektin. Sonra da öldürdün. Bunu belki de evi arayabilmek için yaptın. Sana kapıyı polis olduğuna inandığı için açmıştı. Sonra&nbsp;Mister&nbsp;Hammer'i pusuya düşürerek işkence ettirdin. Mayk'ın kurtulduğunu anlayınca Antonyo'yu öldürmekten başka çare kalmamıştı. Çünkü Mayk benzin işkencesinin verdiği öfkeyle Antonyo'ya saldıracak, belki de onu söyleterek seni yakalayacaktı. Boğuşma esnasında akıl fikir bırakmayacak kadar çetinleşmişti. Bir yandan en tehlikeli şahıslarla mücadele ederken öte yandan saat meselesini hükümete duyurmamak icap ediyordu. Antonyo'nun ölümü bu işin çeteden biri, hem de emniyetli biri tarafından işlendiğini meydana koymuştu. Çok kazanmak, birden kazanmak hırsına kapıldın. Seni mahveden işte budur. Önceleri Alfiyeri'nin numarasını beğenmemiştim ama şimdi onun ne maksatla böyle yaptığını anladım. Kendisinin arkasından hepimiz birbirimizi yiyelim diyerek ortaya böyle bir yalan attı. Uydurdukları ikinci Cihan Harbi'nde Avrupa'da olup bitenlere göre büsbütün inanılmaz bir şey değil...</p>

  <p class="block17">Wilson kendisini ancak şimdi biraz toplayabilmiş olmalı ki Karlo'nun&nbsp;üstüne yürüdü, böğrüne bir tekme daha vurup yere serdi:</p>

  <p class="block17">— Doğru söyle, diye hırladı, bütün bunları şu anda uydurdun değil mi? Üçe kadar sayıyorum.</p>

  <p class="block17">Üçe kadar cevap vermezsen sen de ötekiler gibi, Antonyo gibi gebereceksin...</p>

  <p class="block17">Herif beni gene unutmuştu. Tam atılacağım sırada gayet iyi hatırladığım keskin bir yılan ıslığı odanın loş havasını yardı.</p>

  <p class="block17">Wilson elini boynuna götürerek hızla döndü. Kısa ve kalın boynundaki parmaklarının arasından üç tane ince kan fıskiyesi tavana doğru fışkırıyordu.</p>

  <p class="block17">O zaman Mova'nın sözünü hatırladım: "Şahdamarı kesilince kan iki metre havaya sıçrar."</p>

  <p class="block17">Herifin gözleri yuvalarından fırlayacak gibi oldu. Üç adım attı. Sonra dizleri yavaş yavaş büküldü. Yüzünün üstüne düştü. Tabancayı tutan eli yana açılıp ters çevrildi. Öteki eli hâlâ boğazını tutuyordu. Islak hırıltılarla bir müddet debelendi, sonra debelenişler yavaşladı, belli belirsiz bir hale geldi.</p>

  <p class="block17">Kanatsız kapının karanlığına doğru koştum. Mova pervaza dayanmıştı. Bakışlarında bitmez tükenmez bir kin parıltısı vardı.</p>

  <p class="block17">Neden sonra gözlerini yerdeki manzaradan yüzüme çevirdi. Bana yorgun yorgun gülümsedi.</p>

  <p class="block17">— Bitti bu iş Mayk, dedi, gördün mü yalan söylememişim. Mutlaka isabet ettiririm demedim miydi? Hem de şahdamarına...</p>

  <p class="block17">Kucakladım, göğsüme sımsıkı bastırdım. Dudaklarını uzun uzun öptüm, iki öpüş arasında:</p>

  <p class="block17">— Bu iş bitti hamdolsun, diye tekrarladı, artık bol bol sevişebiliriz.</p>

  <p class="block17">— Ama tehlikeli bir oyun oldu meleğim. Herif Karlo'yu öldürebilirdi.</p>

  <p class="block17">— Budala mısın? Tabanca dolu değildi ki!</p>

  <p class="block17">— Vay canına! Akşamdanberi bunu tembih etmediğim için ne kadar kıvrandığımı ben bilirim.</p>

  <p class="block17">— Karlo o kadar budala değildir. Hele kızkardeşinin öcünü almadan kendisini öldürtecek avanaklardan hiç değil.</p>

  <p class="block17">—&nbsp;Linda&nbsp;kızkardeşi miydi?</p>

  <p class="block17">— Kızkardeşiydi. Benim küçük bıçak iki kardeşin intikamını birden aldı.</p>

  <p class="block17">Karyo'yu alıp otomobilin yanma geldiğimiz zaman küçük zenci satıcıyı, Karaboncuk Cim'i kaputa dayanmış çiklet çiğnerken bulduk. Beyaz dişlerini ışıldatarak:</p>

  <p class="block17">— Tamam mı Mis Mova? diye sordu. Mova oğlanın saçlarını okşayarak:</p>

  <p class="block17">— Tamam Karaboncuk, dedi, annene selam söyle, "Babamın başına felaketler getiren haydut tepelendi," diye müjde ver.</p>

  <p class="block17">Cim daha fazla beklemedi. Bir keçi yavrusu gibi koştu, gözden kayboldu. Mova:</p>

  <p class="block17">— Zavallı Cim, diye içini çekti, Wilson denilen kudurmuş köpeğin mahvettiği yüzlerce aileden birisi de bunlar... Sonra koluma girdi, Karlo'ya işittirmeden: Esasında, dedi, Ben Antonyo'nun öcünü almadım. Ağabeyim cezasını çekti. Ben asıl... Anladın mı Mayk?..</p>

  <p class="block17">— Anladım... Sen çok yaşa!</p>

  <p class="block17">Halbuki hiçbir şey anlamamıştım. Ne demek istediğini öğrenmeyi sonraya bıraktım.</p>

  <p class="block17">Kızın kokusu, Harlem'in bu karanlık ve pis sokağını sanki temizliyor, dünyayı yaşanmaya değer hale getiriyordu.</p>

  <p class="block17">Ertesi gün büroya öğleden sonra geldim. Velda beni merakla karşıladı:</p>

  <p class="block17">— Neyin nesi kuzum? dedi. Pat sabahtan beri seni arıyor.</p>

  <p class="block17">— Ne yapacakmış?</p>

  <p class="block17">— Anlayamadım. Savcı da, kendisi de sana teşekkür edeceklermiş.</p>

  <p class="block17">— Ha şu mesele...</p>

  <p class="block17">— Hangi mesele? Bu teşekkür de nereden çıktı?</p>

  <p class="block17">Masada duran gazetenin kocaman manşetli havadislerinden birisini parmağımla gösterdim. Manşet,&nbsp;New&nbsp;York polisinin en kahraman merkez memurlarından Cak L. Wilson'un vazife başında meçhul haydutlar tarafından vurulup öldürüldüğünü haber veriyordu.</p>

  <p class="block17">Velda:</p>

  <p class="block17">— Bundan sana ne? diye sordu.</p>

  <p class="block17">— Herifi ben öldürdüm de...</p>

  <p class="block17">— Sen öldürdün diye mi teşekkür ediyorlar?</p>

  <p class="block17">— Evet.</p>

  <p class="block17">— Atıyorsun Mayk, benimle eğleniyorsun. Böyle saçma şey olmaz. Pat kendi muavinini öldürdüğün için...</p>

  <p class="block17">— Dünya bu! Daha şaşılacak işler de olur şekerim! Posta kutusundan biraz evvel aldığım saati cebimden çıkarıp uzattım: Bunu bir yere yerleştir, ilerde açacağımız müzeye koyacağız.</p>

  <p class="block17">— Neymiş?</p>

  <p class="block17">— Ne olacak, Ecel Saati!</p>

  <p class="block17">Velda saati bir müddet almadı. Bir elime, bir suratıma, bir de gazele havadisine bakıyordu. Uğruna bu kadar kan dökülen külüstür saati de gazetenin yanına koydum. Kızı kucakladım. Uzun bir öpüşten sonra yavaşça sordu:</p>

  <p class="block17">— Doğru söyleyin Mayk, sarhoş değilsiniz ya?</p>

  <p class="block17">Bu sefer, sarhoş zamanlarımda yaptığım gibi güzel saçlarını kavradım, başını iyice arkaya çekerek yüzünü yüzüme yaklaştırdım. Önce dudaklarından sonra boynundan öptüm.</p>

  <p class="block17">Telefonun zili çaldı. Gözümün önüne bir saat evvel yatakta bıraktığım Mova'nın yorgun yüzü geldi. Dinleyiciyi yavaşça alıp saatin ve gazetenin yanma bırakarak işime devam ettim.</p>

  <p class="block17">Uçsuz bucaksız bir rahatlık duyuyordum.</p>

  <p class="block17">Bu macera, sonunda bir güzel kadını öldürmek zorunda kalmadığım ilk boğuşmaydı.</p>

  <p class="block17">Her maceranın sonunda kalbimi de beraber öldürmek talihsizliğini belki artık tamamıyla atlatmıştım.</p>

  <p class="block17">Duyduğum sahici saadet bundan ileri gelse gerek...</p>

  <p class="block17">— Değil mi Velda? Değil mi ruhum?</p>

  <p class="block17">SON</p>

  <p class="block24"><br class="calibre3" />
  <br class="calibre5" id="calibre_pb_16" /></p>
</body>
</html>
